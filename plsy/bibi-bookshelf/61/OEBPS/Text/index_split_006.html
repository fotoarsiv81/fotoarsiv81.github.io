<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_5">6</h2>

  <p class="calibre2">Öğle yemeğinden kısa bir süre sonra Qwileran Basın Kulübü'ne koşturdu ve orada Arch Riker'ı iki kişilik bir masada martini içerken buldu.</p>

  <p class="calibre2">"Geç kaldığım için özür dilerim" dedi Qwilleran.</p>

  <p class="calibre2">"Koko'yu doktora yetiştirmem gerekiyordu." "Ne oldu ki?"</p>

  <p class="calibre2">"Onu Maus Evi'nin arka bahçesine çıkarmıştım, bir sürü çimen yedi. Eve döndüğümüzde kusunca, zehirli bir şey yediğini düşündüm."</p>

  <p class="calibre2">"Bütün kediler çimen yiyip kusarlar" dedi Riker. "Böylece genizlerine kaçmış tüy varsa kurtuluyorlar."</p>

  <p class="calibre2">"Evet, şimdi ben de biliyorum bunu. Hayvan hastanesinde açıkladılar. Ama işimi şansa bırakamazdım. Yalnızca kusmak için yeni ayakkabılarımın üstünü seçmesi çok kötü oldu, üstelik her iki ayakkabıma da!"</p>

  <p class="calibre2">"Kedilerini fırçalamalısın. Çocuklar bizimkileri her gün fırçalıyor, böylece hiçbir sorunla karşılaşmıyoruz."</p>

  <p class="calibre2">"Peki, siz bunları bana niye anlatmıyorsunuz? Yalnızca bir muayene için on beş dolar ödemek zorunda kaldım." Qwilleran bir pipo dolusu tütünü yaktı ve garson kıza kahve getirmesi için işaret etti.</p>

  <p class="calibre2">"Evet, şu telefonda bahsettiğin büyük haber nedir?" diye sordu Riker.</p>

  <p class="calibre2">Qwilleran piposundan derin bir nefes çekti, soruyu yanıtlamadan önce oyalandı biraz, sonra,</p>

  <p class="calibre2">"Tarih tekerrür etti. Joy yine ortalıktan kayboldu."</p>

  <p class="calibre2">"Dalga geçiyorsun!" "Hayır, geçmiyorum."</p>

  <p class="calibre2">"Öyleyse eski numaralarına devvam ediyor."</p>

  <p class="calibre2">"Neye inanacağımı ben de bilmiyorum" dedi Qwilleran. Sonra Rikar'a, Joy'un kendi dairesini ziyaret ettiğini ve boşanma planlan yaptığını anlattı. Ama yedi yüz elli dolardan söz etmedi.</p>

  <p class="calibre2">Riker, "Rosie de onu arayıp kadın kadına sohbet için çağırmaya niyetleniyordu. Faydalı olabileceğini düşünüyordu" dedi.</p>

  <p class="calibre2">"Artık çok geç." "Kocası ne diyor bu işe?"</p>

  <p class="calibre2">"Daha önce de aynı şeyi yaptığını ama daima geri geldiğini söyledi. Ancak o benim bildiğim şeyi bilmiyor tabii."</p>

  <p class="calibre2">"Bu arada nasıl bir tip? Rosie öğrenmemi istedi de. Kadınlar nasıldır bilirsin."</p>

  <p class="calibre2">"Kendisi de, konuşması da ot gibi. Joy'un hiç tipi değil. Uzun, fasulye sırığı gibi bir adam.</p>

  <p class="calibre2">Soluk kızıl saçları ve çilleri var. Oldukça zengin bir sözcük dağarcığı olduğunu sanıyor oysa konuşurken kullandığı klişeler ve argo sözcükler otuz yıl öncesine ait. Aslında bana sorarsan bu adam başarılı olmak arzusuyla yanıp tutuşuyor ama bunu asla başaramayacak."</p>

  <p class="calibre2">"Sevdiği kadını kaybeden bir adam hiçbir zaman onu elde etmiş biri hakkında olumlu düşünmez" dedi Riker, bu zeki saptamasından dolayı gururlu bir ifadeyle.</p>

  <p class="calibre2">"Bunu bana Joy söyledi. Onun bir çömlekçi olarak başarılı olmadığını kendisi söyledi."</p>

  <p class="calibre2">"Nasıl olur da Joy gibi klas bir kız böyle bir tiple evlenir?"</p>

  <p class="calibre2">"Kim bilir? O her zaman uzun boylu erkekleri beğenmiştir. Belki de adam çok iyi bir âşık.</p>

  <p class="calibre2">Belki de yüzündeki çiller Joy'un annelik duygularını kabarttı."</p>

  <p class="calibre2">Riker bir martini daha ısmarladı, Qwilleran konuşmayı sürdürdü, "Evet, şimdi bir içki içmiş</p>

  <p class="calibre2">olduğuna göre sana hikâyenin devamını anlatabilirim. Joy ortadan kaybolmadan önce ona bir miktar para borç verdim.</p>

  <p class="calibre2"></p>

  <p class="calibre2">Yediği zeytin editörün boğazında kalıyordu neredeyse. "Yoo, olamaz! Ne kadar?"</p>

  <p class="calibre2">"Yedi elli."</p>

  <p class="calibre2">"Yedi yüz elli mi? Ödül paranı mı."</p>

  <p class="calibre2">Qwilleran suç işlemiş bir çocuk gibi başını salladı.</p>

  <p class="calibre2">"Peki nasıl verdin? Nakit mi?"</p>

  <p class="calibre2">"Çek yazdım."</p>

  <p class="calibre2">"Ödemeyi durdur Qwill."</p>

  <p class="calibre2">"Ona gerçekten ihtiyacı olabilir. Nerede olursa olsun." Biraz tereddütle devam etti, "Öte yandan, bir başka adamla kaçmış olabilir... ya da başına bir şey gelmiş olabilir."</p>

  <p class="calibre2">"Ne gibi? Bunu da nereden çıkardın?" Riker, Qwilleran’ın sezgilerini iyi tanırdı: Ya tamamen doğru çıkardı ya da tamamen yanlış.</p>

  <p class="calibre2">"Dün gece bir çığlık duydum. Bir kadın çığlığı ve çok kısa bir süre sonra bir otomobil hızla garajdan ayrıldı." Sinirli bir biçimde bıyığını sıvazladı.</p>

  <p class="calibre2">Riker arkadaşının hareketinin anlamını biliyordu. Sevgili arkadaşı başka bir olayın kokusunu almıştı, büyük ya da küçük, gerçek ya da hayali bir olayın. Qwilleran’ın polis muhabirliği yaptığı eski dönemlerde geliştirdiği güçlü bir altıncı hissi vardı.</p>

  <p class="calibre2">Riker'in asıl anlayamadığı, daha doğrusu inanmadığı şey o koca bıyığın altında yatan duyarlılıktı. Qwilleran ne zaman sezgilerinden söz etse üst dudağında bir karıncalanma olurdu ve böyle olduğunda genellikle Qwilleran sezgilerinde yanılmıyor demekti.</p>

  <p class="calibre2">"Başka kuramların var mı?" diye sordu Riker. Qwilleran başını olumsuz anlamda salladı.</p>

  <p class="calibre2">Aslında aklına gelince tüylerinin diken diken olmasına rağmen Koko'nun daktiloda yazdığı sayılardan hiç söz etmedi. "Dan'a bir çığlık duyduğunu, söyleyince bana bir açıklama yaptı.</p>

  <p class="calibre2">Söylediğine göre Joy saçını çarka kaptırmış." "Ne çarkı?"</p>

  <p class="calibre2">"Çömlekçi çarkı. Çömlekleri biçimlendirirken bunu kullanıyorlar. Dan'ın söylediğine göre Joy çığlık atmış, Dan da onu kurtarmak için koşmuş. Buna inanıp inanmamak konusunda pek karar veremedim doğrusu."</p>

  <p class="calibre2">"Bence sen boşu boşuna endişe ediyorsun. Büyük olasılıkla Chicago'ya halasını görmeye gitmiştir, yaşlı kadın hâlâ yaşıyorsa tabii."</p>

  <p class="calibre2">Qwilleran ısrarlıydı. "Dün gece yemekte Joy çok gergindi, herkesi haşladı."</p>

  <p class="calibre2">"Merak ettim, bu garip yerde başka kimler yaşıyor?"</p>

  <p class="calibre2">"Robert Maus var, oranın sahibi olan avukat. Konu hava durumu bile olsa yasal prosedürleri ya da vergi avantajlarını düşünmeden hiçbir yorum yapmıyor. Son derece ağırbaşlı bir adam.</p>

  <p class="calibre2">Ancak tuhaf bir gelişme var ortada. Bu sabah Maus'un gözü morarmıştı... Ayrıca duyduğum çığlıktan hemen sonra garajdan çıkan otomobil şu Altın Pirzola restoranının sahibi olan Max Sorrel'inmiş. Sorrel kadınlara meraklı birine benziyor."</p>

  <p class="calibre2">"Ama otomobilin içindeki adam o mu emin değilsin?" dedi Riker. "Belki de Joy kullanıyordu."</p>

  <p class="calibre2">"Eğer öyleyse otomobilin arkasına hafifçe vurmuş ve eve geri göndermiş. Çünkü bu sabah garajdaydı. Dan'ın söylediğine göre Joy bir ihtimal, Nehir Yolu'ndan geçen otobüsle ayrılmış.</p>

  <p class="calibre2">Eğer öyleyse hiç de iyi bir zaman seçmemiş çünkü yağmur boşanıyordu."</p>

  <p class="calibre2">"Orada başka kimler kalıyor?"</p>

  <p class="calibre2">"Üç kadın var. Bir de her şeye burnunu sokan sevimli bir kâhya çocuk ve ayrıca bir de kâhya kadın." Qwilleran dirseklerini masaya dayayarak bıyıklarını sıvazladı. Joy'un şantaj yaparak para sızdırma fikrini hatırlamıştı. Ama bundan Riker'a bahsetmedi.</p>

  <p class="calibre2">"Hayalgücün seni sürüklüyor Qwilleran" dedi Riker. Joy'a bir şey olmamıştır, bekle ve gör."</p>

  <p class="calibre2">"Buna inanmak isterdim."</p>

  <p class="calibre2">"Her neyse, bir şeyler yiyip büroya dönmem gerekiyor. Saat ikide ajanstan geliyorlar. Birkaç karikatür bandı getirecekler." Garson kızlardan birini durdurdu. "Bir kâse bezelye çorbası, ızgara köfte, makarna ve salata. Ayrıca bu masaya biraz daha tereyağ getirsen iyi olacak."</p>

  <p class="calibre2">"Siz ne yiyeceksiniz Bay Zayıf? Yine köy peyniri mi?" diye Qwilleran'a sordu kız.</p>

  <p class="calibre2">"Açlıktan ölüyorum. Şaka kaldıracak halde değilim."</p>

  <p class="calibre2"></p>

  <p class="calibre2">"Peynirli burger ve patates kızartması ister misiniz? Ya da peynirli makarna? Jambonlu sandöviç?"</p>

  <p class="calibre2">"Hayır, yalnızca rafadan bir yumurta rica ediyorum" dedi sonunda kararlılıkla. "Ve mutfakta ne kadar sap kereviz varsa getirin. O berbat şeyi kemirirken, aldığım kaloriden daha fazlasını yakıyorum zaten."</p>

  <p class="calibre2">"Bu gece nerede yiyorsun?" diye sordu Riker.</p>

  <p class="calibre2">"Maus'u, Toledo Gömütleri'ne yemeğe davet ettim. Bu benim için tam bir irade sınavı olacak çünkü duyduğuma göre bu kentin en iyi lokantasıymış."</p>

  <p class="calibre2">"Orada her beş dakikada bir temiz peçete getiriyorlar. Evlilik yıldönümümüzde Rosie'yle birlikte oraya gittik, garsonlar beni son derece gerdi. Getirdikleri on yedinci temiz kül tablasından sonra sigaramın küllerini masanın altına silkeledim."</p>

  <p class="calibre2">O öğleden sonra Qwilleran, Fransız mutfağıyla ilgili bir kitap almak için halk kütüphanesine uğradı. Ayrıca neden istediğini bilmediği halde seramik sanatıyla ilgili bir kitap da aldı. Sonra bir içki dükkânına uğradı. Olası ziyaretçileri için bir şişe seri ve burbon aldı. Hayvan dükkânından da bir fırça aldıktan sonra kedilere yemek almak için bir süpermarketin önünde durdu. Açlığının yatışmamış olması ve şu son maddi kayıp nedeniyle onlara pek de cömert davranmak istemiyordu. Şımarık şeyler diye söylendi kendi kendine. "Istakoz-sombalığı-</p>

  <p class="calibre2">kemiksiz tavuk! Oysa diğer kediler normal kedi maması yiyorlar. Bunların da gerçeği görme zamanları geldi de geçiyor bile."</p>

  <p class="calibre2">Bir kutu Kitty Delight marka konserve mama aldı (indirimdeydi). Biraz da Pussy Pâte aldı (tek mama fiyatına iki tane). Bir kutu da Fishy Fritters aldı (promosyonlu).</p>

  <p class="calibre2">Eve döndüğünde Koko ve Yum Yum'u pencere kenarında bohça biçiminde kıvrılmış</p>

  <p class="calibre2">oturuyorken buldu. Tavırlarına bakılırsa mama konusundaki değişikliği sezmişlerdi. Ona şarkılı türkülü bir hoşgeldin diyecekleri yerde, kıpırdamadan oturmaya ve sanki Qwilleran'i görmüyorlarmış gibi bakmaya devam ettiler.</p>

  <p class="calibre2">"Yemek hazır!" dedi Qwilleran. Pussy Pâte'den kocaman bir kaşık tabağa koydu.</p>

  <p class="calibre2">Her iki kedi de bıyıklarını bile oynatmadılar.</p>

  <p class="calibre2">"Bir tadına bakın şunun! Üzerinde çok lezzetli olduğu yazıyor."</p>

  <p class="calibre2">Tamamen sağır olmuş gibiydiler. Kulaklarında en ufak bir dikilme olmadı. Qwilleran Koko'yıı kucaklayarak olduğu gibi tabağın önüne bıraktı. Koko ise bacakları açık, yere konulduğu pozisyonda donmuş gibi kaldı ve tabaktaki kötü görünümlü mor bulamaca baktı.</p>

  <p class="calibre2">Sonra muhteşem bir titremeyle arkasını dönüp gitti.</p>

  <p class="calibre2">O gece Qwilleran kedileri Robert Maus'a anlatıyordu. "Eminim ki, kutuların üzerindeki fiyatları okuyabiliyorlar. Ama iyice acıkınca yemek zorunda kalacaklar."</p>

  <p class="calibre2">Maus birkaç saniye düşündükten sonra, " O mamayı Bearaise sosuyla karıştırmayı deneyebilirsiniz" diye öneride bulundu- "Ya da üzerine taze rendelenmiş kaşar serpiştirilebilir."</p>

  <p class="calibre2">İki adam da şehrin merkezindeki binanın lobisinde buluşmuşlardı. Binadaki asansör onları alt katlara indirmiş, kendilerini mahzen gibi bir yerde bulmuşlardı. Bu yeraltı restoranı, uzun ve dar biçimli, kasvetli kara duvarlarla kaplı büyük odalardan meydana geliyordu. Yeni bir sistem kurulmadan önce bu mekân, şehrin kanalizasyonu olarak kullanılıyordu.</p>

  <p class="calibre2">İçeri girdiklerinde avukat saygıyla karşılandı ve ikisi de beyaz örtülerle kaplı bir masaya oturtuldular. Yedi şarap bardağı ve on dört parçalık yassı gümüş tabaklar panldıyordu. İki garson hafif portakal çiçeği kokulu peçeteleri iki konuğun dizlerinin üzerine yerleştirdiler. Şef garson altın işlemeli deriyle kaplı mönüleri onlara sundu ve üç garson çocuk da iki su bardağını doldurmakla görevlendirildiler.</p>

  <p class="calibre2">Maus buyurgan bir tavırla işaret ederek klorlanmış suyu reddetti. "Yalnızca şişe suyu içeceğiz."</p>

  <p class="calibre2">Şarap siparişini almak üzere başka bir garson elinde zincire takılmış anahtarlarla ve biraz da çalımlı bir havayla geldi, Maus bir şampanya seçti. Sonra iki konuk mönüyü incelediler.</p>

  <p class="calibre2"></p>

  <p class="calibre2">Mönü Fluxion'un Pazar ekinden yalnızca biraz daha inceydi. Mönüde avokado stıpreme'den hollandaise soslu sote kabağa kadar akla gelebilecek her türlü yemek çeşidi vardı.</p>

  <p class="calibre2">"Bu arada belirtmek isterim ki" dedi avukat üzgün bir sesle, "Rahmetli Bayan Maus'la burada akşam yemeği yediğimizde, hep sığır pirzolası ısmarlardı."</p>

  <p class="calibre2">Qwilleran, Maus'un ölmüş bir eşi olduğunu bilmiyordu. "Eşiniz sizin haute cuisine zevkinizi paylaşmıyordu anlaşılan."</p>

  <p class="calibre2">Biraz düşünüp iç geçirdikten sonra Maus cevap verdi. "Hayır, o benimle aynı zevki paylaşmıyordu. Bir keresinde en iyi omlet tavamı, üzüntüyle söylemem gerekir ki, soğanlı ciğer için kullandı."</p>

  <p class="calibre2">Qwilleran adamın üzüntüsünü paylaştığını belirten bir çıkardı.</p>

  <p class="calibre2">"Haydi Bay Qwilleran, eğer siz de uygun görüyorsanız, karımın anısına, burada birlikte yediğimizde, her zaman yaptığımız gibi Fransız soğan çorbasıyla başlayalım.</p>

  <p class="calibre2">Üstü eritilmiş peynirle kaplanmış soğan çorbası servis yapıldı. Qwilleran yalnızca üç kaşık içtikten sonra kendini frenledi. "Çömlek atölyesi satın almak nereden geldi aklınıza?" diye sordu.</p>

  <p class="calibre2">Maus vereceği yanıtı dikkatlice düşündükten sonra, "Bina bana eşimin amcası Hugh Penniman'dan miras kaldı. Penni-man, binayı bir sanat merkezi olarak düşleyen, bir sanatsever ve koleksiyoncuydu, özellikle de seramik koleksiyoncusuydu. Ölene kadar binanın sanat merkezi olarak yaşaması için sürekli mali destek verdi. Ölümünden sonra bina iki oğluna geçti ama onlar, bu mirası, vasiyetteki koşullara göre büyük bir yük olacağı için reddedince, eşime, dolayısıyla da bana kaldı."</p>

  <p class="calibre2">"Vasiyetnamedeki koşullar neydi?"</p>

  <p class="calibre2">"Yaşlı beyefendinin vasiyetine göre bina sanatla ilgili konularda hizmet vermeye devam etmeliydi. Oysa eşimin para delisi kuzenleri haklı olarak bunu ekonomik bir yıkım olarak düşünüyorlardı. Ben de binayı, bir nevi sanatla iştigal eden yemek meraklılarına, stüdyo şartlarında kiralamaya karar verdim. Aynı zamanda çömlek atölyesini de yeniden işletmeye açtım. Belki bilirsiniz, atölye tipi işletmeler çeşitli vergi indirimlerinden faydalanabiliyor."</p>

  <p class="calibre2">Bu konuşma yeşil bir sosla hazırlanmış yılanbalığının gelmesiyle sona erdi.</p>

  <p class="calibre2">"Bu atölyeyle bağlantılı olarak bir boğulma skandali kulağıma geldi" dedi Qwilleran. "Bu ne zaman oldu?"</p>

  <p class="calibre2">Avukat bıkkınlık içinde soludu.</p>

  <p class="calibre2">"Bu talihsiz olay sizi temin ederim ki, çok eski bir hikâye-, beni bağışlayın ama eğer fikrimi soracak olursanız sizin gazete zaman zaman doğru olmayan başlıklar altında bu konu gündeme getiriyor- Yazılan şeyler ise ancak ortalama zekânın altındaki kişilerin merakını cezbedecek nitelikte oluyor. Binadan artık ben sorumluyum ve bu konuda daha fazla kötü reklam yapılmasını istemiyorum. Eğer bu konuda yazılanlara bir son verilmesinde sizin etkiniz olursa, inanın size minnettar olurum-</p>

  <p class="calibre2">"Bu arada" diye başladı Qwilleran, "çömlek atölyesiyle daireler arasındaki kapıyı kilitlememelisiniz diye düşünüyorum. İtfaiye şefinin de aynı fikirde olduğunu sanırım."</p>

  <p class="calibre2">"Benim bildiğim yangın çıkışı hiçbir zaman kilitlenmiyor."</p>

  <p class="calibre2">"Bu sabah içeriden kilitlenmişti."</p>

  <p class="calibre2">Maus yılanbalığından bir lokma alarak hiç cevap vermedi.</p>

  <p class="calibre2">"Graham iyi bir seramik sanatçısı mıdır?" diye sordu Qwilleran.</p>

  <p class="calibre2">"İnanıyorum ki, ekipmanları çok iyi tanıyan, çömlek yapım tekniğini çok iyi bilen biri. Ama yaratıcılık tamamen eşinden geliyor."</p>

  <p class="calibre2">"Belki haberleri duymamış olabilirsiniz" dedi Qwilleran. "Bayan Graham kocasını terketti.</p>

  <p class="calibre2">Boşanma davası için sizle konuşmuş olduğunu sanıyorum. Dün gece -sabaha karşı- yok olmuş."</p>

  <p class="calibre2">Maus, lokmasını düşünceli düşünceli çiğnemeye devam etti, sonunda "Şansızlık" dedi.</p>

  <p class="calibre2"></p>

  <p class="calibre2">Qwilleran herhangi bir açıklayıcı tepki verecek mi diye avukatın yüzünü dikkatle inceledi ama gördüğü tek şey sakin bir ifade ve bir tanesi şu an morlaşmaya başlamış düşünceli gözlerdi.</p>

  <p class="calibre2">Seçkin gurme, yeşil sosun tadına bakmakla meşguldü. "Her ne kadar otlar konusundaki tartışma capcanlı devam etmekteyse de rahatlıkla söyleyebilirim ki, burada maydanoz biraz erken konmuş sosa... Geçen akşam yemek ustalarıyla toplandığımızda kekikle ilgili çok heyecan verici bir sohbet oldu Hatta diyebilirim ki, zaman zaman hararetli bir tartışmaya dönüştü."</p>

  <p class="calibre2">"Bu yüzden mi gözünüz morardı" diye sordu Qwilleran.</p>

  <p class="calibre2">Avukat yavaşça sol gözüne dokundu. "Tartışmanın en ateşli anında, üzülerek söylüyorum ki, üyelerimizden biri -heyecanlı bir şahıs- oldukça kötü bir zamanlamayla yumruğunu benim tarafıma doğru savurdu."</p>

  <p class="calibre2">Şimdi yedi garson şatafatlı bir biçimde içki ve ana yemek servisini yaptı. Maus şarabın tadına bakarak geri gönderdi, yan masadan gelen puro kokusundan şikâyet etti ve çorbanın sosuna çok fazla tarhun konulmuş olmasından yakındı.</p>

  <p class="calibre2">Qwilleran büyük bir açlıkla, ince bir sosun içinde yüzmekte olan dana eti ve mantar dolu tabağa baktı. Ama kararlıydı, perhize sadık kalacak ve yalnızca üç lokma alıp bırakacaktı. İlk lokmadan sonra Maus'a, "Sizce Max Sorrel köşem için ilginç bir şahsiyet olur mu?" diye sordu.</p>

  <p class="calibre2">Avukat, bilgece başını sallayarak onayladı. "Bu aralar restoranında işler... nasıl diyelim, Sorrel zor bir dönemden geçiyor. Basında çıkacak iyi bir yorum çok işine yarayabilir. Ben daha fazla açıklama yapmak istemem ama eminim Bay Sorrel bu konuyu sizle konuşmaktan mutluluk duyacaktır, eğer siz de isterseniz tabii."</p>

  <p class="calibre2">"Peki, ya Charlotte Roop?"</p>

  <p class="calibre2">Maus, Avrupai bir tavırla kullandığı bıçak ve çatalını bıraktı. "Ah, o bir cevher. O titrek bekâr kız görünümüne aldanmayın. Bayan Roop yöneticilik yeteneklerine sahip, dürüst ve başarılı bir kadındır. Eğer karakter itibarıyla bazı eksiklikleri varsa bunun üzerinde durmamamız gerekir."</p>

  <p class="calibre2">Qwilleran ikinci lokmasını aldı. "Rosemary Whiting çok tatlı bir insana benziyor. Mükemmel bir hanımefendi."</p>

  <p class="calibre2">"O bir Kanadalı" dedi Maus, yüzünde aşırı tarhuna alışmış olduğunu düşündüren mutlu bir ifadeyle.</p>

  <p class="calibre2">"Yemeğe olan ilgisinin nedeni nedir?"</p>

  <p class="calibre2">"Bayan Whiting sağlıklı yiyecek pazarlaması yapıyor. Onun soya fasulyelerini ve ayçiçeği çekirdeklerini ne kadar övdüğü dikkatinizi çekmiştir.</p>

  <p class="calibre2">"Ve anladığıma göre Hixie Rice da yemekle ilgili yazılar yazıyor."</p>

  <p class="calibre2">Maus ellerini teslim olurcasma yukarı kaldırdı. "Bu genç hanım, işi gereği, üçüncü sınıf restoranların kötü mönülerini yazıyor. Mesela şöyle: 'Bugünün spesialitesi, tatlı havuç, Mic-hagan patatesi ve inci gibi bezelyelerin süslediği, uzak doğu sos-larıyla lezzetlendirilmiş kuzu yahni.' Bu coşkulu anlatımdan da anlaşılacağı üzere dünden kalma hazır et suyunun içinde yüzen bir yemek... tabii ekşimiş tadı anlaşılmasın diye bol köri sosuyla kamufle edilmiş</p>

  <p class="calibre2">olarak."</p>

  <p class="calibre2">Qwilleran üçüncü lokmasını da ağzına attı. "William da ilginç bir tip."</p>

  <p class="calibre2">"Aşırı gevezedir ve övünebileceği hiçbir yeteneği yoktur. Ama sevimli bir çocuk ve briçte de hiç fena değil."</p>

  <p class="calibre2">Şef ve garsonlar Qwilleran’ın yemeğe olan isteksizliğini giderek artan bir tedirginlikle izliyorlardı. Sonunda kendi aralarında bir şeyler fısıldaştılar. Şef mutfaktan çıkarak, bir hışımla Qwilleran’ın yanma geldi. "Yemeğimi sevmediniz mi?" diye hesap sordu.</p>

  <p class="calibre2">"Gerçek bir gurme asla ölçüyü kaçırmaz" dedi gazeteci sakin bir ses tonuyla. "Yemek mükemmel, emin olabilirsiniz. Tabağımda kalanları kedilerime götürmeyi düşünüyorum."</p>

  <p class="calibre2"></p>

  <p class="calibre2">"Gatti! Santa Maria! Şimdi de gatti için yemek pişiriyorum." Şef ellerini havaya kaldırarak mutfağa döndü.</p>

  <p class="calibre2">Hafif kremalı kestane ezmesi ve espresso'dan sonra Qwilleran cebinden piposunu ve Koko'nun nehrin kıyısında bulduğu mavi yeşil böceği çıkardı. "Bunu daha önce hiç görmüş</p>

  <p class="calibre2">müydünüz?"</p>

  <p class="calibre2">Maus başını salladı. "Bayan Graham hepimize iyi şans getirsin diye ufak bir parça hediye etme inceliğini gösterdi. Be-nimkiyse maalesef kayboldu. Zannediyorum bu gerçekleşecek kötü bir olayın kehaneti."</p>

  <p class="calibre2">Qwilleran hesabı ödedi, neyse ki, faturayı Fluxion'a çıkartıyordu. Yalnızca vermiş olduğu bahşişle bir hafta geçinebilirdi. Şu anda da eve dönmeye can atıyordu. Bu akşam yaptığı röportajda, Maus, yemek yapma sanatıyla ilgili kendine ait yöntemleri anlatırken not tutacak fırsatı olmamıştı.</p>

  <p class="calibre2">Deneyimli gazeteci, temkinli kişilerin, konuşmaların kaydedilmediği ortamlarda çok daha rahat olduklarını gayet iyi biliyordu. Ancak, köşesi için epey bilgi toplamıştı ve Robert Ma-us'un konuştuklarını doğru alıntılayabilmek için bir an önce kâğıda geçirmeliydi. Garsonlar, kediler için keten bir peçeteye sardıkları yemek artıklarını getirdikten sonra iki adam da oradan ayrıldı. Maus yediği yemekten büyük zevk almış olmanın tatmini içindeydi. Qwilleran ise hem aç hem de kendisine acıma duygusuyla doluydu.</p>

  <p class="calibre2">Maus Evi'ne vardıklarında avukat evrak çantasıyla mutfağa gitti. Qwilleran ise merdivenlerden yukarı çıktı, sola döneceğine sağa döndü. Ani bir içgüdüyle Hixie'nin dairesine doğru yürüdü.</p>

  <p class="calibre2">Tam kapıyı vurmak üzere elini kaldırmıştı ki, içerden bir erkek sesi duyarak durakladı. Kalın meşe kaplama nedeniyle doğru dürüst duyamıyordu, bir erkek sesini ayırt edebiliyordu ama sözcükleri seçemiyordu. Sesin tonlamasından adamın nazik bir biçimde ve alttan alıyormuş</p>

  <p class="calibre2">gibi konuştuğu anlaşılıyordu. Qwilleran önce sesin televizyondan geldiğini sandı ama sonra diyalogu sürdüren ikinci sesi çok iyi tanıdı. "Hayır! Bu son! Teşekkürler! İstemiyorum artık!"</p>

  <p class="calibre2">diyordu Hixie, çok yüksek bir sesle konuştuğundan sözcükleri açık bir biçimde anlaşılıyordu.</p>

  <p class="calibre2">Adamdan dil döken, yalvaran bir karşılık geldi.</p>

  <p class="calibre2">"Bu hiçbir şeyi değiştirmez, benim koşullarımı biliyorsun!" Hixie bir soruyu yanıtlarken sesini alçattı, "Tabii ki değişmedi ama artık buraya gelmemelisin. Buraya hiç gelmemen için anlaşmıştık... Pekâlâ yalnızca bir kadeh. Sonra gitmen gerekiyor."</p>

  <p class="calibre2">Qwilleran kapıyı vurdu.</p>

  <p class="calibre2">Ani bir sessizlik oldu. Uzun bir bekleyişten sonra Hixie'nin kapıya yaklaşan ayak sesleri duyuldu. "Kim o?" Temkinli bir biçimde kapıyı açtı. "Ah, siz miydiniz?" dedi gergin bir gülümsemeyle. "Telefonda görüşüyordum. Sizi beklettiğim için özür dilerim." Qwilleran'i içeri davet etmedi.</p>

  <p class="calibre2">"Yarın öğleden sonra benimle bir peynir tatma partisine gelir misin diye sormak istedim.</p>

  <p class="calibre2">Basın için verilen bir parti."</p>

  <p class="calibre2">"Evet, çok isterim. Nerede buluşalım?"</p>

  <p class="calibre2">"Stilton Oteli'nin lobisi nasıl?"</p>

  <p class="calibre2">"Çok iyi. Beni bilirsiniz, yemeğe bayılırım."</p>

  <p class="calibre2">"Tabii içki de olacak."</p>

  <p class="calibre2">"İçmeyi de severim" diyerek uzun kirpiklerini kırpıştırdı.</p>

  <p class="calibre2">Qwilleran kızın omzunun üzerinden içeriye bakmaya çalıştı. Ama kapı çok az aralanmıştı ve oda hafif loştu. Yalnızca ufak bir hareket gördü, kafesin içinde kıpırdanan bir kuş. "Yarın görüşürüz" dedi.</p>

  <p class="calibre2">Qwilleran ince vücutlu, zarif kıyafetler giyen kadınlarla çıkmayı tercih ederdi. Ama soracak soruları vardı ve Hixie de gevezelik etmeye bayılıyordu. Altı Numara'ya gitmek üzere balkonu geçerken bir ses duyabilme olasılığına karşı kulak kabarttı.</p>

  <p class="calibre2">"Yalnızca bir kadeh"ten sonra Hixie'nin dairesinden çıkacak adam kimdi? Ve nereye gidecekti? Neden diye sordu kendi kendine, herkesin işine burnumu sokuyorum ben? Ama kendi dairesinin kapısını açıp içeri girdiğinde her şeyi bir anda unuttu. Daire tam bir savaş</p>

  <p class="calibre2">alanı gibiydi.</p>

  <p class="calibre2">Kitaplığın üzerinde, duvarda asılı duran bütün resirtıler eğrilmişti. Çok sayıda kitap kapakları ayrılmış, sayfaları parça. lanmış olarak yerlerdeydi. Çöp kutusu devrilmiş, içindeki her şey yerlere saçılmıştı. Yastıklar yere fırlatılmış, daktilo dışınjg masanın üzerinde ne varsa yok edilmişti. Soyulmuş muydu? Qwilleran bir adım daha atmadan evvel hızla odayı inceledi Ayağının altında ufak bir cisim ezildi. Yerde bir sürü küçük kahverengi toplar halinde kuru kedi maması dağılmış, ayı postu yok olmuştu... Hayır, yok olmamış, masanın altına sıkışmıştı.</p>

  <p class="calibre2">"Sizi şeytanlar!" diye gürledi Qwilleran. Ayağının altında ezilen kahverengi kutular almış</p>

  <p class="calibre2">olduğu mamalardı. Açılmış kutu boş olarak yerdeydi, yanında ise tabağa konmuş Pussy Pâti hiç dokunulmamış olarak kurumuş bir halde duruyordu. Her şey apaçık ortadaydı. Bütün bu harabe, protesto gösterisi yapan iki militan kedinin eseriydi!</p>

  <p class="calibre2">Suçlular ise ranzanın üzerinde uyuyorlardı. Yum Yum top gibi kıvrılmış, Koko ise yorgunluktan olsa gerek, boylu boyunca serilivermişti.</p>

  <p class="calibre2">Qwilleran restorandan getirdiği yiyecekleri keten peçeteden çıkardığı anda burunlar oynadı, kulaklar dikildi ve iki kedi de bariton ve soprano mırıltılar çıkararak enfes yemeklerini yemek üzere mutfağa geldiler.</p>

  <p class="calibre2">"Bütün bu yaptıklarınızdan sonra ancak gerçek bir enayi size böyle bir ziyafet çeker" diye söylendi Qwilleran.</p>

  <p class="calibre2">Eğrilmiş tabloları ve odanın dört bir yanına dağılmış olan kuru mamaları topladıktan sonra pijamalarını giydi, tütününü yaktı ve Toledo Gömütleri'nde edinmiş olduğu izlenimlerini ve saygıdeğer lezzetçinin yemek sanatıyla ilgili fikirlerini yazmak üzere daktilonun başına geçti.</p>

  <p class="calibre2">Her zaman makinenin içine bırakmış olduğu kâğıda baktı, bir sözcük, eksiksiz olarak yazılmıştı. Gözlüklerini takarak daha yakından baktı. Tek bir sözcük daktilo edilmişti: ît!</p>

  <p class="calibre2">Qwilleran büyük bir şaşkınlık içinde patisini yalayarak yüzünü yıkamakta olan kediye döndü.</p>

  <p class="calibre2">"Koko! Bu gerçekten çok fazla artık!"</p>
</body>
</html>
