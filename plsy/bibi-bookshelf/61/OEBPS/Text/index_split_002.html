<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_1">2</h2>

  <p class="calibre2">Jim Qwilleran, Pazartesi akşamı yemeğe gitmek için giyinirken yaşlanmaya başladığını düşünüyordu. Hayatında ilk kez okuma gözlüklerine ihtiyaç duyuyordu, bıyıkları ve gür saçları kırlaşmış, beli, yaşının kırk altı olduğunu hatırlatırcasına kalınlaşmıştı. Ama daha gece bitmeden kendini yeniden genç hissediyordu.</p>

  <p class="calibre2">Bir taksi tutarak Robert Maus'un Nehir Yolu'ndaki evine doğru yola çıktı. Bu mekân, geniş bir alışveriş merkezinin, Joe Pike'in Deniz Ürünleri Barakası'nın ve buz pateni sahasıyla bir kereste deposunun epey gerisinde kalıyordu. Yat limanı ile Tenis Kulubü'nün arasında ürkünç bir taş binaydı.</p>

  <p class="calibre2">Qwilleran bu binayı daha önce görmüş ve egzantrik bir mezhebin ayin yaptığı bir yer olabileceğini düşünmüştü. Anayoldan oldukça uzakta kalıyordu. Demir çitleri ve iki dönümlük bakımsız bahçesiyle oldukça terkedilmiş, gizemli bir Mısır tapınağını andırıyordu.</p>

  <p class="calibre2">Sanki hasar görmüş ve gelişigüzel onarılmış bir tapınak.</p>

  <p class="calibre2">Sütunlarla çevrilmiş devasa kapı, adeta Nil kıyısında yapılmış bir kazıdan elde edilmiş</p>

  <p class="calibre2">olabilirdi. Diğer mimari ayrıntı-larsa farklı karakteristik özellikler taşıyordu. Georgia tarzı bacalar, üst kata yerleştirilmiş geniş fabrika camları, binanın bir tarafına eklenmiş garaj, diğer yanına yapılmış modern bir açık park ve sayısız yangın merdivenleri, düz çıkıntılar ve yanlış</p>

  <p class="calibre2">yerlere konulmuş yağmur olukları...</p>

  <p class="calibre2">Qwilleran kapı tokmağını vurduğunda yankılı bir ses çıktı. Kapı gıcırdayarak açılana kadar, büyük bir sabırla bekledi. Karnı da açlıktan gurulduyordu.</p>

  <p class="calibre2">İçeri girdikten sonra, yarım saat kadar bir süre pek kayda değer bir şey olmadı. Qwilleran'i meraklı bakışlı, uzun ve kıvırcık favorili, narin yapılı genç bir adam karşıladı. Beyaz bir uşak forması giymiş olmasına rağmen bir elinde yarı dolu şampanya bardağı, diğerindeyse sigara vardı. Ayrıca ağaca çıkmış bir kedi gibi de sırıtıyordu. "Maus Evi'ne hoş geldiniz. Siz şu gazeteci olmalısınız."</p>

  <p class="calibre2">Qwilleran loş bir mağaraya benzeyen giriş holüne adımını attı.</p>

  <p class="calibre2">"Mickey Fare şu an mutfakta" dedi. "Benim adım William." Sağ elini uzatmadan önce sigarayı ağzına aldı.</p>

  <p class="calibre2">Qwilleran bu şirin garsonla -ya da uşak- ya da her neyse el sıkıştı. "Yalnızca William mı?"</p>

  <p class="calibre2">"William Vitello."</p>

  <p class="calibre2">Gazeteci, genç yüze dikkatle baktı. "Vitello mu? Senin bir İrlandalı olduğuna yemin edebilirdim."</p>

  <p class="calibre2">"Annem İrlandalı, babam kalyan. Ailem bir tencere gulaş karar karışıktır" diye ağzı kulaklarına varan bir gülümsemeyle açıklamada bulundu William. "Hadi içeri gelin. Herkes Büyük Salon'da. Kafayı bulmakla meşguller. Sizi onlarla tanıştırayım."</p>

  <p class="calibre2"></p>

  <p class="calibre2">Qwilleran'i oldukça karanlık, geniş bir salona götürdü. Burada meşaleler üzerine yerleştirilmiş</p>

  <p class="calibre2">mumlar ve şamdanlar yalnızca loş bir ışık yayıyordu. Ama Qwilleran, Mısır sütunlarının destek verdiği balkonu ve sfenkslerle çevrili muhteşem merdiveni net olarak seçebilmişti. Yer ve duvarlar çikolata renkli seramik karolarla kaplanmıştı. Sesler bu parlak yüzeye çarpıyor ve ürkünç bir uğultu meydana geliyordu.</p>

  <p class="calibre2">"Söylememde bir mahsur yoksa, biraz ürkütücü bir yer" dedi Qwilleran.</p>

  <p class="calibre2">"Bu gördüğünüz daha hiçbir şey değil."</p>

  <p class="calibre2">Salonun tam ortasında, o azametli tavanın altında yemek için uzun bir masa ayrılmıştı. Ancak konuklar balkonun altında durmuş, kokteylerini yudumluyorlardı. Burası nispeten daha sıcak bir ortamdı.</p>

  <p class="calibre2">"Ne içersiniz? Şampanya ya da şeri?" diye sordu William. "Şeri tam bir bomba, sizi önceden uyarmak isterim."</p>

  <p class="calibre2">"İçki almayayım" dedi Qwilleran. Cebinden piposunu ve tütününü çıkardı. Biraz pipo içerse midesindeki açlık çanları susardı belki.</p>

  <p class="calibre2">"Bu geceki yalnızca küçük bir parti. Buradaki insanların çoğu zaten burada oturuyorlar.</p>

  <p class="calibre2">Kızlarla tanışmak ister misiniz?" diye sordu Willam başıyla iki esmer kadını göstererek.</p>

  <p class="calibre2">"Burada mı yaşıyorlar? Bu Maus nasıl bir yer böyle?"</p>

  <p class="calibre2">Çocuk şaşkınlıkla ona döndü. "Burayı bilmiyor musunuz? Burası tuhaf bir pansiyondur. Bir zamanlar gerçek bir sanat merkeziymiş, balkonda stüdyolar varmış, arka taraftaysa çömlekçilik yapılıyormuş. Ama bütün bunlar, burayı Mickey Maus devralmadan önceymiş.</p>

  <p class="calibre2">Ben de bir sığıntıyım burada. Bir sanat okuluna devam ediyorum, aynı zamanda da oda ve yemek karşılığında çeşitli bel kırıcı işlerde çalışıyorum."</p>

  <p class="calibre2">"Yaptığın işler arasında çimleri biçmek yok galiba" dedi Qwilleran ön taraftaki bakımsız bahçeyi kastederek.</p>

  <p class="calibre2">William abartılı bir kahkaha atarak gazetecinin sırtına bir şaplak indiriverdi. "Hadi gelin de Hixie ve Rosemary'le tanıştırayım sizi. Yalnız Hixie'ye dikkat etmelisiniz, yılmaz bir erkek avcısıdır."</p>

  <p class="calibre2">İki kadın, meze dolu tabaklarla donatılmış büfenin yanında duruyorlardı. Rosemary Whiting pek yaşını göstermeyen, hoş, sessiz bir kadındı. Hixie Rice ise daha genç, daha canlı, daha tombul ve daha uzun kirpikliydi.</p>

  <p class="calibre2">Hixie bir yandan içkisini yudumluyor bir yandan da kanepeleri midesine indiriyordu. Oldukça yüksek bir sesle, "Çikolata için deli oluyorum, çikolatalı kremaları, çikolataya batırılmış</p>

  <p class="calibre2">kurabiyeleri, kekleri, tartları... Kısacası çikolata, üç bardak şeker ve bir kalıp tereyağ ile yapılmış her şeyi çok seviyorum." Konuşmasını jambona sarlmış bir istiridyeyi ağzına atmak için yarıda kesti.</p>

  <p class="calibre2">Qwilleran, Hixie'nin görkemli bir kadın olduğunu düşündü. Hixie'nin bütün vücudu portakal renkli dar elbisesinden fırlayacak gibiydi. Saçları çikolatalı sufle gibi tombul ve gamzeli yüzünün üstünde toplanmıştı.</p>

  <p class="calibre2">Rosemary, Qwilleran'a bir tabak uzatarak, "Havyar?" diye sordu.</p>

  <p class="calibre2">Qwilleran derin bir nefes aldı ve başını sallayarak reddetti.</p>

  <p class="calibre2">"D vitamini açısından oldukça zengindir" diye devam etti Rosemary.</p>

  <p class="calibre2">"Yine de teşekkür ederim, istemiyorum."</p>

  <p class="calibre2">"Mickey Maus" diye söze başladı William. "Tam bir tereyağ hastasıdır. Soğukkanlılığını kaybettiği tek olay. Bir keresinde ufak bir brunch verirken evde yalnızca bir buçuk kilo tereyağı kaldığını farkedince ciddi biçimde panik olmuştu."</p>

  <p class="calibre2">"Maalesef, hayvani yağlar..." diye yumuşak bir sesle konuşmaya başladı Rosemary. Ama Hixie onun sözünü keserek, "Çok fazla yemek yiyorum çünkü sıkıntılıyım. Ama zayıf ve huysuz bir kadın olmaktansa tombul ve neşeli olmayı tercih ederim." Kirpiklerini kırpıştırdı ve diğer bir kanepeye doğru uzandı. "Bu geceki mönümüz nedir Willie?"</p>

  <p class="calibre2"></p>

  <p class="calibre2">"Pek bir şey yok. Yalnızca kremalı suteresi çorbası, limon soslu midye, doldurulmuş tavuk göğsü, tereyağlı hindiba -hindibadan nefret ederim- ızgarada kızartılmış körili domates, yeşil salata ve crep suzet."</p>

  <p class="calibre2">"Bu Charlotte'un tabiriyle 'bir lokma bir şey'" dedi Hixie.</p>

  <p class="calibre2">William, Qwilleran'a açıklamada bulundu. "Charlotte hiçbir zaman yemek yemez. O yalnızca</p>

  <p class="calibre2">'bir lokma bir şey' dediği bir şeyler yer. İşte Charlotte orada, beyaz saçlı, üzerinde beş kilo mücevher bulunan şu yaşlı kız."</p>

  <p class="calibre2">Saçları toz şeker gibi bembeyaz yaşlı bayan iki koca göbekli centilmenle heyecanlı heyecanlı konuşuyordu. Centilmen beyler kadını ilgiden çok nezaketle dinliyor gibiydi. Qwü-leran, Sivil Sanat Komisyonu'ndan Penniman Kardeşler'i hemen tanıdı. Morning Rampage Penniman'ların sermayesiyle kurulmuştu. Sanat okuluna yüklü bir bağışta bulunmuşlar, şehrin park sisteminin planlanmasında da hatırı sayılır mali destek vermişlerdi.</p>

  <p class="calibre2">Büyük Salon'da gergin bir biçimde dolaşan bir başka adam da oldukça tanıdıktı. Son derece yakışıklı bir yüzü, yüzünde, karşısına güzel bir kadın çıkar çıkmaz göz kamaştırıcı bir gülümsemeye dönüşen düşünceli bir ifade vardı. Görünümündeki şaşırtıcı şey tamamen tıraşlanmış kafasıydı.</p>

  <p class="calibre2">Qwilleran diğer konukları incelemeye başladı. Koyu yeşil elbise giymiş kızıl saçlı alımlı bir kadın... hafif sakallı bir genç adam... ve birden onu gördü. Bir an için nefes almayı unuttu.</p>

  <p class="calibre2">İmkânsız! diye düşündü kendi kendine. Ancak, bu gür kestane rengi saçlar, bu incecik beden, hele o baştan çıkarıcı, çarpık gülümseme; hayır, yanılmış olmasına imkân yoktu.</p>

  <p class="calibre2">Aynı anda kadın da Qwilleran'a doğru döndü ve yüzünde bir şaşkınlık ifadesi beliriverdi.</p>

  <p class="calibre2">Qwilleran o an üst dudağında bir karıncalanma hissetti, bıyıklarına hafifçe dokundu. Kadın ona doğru yürümeye başlamıştı bile. Her zamanki gibi etekleri uçuşarak kayarcasına ilerliyordu. O tanıdık melodik sesiyle seslendi, "Jim Qwilleran, gerçekten sen misin?"</p>

  <p class="calibre2">"Joy! Joy Wheatley!"</p>

  <p class="calibre2">"Gözlerime inanamıyorum!" Birden kollarına atıldı.</p>

  <p class="calibre2">"İzin ver de sana bir bakayım Joy! Biliyor musun, hiç değişmemişsin!"</p>

  <p class="calibre2">"Ah, hayır değiştim." "Kaç yıl oldu?"</p>

  <p class="calibre2">"Lütfen şimdi onu hesaplamayalım... Bıyığını çok beğendim Jim, sanki seni eskisinden daha iri yarı gösteriyor."</p>

  <p class="calibre2">"Yani şişman demek istiyorsun, çok naziksin. Her zaman çok naziktin zaten."</p>

  <p class="calibre2">Kadın geri çekildi. "Ama her zaman değil, sana yaptıklarımı hatırladığımda gerçekten çok utanıyorum."</p>

  <p class="calibre2">Qwilleran kadının yüzüne dikkatle baktı ve birden boğazının düğümlendiğini hissetti. "Seni bir daha göreceğimi hiç zannetmiyordum Joy. Ne yapıyorsun burada?"</p>

  <p class="calibre2">"Ocak ayından beri burada yaşıyoruz. Eşimle ben bu binanın arkasındaki çömlek atölyesini işletiyoruz."</p>

  <p class="calibre2">"Evlendin mi!" Qwilleran’ın bütün umutları bir anda suya düşmüştü.</p>

  <p class="calibre2">"Şimdi soyadım Graham. Peki, sen burada ne yapıyorsun Jim?"</p>

  <p class="calibre2">"Artık bana hiç kimse Jim demiyor. Son yirmi yıldan beri adım Qwill."</p>

  <p class="calibre2">"Hâlâ Qwilleran'i W ile mi yazıyorsun?"</p>

  <p class="calibre2">"Evet ve hâlâ dizgi ve düzelti yapan arkadaşlara karın ağrıları veriyor."</p>

  <p class="calibre2">"Peki, evlendin mi?" "Şu an evli değilim." "Hâlâ yazıyor musun?"</p>

  <p class="calibre2">"Bir yıldan uzun bir zamandır Daily Fluxton'da çalışıyorum, hiç yazılarımı görmedin mi?"</p>

  <p class="calibre2">"Unuttun mu, ben öyle pek okuyan bir insan değilim. Ayrıca kocam Fluxion'un sanat eleştirmenine çok kızıyor ve bu yüzden Morning Rampage okuyor."</p>

  <p class="calibre2">"Bunca yıldır nerelerdeydin Joy?"</p>

  <p class="calibre2">"Çoğunlukla California'da. Sonra Bay Maus bizi buraya davet etti ve çömlek işine başladık.</p>

  <p class="calibre2">Konuşacak o kadar çok şey var ki! Mutlaka seninle... seninle... ne zaman..."</p>

  <p class="calibre2">"Joy" dedi Qwilleran sesini alçaltarak. "Neden kaçtın?"</p>

  <p class="calibre2"></p>

  <p class="calibre2">Kadın içini çekti ve önce bir yöne sonra diğer yöne doğru baktı. "Bunu sana sonra açıklarım.</p>

  <p class="calibre2">Önce şu sinirli kocam Bay G. kriz geçirmeden seni onunla tanıştırmalıyım" dedi acı bir gülümseyişle.</p>

  <p class="calibre2">Qwilleran salonun karşı tarafına baktığında, kendilerini izleyen uzun boylu, iri kemikli bir adam gördü. Dan Graham soluk havuç renkli saçları olan, âdemelması çıkık bir adamdı. Çilli derisi yüzündeki ve elerindeki belirgin kemiklerin üzerinde gerilmişti. Aşınmış kadife ceketi, ütüsüz gömleği ve sandaletleriyle kendisine kasıtlı olarak değişik bir hava vermeye çalıştığı hemen anlaşılıyordu. Tersine, böyle giyinmek ona harap bir hava vermişti.</p>

  <p class="calibre2">Sinirli bir adam?.. Kesinlikle hayır.</p>

  <p class="calibre2">Joy, Qwilleran'i "eski bir sevgili" olarak tanıştırdığında Graham kısa bir selam verdi.</p>

  <p class="calibre2">Qwilleran, Joy'un kendisini bu biçimde tanıştırırken kullandığı tonda hınzırlıktan çok bir kin sezinledi. Galiba karı kocanın arasında kötü giden bir şeyler vardı. Bundan memnunluk duyduğu için birden utandı.</p>

  <p class="calibre2">Dan Graham'a, "Eşinizi Chicago'dan, yıllar öncesinden tanıyorum. O zaman daha çocuktuk.</p>

  <p class="calibre2">Ben onların komşusuydum. Şu anda Daily Fluxion'da çalışıyorum" dedi Qwilleran.</p>

  <p class="calibre2">Graham bir şeyler mırıldandı. Çok hızlı konuşuyor, sözcükleri yutuyordu.</p>

  <p class="calibre2">"Pardon?" dedi Qwilleran.</p>

  <p class="calibre2">"Birsergihazırlıyoruz. Belkibizimiçinbirtanıtımhazırlaya-bilirsiniz."</p>

  <p class="calibre2">"Bu tam bir karı-koca şovu olacak" dedi Joy. "İkimiz farklı stillerde çalışıyoruz. Umarım açılışa katılırsın Jim."</p>

  <p class="calibre2">"Sanateleştirmeninizibeğendiğimisöyleyemem" diye mırıldandı kocası.</p>

  <p class="calibre2">"Eleştirileribeşparaetmez."</p>

  <p class="calibre2">"Kimse sanat eleştirmenini sevmez" dedi Qwilleran. "Gazetecilikte yapmak istemeyeceğim tek iş budur. Her neyse, Ortabatı'yı nasıl buldunuz Bay Graham?"</p>

  <p class="calibre2">"Bu şehre iki sent vermem" dedi çömlekçi. Qwilleran’ın kulakları onun hızlı konuşmasına ve artık demode olmuş klişeleri özgürce kullanmasına alışmaya başlamıştı. "New York'ta çalışmayı düşünüyorum ya da belki de Avrupa'da."</p>

  <p class="calibre2">"Eh, bense ülkenin bu kısmını çok seviyorum" dedi Joy meydan okurcasına. "Burada kalmak istiyorum." O her zaman her şeyi çok severdi zaten. Qwilleran onun sınırsız coşkusunu hatırladı birden.</p>

  <p class="calibre2">Graham akşam yemeği için hazırlanmış masaya göz attı. "Ne zaman bir şeyler yiyeceğiz Tanrı aşkına? Bir atı bile yiyecek kadar açım" dedi, boş bir şampanya kadehini sallayarak. "Bu adamlar önce sizin iştahınızı açıyorlar ama sonra ortalarda hiç görünmüyorlar."</p>

  <p class="calibre2">"Biliyor musunuz" dedi Qwilleran, "Henüz ev sahibimizi görmedim."</p>

  <p class="calibre2">Joy onun elini kavrayarak, "Görmedin mi? Dur seni mutfağa götüreyim, Robert Maus lokum gibi bir adamdır."</p>

  <p class="calibre2">Kadın onu Büyük Salon'un arka tarafında kalan düşük tavanlı bir koridordan geçirdi. Elini sıkıca tutuyor ve ona gereğinden daha yakın duruyordu. Bilinçli bir sessizlik içersinde yürüdüler.</p>

  <p class="calibre2">Mutfak oldukça büyük, gösterişli bir mekândı. Şifalı otların ve sıcak şarabın kokusu enfesti doğrusu. Seramik karoyla döşenmiş yerleri, krişli tavanı ve muhteşem şöminesiyle bu mekân, Qwilleran'a Normandy'de görmüş olduğu mutfakları hatırlatmıştı. Bakır kaplar, tavandan asılı kurutulmuş dereotu ve biberiyeler, bıçak ile satırların dizilmiş olduğu meşe bıçaklık. Açık raflarda ise omlet tavaları, sufle tabakları, bakır kâseler, bir balık buğulama tenceresi, salata sepetleri ve Qwilleran’ın tanımadığı, gizemli birkaç mutfak aleti daha...</p>

  <p class="calibre2">Bu mekâna oldukça hâkim, uzun boylu, iri yapılı, orta yaşlı adam, tertemiz beyaz gömleği, sade kravatı ve altın kol düğ-meleriyle dikkat çekiyordu. Yüksek Mahkeme hâkimlerine mahsus vakur bir tavrı vardı. Sırtındaki hafif kambur nedeniyle sanki nazikçe selam veriyor gibi görünüyordu. Belinden aşağı uzun bir mutfak önlüğü bağlamış, hamur yoğurmakla meşguldü.</p>

  <p class="calibre2"></p>

  <p class="calibre2">Joy Graham onları tanıştırdığında, Robert Maus unlu ellerini göstererek, özür diledi ve biraz düşünceli, ölçülü bir ses tonuyla, "Nasıl... sınız?" diye sordu.</p>

  <p class="calibre2">Maus'a, son derece nazik bir biçimde, kısa emirler verdiği beyaz üniformalı bir kadın yardım ediyordu. "Şunu dondurun lütfen... Rica etsem sosu hazırlar mısınız... Şimdi de tavuğu alayım Bayan Marron. Teşekkür ederim."</p>

  <p class="calibre2">Maus oldukça büyük, keskin bir bıçak kullanarak tavuk göğüslerini ustaca, kemiklerinden ayırmaya başladı.</p>

  <p class="calibre2">"Sanki intikam alıyörmüşsünüz gibi kullanıyorsunuz bıçağı " dedi Qwilleran.</p>

  <p class="calibre2">Maus cevap vermeden önce derin bir nefes aldı. "Bu beni oldukça... tatmin ediyor" dedi, bıçağı ete daldırarak aletin yassı ucuyla tavuk göğsüne bir darbe daha indirdi. "Sannısaklar lütfen Bayan Marron"</p>

  <p class="calibre2">"Burası olağanüstü bir bina" dedi Qwilleran. "Daha önce hiç böyle bir yer görmemiştim."</p>

  <p class="calibre2">Bu yorumdan sonra konuyu uzunca bir süre düşünen avukat sonunda, "Bunu bir 'mimari felaket' olarak tanımlamamızın çok büyük bir yanlış olmayacağı kanısındayım. Mimarının hakkını yemek, yapmak isteyebileceğim en son şey ancak şunu da gönül rahatlığıyla söyleyebilirim ki estetik bilincinin, coşku ve teknik bilgisinin çok gerisinde kalmış olduğuna inanıyorum"</p>

  <p class="calibre2">"Ama yukarıdaki daireler çok hoş döşenmiştir" dedi Joy. "Bay Maus, Jim'i balkona çıkarabilir miyim?"</p>

  <p class="calibre2">Maus nezaketle başını sallayarak cevap verdi: "Siz arzulu-yorsanız, tabii... Sanırım Altı Numara'nın kapısı kilitli değil."</p>

  <p class="calibre2">Qwilleran daha önce "Altı Numara" gibi bir yer kesinlikle görmemişti. Girdikleri bu stüdyo daire tam tamına iki kat yükseklikteydi. Dış duvarın yarısı pencereydi ve pek çok küçük camın birleştirilmesiyle yapılmıştı. İlkbahar güneşinin batarken arattığı kavuniçi parlaklık odanın içini muhteşem bir renkle donatıyordu. Çalışma masasının arkasındaki üç ufak camın herbirinde ayrı bir gökkuşağı oluşmuştu.</p>

  <p class="calibre2">Qwilleran bıyığına doğru üfledi. "Bu mobilyaları çok beğendim! Ağır, hatta görünüş olarak ortaçağdan kalma izlenimi veren oymalı ferforjeler..."</p>

  <p class="calibre2">"Eşyalar Ham Hamilton'a ait" dedi Joy. "Etkileyici, öyle değil mi? Nerede yerleşeceğini kesinleştirince bunları aldırtacak."</p>

  <p class="calibre2">"Taşındı mı demek istiyorsun?"</p>

  <p class="calibre2">"Florida'ya tayin oldu, bir marketler zincirinin alım satım işleriyle ilgileniyor."</p>

  <p class="calibre2">Qwilleran daireyi alıcı gözüyle inceledi. Özellikle büyük siyah beyaz ekoseli kanepeyi, duvara gömülü kitaplığı ve -bir de ne olsun!- beyaz ayı postu kilimi. "Burası kiralık mı?" diye sordu.</p>

  <p class="calibre2">Bu soru karşısında Joy'un gözleri parlamıştı. "Gerçekten ilgileniyor musun? Burada yaşamak ister misin?"</p>

  <p class="calibre2">"Bu kiraya bağlı ve ayrıca başka şeyler de var." Qwilleran Koko ve Yum Yum'u kastediyordu.</p>

  <p class="calibre2">"Hemen Bay Maus'a soralım."</p>

  <p class="calibre2">İşte bu onun çok iyi tanıdığı Joy'du. Ani kararlar almak ve hiç vakit kaybetmeden harekete geçmek, onun en iyi bildiği özellikleriydi.</p>

  <p class="calibre2">"Hayır, yemek bitene kadar bekleyelim. Bana biraz düşünmek için izin ver."</p>

  <p class="calibre2">"Ah, Jim" diye bağırdı Joy ona sarılarak. "Bütün bu yıllar boyunca seni çok düşündüm."</p>

  <p class="calibre2">Qwilleran onun kalp çarpıntılarını duyuyordu. "Neden kayboldun? Neden hiç açıklama yapmadan beni öylece bırakıp gittin? Neden bana hiç yazmadın, hiçbir açıklama yapmadın?"</p>

  <p class="calibre2">diye fısıldadı.</p>

  <p class="calibre2">Joy geri çekildi. "Bu çok uzun bir hikâye. Hadi şimdi yemeğe inelim" dedi, Qwilleran’ın kalbine takla attırmayı daima başarmış o çarpık gülümsemesiyle.</p>

  <p class="calibre2">Büyük meşe masa, ağır seramik tabaklar, gümüş çatal kaşık ve ağır, işlenmiş demir şamdanlarla donatılmıştı. Qwilleran, Hixie Rice ve kendini Charlotte Roop diye tanıtmış olan beyaz saçlı kadının arasında, kendisine ayrılan yere oturdu. Joy ise masanın uç kısmında, Basil ve Bayley Penniman'ın arasında oturuyordu. Bu durumda Qwilleran'la iletişimi ancak gözleriyle kurabilirdi.</p>

  <p class="calibre2">Qwileran'in tam karşısında, kolayca gülümseyen, dazlak bir vahşi oturuyordu. Adam hafifçe kalktı, sağ elini kalbinin üzerine koyarak masanın üzerinden eğildi. "Adım Max Sorrel."</p>

  <p class="calibre2">"Ben Daily Fluxion'dan Jim Qwilleran. Sizi daha önce hiç görmüş müydüm?"</p>

  <p class="calibre2">"Bir restoranım var: Altın Pirzola." "Evet, orada bir akşam yemeği yemiştim."</p>

  <p class="calibre2">"Kuzu kızartmasının tadına bakabildiniz mi? Bu bizim spe-sialitemizdir. Bu yemeği her yaptığımızda inanın zarar ediyoruz." Restoran sahibi bir yandan konuşurken, diğer yandan da çatalını, bıçağını peçetesiyle parlatıyordu.</p>

  <p class="calibre2">Kaşıklar kaldırıldı, Qwilleran suteresi çorbasının tadına baktı ve gerçekten nefis olduğunu düşündü. Ancak hepsini içecek kadar iştahı kendinde bulamadı. Mutluluk iştahını kapamıştı.</p>

  <p class="calibre2">Aklı ve gözleri sürekli Joy'daydı. Şimdi neden şeffaf tenli, uzun saçlı kadınlara ilgi duyduğunu daha iyi anlıyordu. Bu gece Joy'un o kahverengi gür saçları örülmüş ve başının üzerine bir taç gibi oturtulmuştu. Qwilleran onun çocukken kendine perdelik kumaştan romantik ama uyduruk giysiler yaptığını hatırladı. Ne deli bir çocuktu Joy! Şu an üzerindeki elbise de o dönem giydikleri gibi vücudunu sarıyordu.</p>

  <p class="calibre2">William konukların sağ tarafından önlerindeki çorba kâselerini aldı, sol tarafından midye dolu tabakları verdi. Bardaklara beyaz şarap doldurdu. Bir yandan da hafifçe ıslık çalıyordu.</p>

  <p class="calibre2">Servisi bitirdikten sonra o da teyaz ceketiyle misafirlere katıldı ve o canlı, deli dolu tavırlarıyla hemen bitişiğinde oturanları tekeline aldı.</p>

  <p class="calibre2">"Biraz alışılmışın dışında bir durum" dedi Qwilleran, Hixie'ye.</p>

  <p class="calibre2">"Robert her şeye izin verir" dedi Hixie. "Kendisi oldukça resmi görünür ama dünyalar tatlısıdır. Biraz tereyağ alabilir miyim?"</p>

  <p class="calibre2">"Sen nasıl oldu da burada yaşamaya başladın?"</p>

  <p class="calibre2">"Gıda sektörüyle iş yapar bir ajansta metin yazarıyım. Gıdayla ilgili bir işiniz yoksa Robert size oda kiralamaz. Mesela Bayan Roop bir restoran işletmecisidir."</p>

  <p class="calibre2">"Evet, Cennet Aşevleri'nden birini ben işletiyorum" dedi Qwilleran’ın solunda oturan kadın, kolundaki bileziklerini sallayarak. Ufak tefek, hareketli bir kadındı ve büyük ihtimalle emeklilik yaşına yaklaşmıştı. Üzerinde, ne olduğu pek anlaşılmayan bol mücevher vardı.</p>

  <p class="calibre2">"Yaklaşık 40 yıl önce Bay Hash-man'ın yanında çalışmaya başladım. Daha önce ise rahmetli Bay Penniman'ın yanında sekreterdim, dolayısıyla gazetecilik işinden biraz anlarım.</p>

  <p class="calibre2">Gazetecileri gerçekten takdir ederim. Onlar sözcük ustalarıdır." Sonra da, "Belki siz bana yardımcı olabilirsiniz" diyerek kocaman çantasının dış gözünden bir bulmaca çıkardı. "Sevgi anlamına gelen ve a ile başlayan dört harfli sözcük nedir?"</p>

  <p class="calibre2">"A'l'i-k olabilir" diye cevap verdi Qwilleran.</p>

  <p class="calibre2">Bayan Roop kaşlarını çattı. "Alık mı?"</p>

  <p class="calibre2">"Bu Arapça bir sözcüktür ve Al-ık diye okunur."</p>

  <p class="calibre2">"Ah, evet" dedi kadın. "Siz bir dahisiniz." Sözcüğü dikey karelere yazıverdi.</p>

  <p class="calibre2">Tavuk servisi yapıldı. Qwilleran buna da kolaylıkla karşı koyabildi. Yemeğiyle oynayarak etrafındaki konuşmaları dinlemeye devam etti.</p>

  <p class="calibre2">"Biliyor musunuz, yer mantarlarının kilosuna yetmiş beş dolar istiyorlarmış" dedi Sorrel.</p>

  <p class="calibre2">Kızıl saçlı şöyle diyordu: "Mountclemens bir dolandırıcıydı biliyorsunuz. O meşhur İstakoz salatası konserveden yapılıyormuş meğer."</p>

  <p class="calibre2">"Bu binanın tavan arasında o kadar çok eğleniyorum ki. Tozlu bir konsolda saklanmış eski mektuplar ve defterler buldum" dedi Joy, Basil Penniman'a.</p>

  <p class="calibre2">"Bir avuç buğday göbeğini istediğiniz her şeye koyabilirsiniz. Sağlığınız için çok iyidir"</p>

  <p class="calibre2">diyordu Rosemary Whiting.</p>

  <p class="calibre2">"Karides kokteylinin son derece demode olduğunu artık herkes biliyor" dedi Hixie.</p>

  <p class="calibre2">Ve Joy, "Tavan arasında ne bulduğumu bilseniz çok şaşırırsınız. Çok sayıda kişiyi son derece üzebilir" diye devam etti.</p>

  <p class="calibre2"></p>

  <p class="calibre2">Keçi sakallı adam ise yemek pişirmeyle ilgili bir sırrını açıklıyordu: "Peyniri her zaman elimde rendelerim. Asiago'nun içinde bir parça rendelenmiş parmak lezzete lezzet katar."</p>

  <p class="calibre2">Maus ise sofranın başına oturmuş, sessizce her yemeğin tadına bakıyor, gözlerini boşluğa dikiyor, dudakları ve diliyle yiyeceklerin lezzetini değerlendiriyordu. Bir ara, "Bence croûte tam kıvamında değil" dedi.</p>

  <p class="calibre2">"Kesinlikle doğru değil! Muhteşem olmuş" diye rahatlattı onu Bayan Roop ve Qwilleran'a dönerek, "Bay Maus çok usta bir aşçıdır. Bir keresinde gözlerini çıkarmadan bir domuzu fırında pişirmeyi başarmıştır. Düşünebiliyor musunuz?" dedi.</p>

  <p class="calibre2">Qwilleran herkesin dikkatini çekmek için biraz sesini yükselterek, "Bayan Graham'ın da son derece usta bir aşçı olduğunu biliyor muydunuz? Daha on yedi yaşındayken muzlu kek yapmayı denemişti ve eyalet çapında yapılan kek yarışmasında birinci olmuştu."</p>

  <p class="calibre2">Joy hoş bir biçimde kıpkırmızı oldu.</p>

  <p class="calibre2">"Gençken olmuş bir şeydi canım. İçinde muz, hindistan cevizi, çilek, çikolata, şekerleme ve çırpılmış krema vardı."</p>

  <p class="calibre2">"Aşçılığı hakkında çok şey bilmiyorum. Ama onun çok iyi bir çömlekçi olduğunu biliyorum.</p>

  <p class="calibre2">Bu yemek takımını o yap-tı" dedi Max Sorrel çatalını tabağına vurarak.</p>

  <p class="calibre2">"Bana böyle bir sipariş vermesi Bay Maus'un her zamanki cömertliğinin bir örneğidir" dedi Joy.</p>

  <p class="calibre2">Qwilleran kahverengi kenarları ve benekleri olan gümüş gri kalın tabaklara baktı. "Bütün bu tabakları sen mi yaptın?" Elle mi? Kaç tane yaptın?"</p>

  <p class="calibre2">"Yirmi dört kişilik servis için yaptım."</p>

  <p class="calibre2">Sorrel yüzündeki o zafer dolu gülümsemeyle ona baktı. "Bunlar bir harika tatlım, eğer bir milyoner olsaydım restoranım için bütün tabaklan senin yapmanı isterdim."</p>

  <p class="calibre2">"Çok tatlısın Max."</p>

  <p class="calibre2">"Bunları yapmak ne kadar sürdü" diye sordu Qwilleran.</p>

  <p class="calibre2">"Mmmm, bunu söylemek biraz zor..." diye söze başladı Joy.</p>

  <p class="calibre2">Dan Graham birden oldukça yüksek bir sesle araya girdi. "Bu hiçbir şey değil. Ben California'da bir film çekimi için altı yüz parça yapmıştım."</p>

  <p class="calibre2">Konuşması bir anda havayı elektriklendirmişti. Kimse cevap vermeden salatasına doğru eğildi. Birdenbire herkes marulun yapraklarıyla uğraşmaya başladı.</p>

  <p class="calibre2">"Ayrıca size bir şey daha söyleyeyim" diye ekledi Graham. "Wedgwood, Rus Katerina için tam dokuz yüz altmış iki parça yapmıştı."</p>

  <p class="calibre2">Masaya bir sessizlik çökmüştü. Birden William, "Yemekten sonra briç oynamak isteyen var mı? Hazmı kolaylaştırır" dedi.</p>
</body>
</html>
