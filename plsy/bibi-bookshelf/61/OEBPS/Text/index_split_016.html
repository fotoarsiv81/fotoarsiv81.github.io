<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_15">16</h2>

  <p class="calibre2">Qwilleran Çarşamba sabahı kahvaltıya inmedi, dairesinde kendine bir neskafe hazırlamış, erkenden gazeteye Şirin Şişmanlar'la ilgili yazıyı yazmaya oturmuştu. Koko yazı masasının üstünde oturmuş, yardımcı olmaya çalışıyor, çenesini marjınları değiştiren tuşa sürtüyor, Qwilleran üç aralık verince kuyruğunu silindire kaptırıyordu.</p>

  <p class="calibre2">"Şirin Şişmanlar'ın yemeğinde eğlence dozu yemek miktarından daha fazla" diye yazdı.</p>

  <p class="calibre2">Kapısı vuruldu, açınca Robert Maus'u, çökük omuzları ve bitkin yüzüyle karşısında buldu.</p>

  <p class="calibre2">Avukat, "Umarım sizi özel çalışma saatinizde rahatsız etmiyorum?" diye sordu. "Zamanınız varsa sizinle konuşmak istiyordum."</p>

  <p class="calibre2">"Elbette, içeri buyrun. Duyduğuma göre beklenmedik bir zamanda yurtdışına çıkmak zorunda kalmışsınız. Yorgun görünüyorsunuz."</p>

  <p class="calibre2">"Yorgun mu? Evet yorgunum ama yolculuğumun beklenmedik bir biçimde uzamasından dolayı değil. Durum şu ki... döndüğümde, ufak çapta bir... kaos diyebileceğim bir durumla karşılaşmış bulunuyorum. "</p>

  <p class="calibre2">"Oturmak ister misiniz?"</p>

  <p class="calibre2">"Teşekkür ederim, çok teşekkür ederim."</p>

  <p class="calibre2">Kediler omuz omuza yemek masasının üzerine oturmuşlar, hiç kıpırdamadan, büyük bir ciddiyetle gelen ziyaretçiyi izliyorlardı.</p>

  <p class="calibre2">"Bu iki arkadaşınızın sizinle aynı misyonu üstlenmiş meşhur yemek uzmanları olduğunu sanıyorum, yanılıyor muyum?"</p>

  <p class="calibre2">"Evet öyle, büyüğünün adı Koko, küçüğü ise Yum Ne zaman geri döndünüz Bay Maus?"</p>

  <p class="calibre2">"Dün gece, geç saatlerde. Gelir gelmez de karşılaştığım bir dizi karışıklığı izin verirseniz anlatayım size. Çömlek sergisin açılışına üç yüz kişi davet edilmiş oysa bir kâhya çocuk bile yoktu ortalıkta. Bayan Marron'un romatizma ağrıları tutmuş. Doğu tarafımızda, bitişik komşumuz olan tenis kulübü, bacamızdan tüten aşırı dumandan şikâyetçi olmuş. Teahandle, Hansblow Burris, Maus ve Castle'ın kıdemli ortaklarından biri bana sizin dün köşenizde yayınladığınız yazıdan dolayı önemli müşterilerimizden birinin şirketimizle ilişkisini tamamen kopardığını bildirdi."</p>

  <p class="calibre2">"Özür dilerim eğer..."</p>

  <p class="calibre2">"Sizin suçunuz değil. Ancak... bir şey daha eklememe izin verin. Bayan Roop bina içinde bazı uygunsuz görüntülere şahit olduğunu dile getirdi." Qwilleran’ın bir şey söylemek üzere olduğunu farkedince "Rica ederim, bir dakika izin verin" diyerek konuşmasına devam etti.</p>

  <p class="calibre2">"Her ne kadar adı geçen hanımın -nasıl diyelim- belli konularda kumkuma olduğunu biliyorsak ta şikâyetlerine kulak vermemiz..."</p>

  <p class="calibre2">"Giriş konuşması yapmanıza gerek yok" diyerek araya girdi Qwilleran. "Bu bayanın şikâyeti nedir?"</p>

  <p class="calibre2">Maus boğazını temizleyip yeniden konuşmaya başladı. "Bayan Roop gece çok geç bir saatte bayan kiracılarımızdan birini odanıza en neglige girerken görmüş. Yine kendisi çok geç bir saatte dairenizden, aşırı alkollü bir halde başka bir kiracının ayrıldığını görmüş.</p>

  <p class="calibre2">Qwilleran bıyığına doğru ofladı. "Benden herhalde böyle bir dedikoduya açıklama getirmemi beklemiyorsunuz?" dedi.</p>

  <p class="calibre2">"Sizden bir açıklama kesinlikle ne istiyorum ne de bekliyorum" dedi Maus. "Ancak ben size içinde bulunduğum konumu açıklayayım. Ortağı olduğum şirket oldukça muhafazakâr bir yapıya sahiptir. Bin dokuz yüz on üçte şirketin ortaklarından ,o zamanlar şirket yalnızca Teahandle ve Whitbread adıyla anılıyordu' biri bir garden partide üç bardak punch içtiği için kovuldu. Dolayısıyla bu binada herhangi bir uygunsuz olay meydana gelirse, bu durum ortaklarımın kulağına giderse, yalnızca şirketin adı lekelenmekle kalmayacak, büyük ihtimalle benim ortaklığıma da son verilecektir. Zaten şu an bir pansiyon işletiyor olmam onlar için yeterince uygunsuz."</p>

  <p class="calibre2">"Bana sorarsanız" diye Qwilleran araya girdi, "Maus evi'nde sizin tahmin ettiğinizden çok daha uygunsuz işler dönüyor."</p>

  <p class="calibre2">"Bana şimdi onları anlatmayın. Bugünkü karışıklık bir bitsin, her şeyle ilgileneceğim zaten."</p>

  <p class="calibre2">Telefon çaldı.</p>

  <p class="calibre2">Qwilleran "Özür dilerim" diyerek çalışma masasına gitti ve ahizeyi kaldırdı. "Evet... evet, size nasıl yardımcı olabilirim?.. Fazla para mı çekilmiş!" Ahizeyi kulağıyla omuzu arasına sıkıştırıp masanın gözünden çek defterini aldı ve günlük hesabına baktı. Bin yedi yüz elli mi?</p>

  <p class="calibre2">Ama bu imkânsız. Ben çekin üzerine yedi yüz elli yazmıştım! Buna inanamıyorum! iki kere mi ciro edilmiş? Bu çok garip... Her iki imza da okunaklı mı? Açık söylemek gerekirse, ilk cirodaki imza G-w-w-w... gibi bir şey olmalı... Eh, o zaman sahte. Biri çekin üzerinde yazılı miktarla oynamış... Aradığınız için teşekkür ederim... İlgileneceğim...Hayır, bir sorun çıkacağını zannetmiyorum. Ben sizi tekrar arayacağım."</p>

  <p class="calibre2">Qwilleran misafirine doğru döndü ama avukat çoktan odadan çıkmış, kapıyı kapayıp gitmişti.</p>

  <p class="calibre2">Gazeteci de oturup ne yapması gerektiğini dikkatle düşünmeye başladı.</p>

  <p class="calibre2">Akşamüzeri dört sularında, Büyük Salon tepeden inen ışık huzmesiyle aydınlanmıştı. Salon'un ortasına yerleştirilmiş kaidelerin üstündeki mücevher görünümlü çömlekleri aydınlatıyordu.</p>

  <p class="calibre2">Bu ışıkta eserlerin üzerindeki Yaşayan Sır büyüleyiciydi. Salonun başka bir köşesinde Joy'a ait son derece zarif, gri ve gri yeşil renkli çanaklar, çömlekler, vazolar, kavanozlar, ibrikle vardı. Üzerleri hafif pürtüklüydü ama aynı zamanda yumuşat görünümleriyle yarı erimiş</p>

  <p class="calibre2">dondurmaya benziyorlardı. Bunların yanı sıra Dan’in acemi dönemlerinde yapmış olduğu koyu kahverengi ve koyu mavi çömlekler de sıralanmıştı.</p>

  <p class="calibre2">Büyük Salon'un her iki yanındaki balkonların altında uzun masalar kurulmuştu. Üzerleri buz kovaları, kiralanmış şampanya kadehleri, ve hors d'oeuvres tepsileriyle donatılmıştı.</p>

  <p class="calibre2">Garsonlar, üzerlerinde ya çok kısa ya da çok uzun duran beyaz ceketleriyle, beceriksizce koşuşturan sanat okulu öğrencileriydi.</p>

  <p class="calibre2">Qwilleran salonu gezerken davetlilerin kendisine hiç de yabancı gelmediğini farketti. Müze küratörleri resmi ve soğuk bir tavırla etraflarına bakmıyor, Galeri yöneticileri fikirlerini kendilerine saklıyor, koleksiyoncular aralarında dedikodu yapıyor, sanat hocaları birbirlerine çömleklerle ilgili açıklamalarda bulunuyor, çeşitli sanatçı ve ustalar da bedava şampanyayı içiyorlardı. Fluxion'un sanat eleştirmeni Jack Smith yüzünde kronik mide ağrısı çeken bir levazımatçı gibi etrafta dolaşıyordu. Morning Rampage'den yaşlı bir bayan gazeteci ise herkesin ne giydiğini not alıyordu.</p>

  <p class="calibre2">Ve tabii ki Dan Graham! Her zamanki gibi kılıksızdı; ne kadar alçakgönüllü görünmeye çalışsa da aslında kibirden patlamak üzereydi. Gözleri sürekli kendisine iltifat edecek birilerini arıyor, arada Bayan Graham'la ilgili soru sorulduğunda kaşlarını çatıyordu.</p>

  <p class="calibre2">"Çok büyük şanssızlık oldu" diyordu. "Joy aşırı çalıştı, neredeyse menenjit oluyordu. Fena halde dinlenmeye ihtiyacı vardı, ben de onu Florida'ya tatile gönderdim. Hastalanmasını istemem. Onu kaybetmek hiç istemem."</p>

  <p class="calibre2">Qwilleran bir ara ona, "Çömlek fiyatları epey yükselmiş olmalı, böyle büyük bir partiyi finanse edebildiğine göre" diye takıldı.</p>

  <p class="calibre2">Dan ağzını çarpıtarak gülümsedi. "Los Angeles'da bir restoran sahibinden büyük bir sipariş</p>

  <p class="calibre2">aldım. İyi avans verdiler. Ben de şampanya siparişinde cömert davrandım. Maus da hors £</p>

  <p class="calibre2">oeuvres'lerle katkıda bulundu." Başıyla Bayan Marron'un bulunduğu soğuk meze masasını işaret etti. Kırmızı burunlu kadın masanın üstündeki salatalıklı sandöviç, peynirli kroket, karides, jambon ve mantarlı kanepe tepsilerini boşaldıkça dolduru-yordu.</p>

  <p class="calibre2">Sonra Qwilleran, Jack Smith'i buldu. "Dan’in 'Yaşayan Sır'ı hakkında ne düşünüyorsun?"</p>

  <p class="calibre2">"Ne diyeceğimi bilemiyorum, imkânsızı başarmış" dedi eleştirmen, mermer soğukluğunda bir ifadeyle. "Bunu nasıl elde etti? O muhteşem kırmızıyı nasıl yakaladı? Geçen kış ortak bir sergide sergilediği çömlekleri görmüştüm, lağımdan çıkmış döküntüyü hatırlatıyorlar diye yazmıştım. Bundan hoşlanmamıştı tabii ama doğruydu. O zamandan bu zamana çok ilerlemiş.</p>

  <p class="calibre2">Bütün marifet sırda tabii. Biçimsel olarak son derece vasat ürünler. Hele şu taş plakalar!</p>

  <p class="calibre2">Oklavayla yapılıyor!.. Adamın sırrını kadının çömleklerine uygulasalar, işte o zaman şahane işler çıkar ortaya. Yazımda bunu önereceğim."</p>

  <p class="calibre2">Baykuş gözlüklü genç bir kız Qwilleran’ın bakışlarını yakalamaya çalışıyordu. Qwilleran ona doğru yürüdü.</p>

  <p class="calibre2">"Umarım buraya gelmemin bir sakıncası yoktu Bay Qwilleran?" diye çekinerek sordu genç kız. "Bana kırk sekiz saat beklememi söylemiştiniz."</p>

  <p class="calibre2">"Williatn'dan bir haber yok mu?" Kız başını üzgün bir biçimde salladı. "Banka hesabınızı kontrol ettiniz mi?"</p>

  <p class="calibre2">"Hiç dokunulmamış, yalnızca banka yirmi altı sent faiz eklemiş."</p>

  <p class="calibre2">"Polise haber verseniz iyi olacak. Ve endişelenmemeye çalışın lütfen. Şimdi size yiyecek ya da içecek bir şeyler ikram etmeme izin verin."</p>

  <p class="calibre2">"Hayır, teşekkür ederim. Canım hiç istemiyor. Eve gitsem iyi olacak." Qwilleran onu kapıya kadar geçirdi ve Nehir Yolü otobüsüne nerden binebileceğini tarif etti.</p>

  <p class="calibre2">Salona geri döndüğünde kalabalık arasında Pennirnatı kardeşleri görünce şaşırdı. Birtakım saygısız vatandaşlar tarafından Tweedledum ile Twedledee diye anılan bu kardeşler, bir Fransız Post-Empresyonist sergisinin seviyesinden daha düşük seviyeli bir davete ender olarak katılırlardı.</p>

  <p class="calibre2">Diğer konuklar kardeşlerin varlık ve isimlerinin gerektirdiği saygıyla etraflarında dolaşırken, onlar yalnızca dinlemeyi tercih ediyorlar, sigara ya da içki içmeden, bu tip sanat toplantılarında yüzlerinde hep görülen hafif şaşkın bir ifadeyle öylece duruyorlardı.</p>

  <p class="calibre2">Qwilleran, onların Morning Rampage'm gerisindeki beyni değil, parayı temsil ettiklerini duymuştu.</p>

  <p class="calibre2">Kalabalığın oluşturduğu çemberin içinde onlara doğru yavaş yavaş ilerledi ve onları ancak kıdemli bir muhabirin bilebileceği bir yöntemle, bağış isteyen, iş arayan, ya da yalnızca yaltaklık yapan kişilerden uzaklaştırdı. "Sergiyi nasıl buldunuz?"</p>

  <p class="calibre2">Basil Penniman kardeşi Bayley'e baktı.</p>

  <p class="calibre2">"ilginç" dedi Bayley.</p>

  <p class="calibre2"></p>

  <p class="calibre2">"Daha önce böyle bir sır görmüş müydünüz?"</p>

  <p class="calibre2">Bu sefer Bayley soran gözlerle Basil'a bakarak topu ona attı.</p>

  <p class="calibre2">Basil "Çok ilginç" dedi.</p>

  <p class="calibre2">Bayley aniden, "Gazeteniz için sormuyorsunuz, değil mi?" diye atıldı.</p>

  <p class="calibre2">Qwilleran, "Hayır, sanat benim alanım değil artık. Ben yalnızca burada yaşıyorum. Bu binayı babanız inşa etmemiş miydi?" diye sordu Qwilleran.</p>

  <p class="calibre2">İki kardeş temkinli bir biçimde başlarını salladılar.</p>

  <p class="calibre2">Qwilleran, "Bu eski binanın kimbilir ne etkileyici sırları vardır" diye bir giriş yaptı. Sorusuna yanıt alamadı ama üzerlerinde belli belirsiz bir heyecan yakalamıştı. "Bayan Graham şe-^ir dışına çıkmadan önce bana çömlek atölyesinin ilk dönemleriyle ilgili bir takım dokümanlar bıraktı. Henüz bakacak zamanım olmadı ama iyi bir hikâye çıkabileceğini düşünüyorum, gizim okurlarımız bu tür tarihi hikâyelerden çok hoşlanırlar, Özellikle insanlar ve yaşamlarıyla ilgiliyse" dedi.</p>

  <p class="calibre2">Basil, Bayley'e endişeyle baktı.</p>

  <p class="calibre2">Bayley kıpkırmızı olmuştu. "İzin almadan hiçbir şey yazamazsınız."</p>

  <p class="calibre2">"Bayan Graham kâğıtları bize vereceğine söz vermişti" dedi Basil.</p>

  <p class="calibre2">"Onlar aileye aittir" diye kardeşi ilave etti. "Onları geri almak için yasal yollara başvurabiliriz."</p>

  <p class="calibre2">Qwilleran "Bu kâğıtlarda ne var?" diye yarı alaycı bir ses tonuyla sordu. "Tahminlerimin üzerinde iyi bir yazı malzemesi bulmuş olabilirim."</p>

  <p class="calibre2">Bayley, yüzünden ateşler çıkarak, "Eğer bu bilgileri yayınlarsanız biz... biz... size..."</p>

  <p class="calibre2">"Dava açarız" diye tereddütle tamamladı Basil.</p>

  <p class="calibre2">"Fluxion'u dava ederiz. Buna sarı gazetecilik derler!" Bayley'in yüzü şimdi mosmordu.</p>

  <p class="calibre2">Basil erkek kardeşinin koluna dokundu. "Dikkatli ol, doktorun ne söylediğini biliyorsun"</p>

  <p class="calibre2">dedi.</p>

  <p class="calibre2">"Sizi heyecanlandırdıysam özür dilerim" dedi Qwilleran. "Yalnızca takılıyordum."</p>

  <p class="calibre2">"Gel" dedi Basil, Bayley'e ve birlikte çabucak Salon'u terk ettiler.</p>

  <p class="calibre2">Qwilleran yüzünde muzip bir mutluluk ifadesiyle bıyığını sıvazlarken, salonda aksak adımlarla yürüyen zayıf, gri saçlı bir kadın gördü. "Inga Berry!" diye bağırdı. "Benim, Jim Qwilleran."</p>

  <p class="calibre2">"Hey, ben daha genç birini bekliyordum, telefondaki sesiniz çok coşkulu ve.... bağışlayın beni ama masum geliyordu."</p>

  <p class="calibre2">"Rica ederim" dedi Qwilleran. "Size bir içki ikram edebilir miyim?"</p>

  <p class="calibre2">"Neden olmasın? Şu eski püskü çanak çömleğe şöyle bir göz atar sonra bir köşeye çekilir tatlı tatlı sohbet ederiz... Ah muhteşem!" diyerek o sırada gözüne çarpan Yaşayan Sır't işaret etti.</p>

  <p class="calibre2">Mümkün olduğu kadar hızlı adımlarla parıldayan nesnelere doğru gitti, şemsiyesine dayanarak eğildi. "Bu., bu tahminimden de daha iyi!" dedi.</p>

  <p class="calibre2">"Demek beğendiniz."</p>

  <p class="calibre2">"Bunları gördükten sonra eve gidip bütün çalışmalarımı parçalamak geliyor içimden."</p>

  <p class="calibre2">Şampanyasını bir dikişte içti. "Yalnız bir eleştiri: Böylesine muhteşem bir sır, ezilmiş kil üzerinde harcanarak çok yazık edilmiş."</p>

  <p class="calibre2">"Bizim eleştirmenimiz de sizinle aynı fikirde."</p>

  <p class="calibre2">"Hayatında ilk defa haklı olabilir. Ona böyle söylediğimi iletebilirsiniz." Salonun karşı tarafına doğru baktı. "Bu Charlotte Roop değil mi? Onu neredeyse kırk yıldır görmüyordum.</p>

  <p class="calibre2">Benim dışımda herkes yaşlanıyor."</p>

  <p class="calibre2">Qwilleran, "Bir şampanyaya daha ne dersiniz?" diye sordu. Bayan Berry çevresine şöyle bir göz attı. "Yalnızca şampanya mı var?" dedi.</p>

  <p class="calibre2">Qwilleran, "Eğer benimle Altı Numara'ya gelme lütfunda bulunursanız size viski ya da burbon ikram edebilirim" dedi.</p>

  <p class="calibre2">"Harika!"</p>

  <p class="calibre2">"Siz çömlekçilerin toz nedeniyle çok içmek zorunda olduğunuzu biliyorum."</p>

  <p class="calibre2"></p>

  <p class="calibre2">"inanılmaz birisiniz!" diyerek onu şemsiyesiyle dürttü. "Bunu nereden duydunuz? Çok fazla şey biliyorsunuz."</p>

  <p class="calibre2">Merdivenlerden ağır adımlarla çıktılar. Altı Numara'dan içeri girerken Inga Berry sanki rüyada gibiydi. "Ah, bu, eski günleri hatırlatıyor. Burada ne çılgın partiler vermiştik! Biz çok şeytandık!.... Merhaba kedicikler... Şimdi, bana bahsettiğiniz gizli delik nerede, görebilir miyim?"</p>

  <p class="calibre2">Qwilleran onu deliğin olduğu yere götürdü. Bayan Berry eğilip baktı.</p>

  <p class="calibre2">"Evet" diye başını salladı. "Penniman bunu büyük olasılıkla güvenlik için yaptırmıştır."</p>

  <p class="calibre2">"Buradan neyi izlemiş olabilir?"</p>

  <p class="calibre2">"Bu uzun bir hikâye" diye içini çekerek oturdu. "Ah şu romatizma" diye yakındı. "Tanrı'ya çok şükür yalnızca bedenimin alt bölümlerinde var. Eğer ellerimde olsaydı, intihar ederdim.</p>

  <p class="calibre2">Bir çömlekçinin elleri hazinesidir. En ince aleti başparmağıdır. Teşekkür ederim, siz bilgili ve anlayışlı bir beysiniz" diyerek kendisine uzatılan burbonu aldı. "Burası bir zamanlar oldukça yoğundu. Stüdyo cıvıl cıvıldı. Stüdyomuzda birkaç ressam, bir dokumacı, bir metal sanatçısı vardı. Penniman'ın gözdesi, çömlekçilikte pek iyi olmayan ama son derece güzel bir kızdı. Bir süre sonra genç bir heykeltıraş geldi ve kız ona âşık oldu. Son derece yakışıklı bir adamdı.</p>

  <p class="calibre2">İlişkilerini gizlemeye çalıştılar ama Penniman öğrendi, kısa bir süre sonra da genç adamın cesedini nehirde buldular... Bunu size anlatıyorum çünkü siz diğer gazetecilere benzemiyorsunuz. Bu anlattıklarım çok bilinen eski bir hikâye. Siz buralarda yeni olmalısınız."</p>

  <p class="calibre2">Qwilleran başını sallayarak onayladı. "Onun boğulması sizce bir kaza mı, intihar mı yoksa cinayet miydi?"</p>

  <p class="calibre2">Bayan Berry biraz durakladı. "Resmi kayıtlara göre bir intihardı ama bazılarımız -bununla ilgili bir şey yazmayacaksınız değil mi?- buna inanmadı, hâlâ da bu ölümle ilgili ciddi şüphelerimiz var. Ama gazeteciler av köpekleri gibi peşimize takılınca hepimiz aptalı oynadık. Ekmek kapımızın neresi olduğunu çok iyi biliyorduk!"</p>

  <p class="calibre2">"Popsie'den mi şüphelendiniz?"</p>

  <p class="calibre2">Bayan Berry şaşırarak baktı. "Popsie mi! Nereden... Neyse önemli değil. Zavallı kız bu olaydan bir süre sonra nehire atladı. Hamileydi."</p>

  <p class="calibre2">"Bununla ilgili bir şey yapmalıydınız."</p>

  <p class="calibre2">Çömlekçi omuzlarını silkti. "Ne yapabilirdik? Yaşlı Penni-man zengin bir adamdı. Bu şehir için çok şeyler yapmıştı. Hetn elimizde bir delil de yoktu... Artık hayatta değil. Charlotte Ro-op'a gelince -şu aşağıda gördüğümüz kadın- bu olaylar sırasında Penniman'ın sekreterliğini yapıyordu. Verdiğimiz çılgın partilere gelirdi ama katılmazdı. Biz uçuk bir gruptuk. Bugünün gençleri serbest aşkı onlar keşfetti sanıyorlar! Bizim zamanımızda yaşasalardı çılgınca serbest olmanın ne demek olduğunu anlarlardı.. Tanrım, yetmiş beş yaşında bütün bunları yaşamış ve geride bırakmış olmak çok güzel bir duygu.... Merhaba kedicikler" dedi bir kere daha.</p>

  <p class="calibre2">Kediler onu uzandıkları mavi yastığın üzerinden izliyorlardı. Koko sanki kadının her söylediği sözcüğü anlıyormuş gibi, Yum Yum ise sanki daha önce hiç insan görmemiş gibi bakıyor-du.</p>

  <p class="calibre2">Qwilleran piposunu yaktı. "Charlotte Roop sizin gruba uymuyorduysa neden etrafınızda dolaşıyordu?" diye sordu.</p>

  <p class="calibre2">"Onun patronuyla ilişkisi olduğu ve o güzel kızdan kıskandığı yönünde dedikodular vardı"</p>

  <p class="calibre2">dedi Bayan Berry sesini alçaltarak. "Biz hep, Penniman'a ilişkiyi gammazlayanın Charlotte olduğunu düşündük."</p>

  <p class="calibre2">"Sizde neden böyle bir izlenim bıraktı?"</p>

  <p class="calibre2">"Görünen köy kılavuz istemez. Bu trajik olaydan sonra Charlotte büyük bir bunalıma girdi ve işten ayrıldı. Bir daha ondan haber alamadık. Hem birisi gammazlamadıysa Penni-man duvardaki deliği niye açtırmış olsun ki?" Öne doğru eğildi ve parmağıyla Qwilleran’ın göğsüne bastırdı. "Trajediden hemen önceydi, Penniman kil odasındaki Mısır stili duvar resmini yapması için Herb Stock'u tutmuştu. Şimdi nedenini daha iyi anlıyorum!" Bayan Berry bir yandan içkisini yudumluyor bir yandan da geçmişin muhasebesini yapıyordu.</p>

  <p class="calibre2">"Penniman çok cömertti ama bir kızarsa işte o zaman fena olurdu. Bu anlattıklarımın bir kelimesini bile gazetenizde görmek istemiyorum."</p>

  <p class="calibre2">Qwilleran, "Gazetelerarası bir savaş başlatmaya niyetimiz yok" diye cevap verdi. İnsanların akıllarından geçenleri basın mensuplarına ne kadar kolaylıkla anlattıklarına, sonra da anlattıklarının basıldığını görünce ne kadar şaşırıp kızdıklarına her zaman şaşmıştı.</p>

  <p class="calibre2">Telefon çaldı.</p>

  <p class="calibre2">Qwilleran ahizeyi kaldırdı. "Alo?... Evet. Size Cins Bun-sen ne istediğimizi söyledi mi?...</p>

  <p class="calibre2">Demek yaptınız! Hızlısınız! Peki, ne buldunuz?... Şarap şişeleri? Başka bir şey?... Ne çeşit çanak çömlek bunlar?.... Hepsi mi? Vay canına!... Sizce o kırık parçalar yuvarlak bir cisime mi yoksa düz kare bir parçaya mı aitti?... Anlıyorum. Çok yardımcı oldunuz. Size ne kadar borcum var. Sağolun, çok naziksiniz. Umarım çok soğuk değildi. Size yardımcı olabileceğim bir şey olursa söyleyin lütfen."</p>

  <p class="calibre2">Qwilleran Bayan Berry'i yemeğe davet etti ancak o başka planları olduğunu söyleyerek bunu kibarca reddetti. Qwilleran onu kapıya kadar geçirdi. Sonra sanki o an aklına gelmiş gibi, "Bir şey sorayım size, kili çok hızlı ısıtırsanız n'olur?"</p>

  <p class="calibre2">"N'olucak bir aylık emeğinizi yok edersiniz. Çömlekler patlar! O güne kadar hiç duymadığınız kadar acıklı bir havai fişek gösterisi olur. Bam! Bam! Bam! Birbiri ardına.</p>

  <p class="calibre2">Artık bir şey yapmak için çok geçtir."</p>

  <p class="calibre2">Qwilleran, Bayan Berry'nin başka planları olduğu için memnundu çünkü yalnız yemek yemek ve düşünmek istiyordu. Önce Dan Graham'm çatı arasındaki odasını aradı ve yemekten sonra bir şeyler içmek için davet etti. Kutlamak için, dedi. Sonra da yemek için Joe Pike'ın Deniz Ürünleri Barakası'na gitti.</p>

  <p class="calibre2">Çok can sıkıcı bir durumdu. Qwilleran’ın elinde bir cinayet olduğuna dair pek çok ipucu vardı ama sahte imzayla ciro edilmiş bir çek dışında kesin bir kanıtı yoktu. Şimdi de hikâyeye yeni bir şey daha eklenmişti. Dalgıcın verdiği ifadeye göre nehir dibinde bir sürü kırık çanak parçaları vardı. Dan nehire bir torba dolusu kırık çömlek parçaları dökmüştü. Bunlar yuvarlak parçalardı! Joy'un yuvarlak çömleklerinin yuvarlak parçaları! Dan'ın düz kare plaka işlerinin parçalan değil! Dalgıcın tarifine göre çamurlu suyun içinde bile parlayan mavi ve yeşil parçalar vardı. Bu parlaklık ancak Yaşayan Sır olabilirdi.</p>

  <p class="calibre2">Qwilleran yeşil kaplumbağa çorbasını yudumlarken bir yandan da durumun ümitsiz olmasından korkuyordu. Fırında pişmiş deniz tarağını yerken biraz yüreklendi. Alabalığın ortasında aklına bir fikir geldi, yeşil salatayı yerken kararını vermişti. Cesur bir adım atacak, Dan'le yüzleşecek ve çömlekçinin elini açık etmesini umud edecekti. Önemli olan yaklaşımıydı, bu işi kotaracağından emindi.</p>

  <p class="calibre2">Dan saat dokuz gibi, gözlerinde günün zafer pırıltısıyla Altı Numara'ya geldi. Midesini sıvazlayarak, "Aşağıda büyük bir ziyafet kaçırdın. Yemekte domuz pirzolasıyla patates püresi vardı. Maus'un o gurme yemeklerinden pek hoşlanmıyorum ama kâhya kadın isterse doğru dürüst bir yemek koyabiliyor sofraya. Ben zaten her zaman patatesle et yiyebilirim. Ya sen.? "</p>

  <p class="calibre2">Qwilleran "Ben her şeyi yiyebilirim" dedi elindeki buz dolu kadehi şıngırdatarak. "Burbon'un içine ne istersin?"</p>

  <p class="calibre2">"Biraz gazoz alabilirim" diyerek büyük koltuğa oturdu Dan. "Benim ilk karım tam bir ustaydı, çok güzel yemek pişirirdi."</p>

  <p class="calibre2">"Joy'dan önce başka biriyle mi evliydin?"</p>

  <p class="calibre2">"Evet ama evliliğimiz fazla uzun sürmedi. Dediğim gibi çok iyi yemek yapardı. Bir tavuğu bile rosto tadında pişirebilirdi."</p>

  <p class="calibre2">Qwilleran, Dan'e içkisini uzattı, kendine de gazoz aldı ve kadehini çömlekçinin başarısına kaldırdı. Sonra etrafta, kedile rine bakındı. Genellikle onların misafirlere verdikleri tepkiyi gözlemler, onların tavırlarından etkilenirdi. Kediler kitaplığın raflarından birinde, kitapların arkasına çekilmişlerdi. Bir İngiliz tarih kitabına dolanmış kuyruğun ancak beş santimini görebiliyordu. Ama uyuyan bir kedinin kuyruğu değildi bu. Kuyruğun ucu düzgün bir ritmle inip kalkıyordu ki, bu da Koko'nun konuşmaları dinlediğini gösteriyordu. Qwilleran, kuyruğun Koko'ya ait olduğunu biliyordu çünkü Yum Yum'un kuyruğunun ucunda bir kırılma vardı.</p>

  <p class="calibre2">Dan'ın, sergide aldığı övgüleri büyük keyifle anlatmasını dinledikten sonra Qwilleran yüzünü buruşturarak, "Ne zaman sana inanıp inanamayacağımı bilemiyorum" dedi.</p>

  <p class="calibre2">"Ne demek bu?"</p>

  <p class="calibre2">"Bazen senin dünyanın en büyük yalancısı olduğunu düşünüyorum." Son derece yumuşak bir sesle konuşuyordu. "Bazen benimle dalga geçtiğini düşünüyorum" dedi.</p>

  <p class="calibre2">Dan sırıtmakla sırıtmamak arasında tereddüt ediyordu. "Ne demek istiyorsun?" diye sordu.</p>

  <p class="calibre2">"Örneğin, Joy'un saçı tekerleğe sıkıştığı zaman hemen şalteri indirdiğini ve onun hayatını kurtardığını söylemiştin. Ama sen de ben de pekâlâ biliyoruz, o elektrikli çarkı hiçbir zaman kullanmazdı. Sanırım sen büyük kahramanı oynamayı istedin. Hadi artık itiraf et!" diyerek yüzünde alaycı bir gülümsemeyle ona baktı.</p>

  <p class="calibre2">"Hayır, beni yanlış anlamış olmalısın! Hay aksi! O gün ayaklı çark arıza yapmıştı, Joy'un bir sonraki fırınlama işlemine yetiştirmek istediği çömlekler vardı, bu yüzden elektrikli olanı kullandı. Bunu engelleyen bir yasa yok değil mi?"</p>

  <p class="calibre2">"Sonra Bunsen ve bana bodrumda fareler olduğunu söyledin. Oysa geçen ay Maus'un orayı tamamen temizlettiğini öğrendim. Peki, bunu nasıl açıklayacaksın?"</p>

  <p class="calibre2">"Pekâlâ, açıklayayım" dedi Dan. Gazetecinin kendisiyle yalnızca dalga geçtiğini düşünerek biraz rahatlamıştı. "Tutturmuştunuz illa o eski kil odasıyla ilgili bir hikâye uyduracaktınız, oysa asıl hikâye orası değildi. Asıl hikâye 'Yaşayan Sır'dı, haksız mıyım? Boşuna zaman kaybediyordunuz. Sizin için zamanın ne kadar değerli olduğunu da biliyordum, dolayısıyla sizi bir an ötv ce fırın odasına götürmek ve Sır'ı göstermek istiyordum. Hepsi bu. Sizi uzaklaştırmak için zararsız bir fare yalanı uydurdum, o kadar."</p>

  <p class="calibre2">Qwilleran sanki çok önemli bir iş yapıyormuş gibi pür dikkat piposunu yakıyordu. "Pekâlâ, kabul ediyorum - puf puf - peki, Joy'un Miami'ye gitme hikâyesini neden uydurduğunu açıklayabilir misin.7 Başını dinlemek için oraya gitmişmiş! Oysa Joy Florida'dan nefret eder."</p>

  <p class="calibre2">"Biliyorum, bana da söylerdi. Ama gel gör ki, kendisi oraya gitmek istedi. Şu Hamilton denen adam, orada. Bence onunla buluşmaya gitti. Anlıyorsun değil mi, Joy bir azize sayılmazdı."</p>

  <p class="calibre2">"Peki, neden giysilerini ona yollamak yerine yaktın?" Puf-puf. Qwilleran piposunu biraz inceledikten sonra, "Bu tütünde bir gariplik var" dedi. Sonra da içinden, "Dikkat et, Qwill, kaygan zemin üzerindesin" diye düşündü.</p>

  <p class="calibre2">"Onlar yalnızca Joy'un istemediği bir kaç paçavraydı" dedi Dan. "Fırında kumaş yakarak çömleklerin sathında bulanık bir görünüm elde edebilirsin. Yanan gazları denetleyerek her türlü şeyi yakabilirsin... Peki, sen bunu nereden biliyorsun?" dedi, bir an gözleri çelik kesildi.</p>

  <p class="calibre2">"Gazetecilerin nasıl olduğunu bilirsin Dan. Biz hep başkalarının işine burnumuzu sokarız. Bu mesleki bir hastalık" diye sevimli bir biçimde yanıtladı. "Biraz daha peynir? İyi Roquefort'dur."</p>

  <p class="calibre2">"Sağol, çok tokum dostum. Tanrım, sen de karım gibi insanın beynini didikliyorsun ve aynen bir kemik kokusu almış köpek gibisin."</p>

  <p class="calibre2">"Ciddiye alma. Ben yalnızca oyun oynuyorum, hepsi bu. Kadehini doldurayım mı?"</p>

  <p class="calibre2">Qwilleran Dan'ın içkisini tazeledi.</p>

  <p class="calibre2">"Pekâlâ, bir de şunu yanıtla, seyahate çıkmayacağını söylemiştin ama kuşlar bana Paris'e gideceğini söyledi."</p>

  <p class="calibre2">"Amma meraklı bir herifsin! Beni bayağı terlettin" diyerek bir yandan da yanağını kaşıyordu.</p>

  <p class="calibre2">"Sanırım bizim çılgın Hixie sana bir şeyler yumurtlamış. Ona sırf yakamı bıraksın diye böyle bir şeyler söylemek zorundaydım. O kadın, erkek delisi, haberin olsun."</p>

  <p class="calibre2">"Ama gerçekten gitmeyi planlıyor musun? Buradaki işi bı-rakacaksan, bir arkadaşım atölyeyi kiralamak istiyor da" dedi Qwilleran.</p>

  <p class="calibre2"></p>

  <p class="calibre2">"Bu aramızda kalsın" dedi Dan ve sesini alçaltarak devam etti. "Bu taraflara hiç ısınamadım.</p>

  <p class="calibre2">Maus'la kontratımı iptal edebilirsem hemen California'ya döneceğim ama bundan emin olmadan kimseye bir şey söylemedim" dedi.</p>

  <p class="calibre2">"Bu yüzden mi bütün çanakları kırıp nehire attın?" Dan'ın ağzı açık kaldı. "Ne?"</p>

  <p class="calibre2">"Yeşil ve mavi çömleklerden bahsediyorum. Nehrin dibinde onları çamura batmış bir halde görebilirsin, ışıl ışıl parlı-yorlar. 'Yaşayan Sır'dan yapılmış olmalılar."</p>

  <p class="calibre2">"Ah, onlar!" dedi Dan. Burbonundan büyük bir yudum aldı. "Onlar bozuk çömleklerdi, onların üzerinde yeni sırlama işlemi uyguladım. Amacım fırınlayıp ısıya dayanıklılıklarını kontrol etmekti. Ama hepsi yüksek ısıda patladılar. Onları atölyede boş yere tutmanın hiç bir anlamı yoktu."</p>

  <p class="calibre2">"Peki, neden nehire attın?"</p>

  <p class="calibre2">"Benimle dalga mı geçiyorsun? Belediye torba başına para istiyor bu çeşit çöpü atmaya.</p>

  <p class="calibre2">Maus, o ihtiyar tilki de bana ödetiyor bunu. Biraz tasarruf etmek istedim yalnızca."</p>

  <p class="calibre2">"Peki neden gecenin bir yarısı?"</p>

  <p class="calibre2">Dan duraksadı. "Benim için gece ya da gündüz fark etmez. Böyle bir sergiden örice insan haliyle yirmi dört saat çalışmak zorunda kalıyor. Fırın çalışmaya başlayınca her iki saatte bir kontrol etmek gerekiyor... Söylesene sen nesin? Bir çeşit polis mi?" diye sordu.</p>

  <p class="calibre2">"Bu benim eski bir alışkanlığım" dedi Qwilleran. Zemin daha da kayganlaşıyordu "Eğer yolunda gitmeyen bir şey oldu. ğunu hissedersem hemen araştırırım. Mesela, yedi yüz elli dolarlık bir çek yazıyorum ama biri onu bin dolar artırıyor" dedi ve sakin bir biçimde çömlekçinin yüzüne baktı.</p>

  <p class="calibre2">"Ne demek istiyorsun?"</p>

  <p class="calibre2">"Joy'a bir çek verdim, tatile çıkabilsin diye. Parayı sen tahsil ettin. Ne demek istediğimi anlamış olmalısın" dedi Qwilleran, kravatını gevşeterek.</p>

  <p class="calibre2">Dan, "Evet, çeki ben bozdurdum ama bin yedi yüz ellilik bir çekti. Joy buradan aceleyle ayrılırken çeki unutmuş. Zaten kafası gövdesine takılı olmasa onu da bir yerlerde unuturdu.</p>

  <p class="calibre2">Miami'den beni aradı ve çatı arasında bin yedi yüz elli dolarlık bir çek unuttuğunu söyledi.</p>

  <p class="calibre2">Ben de onun adına parayı tahsil ettim. Paranın yarısını ona gönderdim. Geri kalanını sergi için kullanabileceğimi söyledi" dedi.</p>

  <p class="calibre2">"Bu akşam üzeri bana partinin Los Angeles'li bir restoran sahibi tarafından finanse edildiğini söylemiştin."</p>

  <p class="calibre2">Dan özür dileyen gözlerle ona baktı. "Joy'un, senin paranın yarısını bana verdiğini bilmeni istemedim. Seni kızdırmak istemedim... O çekin bin yedi yüz elli dolar olmadığına emin misin? Kim çeki bin dolar artırabilir ki?" diye sordu.</p>

  <p class="calibre2">"Çok kolay" dedi Qwilleran. "Sayının önüne bin ekleyerek bunu yapabilirsin."</p>

  <p class="calibre2">"Eh, o zaman bunu o yapmış. Çünkü kesinlikle ben yapmadım. Sana onun bir azize olmadığını söylemiştim. On beş sene onunla evli kakaydın sen de bunu anlardın dostum..."</p>

  <p class="calibre2">Dan sandalyesinde kıpır kıpırdı. "Hay, lanet olası! Sen baş belası herifin tekisin. Eğer iyi huylu bir insan olmasaydım çoktan yumruğu yemiştin. Gerçeği söylemek gerekirse sana kızgın değilim, bunu ispat etmek için de sana bir hediye vermek istiyorum" dedi ve ayağa kalktı. "İçkimi tazele, ben hemen geri döneceğim" diyerek odadan ayrıldı.</p>

  <p class="calibre2">Qwilleran’ın kafası karışmıştı. Joy'a çeki yazarken gözlüklerini takmamıştı. Üstelik de duygu yüklü bir andı. Belki de yanlış yazmıştı. Dan'in dönmesini beklerken odayı arşınladı.</p>

  <p class="calibre2">"Koko, sen neden saklanıyorsun?" diye kitaplığın yönüne doğru mırıldandı. "Saklandığın yerden çık ve bana biraz moral ver lütfen."</p>

  <p class="calibre2">Bir yanıt gelmedi ama uzun kahverengi kuyruğun görünen ucu kitap rafına hızlı hızlı vuruyordu.</p>

  <p class="calibre2">Kısa bir süre içinde Dan elinde iki çömlekle geri döndü. Bir tanesi büyük kare bir vazoydu, diğeri ise küçük dikdörtgen bir saksıydı. Büyük olan parça çok nadir rastlanan kırmızı sırla kaplanmıştı.</p>

  <p class="calibre2"></p>

  <p class="calibre2">"İşte" diyerek elindekileri masaya bıraktı. "Kırmızıyı sevdiğini söylemiştin. Bu yüzden şu büyük olan senin, mavi olanını da fotoğrafçı arkadaşın için getirdim, tyi birine benziyor.</p>

  <p class="calibre2">Çektiği resimlerden bana da birer tane verecek değil mi? Hadi al, çekinme lütfen."</p>

  <p class="calibre2">Qwilleran başını sallayarak, "Bunları kabul edemeyiz. Bunlar çok değerli" dedi. Sergideki kırmızı çömleklerin üzerindeki fiyat etiketini görmüştü, hepsi de dört haneli rakkamlardı.</p>

  <p class="calibre2">Dan, "Bırak şimdi, al şunları dedim. Ben geri kalan bütün 'Yaşayan Sır'ları sattım. Millet hepsini kapıştı. Elimdeki çekleri görsen gözlerin yuvalarından fırlar. Merak etme, ben bu bin doları başka bir yerden çıkarırım. Sen gazetede iyi bir haber çıkmasını sağla, yeter" dedi Dan çıkıp gittikten sonra Qwilleran yüzüne ateş bastığını hissetti. Yüzleşme, şüphelerinden hiçbirini kesinleştirmemişti. Ya kendisi tamamıyla yanlış bir yoldaydı ya da bu adam sahtekârın tekiydi.</p>

  <p class="calibre2">Kitap raflarının arkasından bir homurtu yükseldi. Kedilerden biri ortaya çıktı. Önce kahverengi bir kuyruk görüldü, ardından açık kahve dört ayak ve açık renk bir beden. Onun ardından da kahverengi bir kafa belirdi. Koko tek bir titremeyle bütün tüylerini yerli yerine oturttu.</p>

  <p class="calibre2">Qwilleran, "Her şeyi ortaya çıkaracağımı sanmıştım şimdi hiçbir şeyden emin olamıyorum"</p>

  <p class="calibre2">dedi.</p>

  <p class="calibre2">Koko hiç yorum yapmadı, kitaplıktan iskemleye oradan da çalışma masasına atladı. Kırmızı vazonun etrafında dönmeye başlamadan önce bir an durdu. Bedenini masaya iyice yapıştırdı, kuyruğunu dikti ve vazo sanki canlı bir varlıkmış gibi patile-rinin ucuna basarak bir hırsız sessizliğinde yaklaştı. Burnunu dikkatlice vazonun yüzeyinde gezdirdi, bıyıkları keskin bir açıyla yukarı kalktı. Burnunu kıvırdı, dişlerini gösterdi. Tekrar kok-ladı ve sonra boğazının derinliklerinden, uzaktan gelen bir inleme gibi başlayıp tüyleri diken diken eden bir çığlığa dönüşen bir ses çıkardı.</p>

  <p class="calibre2">"İkimiz birden yanılıyor olamayız" dedi Qwilleran. "Adamın söylediği her şey yalan. Joy öldü!"</p>
</body>
</html>
