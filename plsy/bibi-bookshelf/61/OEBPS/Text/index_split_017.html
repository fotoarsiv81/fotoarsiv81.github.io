<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_16">17</h2>

  <p class="calibre2">Joy nehirden nefret eder ve korkardı. Şimdi Qwilleran pencereden simsiyah suya tiksintiyle bakıyordu. Koko bile iskeleye çıktıklarında tedirgin olmuştu. Uzun zaman önce iki sanatçı boğulmuştu. Kısa bir süre önce de küçük bir çocuk. Şimdi de Joy ve belki de William karanlık suların içindeydi. Nehrin üzerini sis kaplamıştı, teknelerin sirenleri sanki ağıt yakarcasına ötüyordu.</p>

  <p class="calibre2">Qwilleran polis merkezinin numarasını çevirdi, Fluxion'un nöbetçi muhabirinin telefona gelmesini beklerken şimdiye kadar elde ettiği bilgileri kafasında toparladı. 'Yaşayan Sır'</p>

  <p class="calibre2">kesinlikle Joy'un buluşuydu. Daha önce Dan'ı onun defterindeki formülleri kopyalarken görmüştü, işte, şimdi her şey yerli yerine oturuyordu: Dan sergiden önce Joy'un çalışmalarını göstermeyi reddetmişti. Nehrin dibini boylamış olan kırık seramikler Joy'un tipik çalışmalarıydı. Gelen ziyaretçilerin tümü bu muhteşem sırı, üzerini kapladığı çömlekler için fazla gösterişli bulmuşlardı. Oysa Dan bu 'Yaşayan Sır'ı kendine maledecek kadar alçaktı. Joy hayatta olsaydı böyle bir şeye asla cesaret edemezdi.</p>

  <p class="calibre2">Lodge Kendall basın odasındaki telefonunun içine bağırıyordu.</p>

  <p class="calibre2">"Seni tekrar rahatsız ettiğim için kusura bakma Lodge" dedi Qwilleran. "Sana geçen hafta ne sorduğumu hatırlıyor musun? Hâlâ nehirde bulunabilecek her türlü şeyle ilgilenmekteyim.</p>

  <p class="calibre2">Cesetler genelde nerede karaya vuruyor?... Ne kadar uzakta orası? Adaya sürüklenmeleri ne kadar sürer? Her ne kadar şu anda elimde kesin bir kanıt yoksa da polisi uyarmakta bir sakınca yok. Yarın Teğmen Hames'i Basın Kulübü'ne getirmeye ne dersin?.. Güzel! Ne yapabilirsin bir bak. Daha da iyisi, sen onu Altın Pirzola'ya getir... Benim davetlimsiniz. Evet, çaresizlik içerisindeyim."</p>

  <p class="calibre2">Koko, hâlâ çalışma masasının üzerinde sinmiş, kırmızı nesneyi şüpheyle gözlüyordu. Mavi olanının da nefis bir parlaklığı vardı ama Koko onunla hiç ilgilenmiyordu.</p>

  <p class="calibre2"></p>

  <p class="calibre2">Kediler renkleri ayırt edemez diye hatırladı Qwilleran. Bunu ona Joy söylemişti. Kırmızı vazoda bu küçük hayvanı huzursuz eden başka bir şey vardı. Aynı şekilde, kitaplıktaki kırmızı kitaptan da Koko rahatsız olmuş, iki kere raftan yere atmıştı.</p>

  <p class="calibre2">Qwilleran, kırmızı kitabı başka iki kitabın arasına sıkıştırmış olduğu yerde buldu. Seramik üzerine neredeyse eksiksiz bilgi veren bir kitaptı bu. Qwilleran koltuğuna yerleşti, kitabı karıştırmaya başladı: Kilin sıkıştırılması, çarkın kullanılması, sırın formülü, fırının yakılması bölümlerine göz gezdirdi. Kitabın sonunda da seramik sanatının tarihini ve seramikle ilgili efsaneleri anlatan bir bölüm vardı.</p>

  <p class="calibre2">Okuduğu bu son bölümün ortalarına doğru Qwilleran’ın midesi bulanmaya başladı. Sonra birden vücudundaki bütün kanın beynine çıktığını hissetti, sandalyenin kollarını sımsıkı yakaladı. Öfkeyle ayağa fırladı, odanın karşı tarafına hışımla yürüdü ve çalışma masasının üstünde duran parlak kırmızı vazoya elindeki kitabı bütün gücüyle savurdu. Vazo masanın üzerinden uçarak yerde paramparça olurken kediler de korkuyla kaçıştılar.</p>

  <p class="calibre2">Qwilleran elinde hâlâ sımsıkı tuttuğu kitapla odasından fırladı, balkonun etrafından dolanarak Bir Numara'ya gitti. Robert Maus, bir yandan pazen robdöşambrmın kuşağını bağlamaya çalışıken kapıyı açtı.</p>

  <p class="calibre2">"Sizinle konuşmam gerekiyor!" dedi Qwilleran kabaca.</p>

  <p class="calibre2">"Tabii, tabii. Lütfen içeri gelin. Herhalde gece haberlerini duydunuz. Altın Pirzola'da bir bomba ihbarı olmuş... Sevgili dostum yoksa hasta mısınız? Titriyorsunuz!"</p>

  <p class="calibre2">"Bu evde deli bir adam oturuyor!" diye bağırdı Qwilleran.</p>

  <p class="calibre2">"Oturun, lütfen oturun. Biraz sakinlesin. Bir bardak seri alır mıydınız?"</p>

  <p class="calibre2">Qwilleran sabırsızca başını salladı. "Biraz koyu kahve?"</p>

  <p class="calibre2">"Dan karısını öldürdü! Bunu biliyorum, anladınız mı? Kesinlikle biliyorum!"</p>

  <p class="calibre2">"Efendim?"</p>

  <p class="calibre2">"Ve büyük olasılıkla William'ı da. Ve sanırım ilk kurban da Joy'un kedisiydi. Kedinin bir deneme olduğunu düşünüyorum."</p>

  <p class="calibre2">"Bir dakika, özür dilerim" dedi Maus. "Nedir bütün bu abuk sabuk çıkarımlar? Tekrar eder misiniz? Yavaş yavaş lütfen. Gelin, oturun lütfen."</p>

  <p class="calibre2">Qwilleran sanki dizleri çözülmüş gibi çöktü. "Koyu bir kahve içmek istiyorum."</p>

  <p class="calibre2">"Yalnızca bir dakikanızı rica ediyorum. Hemen kahveniz geliyor."</p>

  <p class="calibre2">Avukat odanın mutfak olarak kullanılan küçük bölümüne gitti, Qwilleran da bu arada zihnindekileri toparlamaya çalıştı. Maus elinde kahveyle döndüğünde biraz daha iyiydi.</p>

  <p class="calibre2">Şüphelerini tekrarladı: "İlk olarak, Graham'ların kedisi ortalardan kayboldu, sonra Joy yok oldu, sonra da William. Bunların hepsini o öldürdü. Bir şeyler yapmamız gerekiyor!"</p>

  <p class="calibre2">"Bu akıl almaz bir itham! Kanıtınız nerede sorabilir miyim?</p>

  <p class="calibre2">"Somut bir delil yok ama ben biliyorum." Qwilleran sinirli bir biçimde bıyığına dokundu, en iyisi Koko'nun davranışlarından hiç bahsetmemek diye düşündü. "Aslında" dedi, "yarın, cinayetle ilgili olarak bir detektifle konuşacağım."</p>

  <p class="calibre2">Maus bir elini kaldırdı. "Bir dakika! Bunu yapmadan önce bunun sonuçlarını bir gözden geçirmemiz gerekiyor."</p>

  <p class="calibre2">"Sonuçlar mı? Siz insanların tepkisini toplayacağınızdan mı korkuyorsunuz? Özür dilerim Maus, ama şu an buna mecburuz."</p>

  <p class="calibre2">"Fakat sizi bu... bu korkunç sonuca vardıran nedir? Yani Graham neden..."</p>

  <p class="calibre2">"Her şey bunu gösteriyor. Joy yıllardan beri kocasından daha başarılıydı. Son zamanlarda da kocasını tamamen gölgede bırakacak, mükemmel bir sırlama tekniği bulmuştu. Oysa adamın dev bir egosu var, bütün ilginin ve başarının onun olmasını istiyordu. Bunun çözümü çok basitti. Neden karısını öldürmesin, onun bulduğu tekniği kendi yaptığı çömleklere uygulamasın ve her şeyi kendine mal etmesin? Zaten evlilikleri çok kötü gidiyordu... Neden olmasın? Size söylüyorum! Gerçek bunlar! Joy ortadan kaybolur kaybolmaz onun yeni teknikle sulanmış olan bütün çömleklerini ortadan kaldırdı. Onları nerde bulduk biliyor..."</p>

  <p class="calibre2"></p>

  <p class="calibre2">"Beni bağışlayın ama" dedi avukat, Qwilleran’ın sözünü keserek. "Bu vahşi senaryo yorgun bir zihnin hayal ürünüymüş gibi geliyor bana."</p>

  <p class="calibre2">Qwilleran aldırmadan devam etti. "Bu arada Dan, Willi-am'ın kendisinden şüphelendiğini farketti. Bu yüzden onu susturması gerekiyordu. Kabul etmelisiniz ki, William ortada hiç neden yokken birdenbire kayboldu.</p>

  <p class="calibre2">Avukat inanmayan gözlerle bakıyordu.</p>

  <p class="calibre2">"Dahası" diye devam etti gazeteci, "Dan ülkeyi terketmek için hazırlanıyor. Elimizi çabuk tutmalıyız!"</p>

  <p class="calibre2">"Bir soru, eğer yanıtlama lütfunda bulunursanız soracağım: Bana birinci dereceden delil gösterebilir misiniz?"</p>

  <p class="calibre2">"Cesetler mi nerede? Hiç kimse onları bulamayacak. İlk başta onları nehre attığını düşündüm.</p>

  <p class="calibre2">Daha sonra o mide bulandırıcı, iğrenç gerçeği buldum -işte bu kitapta buldum!" Qwilleran tereddüt içerisindeki dinleyicisine doğru kırmızı kitabı salladı. "Eski zamanlarda Çin'de istemedikleri bebekleri öldürdükten sonra cesetlerini çömlek ocaklarına atarlarmış."</p>

  <p class="calibre2">Maus hiç bir tepki göstermedi. Donmuş gibiydi.</p>

  <p class="calibre2">"Alt katta bulunan ocaklar iki yüz otuz dereceye kadar ısıtılabiliyor. Cesetler hiçbir zaman bulunamayacak."</p>

  <p class="calibre2">"Dehşet verici!" diye fısıldadı avukat.</p>

  <p class="calibre2">"Maus, hatırlıyorsunuz değil mi, geçen hafta tenis kulübü aşırı dumandan şikâyet etmişti.</p>

  <p class="calibre2">William ortada bir şeyler döndüğünün farkındaydı. Genellikle çömlekler yirmi dört saat pişirilir ve daha sonra yine yirmi dört saat soğumaya bırakılırlar. Eğer çok fazla ısıtırsanız patlar! Atölyenin kapısı kilitli oluyordu ama William Altı Numara'daki gizli delikten ocakların bulunduğu odayı görebiliyordu. Siz bu gizli deliği hiç görmüş müydünüz?"</p>

  <p class="calibre2">Maus başını salladı.</p>

  <p class="calibre2">"Bu kitapta bir başka hikâye daha var" dedi Qwilleran. "Olay birkaç yüzyıl önce Çin'de olmuş. Çömlek fırını yanarken çiftlik hayvanlarından biri yanlışlıkla içeri girmiş ve hayvan orada yanmış. O fırında pişirilen çömlekler hiç beklenmedik derecede parlak kırmızı olmuşlar!</p>

  <p class="calibre2">Avukat son derece rahatsız bir ifadeyle bakıyordu.</p>

  <p class="calibre2">"Joy'un kedisi muhtemelen ilk denemeydi" diye tekrarladı Qwilleran.</p>

  <p class="calibre2">Maus, "Kendimi hiç iyi hissetmiyorum. İzin verin bu konuyu sabah konuşalım. Biraz düşünmem gerekiyor" dedi.</p>

  <p class="calibre2">O gece Qwilleran uyumasının imkânsız olduğunu düşündü. Yatıyor, tekrar kalkıyor, okumaya çalışıyor, dairesinin içinde sürekli volta atıyordu. Koko da uyanık ve kaygılıydı, endişeli gözlerle Qwilleran'i izliyordu. Qwilleran bir an için viskiyle zom olmayı düşündü, Koko'yla gözgöze gelince vazgeçti. Sonunda ilaç dolabında öksürük şurubu olabileceğini hatırladı, güçlü bir sakinleştirici vardı şurubun içinde. Duble doz aldı.</p>

  <p class="calibre2">Kısa bir süre içinde rüya göremeyecek kadar derin bir uykuya dalmıştı. Karanlıkta teknelerin sis kornalarının acı seslerini duymuyordu bile.</p>

  <p class="calibre2">İlacın etkisiyle kendinden geçmiş olarak daldığı uykusundan ansızın fırladı ve karanlıkta, yatakta oturarak bir patlama olmuş olabileceğini düşündü. Bir anda nerede olduğunu hatırladı.</p>

  <p class="calibre2">Çömlek fırını infilak etmiş olmalıydı! Uzanarak abajuru yaktı.</p>

  <p class="calibre2">Patlama filan olmamıştı -yalnızca bir insan bedeni yere düşmüş, bir sandalye parçalanmış ve bir kafa seramik yer karolarında parçalanmış, bir pencere camı kırılmıştı. Yerde kana bulanmış kafasıyla Dan Graham yatıyordu. Adamın bacakları arap saçına dönmüş gri bir yün yumağının arasına dolanmıştı. Oda dev bir örümcek ağı gibi gri bir yünle örülmüştü.</p>

  <p class="calibre2">Koko kitaplığın üzerinde oturuyordu, kulakları dimdik, çekik gözleri lambanın ışığında kıpkırmızıydı.</p>

  <p class="calibre2">"işte, her şey böyle oldu" diye anlatıyordu Qwilleran, Perşembe akşamı, yemeğe çıkmadan önce Altı Numara'ya gelen Rosemary'ye. Qwilleran yeni takım elbisesini ilk defa giyiyordu, Rosemary'i Altın Pirzola'ya yemeğe götürecekti. Tartıldığında on kilo verdiğini öğrenmişti.</p>

  <p class="calibre2">Ayrıca kendisini on yaş genç hissediyordu.</p>

  <p class="calibre2">"Koko senin getirmiş olduğun yün yumağı ile ağ döşeyip tuzak kurmuş. Böylece Dan da karanlıkta takılıp düştü" diye anlattı Qwilleran.</p>

  <p class="calibre2">"Koko'nun yaptığını nereden biliyorsun? Büyük ihtimalle Yum Yum'du" dedi Rosemary.</p>

  <p class="calibre2">"Senin kadınsı içgüdülerin karşısında saygıyla eğiliyorum. Lütfen şovenistliğimi affet."</p>

  <p class="calibre2">"Dan sana neyle saldıracaktı? Gazetelerden birinde bunun küt bir alet, bir diğerinde ise tahta bir sopa olduğu yazıyor."</p>

  <p class="calibre2">"Asla inanmayacaksın ama o bir oklavaydı! Çömlekçile' rin çömlek kilinin kalın katmanını biçimlendirmek için kullandığı ağır ahşap bir oklava. Dan bu tuzağa takıldığında, sıkıca kavradığı oklava da elinden fırladı ve camı kırdı!"</p>

  <p class="calibre2">Rosemary şaşkınlıkla başını salladı. "O çok zeki bir adam değildi ama aptal da değildi. Böyle bir şeyden yakayı kurtarabileceğini düşünmesine şaşırdım doğrusu."</p>

  <p class="calibre2">"Ülke dışına çıkmak üzere hazırlanıyordu. Renault'suna valizlerini doldurmuş, sabah erken bir saatte ayrılacaktı. Kendi sergisiyle ilgili haberleri bile okumadan gidecekti."</p>

  <p class="calibre2">Kediler, Rober Maus'un gönderdiği biftek ve istiridye pa-tesini henüz bitirmişlerdi. Masanın üzerine çıkmışlar, yüzlerini ve patilerini temizliyorlardı. Qwilleran gururla ve minnettarlıkla onları izledi. Daktilonun üzerindeki kâğıda yazılmış pb'yi hatırladı.</p>

  <p class="calibre2">"Yalnızca tek bir konuda yanıldım" diye devam etti. "Wil-liam'ın cesedini bulabildiler. Eğer Dan tek bir cinayet işlemiş olsaydı, Joy'un sırlama tekniğiyle ün yaparak yükselebilirdi. Ama William'i, içkisine kurşun oksit katarak zehirleyince işi bitikti artık. Williatn'm cesedini fırında yakamazdı çünkü fırının içi soğumaya bırakılmış çömleklerle doluydu. Bu yüzden onu bodrum katındaki kil odasına attı."</p>

  <p class="calibre2">Kapı çaldı. Qwilleran Htxie'yi içeri buyur etti.</p>

  <p class="calibre2">"Buz şıngırtıları mı duydum acaba?" diye sordu Hixie.</p>

  <p class="calibre2">"Basın Kulübü'nün Koko'ya gönderdiği şampanyayı açacaktık. Ve Yum Yum'a da." diye ekledi Qwilleran, Rosemary'ye bakarak.</p>

  <p class="calibre2">Hixie, "Merak ediyorum. Teahandle, Hansblow, vesaire, vesaire, bu işe nasıl tepki gösterdiler? Televizyon dahil her yerde bu olay var. Bahse girerim artık Maus köşeye sıkıştı!"</p>

  <p class="calibre2">"Onun için hayırlı oldu. Avukatlıktan istifa edecek ve her zaman yapmak istediği şeyi yapacak; bir restoran açacak."</p>

  <p class="calibre2">Kapı bir kere daha çalındı. Sinirli ve aceleci bir çalıştı bu. Charlotte Roop dişlerini sıkmış ve dudaklarını büzmüş, kapıda duruyordu. İçeriye öfkeli adımlarla yürüyerek, "Bay Qwilleran, bir içki istiyorum. Sert bir şey olsun. Seri olabilir."</p>

  <p class="calibre2">"Elbette, Bayan Roop. Sanırım serimiz var. Ya da şampaya alır mıydınız?</p>

  <p class="calibre2">"Sinirlerimi yatıştıracak bir şeylere ihtiyacım var." Tu remekte olan elini boğazına götürdü.</p>

  <p class="calibre2">"Cennet Aşevleri cirinden ayrıldım. Üstelik de büyük bir moral bozuklu; içerisinde istifa ettim!"</p>

  <p class="calibre2">"Ama işinizi çok severdiniz!" diye karşı çıktı Rosemary. "Ne oldu?" diye sordu Qwilleran.</p>

  <p class="calibre2">"Üç patron da" diye titrek bir sesle başladı Charlotte, "son derece saygı duyduğum bu adamlar, iş hayatımda şu ana kadar karşılaştığım en ahlaksız şeyi yaptılar. Bir konuşmaya kulak misafiri oldum -elbette istemeden oldu- toplantı odasında.... Bu seri mi? Teşekkür ederim, Bay Qwilleran." Dikkatlice bir yudum aldı.</p>

  <p class="calibre2">"Eee, devam et" dedi Hixie. "Ne işler çeviriyorlardı?"</p>

  <p class="calibre2">Charlotte şaşkınlık içerisinde baktı. "Bunu nasıl anlatabilirim? Bunu kelimelere dökmek bile utanç ve ızdırap veriyor bana... Bay Sorrel'in restoranını, batırmaya çalışanlar bunlarmış!"</p>

  <p class="calibre2">Qwilleran. "Cennet Aşevleri, Altın Pirzola'yla aynı kategoride bir yer değil ki. Rekabet etmelerine gerek yok."</p>

  <p class="calibre2">"Altın Pirzola" diye açıkladı Charlotte, "son derece önemli bir noktada, üç otobanın birleştiği bir köşede bulunuyor. Aşevleri sendikası, brokerler aracılığıyla, bunu satın almaya çalışıyorlardı ama Bay Sorrel kesinlikle satmak istemedi. Bunun üzerine onlar da alçakça oyunlara başvurdular. İnanın dehşete düştüm!"</p>

  <p class="calibre2">"Mahkemede tanıklık eder misiniz?" dedi Qwilleran.</p>

  <p class="calibre2">"Evet, kesinlikle ederim! Onların gangster dostları gözdağı vererek tehdit etseler bile!"</p>

  <p class="calibre2">"Seni harcayabilirler" dedi Hixie.</p>

  <p class="calibre2">"Eğer Bay Maus bir restoran açarsa, siz orayı yönetebilirsiniz" dedi Rosemary.</p>

  <p class="calibre2">Üç hanım sohbete daldılar. Qwilleran yarım kulakla onları dinlerken hoş düşüncelere daldı.</p>

  <p class="calibre2">Tatlı sesli Rosemary'den hoşlanıyordu, kendini onun yanında rahat hissediyordu ve birinin yanında kendini rahat hissedebilmesi de onun için çok önemli olmaya başlamıştı. Joy'la yaşadığı bu kısacık duygusal birliktelik yalnızca yanlış bir zamanda atılmış yanlış bir adımdı.</p>

  <p class="calibre2">Joy'un hatırası çok eski bir döneme aitti. Artık en sevdiği rengin kırmızı olduğunu kesinlikle düşünmüyordu.</p>

  <p class="calibre2">Masadan bir tıkırtı geldi, başını kaldırınca daktilonun klavyesinin üzerinde yürümekte olan Koko'yu gördü.</p>

  <p class="calibre2">"Baksanıza!" diye ciyakladı Hixie. "Daktiloda yazı yazıyor!"</p>

  <p class="calibre2">Qwilleran yürüdü ve kâğıda baktı. Gözlüklerini taktı ve tekrar baktı.</p>

  <p class="calibre2">"Yiyecek 'bir lokma' bir şey ısmarlıyor" dedi gazeteci. "Maus Evi'ne taşındığımızdan beri havyarı çok sever oldu."</p>

  <p class="calibre2">Koko sağ patisiyle H harfinin, soluyla V'nin, sonra Y ve R'nin üzerine basmıştı.</p>

  <p class="calibre2"></p>

  <p class="calibre2">MACERAPEREST KİTAPLAR POLİSİYE</p>

  <p class="calibre2"></p>

  <p class="calibre2">Lawrence Block'tan "Matthew Scudder Polisiyeleri":</p>

  <p class="calibre2">• Mezartaşlan Arasında Gezinti</p>

  <p class="calibre2">• Mezbahada Dans</p>

  <p class="calibre2">• Tahtalıköye Bir Bilet</p>

  <p class="calibre2">• Bıçak Sırtı</p>

  <p class="calibre2">• Kutsal Bar Kapandığında</p>

  <p class="calibre2">• Ölmenin Sekiz Milyon Yolu</p>

  <p class="calibre2">• Buzkıracağı Cinayetleri</p>

  <p class="calibre2">• Ölümün Ortasında</p>

  <p class="calibre2">• Cinayet ve Yaratma Zamanı</p>

  <p class="calibre2">• Babaların Günahları</p>

  <p class="calibre2"></p>

  <p class="calibre2">Lawrence Block'tan "Bernie Rhodenbarr Hırsızlamaları":</p>

  <p class="calibre2">• "Gönülçelen" Hırsız</p>

  <p class="calibre2">• Kütüphanedeki Hırsız</p>

  <p class="calibre2">• Kendini Humphrey Bogart Sanan Hırsız</p>

  <p class="calibre2">• Polisiye Roman Okuyan Hırsız</p>

  <p class="calibre2">• Mondrian Gibi Resim Yapan Hırsız</p>

  <p class="calibre2">• Spinoza Felsefesi Öğrenen Hırsız</p>

  <p class="calibre2">• Kiplîng'den Alıntı Yapmayı Seven Hırsız</p>

  <p class="calibre2">• Dolaptaki Hırsız</p>

  <p class="calibre2">• Umduğunu Değil Bulduğunu Yiyen Hırsız</p>

  <p class="calibre2"></p>

  <p class="calibre2">Sue Grafton'dan "Kinsey Millhone Polisiyeleri":</p>

  <p class="calibre2">• Lanetli'nin 'L'si</p>

  <p class="calibre2">• Katil'in 'K'si</p>

  <p class="calibre2">• Jest'in 'J'si</p>

  <p class="calibre2">• Iftira'nın Tsi</p>

  <p class="calibre2">• Hesaplaşma'nın 'H'si</p>

  <p class="calibre2"></p>

  <p class="calibre2">• Gerilim'in 'G'si</p>

  <p class="calibre2">• Firar'ın 'F'si</p>

  <p class="calibre2">• Esrarengiz'in 'E'si</p>

  <p class="calibre2">• Delikanlı'nın 'D'si</p>

  <p class="calibre2">• Cinayet'in 'Csi</p>

  <p class="calibre2">• Baskın'ın 'B'si</p>

  <p class="calibre2">• Ateş'in 'A'sı</p>

  <p class="calibre2"></p>

  <p class="calibre2">John Harvey'in "Charlie Resnick Polisiyeleri":</p>

  <p class="calibre2">• Yalnız Kalpler Cinayetleri</p>

  <p class="calibre2">Richard North Patterson'un; "Mahkeme Polisiyeleri"</p>

  <p class="calibre2">• Birinci Dereceden Cinayet</p>

  <p class="calibre2">Celil Oker'den "Remzi Ünal Polisiyeleri"</p>

  <p class="calibre2">• Kramponlu Ceset</p>

  <p class="calibre2">• Çıplak Ceset</p>

  <p class="calibre2">• 1000 Lot'luk Ceset</p>

  <p class="calibre2"></p>

  <p class="calibre2">Lilian Jackson Braun’dan "Jim Qwilleran" Polisiyeleri</p>

  <p class="calibre2">• Kırmızı Gören Kedi</p>

  <p class="calibre2">• Çenesini Tutamayan Kedi</p>

  <p class="calibre2">• Kanepe Atıştıran Kedi</p>

  <p class="calibre2">• Tersten Okuyan Kedi</p>

  <p class="calibre2"></p>

  <p class="calibre2">Tami Hoag</p>

  <p class="calibre2">• Gece Günahları</p>

  <p class="calibre2">• Günah Kadar Suçlu</p>

  <p class="calibre2"></p>

  <p class="calibre2">Val McDermid'den "Kate Brannigan Polisiyeleri":</p>

  <p class="calibre2">• Öldürücü Darbe</p>

  <p class="calibre2">• Ters Tepki</p>

  <p class="calibre2">• Kırık Çete</p>

  <p class="calibre2"></p>

  <p class="calibre2">MACERAPEREST ÇİZGİLER</p>

  <p class="calibre2">Teks "Özel" Albümleri</p>

  <p class="calibre2">• Büyük Macera!</p>

  <p class="calibre2">• Kanunsuz Topraklar</p>

  <p class="calibre2">Martin Mystere "Dev" Albümleri</p>

  <p class="calibre2">• Nobel Baba'nın Sırları</p>

  <p class="calibre2">• Xanadu</p>

  <p class="calibre2"></p>

  <p class="calibre2"></p>
</body>
</html>
