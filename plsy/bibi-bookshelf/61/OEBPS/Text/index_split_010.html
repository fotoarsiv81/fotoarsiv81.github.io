<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_9">10</h2>

  <p class="calibre2">Cumartesi sabahı alarm çaldığında hâlâ karanlık ve soğuktu. Qwilleran pazara gitmekten vazgeçip uyumayı düşündü. Ama sorumluluk sahibi, meraklı bir gazeteci olarak kendini tuttu ve yataktan kalktı.</p>

  <p class="calibre2">Duş alıp hemen giyindi. Koltuğa kıvrılmış, bizi-rahatsız-etmeyin biçiminde uyumakta olan kediler için minik biftek parçaları hazırladı.</p>

  <p class="calibre2">Altı buçukta mutfağa indiğinde Robert Maus'u bir tasın içine yumurta kırmakla meşgul buldu.</p>

  <p class="calibre2">"Umarım kusura bakmazsınız, sizinle pazara gitmek üzere kendi kendimi davet etmiş</p>

  <p class="calibre2">bulunuyorum."</p>

  <p class="calibre2"></p>

  <p class="calibre2">"Kusura bakmak bir yana, aksine çok sevinirim" diye yanıtladı avukat. "Lütfen portakal suyu ve kahve alın. Ben omlet hazırlıyorum."</p>

  <p class="calibre2">"William nerede?"</p>

  <p class="calibre2">Maus cevap vermeden önce derin bir nefes aldı. "Maalesef, üzülerek söylüyorum, William her yere geç kalmayı alışkanlık haline getirmiş bir delikanlıdır."</p>

  <p class="calibre2">Çırpılmış yumurtaları omlet tavasının içine boşalttı. İyice salladı, bir çatal alıp karıştırdı, oluşan tül gibi şeyi katladı, sıcak bir tabağa koydu, üzerine biraz beyaz biber ekti ve tereyağla parlattı.</p>

  <p class="calibre2">Bu, Qwilleran’ın yediği en lezzetli omletti. Ağzına attığı her yumuşak, adeta kremalı lokmada aklına ikinci sınıf restoranlarda yediği kuru, derimsi, kahverengi omlet taklitleri geliyordu.</p>

  <p class="calibre2">Maus bir omlet de kendine hazırladıktan sonra masaya oturdu.</p>

  <p class="calibre2">"Dostumuz William'in böyle bir kahvaltıyı kaçırdığına üzülüyorum doğrusu" dedi Qwilleran.</p>

  <p class="calibre2">"Uyuyakalmış olabilir, gidip kapısına vursam iyi olacak."</p>

  <p class="calibre2">William'in odasını mutfak koridorunun sonunda buldu, Apışına bir iki defa vurdu, bir yanıt alamadı. Tokmağı yavaşça çevirip kapıyı bir iki santim araladı. "William! Saat altı buçuğu geçiyor!" Ama içeriden hiçbir ses çıkmıyordu. Başını içeri uzattı. Yatak boştu, yatak örtüsü hiç bozulmamıştı.</p>

  <p class="calibre2">Qwilleran etrafa bakındı. Banyo kapısı açıktı. Bir başka kapıya içi oldukça dağınık bir gömme dolabın kapısını açtı. Odanın içinde de kıyafetler ve dergiler gelişigüzel saçılmıştı.</p>

  <p class="calibre2">Kahvaltı masasına geri döndü. "Orada yok, yatağı sanki hiç yatılmamış gibi bozulmamış bile.</p>

  <p class="calibre2">Zaten çalar saat de kurulmamış. Dün gece onu yemeğe götürmüştüm sonra annesine gidecekti. Orada kalmış olabilir mi?"</p>

  <p class="calibre2">"Annesiyle olan ilişkisini düşünüyorum da geceyi bence nişanlı olduğunu söylediği şu genç hanımla geçirmeyi tercih etmiş olmalı" dedi Maus. "Pazara giderken bot giymenizi tavsiye ederim Bay Qwilleran. Pazar yeri, lahana yaprakları, çürümüş domatesler, ezilmiş üzümler ve tanımlanamayan bir likitten oluşan çok özel bir çamur imal eder."</p>

  <p class="calibre2">Böylece avukatın eski Mercedes'iyle pazara doğru yola çıktılar. Tam araba yolundan çıkarken Qwilleran, William'in o kocaman limuzininin uzun kuyruğunu evin öbür tarafındaki otoparkın ağzında görür gibi oldu.</p>

  <p class="calibre2">"Sanırım William'in arabası burada" diye belirtti. "Eğer dün gece eve gelmediyse araba nasıl gelmiş olabilir."</p>

  <p class="calibre2">"Bu gençlerin işine akıl sır ermiyor" dedi Maus. "Onların davranışlarını anlamaya çalışmaktan vazgeçtim artık."</p>

  <p class="calibre2">Maus'un çamurla ilgili söylediği şey doğruydu. Simsiyah, vıcık vıcık bir bulamaç bütün olukları doldurmuş, açık hava pazarının kaldırımlarına taşıyordu. Çiftçiler ve diğer satıcılar mallarını satmak üzere sıralanmışlardı. Zengin, fakir bir sürü insan ellerinde sepetleri, sardunya saksılarıyla doldurulmuş çocuk arabaları, sebze meyve dolu küfeler arasında, itiş</p>

  <p class="calibre2">kakış alışveriş yapıyorlardı.</p>

  <p class="calibre2">"Yankesicilerin cenneti" diye düşündü Qwilleran.</p>

  <p class="calibre2">Saçlarında bigudilerle kadınlar, sırtta taşınan çocuklar kadife ceketli seçkin görünümlü yaşlı adamlar, ince sarilerini üstüne tüvit ceket giymiş Hintli kızlar, kulaklıklarıyla gençler kürkler içinde banliyölü evkadınları ve ortalamanın çok üstün. de şişman kadınlar vardı.</p>

  <p class="calibre2">Maus etrafındaki malları yara yara ilerliyordu: Çeşitli sebzeler, taze yumurtalar, bal dolu kavanozlar, canlı domuzlar, beyzbol sopası büyüklüğünde havuçlar mor karnıbaharlar, kafes içinde beyaz güvercinler ve kuştüyü dolu yastıklar.</p>

  <p class="calibre2">Oldukça serin bir sabahtı. Satıcılar ayaklarını yere vurarak, ellerini yağ varili içinde yanan ateşe uzatarak ısınmaya çalışıyorlardı. Çıkan dumanın kokusu elmaların, leylakların, canlı hayvanların ve yerdeki çamurun kokusuyla karışıyordu. Qwilleran, elinde beyaz bastonu olan kör bir adamın leylakların yanında durduğunu ve onları koklayarak gülümsediğini farketti.</p>

  <p class="calibre2">Maus mantar, eğreltiotu filizi, taze soğan, Florida mısırı ve California çilekleri satın aldı.</p>

  <p class="calibre2">Şalgam alırken yaptığı pazarlık Qwilleran'i epey eğlendirdi. "Sevgili hanımefendiciğim bunların on iki tanesini üç dolara satıyorsanız bir tanesini neden otuz sente satmaya çalışıyorsunuz" diyen bu adam dostlarına, limon soslu midye ve şişesi en az elli dolar olan şarap ikram ediyordu.</p>

  <p class="calibre2">Bir başka tarafta, Maus derisi yüzülmüş bir tavşan seçti. Qwilleran, satıcı katılaşmış kırmızı ceseti bir gazete kâğıdına sararken görmemek için başını öte tarafa çevirdi.Tavşanın beyaz tüylü diğer dostları ise sitem dolu gözlerle izliyordu.</p>

  <p class="calibre2">"Kabul etmek gerekir ki, Bayan Marron bundan harika bir yahni yapar" diye açıkladı Maus.</p>

  <p class="calibre2">"Bu hafta sonu yemekleri o hazırlayacak çünkü ben yöneticiliğini da yapacağım bir gurme toplantısına katılmak için şehir dışına çıkacağım."</p>

  <p class="calibre2">Açık hava pazarından sonra markete geçtiler. Market yüzlerce tezgâhın kurulduğu geniş, kapalı bir alandı. Yerler talaşla kaplıydı- Satıcılar kaba sesleriyle bağırıyor, mallarını pazarlı-</p>

  <p class="calibre2">ordu. Konserve asma yaprakları, bıldırcın yumurtaları, çikolatalı turtalar, azizlerin plastik heykelleri gibi çeşit çeşit mallar. Maus biraz sümüklü böcek biraz da hardal tohumu aldı.</p>

  <p class="calibre2">Qwilleran bir an için gözlerini kapattı ve bu başdöndürücü karışımdan kokuları ayırt etmeye çalıştı: Yeni çekilmiş kahve, peynir, sarmısak, anason ve tütün kokulan birbirine karışıyordu.</p>

  <p class="calibre2">Burnuna ucuz bir parfüm kokusu geldi, gözlerini açtığında çingene bir kadının, yanındaki tezgâhtan kendisini süzdüğünü gördü. Kadın ona gülümsedi, Qwilleran gözlerini kırpıştırdı.</p>

  <p class="calibre2">Kadının yüzünde Joy'un gülüşü vardı, aynı Joy'un o ince vücuduna sahipti ve Joy'un uzun saçlarına benzeyen saçları vardı. Ama yüzü yüz yaşındaki bir kadının yüzüydü. Elbiseleri çamur içindeydi ve saçları sanki hiç yıkanmamış gibiydi.</p>

  <p class="calibre2">"Falına bakayım mı?" diye sordu</p>

  <p class="calibre2">Bu acı veren görüntüye büyülenen Qwilleran başıyla onayladı.</p>

  <p class="calibre2">"Otur."</p>

  <p class="calibre2">Qwilleran ters çevrilmiş bir bira fıçısına oturdu. Kadın da karşısına geçti, elindeki pis kâğıtları karıştırıyordu.</p>

  <p class="calibre2">"Ne kadar?" diye sordu Qwilleran. "Dolar. Bir dolar, tamam mı?"</p>

  <p class="calibre2">Kâğıtları çapraz dizerek inceledi. "Bir su görüyorum. Uzun bir yolculuk yapacaksın. Bir tekneyle pek yakında, değil mi?"</p>

  <p class="calibre2">"Pek değil" dedi Qwilleran. "Başka ne görüyorsun?"</p>

  <p class="calibre2">"Biri hasta. Bir mektup alıyorsun... Bir de para görüyorum. Çok para. Parayı seviyorsun."</p>

  <p class="calibre2">"Hangimiz sevmeyiz ki?"</p>

  <p class="calibre2">"Genç bir çocuk... oğlun mu? Bir gün büyük adam oluyor. Büyük bir doktor."</p>

  <p class="calibre2">"Peki, bana çocukluk aşkımın şu anda nerede olduğunu söyleyebilir misin?"</p>

  <p class="calibre2">"Hmmm... çok uzaklarda -çok mutlu- birkaç çocuğu var." "Olağanüstü! Sen bir kahinsin!"</p>

  <p class="calibre2">diye söylendi Qwilleran</p>

  <p class="calibre2">"Başka?"</p>

  <p class="calibre2">"Su görüyorum... çok fazla su, sen sevmiyorsun. Herkes ıslanıyor."</p>

  <p class="calibre2">Qwilleran kadının elinden kurtulup ev sahibinin yanına koştu. "Damı onarmak lazım. Büyük bir sel olacak" dedi. Bir yandan da pire kapmış olabileceğini düşünerek üstünü silkeliyordu.</p>

  <p class="calibre2">Maus Evi'ne döndüklerinde alışveriş paketlerini birlikte mutfağa taşıdılar. Bayan Marron, Qwilleran'a, "Sizi gazeteden bir bey aradı. Onu aramanız gerekiyormuş. Adı da Bay Piper, Art Piper."</p>

  <p class="calibre2">"Nerelerdesin?" dedi Arch Riker, Qwilleran onu aradığında. "Bütün gece dışarıda miydin?"</p>

  <p class="calibre2">"Pazara gitmiştim. Yazım için biraz malzeme toplarım diye. Erken çıkarak günümü iyi değerlendirmek istedim. Kafandan neler geçiyor söyle bakalım."</p>

  <p class="calibre2">"Bana yardım etmeni istiyorum Qwill. Rattlesnake Gö-lü'ndeki yarışmanın jürisinde yer alır mısın?"</p>

  <p class="calibre2">"Ne yarışması var? Yüzen güzeller yarışması mı?"</p>

  <p class="calibre2">"Hayır. Kek yarışması. John Stuart Un Değirmenleri tarafından sponsorluğu yapılan, eyalet çapında bir yarışma. Büyük ilan verdiler ve biz de bir jüri üyesi göndereceğimize söz verdik."</p>

  <p class="calibre2">"Neden yemek bölümünün editörü gitmiyor?" diye çıkıştı • Qwilleran.</p>

  <p class="calibre2"></p>

  <p class="calibre2">"Çünkü şu an hastanede."</p>

  <p class="calibre2">"Kendi pişirdiklerini yedi herhalde!"</p>

  <p class="calibre2">"Qwill, bugün huysuzluğun üstünde. Ne oldu sana?"</p>

  <p class="calibre2">"Doğrusunu söylemek gerekirse Arch, bu hafta sonu buralarda olmak istiyorum. Bir şeyler öğrenebilirim. Bu gece Joy'un Icocası beni içkiye davet etti. Bunu telefonda anlatmak istemiyorum ama o gün kantinde ne konuştuk biliyorsun."</p>

  <p class="calibre2">"Biliyorum Qwill ama çok sıkışığız. Dönünce, gelecek hafta izin alırsın."</p>

  <p class="calibre2">"Peki, bu yarışmayı kadın departmanından birileri halledemez mi?"</p>

  <p class="calibre2">"Bahar evlilikleriyle ilgili, yetiştirmeleri gereken yazılar var. Hem senin için çok güzel bir hafta sonu tatili olur. Gazetenin otomobillerinden birini al ve bu öğleden sonra yola çık.</p>

  <p class="calibre2">Rattlesnake Hanı'nda çok güzel bir akşam yemeği yersin -orası lezzetli yemekleriyle ünlüdür-yarın akşam da geri gelirsin."</p>

  <p class="calibre2">"Hayır, lezzetli yemekleriyle değil, tam tersine son derece kötü yemekleriyle ünlüdür" diye çıkıştı Qwilleran. "Ayrıca hem rejim yapıp hem de güzel bir akşam yemeği nasıl yiyebilirim?</p>

  <p class="calibre2">Ya da bir kek yarışmasına jüri üyesi olarak katılıp nasıl kilo verebilirim?"</p>

  <p class="calibre2">"Mutlaka bir yolunu bulursun, sen kaşarlanmış bir profesyonelsin" dedi Riker.</p>

  <p class="calibre2">"Seninle bir anlaşma yapalım" dedi Qwilleran, bir dakikalık bir duraklamadan sonra. "Eğer Pazartesi günü çömlek atölyesine fotoğraf çekmek üzere Cins Bunsen'ı gönd erirsen ben de Rattlesnake Gölü'ne giderim."</p>

  <p class="calibre2">"Sence bu iyi bir hikâye olabilir mi? Daha önce de çömlek atölyelerinin fotoğraflarını çekmiştik. Hepsi birbirine benziyor zaten."</p>

  <p class="calibre2">"Evet, bir hikâye çıkmayabilir ama içeri girip etrafa iyice bakabilmek için bir mazeret arıyorum." Gazeteci titreyen bıyıklarını yatıştırdı. "Arch, yine esrarengiz bir olay oldu. Evdeki kâhya çocuk ortadan kayboldu."</p>

  <p class="calibre2">Bir sessizlik oldu, Riker kafasında seçenekleri tarttı. "Pekâlâ, oraya bir fotoğrafçı göndereceğim ama bu kişinin Bunsen olacağını garanti edemiyorum."</p>

  <p class="calibre2">"Başkası olmaz. Bunsen gibi kaçık biri lazım bana."</p>

  <p class="calibre2">Öğle olduğunda yemek için aşağı indi ve William'i gören olup olmadığını sordu.</p>

  <p class="calibre2">O anda lokmalarını çiğnemekle meşgul olan Hixie başını hayır anlamında salladı.</p>

  <p class="calibre2">Dan, "Hiç görmedim" dedi.</p>

  <p class="calibre2">Rosemary ise William'in pazara gidileceği bir gün ortadan kaybolmasının normal olmadığını söyledi.</p>

  <p class="calibre2">Bayan Marron, "Bugün yerleri cilalaması gerekiyordu" dedi.</p>

  <p class="calibre2">Charlotte Roop ise bulmacasına gömülmüştü ve bir yorum yapmadı.</p>

  <p class="calibre2">Bayan Marron pişirdiği fasulyeyi kızarmış ekmek ve dünden kalma jambonla birlikte servis yapıyordu. Dan iştahsız iştahsız yemekleri inceledi. "Akşama ne var?"</p>

  <p class="calibre2">"Nefis fırında tavuk ve pilav."</p>

  <p class="calibre2">"Yine mi tavuk? Daha Pazartesi günü tavuk yemiştik."</p>

  <p class="calibre2">"Ayrıca hindistan cevizli tart var."</p>

  <p class="calibre2">"Hindistan cevizini sevmem. Hep dişime kaçıyor" dedi Dan, kendine kara ekmekle jambonlu bir sandöviç yaparak.</p>

  <p class="calibre2">"Yarın da çok güzel bir tavşan yahnisi yapacağım."</p>

  <p class="calibre2">"Yaayk!"</p>

  <p class="calibre2">"Bayan Marron" diye araya girdi Qwilleran. "Fasulyeniz çok lezzetli olmuş."</p>

  <p class="calibre2">Bayan Marron ona minnettar gözlerle baktı. "Çok eski bir çömlekte pişirdim. Bay Maus'un söylediğine göre kırk yıllıkmış. Burada atölyede yapılmış. Altında H.M.H başharfleri işlenmiş."</p>

  <p class="calibre2">"Herhalde heykeltıraşın öldürüldüğü zamanlara rastlıyor" Jedi Qwilleran.</p>

  <p class="calibre2">Bulmacasından bir an için başını kaldıran Bayan Roop, imzayla boğulma idi" diye düzeltti onu.</p>

  <p class="calibre2">"Buna kimse gerçekten inanmıyor" dedi Hixie ve birden bir şarkı mırıldanmaya başladı.</p>

  <p class="calibre2"></p>

  <p class="calibre2"></p>

  <p class="calibre2">Genç bir heykeltıraş varmış, adı Mort Mellon</p>

  <p class="calibre2">Çömlek sanatçısı bir kıza âşık olmuş, adı Helen</p>

  <p class="calibre2">Ama lanete uğramışlar</p>

  <p class="calibre2">Genç, suda boğulmuş,</p>

  <p class="calibre2">Onu kim itmiş, bilen yokmuş"</p>

  <p class="calibre2"></p>

  <p class="calibre2">Bayan Roop çenesini kaldırarak, "Bu büyük saygısızlık Bayan Rice" dedi.</p>

  <p class="calibre2">"Ne olur ki?" diye diklendi Hixie. "Zaten hepsi ölmüş." "Bay Maus burada olsaydı hiç hoşlanmazdı." "Ama burada değil. Şu an Miami'ye doğru yol alıyor." "Miami!" diye tekrarladı Qwilleran.</p>

  <p class="calibre2">Bayan Marron ona biraz daha jambon getirdi. Qwilleran kibarca reddetti ama oda arkadaşları için birkaç parça aldı. "Bu arada" dedi Qwilleran, "bu gece şehir dışında olacağım. Lütfen yarın sabah kedilerimle ilgilenebilir misiniz Bayan Marron?"</p>

  <p class="calibre2">"Kediler hakkında fazla bilgim yok. Özel olarak yapmam gereken bir şey var mı?"</p>

  <p class="calibre2">"Onlara küçük parçalara doğranmış et ve temiz su vermeniz yeterli. Bir de çok dikkat edin, dairenin dışına kaçmasınlar." Sonra masadakilere dönerek devam etti. "Görevli olarak Rattlesnake Gölü'ne gidiyorum. Bir yarışma için. Dan, maalesef davetini bir başka sefere kabul edeyim. Ama Pazartesi buraya bir fotoğrafçı gelecek."</p>

  <p class="calibre2">Dan homurdandı ve başını salladı. Qwilleran devam etti, "Şirket otomobiliyle uzun yolcu) ğa gitmekten hiç hoşlanmıyorum. Fluxion’ın araçları pek sağlam değildir.</p>

  <p class="calibre2">Birden arkasından yumuşak bir ses duydu. "Arkadaş ister misin.? Araba yolculuğunu çok severim. Benim otomobille gideriz." Qwilleran arkasını döndü ve Rosemary Whiting'in gözlerinin içine baktı. Kedilerine yumak getiren o düşünceli ve sessiz kadın. Kadının kahverengi gözlerindeki ifadeyi hemen çıkaramadı. Daha önce onun bu kadar güzel olduğunu da farketmemişti. Gözleri sağlıkla ışıldıyordu, cildi krema gibi, koyu renk saçları pırıl pırıldı.</p>

  <p class="calibre2">Uzun süre durakladığı için çabuk çabuk konuşmaya başladı. "Tabii! tabii! Eşlik edersen minnettar kalırım. Hemen yola çıkarsak akşama güzel bir yemek yiyebilecek kadar vakit bulabiliriz. Bir yarışmaya jüri üyesi olarak katılmam gerekiyor ama yarışma yarın öğleyin olacak. O yüzden yarın sabah da geç kalkarız ve buraya dönerken de bir yerlerde durarak bir iki lokma bir şeyler atıştırabiliriz."</p>

  <p class="calibre2">Bayan Roop bulmacasını çözmeye devam ediyordu, dudakları ince bir çizgi halinde donmuştu.</p>
</body>
</html>
