<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_2">3</h2>

  <p class="calibre2">Qwilleran evine gidip dul ev sahibesine oradan taşınacağını söylediğinde, kadının gözleri doldu. Bir sonraki ayın kirasını da ödeyince Bayan Cabb dayanamayarak ağladı.</p>

  <p class="calibre2">Maus Evi'ndeki kira, Zwinger Sokağı'nda ödediği kiradan daha yüksekti ama sofistike bir mutfak yeni köşesi için oldukça yararlı olabilirdi. Hem kediler de, o güzel ayı postunu çok beğeneceklerdi. Ancak Qwilleran oraya taşınmasının gerçek nedenini çok iyi biliyordu!</p>

  <p class="calibre2">Eski dairesine girdiğinde, kediler sedirin üzerinde uyuyordu. Onları okşayarak uyandırdı.</p>

  <p class="calibre2">Koko gözlerini açmadan Yum Yum'un burnunu yaladı. Yum Yum da Koko'nun kulağını yaladı. Koko kendi patisini yaladı, Yum Yum'da o zımpara kâğıdı diliyle Qwilleran’ın elini.</p>

  <p class="calibre2">Onlara Maus Evi'nden getirdiği limon soslu midyeleri verdi. Sonra da Arch Riker'ın evine telefon etti.</p>

  <p class="calibre2">"Arch umarım seni uyandırmadım" dedi. "Bu gece hayatıma kimin yeniden girdiğini asla tahmin edemezsin... Joy!"</p>

  <p class="calibre2">Hattın öbür ucunda, inanmazlık kokan bir sessizlik oldu. "Joy Wheatley değil herhalde!"</p>

  <p class="calibre2">"Şu anda ismi Joy Graham, evlenmiş!" "Ne yapmış?.. Nerede gördün onu?"</p>

  <p class="calibre2">"O ve eşi seramik sanatçısı. Buraya California'dan gelmişler."</p>

  <p class="calibre2">"Joy bir sanatçı mı olmuş?"</p>

  <p class="calibre2"></p>

  <p class="calibre2">"Nehir Yolu'nda bir atölyede oturuyorlar, ben de onlarla,] aynı binada bir daireye taşınıyorum."</p>

  <p class="calibre2">"Dikkatli ol" diye uyardı Arch.</p>

  <p class="calibre2">"Hemen bir sonuç çıkarma, o iş çoktan bitti." "Nasıl görünüyor?"</p>

  <p class="calibre2">"Güzel, her zamanki gibi çok şirin ve her zamanki gibi tez-canlı- Hamlesini şimdi yapıyor, konuyu sonra düşünüyor." "Ne... ya da neden olduğunu açıkladı mı?" "O kadar uzun konuşacak vaktimiz olmadı."</p>

  <p class="calibre2">"Bu bomba gibi bir haber yahu. Hele bir Rosie'yi uyandırayım da ona da anlatayım."</p>

  <p class="calibre2">"Yarın öğle gibi görüşürüz" dedi Qwilleran. "Büroya gelmeden önce biraz alış veriş yapmak istiyorum. Kendime baharlık bir şeyler bakacağım. Bir kaç yeni kıyafet fena olmaz."</p>

  <p class="calibre2">Kravatını çözdü, fırlattı ve kendini rahat bir koltuğa atarak tatlı anılara daldı: Joy'un, teyzesinin mutfağında ekmek pişirirken, elindeki yara bandını hamurun içinde kaybetmesi, uzun saçlarını dikiş makinesine kaptırması gibi. Daha küçük bir çocukken Joy'a şiirler yazmıştı. Joy.... toy... soy... Qwilleran başını salladı. Joy'un, hayatına bu kadar zaman sonra tekrar girmesi inanılır gibi değildi!</p>

  <p class="calibre2">Salı sabahı, bahar kokulu bir gündü. Kazanmış olduğu ödül parasıyla bir çift ayakkabı ve uzun zamandır giymekte olduğundan daha modern kesimli bir takım satın aldı. Öğleyin Arch Riker'la yemek yediler, Chicago'daki acemi gazetecilik günlerini andılar. O zamanlar Joy'la Qwilleran, Rosie'yle de Riker, iki çift, birlikte çok dolaşmışlardı. Öğleden sonra da Qwilleran tanıdığı bir antikacıdan bir steyşın ödünç alarak eşyalarını Maus Evi'ne taşıdı.</p>

  <p class="calibre2">Koko ve Yum Yum her iki taraftan hava deliği açılmış bir konserve kolisinde yolculuk yaptılar. Yol boyunca kutu sallandı, içerden sürekli tekmelendi, hırıltılar ve tıslamalarla dolu bir kargaşa yaşandı. Koko bir strateji ustası olarak ne zaman dikkat çekmek istese, Yum Yum'u öldürüyormuş gibi davranırdı. Bu minyon dişi de onun gönüllü suç ortağıydı. Ama Qwilleran bu oyunu öğrenmişti, artık aklanmıyordu onlara.</p>

  <p class="calibre2">Kâhya kadın, Bayan Marron, Qwilleran ile konserve kolisini Maus Evi'ne kabul etti. Üzgün ifadeli, donuk gözlü, soluk benizli bir kadındı. Yorgun adımlarla onları Büyük Salon'dan geçirdi.</p>

  <p class="calibre2">"Altı Numara'yı iyice temizledim" dedi kadın. "William da geçen hafta duvarları silmişti.</p>

  <p class="calibre2">Okuldan geldiği zaman eşyalarınızı yukarı çıkaracak."</p>

  <p class="calibre2">Öğledensonra güneşi temizliğin kusursuzluğunu kanıtlamak istercesine o geniş stüdyo penceresinden içeri giriyordu. Yerdeki kahverengi seramik karolar pırıl pırıldı. Koyu renk meşe mobilyalar cilalanmıştı. Pencere camlan da yine ışıl ısıldı. Bayan Marron, İtalyan stili kepengi -eskiden sanatçıların sevdiği pilili bir brandaydı bu- indirdi. "Bay Maus yemekleri hangi zamanlarda istediğinizi söylemedi. Burada herkes farklı zamanlarda çalışır, gelir ve gider yemek yer ya da bazen yemezler" dedi.</p>

  <p class="calibre2">"Kahvaltılarımı her sabah isterim, diğer yemeklerle ilgili olarak da sizi gün be gün haberdar ederim" dedi Qwilleran. "Beni bu akşam da yemekte sayabilirsiniz.. Bu telefon çalışıyor mu?"</p>

  <p class="calibre2">"Hattın çalışması için telefon şirketini arayacağım." Birden yerinden sıçradı. "Ah! O kutunun içinde ne var böyle?"</p>

  <p class="calibre2">Qwilleran’ın masanın üzerine koymuş olduğu konserve kolisi sallanmaya, titremeye başlamıştı. Üstelik de doğaüstü sesler çıkarıyordu.</p>

  <p class="calibre2">"İki Siyam kedim var" diye açıkladı gazeteci ve bu dairenin dışına çıkmayacaklarından emin olmak istiyorum Bayan Marron."</p>

  <p class="calibre2">"Pahalı şeyler mi?"</p>

  <p class="calibre2">"Onlar benim için çok değerli ve başlarına bir şey gelsin istemem. Lütfen temizlik için geldiğinizde dikkatli olun."</p>

  <p class="calibre2">Kâhya kadın ayrıldığında Qwilleran kapıyı kapadı, kapının mandalını ve kilidini denedi.</p>

  <p class="calibre2">Masanın arkasındaki üç küçük kanatlı pencereyi de denetledikten sonra banyo penceresini, hava menfezlerini ve bunlara benzer, inatçı bir kedinin dışarı çıkmasına izin verecek ne varsa her şeyi gözden geçirdi. Sonra konserve kolisini açtı.</p>

  <p class="calibre2"></p>

  <p class="calibre2">Kediler başlarını iki yana sallayarak temkinli adımlarla çıktılar. Sonra ortak bir kararla beyaz ayı postuna doğru seyirttiler, kuyrukları aşağıda, karınları yerde bir süre postu kokladılar.</p>

  <p class="calibre2">Hayvan saldırmak ya da geri çekilmek gibi bir tepki vermeyince Koko cesurca, kafasını açılmış ağzın içine soktu. Dişleri kokladı ve cam gözlere dikkatlice baktı. Yum Yum da zerafetle postun üzerine kuruldu. Biraz sonra beyaz kürkün üzerinde gerçek bir zevk ve coşkuyla yuvarlanıyorlardı.</p>

  <p class="calibre2">Qwilleran’ın gözleri bir süre dairenin içinde herhangi bir açık var mı diye gezindi ve sonunda kediler için tamamen güvenli bir yer olduğuna emin oldu. Yatak, iki geniş gardırop arasına konmuş kaptan ranzasıydı, dolayısıyla meraklı oda arkadaşları somyanın telleri arasına giremeyeceklerdi. Yum Yum'un çiğneyebileceği hiçbir bitki yoktu. Masanın üzerindeki lamba bir kedi kovalamacası esnasında olduğu yerde kalmayı başaracak kadar ağırdı.</p>

  <p class="calibre2">Eğlence unsuru olarak pencere çıkıntılarına gelen güvercinler vardı. Meşe yemek masası ise kedilerin mavi yastığını ısıtabilecek, güneş alan bir yerdeydi.</p>

  <p class="calibre2">"Bence burası çok güzel" dedi Qwilleran kedilere. "Sizce de öyle değil mi?"</p>

  <p class="calibre2">Yanıt banyo tarafından geldi. Koko sevinç içinde bağırıyor, kulak paralayıcı sesinin karo duvarlarda yankılanmasıyla eğleniyordu.</p>

  <p class="calibre2">Gazeteci de içinde bir coşku hissetti. Hatta bu mutluluk öğle yemeğinde alacağı kalorilerin yerine bile geçti. Bir gece önce Joy'la karşılaştığından beri, açlık duyguları körelmişti. Daha şimdiden kendini zayıflamış hissediyordu. Joy'un atölyede olup olmadığını merak etti. Onu ziyaret etmek mi, akşam yemeğinde karşılaşmak mı daha uygun olurdu?</p>

  <p class="calibre2">Birden üst cebindeki tavuk konservesini hatırladı. Ufak mutfakta bir konserve açacağı buldu.</p>

  <p class="calibre2">Tavuk parçalarını el yapımı bir taş tabağa yerleştirirken kapı vuruldu. Melodik bir vuruştu bu.</p>

  <p class="calibre2">Gelen Joy olabilir miydi? Tabağı hızla banyoya, yere bıraktı, kedileri çağırdı ve kapıyı üzerlerine kapadı. Kapıyı açmadan önce banyo aynasında kendisine bir göz attı, kravatını düzeltti, elini bir iki kere saçlarından geçirdi, yüzünde neşeli bir ifadeyle kapıyı açmak için harekete geçti.</p>

  <p class="calibre2">"Merhaba" dedi William sırıtarak. Elinde bir bavul ve bir koli de kitap vardı.</p>

  <p class="calibre2">"Ah, sen miydin?" dedi Qwilleran. Yüzü her zamanki ciddi ifadesini aldı. "Teşekkür ederim.</p>

  <p class="calibre2">Onları herhangi bir yere bırakabilirsin."</p>

  <p class="calibre2">"Bütün binada en iyi daireyi sen kaptın" dedi delikanlı, odanın içinde salına salına yürüyerek.</p>

  <p class="calibre2">"Miki Fare senden ne kadar kira alıyor?"</p>

  <p class="calibre2">"Arabada başka kutular da var" dedi Qwilleran. "Bir tartı ve oldukça büyük ve ağır bir kalkan var. Bir de daktilo. Lütfen onları getirir misin?" Kitaplarını koliden çıkarmaya ve odanın diğer ucundaki kitaplığa yerleştirmeye başladı.</p>

  <p class="calibre2">William pencereye doğru yürüdü. "Güzel bir manzaran var, Marina'daki bütün çılgın partileri izleyebileceksin... Briç oynar mısın?"</p>

  <p class="calibre2">"Pek yeteneğim yok" diye mırıldandı Qwilleran.</p>

  <p class="calibre2">"Hey, bunca ağır şeyi gerçekten okuyup bitirdin mi?" Delikanlı elinde, Qwilleran’ın on sente bir sahaftan satın aldığı, Toynbee'nin bir kitabını tutuyordu. "Benimse tek okuduğum polisiye romanlar... Heyy! Bu da neydi?"</p>

  <p class="calibre2">Banyodan kulakları tırmalayan bir çığlık geldi.</p>

  <p class="calibre2">"Kedilerden biri. Onların tuvalet kutuları arabada kaldı. Ayrıca bir torba da kum olacak. Önce onları getirirsen iyi olur."</p>

  <p class="calibre2">"Onları görebilir miyim?" dedi William banyoya yürüyerek.</p>

  <p class="calibre2">"Her şeyi daireye taşıyana kadar bekle lütfen" dedi Qwilleran sabırsız bir sesle. "Birden koridora fırlayabilirler. Yabancı bir yerde genellikle gergin oluyorlar."</p>

  <p class="calibre2">"Harika bir şey olmalı... bir gazetede çalışmak. Cinayet olaylarını da yazıyor musun?"</p>

  <p class="calibre2">"Artık değil, benim konum cinayet değil." "Öyleyse ne yapıyorsun?"</p>

  <p class="calibre2">Delikanlının gevezeliği Qwilleran’ın sabrını taşırmak üzereydi ama bir yandan da hoşuna gitmişti. Delikanlının meraklı ve ısrarlı tavrı Qwilleran'a çaylak gazeteci günlerini anımsat-mıştı. "Bak, sana hayat hikâyemi yarın anlatacağım" dedi. "Şimdi eşyalarımı getir, sonra da çömlek atölyesini ziyaret etmek istiyorum."</p>

  <p class="calibre2">"Ziyaretçileri pek sevmiyorlar" dedi William. "Çalışırken istemiyorlar, tabii kulağından tutulup atılmaya razıysan..."</p>

  <p class="calibre2">Qwilleran, Joy'u akşam yemeğine kadar görmedi. Yemek mutfağın köşesindeki büyük yuvarlak masada servis edildi çünkü akşam yemeği için yalnızca altı kişi vardı. Robert Maus ortalıklarda yoktu, Bayan Roop ve Max Sorrel'in de kendi restoranlarında işleri vardı.</p>

  <p class="calibre2">Mutfaktaki çeşitli kokular baş döndürücüydü. Rosto, peynir, şöminede yanan odunlar ve Joy'un baharatlı parfümü. Güzel kadın şakaklarını renklendirmiş, göz kapaklarını koyulaştır-mıştı. Her zamankinden daha çekici görünüyordu.</p>

  <p class="calibre2">Qwilleran mısır çorbasının yalnızca tadına baktı. Rostosundan ve brokoli salatasından çok az yedi. Bezelyeli patates püresiyle de hiç ilgilenmedi.</p>

  <p class="calibre2">"Her şey çok güzel olmuş" diyerek yemeği hazırlayan Bayan Marron'a güvence verdi. "Ama ben biraz kilo vermeye çalışıyorum."</p>

  <p class="calibre2">Sakin bir mizacı olan Rosemary, Qwilleran’ın hiç dokunulmamış salata tabağına bir göz atarak, "Bulguru mutlaka ye-' melisiniz. Sağlığınız için çok faydalıdır."</p>

  <p class="calibre2">"Yemek pişirir misiniz Bay Qwilleran?" diye sordu Hixie. "Yalnızca kedilerim için bir iki gurme yemek hazırlarım."</p>

  <p class="calibre2">Masadaki konuşma öylesine havadan sudan devam ediyordu. Graham'ların canı sıkkındı.</p>

  <p class="calibre2">William da sanki bir daha hiç yemek yiyemeyecekmiş gibi yiyordu. Qwilleran, Koko ile Yum Yum hakkında hikâyeler anlatarak grubu eğlendirmeye çalıştı. "Buzdolabının içindekilerin bile kokusunu alabiliyorlar" diyordu. "Eğer dolapta bir İstakoz varsa asla tavuk yemezler.</p>

  <p class="calibre2">Eğer tavuk varsa asla sığır eti yemezler. Sombalığı mutlaka iyi bir marka olmalıdır. Bana bunu nasıl anlayabildiklerini sormayın. Sabahları Koko kahvaltı için zil çalar. Bunun için daktilonun tab tuşuna basıyor, bu da kolu birden yerinden attırıp zili çaldırıyor. Korkarım bir gün daktilo yazmasını da öğrenecek."</p>

  <p class="calibre2">Joy dinleyiciler arasında olduğundan, Qwilleran kendini çok iyi hissediyordu. Ama konuştukça da onun bu gece ne kadar melankolik olduğunu farkediyordu.</p>

  <p class="calibre2">Sonunda Joy, "Bir kedim vardı ama iki hafta önce ortadan kayboldu, onu çok özlüyorum. Adı Raku idi" dedi.</p>

  <p class="calibre2">Kocası bu akşam ilk defa olarak söze karıştı. "Birisi Blimp'i çalmış olmalı. Ben ona Blimp derdim." Kendinden oldukça hoşnut görünüyordu.</p>

  <p class="calibre2">"Ne cins bir kediydi?" diye sordu Qwilleran, Joy'a. "Onu dışarı çıkarır miydin?"</p>

  <p class="calibre2">"Hayır ama kediler çıkmak için bir yol bulurlar mutlaka. Büyük, dumanlı-kahverengi, uzun tüylü bir kediydi."</p>

  <p class="calibre2">"İnsanlar kedileri çalıyorlar, sonra deneylerde kullanılması için labaratuvarlara satıyorlar"</p>

  <p class="calibre2">dedi kocası.</p>

  <p class="calibre2">Joy dişlerini sıkarak, "Lütfen Dan, bu konuyu açmak zorunda mısın?"</p>

  <p class="calibre2">"Oldukça büyük bir iş haline geldi" diye devam etti Dan firaham. "Şu hayvan kaçırma işi."</p>

  <p class="calibre2">Söyledikleri ilgi çeker umuduyla masadakilere bakıyordu.</p>

  <p class="calibre2">"Bu komik değil" dedi Joy çatalını bırakarak. Oturduğu yerde yumruklarını sıktı. "Bu hiç komik değil."</p>

  <p class="calibre2">Qwilleran Joy'un kocasına dönerek "Aklıma gelmişken, zamanınız olduğunda sizin atölyenizi gezmek isterim."</p>

  <p class="calibre2">"Sergiden önce olmaz" dedi çömlekçi başını ciddi ciddi sallayarak.</p>

  <p class="calibre2">"Neden olmaz?" diye yapıştırdı karısı.</p>

  <p class="calibre2">"Canım biliyorsun, çalışırken birinin etrafta gezinmesi son derece sinir bozucu bir şey."</p>

  <p class="calibre2">Qwilleran'a dönerek devam etti, "Bölünmelere hiç tahammül edemeyiz. Tek kollu bir duvar kâğıdı yapıştırıcısının nasıl kaşınmaya imkânı yoksa bizim de işe ara vermeye yok. Ne demek istediğimi anlatabiliyor muyum?"</p>

  <p class="calibre2"></p>

  <p class="calibre2">Joy, Qwilleran'a döndü. Sesi buz gibiydi. "Atölyeyi ne zaman görmek istersen lütfen bana haber ver, sana üzerinde çalıştığım parçayı göstermekten zevk duyarım." Kocasına da nefret dolu bir bakış fırlattı.</p>

  <p class="calibre2">Bunu izleyen sıkıntılı sessizliği bozmak amacıyla, gazeteci yeniden Graham'a döndü.</p>

  <p class="calibre2">"Fiuxion'un eleştirmenini sevmediğinizi söylüyordunuz, şikâyetiniz nedir?"</p>

  <p class="calibre2">"Çömlekçilik hakkında en ufak bir şey bilmiyor, bilmem anlatabildim mi?"</p>

  <p class="calibre2">"Bizde yazmaya başlamadan önce müzede küratördü."</p>

  <p class="calibre2">Graham homurdandı. "Bu bir şey değiştirmez. Flaman resminden ya da Afrika heykelinden anlıyor olabilir ama modern çömlekçilik hakkında tek bir broşürü dolduracak kadar bile bilmiyor. Bilmem anlatabiliyor muyum? Los Angeles'da, tek başıma açtığım sergide önde gelen eleştirmenlerden biri, eserlerimin dokusunun gözler için bir şölen, parmak uçları için de bir zevk olduğunu yazdı."</p>

  <p class="calibre2">Joy sesinde küçümseyen bir eda ile Qwilleran'a, "Buraya ilk geldiğimizde Dan ortak bir sergide bir iki eski çömleğini teşhir etmişti, sizin eleştirmen de yazısında pek nazik bir dil kullanmamıştı."</p>

  <p class="calibre2">"Bir eleştirmenin nazik olmasını beklemiyorum" dedi kocası. Çıkık âdemelması hızla oynuyordu. "Ondan yalnızca işini bilmesini bekliyorum."</p>

  <p class="calibre2">William söze karıştı. "Bir eleştirmen nasıl görürse, öyle söz eder, yapabileceği ancak budur.</p>

  <p class="calibre2">Ben bu eleştirmenin çok yerinde bir görüşü olduğunu düşünüyorum"</p>

  <p class="calibre2">"Amaan William! Kes artık. Çömlekçilik hakkında hiçbir şey bilmiyorsun bir de konuşup duruyorsun. Sana Penniman Sanat Okulu'nda ne öğretiyorlar? Kâğıt çiçekler yapmayı mı?"</p>

  <p class="calibre2">diye çıkıştı Joy.</p>

  <p class="calibre2">"Ah! Özür dilerim" dedi delikanlı yapay bir kırgınlıkla.</p>

  <p class="calibre2">Qwilleran Joy'un bu halini hiç görmemişti. Somurttuğu olurdu ama hiç böyle sivri dille konuştuğu olmamıştı eskiden.</p>

  <p class="calibre2">Hixie çocuğa takılarak, "Bunların seni üzmesine izin verme Willie canım. Senin kişisel çekiciliğin şapşallığını kapatıyor."</p>

  <p class="calibre2">"Aman, teşekkürler."</p>

  <p class="calibre2">"Bu tip çekişmeler" diye mırıldandı Rosemary, "hazım için iyi değildir."</p>

  <p class="calibre2">"Bunun için beni suçlama" dedi William. "Bunu o başlattı."</p>

  <p class="calibre2">Dan ayağa kalktı ve peçetesini masanın üzerine fırlatarak, "Bu kadarı yeter artık! Bütün iştahım kaçtı" diye bağırdı ve hızla mutfaktan çıktı.</p>

  <p class="calibre2">"Koca bebek!" diye söylendi karısı. "Ayrılma sahnesini oynamadan önce elmalı turtasını bitirmeyi ihmal etmedi."</p>

  <p class="calibre2">"Bunun için onu suçlayamam" dedi Hixie. "Ona çok kötü davrandın."</p>

  <p class="calibre2">"Neden kendi işine bakmıyorsun ve ağzını doldurmakla meşgul olmuyorsun canım? Bu işi çok iyi başanyorsun."</p>

  <p class="calibre2">"Görüyor musunuz?" dedi Hixie gözlerini kırparak. "Sıska insanlar her zaman kötü mizaçlı olur."</p>

  <p class="calibre2">"Gerçekten yeter artık" diye yumuşak sesiyle karşı çıktı Rosemary. "Bay Qwilleran’ın önünde böyle konuşmak zorunda mıyız ?"</p>

  <p class="calibre2">Joy yüzünü ellerinin arasına aldı. "Özür dilerim Jim. Sinirlerim bozulmuş durumda. Çok...</p>

  <p class="calibre2">çalışıyorum. Beni affet" diyerek o da hızla masadan kalktı.</p>

  <p class="calibre2">Yemek, bölük pörçük konuşmalarla sona erdi. Hixie yazdığı yemek kitabından bahsetti.</p>

  <p class="calibre2">Rosemary pekmezin yararlarını saydı. William da Milwaukee'deki maçı kimin kazandığını merak etti durdu.</p>

  <p class="calibre2">Akşam yemeğinden sonra Qwilleran holdeki umumi telefonu kullanarak Arch Riker'ı evinden aradı. "Maus Evi'nde bir şeyler dönüyor" dedi alçak bir sesle konuşarak. "Buradaki bütün kiracılar kavgacı bir aile gibiler ve Joy kesinlikle çok mutsuz. Çok fazla çalıştığını söyledi ama bana önemli bir sorunu varmış gibi geldi. Onu alıp seni ve Rosie'yi ziyaret etmeyi çok isterdim. Bu belki ona iyi gelebilir."</p>

  <p class="calibre2"></p>

  <p class="calibre2">"Tam olarak konuyu anlamadan şansını denemeye kalkışma" diye Riker uyardı onu. "Eğer evlilikleriyle ilgili sorunları varsa, Joy seni de kullanıyor olabilir."</p>

  <p class="calibre2">"Böyle bir şey yapmaz. Zavallı kız. Onu hâlâ yirmi yaşında gibi düşünüyorum."</p>

  <p class="calibre2">"Kocası hakkında ne düşünüyorsun?" "Kendini beğenmiş, son derece kaba bir tip." "Böyle olmayan bir sanatçı tanıyor musun sanki? Hepsi de kendilerinin çok önemli olduklarını sanırlar."</p>

  <p class="calibre2">"Ama bu adamın zavallı bir tarafı da var. Belki gerçekten yeteneklidir de. Ama yapıtlarım görmedim. Birisi onun kaba çömlekçilik yaptığını söyledi. O da ne demekse?"</p>

  <p class="calibre2">"Pek iyiye benzemiyor... Yeni köşen nasıl gidiyor? Maus'la ilgili bir hikâye hazırlayabilecek misin?"</p>

  <p class="calibre2">"Onu yakalayabilirsem. Bu gece SYU toplantısına katıldı."</p>

  <p class="calibre2">"O ne demek?"</p>

  <p class="calibre2">"Saygıdeğer Yemek Uzmanları demek. Yani bir grup yemek züppesi."</p>

  <p class="calibre2">"Qwill" dedi Riker ciddi bir tonla. "Ayağını denk al, olur mu? Şu Joy hakkında demek istiyorum."</p>

  <p class="calibre2">"Ben çocuk değilim Arch."</p>

  <p class="calibre2">"Evet ama biliyorsun ki, şimdi mevsim bahar."</p>
</body>
</html>
