<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>24. Theresa İnkâr Ediyor</title>
</head>

<body>
  <h1 class="h11">24. Theresa İnkâr Ediyor</h1>

  <p>Oraya vardığımızda Theresa Arundell sokağa çıkmaya hazırlanıyordu.</p>

  <p>Yine çok şık, çok çekiciydi. Son moda küçük şapkasını çapkınca, bir kaşının üzerine doğru eğmişti. Bir an Bella Tanios&rsquo;un da bir gün önce bu şapkanın ucuz bir kopyasını giymiş olduğunu anımsadım. Ama şapkayı -George&rsquo;un da belirttiği gibi- kaşına doğru eğeceği yerde başının arkasına itmişti. Heyecanlandıkça dağınık saçlarının arasından giderek daha da geriye ittiğini anımsıyordum.</p>

  <p>Poirot nazikçe, &ldquo;Bir iki dakikanızı alabilir miyim madam?&rdquo; diye sordu. &ldquo;Yoksa sizi çok mu geciktirmiş olurum?&rdquo;</p>

  <p>Theresa güldü.</p>

  <p>&ldquo;Önemli değil. Ben zaten her yere kırk beş dakika geç kalırım. Bu defa bir saat geciksem de olur.&rdquo;</p>

  <p>Bizi oturma odasına aldı.</p>

  <p>Doktor Donaldson&rsquo;ın pencerenin önündeki koltuktan kalktığını görmek beni şaşırttı.</p>

  <p>&ldquo;Mösyö Poirot&rsquo;yla tanışmıştın değil mi Rex?&rdquo;</p>

  <p>Donaldson soğuk bir tavırla, &ldquo;Evet,&rdquo; dedi. &ldquo;Market Basing&rsquo;de.&rdquo;</p>

  <p>Theresa güldü.</p>

  <p>&ldquo;Sanırım ayyaş büyükbabamın hayatını yazacağınız gibi bir masal anlatmışsınız ona, neyse, Rex hayatım, bizi yalnız bırakır mısın?&rdquo;</p>

  <p>&ldquo;Teşekkürler Theresa ama sanırım birçok açıdan bu konuşmada burada bulunmam daha doğru olacak.&rdquo;</p>

  <p>İki nişanlı, bakışlarıyla adeta kısa süren bir düello yaptılar. Theresa&rsquo;nın bakışları emrediciydi. Genç adamın bakışları ise ısrarcı. Theresa birden öfkeye kapıldı.</p>

  <p>&ldquo;Allah kahretsin! Peki, kal öyleyse.&rdquo;</p>

  <p>Donaldson onun öfkesine aldırmamış görünüyordu. Yeniden pencerenin dibindeki aynı yere oturdu, kitabını koltuğun koluna koydu. Kitabın hipofiz bezleriyle ilgili olduğu dikkatimi çekti.</p>

  <p>Theresa da favorisi pufa ilişerek merakla Poirot&rsquo;yu süzdü. &ldquo;Evet, Purvis&rsquo;le görüşmüşsünüz. Sonuç?&rdquo;</p>

  <p>Poirot kayıtsız bir tavırla, &ldquo;Bazı olasılıklar var matmazel,&rdquo; dedi.</p>

  <p>Theresa Poirot&rsquo;yu dalgın, düşünceli bakışlarla süzdü. Sonra bir an için doktora baktı. Sanırım bu Poirot&rsquo;ya bir uyarıydı.</p>

  <p>Poirot, &ldquo;Sanırım her şey iyi olacak,&rdquo; diye ekledi. &ldquo;Size durumu daha sonra, planlarım netleştikten sonra açıklayacağım.&rdquo;</p>

  <p>Theresa&rsquo;nın yüzünde bir an için hafif bir gülümseme belirdi.</p>

  <p>Poirot sözlerini sürdürdü.</p>

  <p>&ldquo;Bugün Market Basing&rsquo;den geldim. Oradayken Miss Lawson ile konuşma fırsatım oldu. Şimdi size bir şey sormak istiyorum Miss Arundell. Paskalya tatilinin ertesi günü, yani 13 Nisan gecesi herkes yattıktan sonra köşkteki merdivenlerde yere diz çöktünüz mü?&rdquo;</p>

  <p>&ldquo;Sevgili Hercule Poirot ne tuhaf bir soru bu? Bunu neden yapayım?&rdquo;</p>

  <p>&ldquo;Size nedenini değil, yapıp yapmadığınızı sordum, matmazel.&rdquo;</p>

  <p>&ldquo;Yapmadım. Böyle bir şey yaptığımı hiç sanmıyorum.&rdquo;</p>

  <p>&ldquo;Sanırım anlarsınız, Miss Lawson sizi gördüğünü söylüyor.&rdquo; Theresa biçimli omzunu silkti.</p>

  <p>&ldquo;Bu önemli mi?&rdquo;</p>

  <p>&ldquo;Çok önemli.&rdquo;</p>

  <p>Theresa gözlerini Poirot&rsquo;ya dikti. Poirot da ona aynı şekilde dostça karşılık verdi.</p>

  <p>Theresa, &ldquo;Kaçık!&rdquo; diye mırıldandı.</p>

  <p class="p10"><span class="t12">&ldquo;Pardon?&rdquo;</span></p>

  <p>Theresa, &ldquo;Kesinlikle kaçık,&rdquo; diye yineledi. &ldquo;Sence de öyle değil mi Rex?&rdquo;</p>

  <p>Doktor Donaldson hafifçe öksürerek boğazını temizledi.</p>

  <p>&ldquo;Çok affedersiniz Mösyö Poirot ama bu sorununuzun nedeni?&rdquo; Arkadaşım ellerini iki yana açtı.</p>

  <p>&ldquo;Çok basit! Biri merdivenin başına uygun bir yere çivi çakmış. Bunun belliolmaması için de üzerine süpürgelikle aynı renkte, kahverengi bir cila sürmüş.&rdquo;</p>

  <p>Theresa sordu.</p>

  <p>&ldquo;Bu da yeni bir büyü mü?&rdquo;</p>

  <p>&ldquo;Hayır matmazel, bu ondan çok daha basit ve sıradan bir şey. Aynı kişi ertesi akşam, yani salı gecesi, çiviyle tırabzan arasına bir</p>

  <p>ip germiş. Bunun sonucu olarak da Miss Arundell odasından çıktığı zaman, ipe takılmış ve merdivenlerden aşağı yuvarlanmış.&rdquo;</p>

  <p>Theresa soluğunu tuttu.</p>

  <p>&ldquo;O kazaya Bob&rsquo;un topu neden olmuştu.&rdquo;</p>

  <p>&ldquo;Pardon ama kazanın nedeni top değildi.&rdquo;</p>

  <p>Kısa bir sessizliğin ardından sakin ve ruhsuz ses tonuyla Donaldson, &ldquo;Bu iddianızı destekleyecek delilleriniz var mı?&rdquo; diye sordu.</p>

  <p>Poirot yavaşça, &ldquo;Var,&rdquo; dedi. &ldquo;O çivi. Miss Arundell&rsquo;in yazıp bıraktığı mektup. Ve Miss Lawson&rsquo;un gördüğü sahne.&rdquo;</p>

  <p>Theresa sonunda konuşabildi.</p>

  <p>&ldquo;Demek o bu işi benim yaptığımı söylüyor?&rdquo;</p>

  <p>Poirot sadece başını eğmekle yetinip yanıt vermedi.</p>

  <p>&ldquo;Yalan bu! Benim o kazayla hiçbir ilgim yok!&rdquo;</p>

  <p>&ldquo;Diz çökmenizin başka birnedeni mi var?&rdquo;</p>

  <p>&ldquo;Ben o gece merdivenlerde diz filan çökmedim!&rdquo;</p>

  <p>&ldquo;Dikkatli olun matmazel.&rdquo;</p>

  <p>&ldquo;Ben orada değildim. Köşkteyken geceleri odama çekildikten sonra bir daha dışarı çıkmam.&rdquo;</p>

  <p>&ldquo;Miss Lawson sizi tanımış!&rdquo;</p>

  <p>&ldquo;Herhalde merdivendeki Bella Tanios ya da hizmetçilerden biriydi!&rdquo;</p>

  <p>&ldquo;Miss Lawson gördüğünün siz olduğunu söylüyor.&rdquo;</p>

  <p>&ldquo;Pis yalancı!&rdquo;</p>

  <p>&ldquo;Sabahlığınızı ve broşunuzu tanımış.&rdquo;</p>

  <p>&ldquo;Broşumu mu, hangi broşumu?&rdquo;</p>

  <p>&ldquo;Üzerinde adınızın baş harfleri olan broşunuzu.&rdquo;</p>

  <p>&ldquo;Ah evet, anladım! Ne usta bir yalancı o.&rdquo;</p>

  <p>&ldquo;Hâlâ Miss Lawson&rsquo;un sizi gördüğünü inkâr ediyor musunuz?&rdquo;</p>

  <p>&ldquo;Onun sözüne karşı benim sözüm.&rdquo;</p>

  <p>&ldquo;Yani siz ondan daha iyi bir yalancı mısınız?&rdquo;</p>

  <p>Theresa soğukkanlılıkla, &ldquo;Bu olabilir,&rdquo; dedi. &ldquo;Ama bu kez gerçeği söylüyorum. Orada ne birine bubi tuzağı hazırlıyordum ne dua ediyordum, ne yerden altın ya da gümüş bir şey alıyordum ne de başka bir şey yapıyordum, merdivende hiçbir şey yapmadım.&rdquo;</p>

  <p>&ldquo;O broş hâlâ sizde mi?&rdquo;</p>

  <p>&ldquo;Herhalde. Görmek ister misiniz?&rdquo;</p>

  <p>&ldquo;Mümkünse evet, matmazel.&rdquo;</p>

  <p>Theresa yerinden kalkarak odadan çıktı. Odaya sıkıntılı bir sessizlik çökmüştü. Doktor Donaldson Poirot&rsquo;yu karşısında bir anatomi örneği varmışçasına dikkatle süzüyordu.</p>

  <p>O sırada Theresa döndü.</p>

  <p>&ldquo;İşte burada.&rdquo;</p>

  <p>İğneyi Poirot&rsquo;ya neredeyse fırlattı. Broş, krom veya çelikten yapılma fazlasıyla büyük ve gösterişli bir şeydi. Daire şeklindeydi ve içinde T. A. harfleri vardı. İçimden, Miss Lawson&rsquo;un aynada rahatlıkla seçebileceği kadar büyük ve gösterişli, diye düşündüm.</p>

  <p>Theresa, &ldquo;Bu broşu artık takmıyorum,&rdquo; diye açıkladı. &ldquo;Bundan sıkıldım. Londra&rsquo;da bu tip broşları her yerde bulabilirsiniz. Bütün hizmetçi kızların vardır.&rdquo;</p>

  <p>&ldquo;Ama siz bunu satın aldığınız zaman bir hayli pahalıydı değil</p>

  <p>mı<span class="t13">1</span>?"</p>

  <p>&ldquo;Ah, evet. O sırada oldukça pahalı ve nadir bulunurdu.&rdquo;</p>

  <p>&ldquo;Ne zamandı bu?&rdquo;</p>

  <p>&ldquo;Geçen Noel&rsquo;de sanırım. Evet o sıralarda.&rdquo;</p>

  <p>&ldquo;Bu broşu hiç, birisine ödünç verdiniz mi?&rdquo;</p>

  <p>&ldquo;Hayır.&rdquo;</p>

  <p>&ldquo;Peki Littlegreen Köşkü&rsquo;ne gittiğinizde bu broş yanınızda mıydı?&rdquo;</p>

  <p>&ldquo;Sanırım evet. Evet yanımdaydı. Anımsıyorum.&rdquo;</p>

  <p>&ldquo;Broşu bir yerde bırakmış olabilir misiniz?&rdquo;</p>

  <p>&ldquo;Hayır hep üzerimdeydi. Broşu yeşil süveterime takmıştım. Köşkte de hemen hemen her gün o yeşil süveteri giydim.&rdquo; .</p>

  <p>&ldquo;Peki ya geceleri?&rdquo;</p>

  <p>&ldquo;Broş yeşil süveterime takılıydı.&rdquo;</p>

  <p>&ldquo;Peki ya süveter?&rdquo;</p>

  <p>&ldquo;Tanrım, süveteri sandalyenin üzerine bırakıyordum.&rdquo;</p>

  <p>&ldquo;Yani birinin süveteri ya da broşu alıp ertesi sabah yine aynı yere bırakması olanaksızdı öyle mi?&rdquo;</p>

  <p>&ldquo;Eğer mahkemede olsaydık bu belki de söylenebilecek iyi bir yalan olurdu. Ama bu gibi bir şeyin olmadığından kesinlikle eminim. Birinin broşu benden almış olması imkânsız. Suçu benim üzerime yıkmaya çalıştıklarını söylemek isterdim ama sanırım bu doğru olmaz.&rdquo;</p>

  <p>Poirot kaşlarını çattı. Sonra ayağa kalkarak broşu özenle ceketinin yakasına taktı. Odanın diğer ucundaki aynaya doğru gitti. Bir süre önünde durarak, ileri geri hareket ettirip aynadaki görüntüye baktı. Sonra da homurdandı.</p>

  <p>&ldquo;Tabii ya! Ne aptalım!&rdquo;</p>

  <p>Geri dönüp zarif bir reveransla broşu Theresa&rsquo;ya uzattı.</p>

  <p>&ldquo;Kesinlikle haklısınız, matmazel. Broş hep üzerinizdeymiş. Ne kadar kalın kafalıyım.&rdquo;</p>

  <p>Theresa broşu dikkatle göğsüne taktı.</p>

  <p>&ldquo;Alçakgönüllü, dürüst insanlardan hoşlanırım.&rdquo;</p>

  <p>Sonra başını kaldırarak Poirot&rsquo;ya baktı.</p>

  <p>&ldquo;Başka bir şey var mıydı? Artık gitmem gerekiyor.&rdquo;</p>

  <p>&ldquo;Şimdilik hayır denilebilir.&rdquo;</p>

  <p>Theresa kapıya doğru ilerledi.</p>

  <p>Poirot yavaşça, &ldquo;Cesedin mezardan çıkarılması konusu da vardı ama... &rdquo; diye mırıldandı.</p>

  <p>Theresa birden irkilerek durdu. Broş yere düştü.</p>

  <p>&ldquo;Ne dediniz?&rdquo;</p>

  <p>Poirot açıkça, &ldquo;Miss Arundell&rsquo;in mezarının açılması gerekebilir,&rdquo; dedi.</p>

  <p>Kız yumruklarını sıkmış, olduğu yerde kalakalmıştı.</p>

  <p>Kısık ama öfkeli bir sesle, &ldquo;Bu iş sizin başınızın altından mı çıktı?&rdquo; diye sordu. &ldquo;Böyle bir şey için ailenin izni gerekir.&rdquo;</p>

  <p>&ldquo;Yanılıyorsunuz matmazel. İçişleri Bakanlığı&rsquo;nın emriyle yapılabilir.&rdquo;</p>

  <p>&ldquo;Tanrım!&rdquo; Theresa odada bir aşağı bir yukarı gidip gelmeye başladı.</p>

  <p>Donaldson sakin sakin, &ldquo;Bu kadar üzülmen için bir neden göremiyorum Tessa,&rdquo; dedi. &ldquo;Tabii ki dışarıdan bakan biri için ilk anda bu insana pek hoş gelmeyebilir ama... &rdquo;</p>

  <p>Kız onun sözünü kesti.</p>

  <p>&ldquo;Aptallık etme Rex.&rdquo;</p>

  <p>&ldquo;Bu durum sizi rahatsız mı ediyor matmazel?&rdquo;</p>

  <p>&ldquo;Tabii ediyor. Hoş bir şey değil. Zavallı Emily hala! Lanet olsun, mezarın neden açılması gerekiyormuş ki?&rdquo;</p>

  <p>Donaldson söze karışarak, &ldquo;Sanırım ölümü şüpheli görüldü,&rdquo; diye mırıldandı. Israrla Poirot&rsquo;ya bakıyordu. &ldquo;Buna çok şaşırdığımı açıklamalıyım. Ben Miss Arundell&rsquo;in uzun süredir hasta olduğu için, doğal nedenlerle öldüğünden eminim.&rdquo;</p>

  <p>Theresa, &ldquo;Sen bana bir keresinde tavşanda rastladığın karaciğer hastalığından söz etmiştin Rex,&rdquo; dedi. &ldquo;Ne olduğunu unuttum. Ama sanırım bir tavşana sarılık hastalığı olan birinin kanını vermiştin. Sonra bu tavşanın kanını başka bir tavşana. Sonra da ikinci tavşanın kanını bir insana... Sonuçta o kimsenin karaciğeri de hastalanıyordu. Böyle bir şey... &rdquo;</p>

  <p>Donaldson sabırla, &ldquo;Benim sana anlatmaya çalıştığım aşı teda- visiydi,&rdquo; diye yanıt verdi.</p>

  <p>Theresa delicesine bir kahkaha attı.</p>

  <p>&ldquo;Bu öyküde nereye dönsen tavşan var! Neyse ki hiçbirimiz tavşan beslemiyoruz.&rdquo; Poirot&rsquo;ya döndü. Sesi ciddileşmişti. &ldquo;Söylediğiniz gerçek mi Mösyö Poirot?&rdquo;</p>

  <p>&ldquo;Evet öyle. Ama bunu engelleme olasılığı var matmazel.&rdquo;</p>

  <p>&ldquo;Öyleyse engelleyin.&rdquo; Theresa&rsquo;nın sesi bir fısıltı halini almıştı. &ldquo;Ne pahasına olursa olsun engelleyin.&rdquo;</p>

  <p>Poirot ayağa kalktı.</p>

  <p>&ldquo;Son sözünüz bu mu?&rdquo; Sesi çok ciddiydi.</p>

  <p>&ldquo;Evet talimatım bu.&rdquo;</p>

  <p>Donaldson sözünü kesti.</p>

  <p>&ldquo;Ama Tessa.&rdquo;</p>

  <p>&ldquo;Kes sesini! O benim halamdı değil mi? Neden benim halamın mezarı açılıyormuş? Gazetelerde çıkacak yazıları, dedikoduları, çirkin söylentileri, çıkacak sorunları, huzursuzluğu düşünemiyor musun?&rdquo;</p>

  <p>Birden yeniden Poirot&rsquo;ya döndü.</p>

  <p>&ldquo;Bunu durdurmalısınız. Size carte blaııche. Ne yaparsanız yapın, ama durdurun.&rdquo;</p>

  <p>Poirot resmi bir tavırla eğildi.</p>

  <p>&ldquo;Elimden geleni yapacağım matmazel. Ait revoir mademoiselle, aıı revoir, doktor...&rdquo;</p>

  <p>Theresa bağırdı. &ldquo;Ah, gidin artık! Şu sadık St. Bernard&rsquo;ınızı da alın! Keşke ikinizi de hiç görmemiş olsaydım!&rdquo;</p>

  <p>Odadan çıktık. Poirot bu kez kulağını kapıya dayamadı ama çok yavaş davrandı. Evet çok yavaş davrandı.</p>

  <p>Bu boşuna değildi.</p>

  <p>O sırada Theresa&rsquo;nın meydan okurcasına bağırdığını duyduk. &ldquo;Bana öyle bakma Rex.&rdquo;</p>

  <p>Sonra birden sesi titremeye başladı.</p>

  <p>&ldquo;Sevgilim!&rdquo;</p>

  <p>Doktor Donaldson sakince, &ldquo;Bu adam şeytanın ta kendisi,&rdquo; dedi.</p>

  <p>Poirot birden sırıttı. Beni çekerek sokak kapısından çıkardı. &ldquo;Gel bakalım. Seni Bernard köpeği!&rdquo;</p>

  <p>Doğrusu bence bu aptalca bir espriden başka bir şey değildi.</p>

  <p class="p9"><span class="t6">&nbsp;</span></p>
</body>
</html>
