<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>28. Bir Kurban Daha</title>
</head>

<body>
  <h1 class="h11">28. Bir Kurban Daha</h1>

  <p>Poirot düşünceli bir tavırla, &ldquo;Zeki bir adam,&rdquo; dedi.</p>

  <p>&ldquo;Neyin peşinde olduğu anlaşılmıyor.&rdquo;</p>

  <p>&ldquo;Evet. Biraz duygusuz bir insan. Ama algılama yeteneği çok yüksek.&rdquo;</p>

  <p>&ldquo;Telefon eden Bayan Tanios&rsquo;tu.&rdquo;</p>

  <p>&ldquo;Anlamıştım.&rdquo;</p>

  <p>Kadının söylediklerini yineledim. Poirot başıyla onayladı.</p>

  <p>&ldquo;İyi. Her şey yolunda gidiyor. Yirmi dört saat daha, sanırım her şey açıkça ortaya çıkacak Hastings.&rdquo;</p>

  <p>&ldquo;Benim aklım halen biraz karışık. Tam olarak kimden şüpheleniyoruz?&rdquo;</p>

  <p>&ldquo;Açıkçası senin kimden şüphelendiğini bilemiyorum Hastings. Sanırım sırasıyla herkesten.&rdquo;</p>

  <p>&ldquo;Bazen senin beni özellikle bu duruma düşürmeye çalıştığını düşünüyorum.&rdquo;</p>

  <p>&ldquo;Hayır hayır. Bu şekilde eğlenmek gibi bir niyetim asla olmadı.&rdquo;</p>

  <p>&ldquo;Ama bu davranış modeli sana uyardı.&rdquo;</p>

  <p>Poirot başını salladı, dalgındı. Onu dikkatlice inceledim. Neden sonra, &ldquo;Bir şey mi var?&rdquo; diye sordum.</p>

  <p>&ldquo;Dostum, her araştırmanın sonuna doğru sinirlerim gerilir. Eğer bir şeyler ters giderse...&rdquo;</p>

  <p>&ldquo;Ters gitme olasılığı olan bir şey mi var?&rdquo;</p>

  <p>&ldquo;Hayır sanmıyorum.&rdquo; Poirot susarak kaşlarını çattı. &ldquo;Her olasılığa karşı önlem aldığımı sanıyorum.&rdquo;</p>

  <p>&ldquo;Öyleyse gel cinayeti unutalım ve tiyatroya gidelim.&rdquo;</p>

  <p>&ldquo;İşte bu harika bir fikir Hastings!&rdquo;</p>

  <p>Çok güzel bir gece geçirdik, ama ben yine de Poirot&rsquo;yu polisiye bir oyuna götürmek gibi küçük bir hata yapmıştım. Tüm okuyucularıma benden küçük bir tavsiye. Aklınızda bulunsun bir askeri askerlerle ilgili bir oyuna, bir denizciyi denizcilikle ilgili bir oyuna, bir İskoç&rsquo;u İskoçlarla ilgili bir oyuna, bir dedektifi polisiye bir oyuna götürmeyin, bir aktörü ise ne olursa olsun hiçbir oyuna götürmeyin.</p>

  <p>Her şekilde yaşayacağınız eleştiri seli bir şekilde dayanılmaz yıkıcılıkta olacaktır. Poirot da durup dinlenmeden oyunun hatalı psikolojik kurgusundan ve oyunun kahramanı olan dedektifin düzen ve yöntem eksikliğinin onu neredeyse deli ettiğinden yakınıp durdu. O akşam gece yarısına doğru ayrıldığımızda Poirot hâlâ her şeyin oyunun birinci yarısında ortaya çıkması gerektiğini savunuyordu. &ldquo;Ama o durumda oyun olmazdı ki,&rdquo; dedim.</p>

  <p>Poirot ister istemez bunu kabul etmek durumunda kaldı.</p>

  <p>Ertesi sabah salona indiğimde saatdokuzu biraz geçiyordu. Poirot kahvaltı sofrasındaydı, özenle mektuplarını açıyordu.</p>

  <p>O sırada telefon çaldı. Uzanıp açtım.</p>

  <p>&ldquo;Mösyö Poirot? Ah, Bay Hastings siz misiniz?&rdquo;</p>

  <p>Bir yutkunma ve ardından bir hıçkırık.</p>

  <p>&ldquo;Miss Lawson siz misiniz?&rdquo; diye sordum. &ldquo;Evet, evet... Kötü bir şey oldu.&rdquo;</p>

  <p>Ahizeyi iyice kulağıma yaklaştırdım.</p>

  <p>&ldquo;Ne oldu?&rdquo;</p>

  <p>&ldquo;Biliyor musunuz, Wellington&rsquo;dan ayrılmış. Bella&rsquo;yı kastediyorum. Dün akşamüzeri oraya uğradım, Bella&rsquo;nın gittiğini söylediler. Hem de bana haber vermeden! Bu çok tuhafl. Kim bilir belki de Doktor Tanios gerçekten haklıydı. Ondan o kadar sevgiyle bahsediyordu ve onun için o kadar endişeleniyordu ki. Şimdi bu durum belki de onun haklı olduğunu gösteriyor.&rdquo;</p>

  <p>&ldquo;İyi de ne oldu Miss Lawson? Sorun yalnızca Bayan Tanios&rsquo;un size haber vermeden otelden ayrılması mı?&rdquo;</p>

  <p>&ldquo;Hayır hayır. Yalnızca hu değil! Yalnız bu olsaydı sorun etmezdim. Yine de bu bence biraz tuhaf. Doktor Tanios, Bella&rsquo;nın pek de normal olmadığından korktuğunu açıklamıştı. Sanırım ne demek istediğimi anlıyorsunuz. Bunu izlenme fobisi olarak açıklamıştı.&rdquo;</p>

  <p>&ldquo;Evet?&rdquo; dedim. (Lanet olasıca baş belası kadın!) &ldquo;İyi de ne oldu Miss Lawson?&rdquo;</p>

  <p>&ldquo;Ah, Tanrını, kötü bir şey bu! Zavallı Bella uykusunda ölmüş. Aşırı miktarda uyku ilacı almış. Zavallı yavrucaklar! Ne acı, ne acı! Ne korkunç bir şey bul Haberi aldığımdan beri ağlıyorum.&rdquo;</p>

  <p>&ldquo;Bunu nasıl duydunuz? Anlatın bana!&rdquo;</p>

  <p>O sırada gözucuyla Poirot&rsquo;nun mektup açmaktan vazgeçip dikkatle beni dinlediğini fark ettim. Yerimi ona devretmeyi düşünmüyordum bile. Bunu yaptığım takdirde Miss Lawson tüm yakınmalarına en baştan başlayacaktı.</p>

  <p>&ldquo;Beni telefonla aradılar. Otelden. Coniston Otel&rsquo;den. Sanırım adımı ve adresimi Bella&rsquo;nın çantasında bulmuşlar. Ah, sevgili Mösyö Poirot... şey. . . yani Bay Hastings... Ne korkunç değil mi? O zavallı yavrucaklar annesiz kaldılar.&rdquo;</p>

  <p>&ldquo;Bakın Miss Lawson,&rdquo; dedim. &ldquo;Bunun bir kaza olduğundan emin misiniz? Bayan Tanios intihar etmiş olamaz mı?&rdquo;</p>

  <p>&ldquo;Ah, bu ne korkunç bir düşünce Bay Hastings! Tanrım, bilmem ki? Emin değilim. Acaba öyle olabilir mi? Ah, işte bu çok korkunç olur. Tabii Bella çok üzgündü ama... aslında o kadar üzülmesi için neden yoktu. Yani demek istediğim para yönünden bir sıkıntısı olmayacaktı ki. Mirası onunla paylaşacaktım, gerçekten kararlıydım buna. Sevgili Miss Arundell de bunu yapmamı isterdi. Bundan eminim. Bella&rsquo;nın intihar etmiş olabileceğini düşünmek bile korkunç... Ama belki de etmedi... Oteldekilerin bunun bir kaza olduğunu düşündükleri anlaşılıyordu.&rdquo;</p>

  <p>&ldquo;Ne almış?&rdquo;</p>

  <p>&ldquo;Şu uyku haplarından. Sanırım Veronal. Hayır hayır Chloral. Tanrım, Yüzbaşı Hastings sizce...&rdquo;</p>

  <p>Telefonu kabaca kapadım.</p>

  <p>Poirot&rsquo;ya dönerek, &ldquo;Bayan Tanios...&rdquo; dedim.</p>

  <p>Arkadaşım elini kaldırdı. &ldquo;Evet evet, ne diyeceğini biliyorum. Kadın ölmüş değil mi?&rdquo;</p>

  <p>&ldquo;Evet. Aşırı dozda uyku ilacından. Chloral.&rdquo;</p>

  <p>Poirot ayağa kalktı.</p>

  <p>&ldquo;Gel Hastings. Hemen oraya gitmeliyiz.&rdquo;</p>

  <p>&ldquo;Dün gece korktuğun bu muydu? Hani her araştırmanın sonlarına doğru sinirlerinin gerildiğini söylediğin zaman?&rdquo;</p>

  <p>&ldquo;Başka birinin ölmesinden korkuyordum.&rdquo;</p>

  <p>Poirot&rsquo;nun yüzünde sert ve ciddi bir ifade vardı. Euston&rsquo;a doğru giderken çok az konuştuk. Yalnızca Poirot bir iki kez başını salladı.</p>

  <p>Bense çekinerek, &ldquo;Ne dersin kaza olabilir mi?&rdquo; diye sordum.</p>

  <p>&ldquo;Hayır Hastings hayır. Kaza değildi.&rdquo;</p>

  <p>&ldquo;Katil kadının nereye gittiğini nasıl öğrendi ki?&rdquo;</p>

  <p>Poirot yanıt vermeden başını salladı.</p>

  <p>Coniston Otel Euston İstasyonu&rsquo;nun yakınında pek de hoş görünmeyen bir yerdi. Poirot kartvizitini gösterip, zorbalıkla da olsa sonunda otelmüdürünün odasına girmeyi başardı.</p>

  <p>Olay basitti. Adam olanları şöyle açıkladı:</p>

  <p>&ldquo;Adının Bayan Peters olduğunu ifade eden bayan yanında iki çocuğuyla on ikiye doğru otele geldi. Birlikte saat bir sularında öğle yemeği yediler.</p>

  <p>Saat dörtte adamın biri Bayan Peters&rsquo;a bir not getirdi. Not yukarı yollandı. Birkaç dakika sonra Bayan Peters yanında iki çocuğu ve bir valizle aşağıya indi. Ardından çocuklar gelen adamla birlikte otelden ayrıldılar. Bayan Peters ise resepsiyona artık bir tek odanın ona yeteceğini bildirdi.</p>

  <p>Üzgün veya endişeli bir hali yoktu. Tersine çok sakin ve rahat görünüyordu. Yedi buçukta akşam yemeğini yedikten sonra odasına çekildi.</p>

  <p>Sabahleyin temizlik için odaya giren oda hizmetçisi onu ölü buldu.</p>

  <p>Tabii hemen doktor çağırdık. Onun birkaç saat önce ölmüş olduğunu belirtti. Yatağın başucundaki komodinin üzerinde boş bir bardak vardı. Doktor Bayan Peters&rsquo;ın yanlışlıkla fazla miktarda uyku ilacı içmiş olabileceğini söyledi. Doktorun söylediğine göre hidroklor bu açıdan oldukça tehlikeliymiş. Kadının intihar ettiğini gösterecek hiçbir şey yoktu. Mektup da bırakmamıştı. Akrabalarını bulabilmek için çantasına baktık. Ve böylece Miss Lawson&rsquo;un adını ve adresini bulup hemen telefon ederek durumu bildirdik.&rdquo;</p>

  <p>Poirot herhangi bir mektup ya da belge bulunup bulunmadığını sordu. Örneğin çocukları alıp götüren adamın getirdiği mektup gibi...</p>

  <p>Adam bu türde hiçbir belge ya da mektup bulunmadığını söyledi. Ama şöminede yakılan bazı belgeler olduğu anlaşılıyordu.</p>

  <p>Poirot düşünceli bir tavırla başını salladı. ,</p>

  <p>Bayan Peters&rsquo;ı çocukları alıp giden adamdan başka arayıp soran olmadığı anlaşılıyordu. '</p>

  <p>O adamın kim olduğunu anlayabilmek için valeyi sorguya çektim. Ama aldığım bilgiler çelişkiliydi. Tarif edilen kişi orta boylu, sarı ya da açık kumral saçlı, asker görünümlü, tam olarak tanımla- namayan silik bir tip. Sakalı olmadığından eminlerdi.</p>

  <p>Poirot&rsquo;ya dönerek, " &ldquo;Bu kişinin Doktor Tanios olmadığı belli,&rdquo; dedim.</p>

  <p>&ldquo;Sevgili Hastings! Bayan Tanios&rsquo;un çocukları babalarından uzaklaştırmak için onca çaba harcadıktan sonra onları uysalca, itiraz etmeden, karşı koymaya bile kalkışmadan Doktor Tanios&rsquo;a teslim edeceğini mi düşünüyorsun? Ah, bu olacak şey değil!&rdquo;</p>

  <p>&ldquo;O halde o adam kimdi?&rdquo;</p>

  <p>&ldquo;Hiç şüphesiz Bayan Tanios&rsquo;un güvendiği biri ya da güvendiği üçüncü birinin gönderdiği biri.&rdquo;</p>

  <p>&ldquo;Orta boylu bir adam,&rdquo; diye mırıldandım.</p>

  <p>&ldquo;Adamın görünüşüyle bu kadar ilgilenme Hastings. Gelip çocukları alan kimsenin kesinlikle önemli biri olmadığından eminim. Onu gönderen gerçek kişi arka planda kalmayı yeğlemiş.&rdquo;</p>

  <p>&ldquo;Notu gönderen de aynı kişi mi?&rdquo;</p>

  <p>&ldquo;Evet.&rdquo;</p>

  <p>&ldquo;Bayan Tanios&rsquo;un güvendiği biri mi?&rdquo;</p>

  <p>&ldquo;Kesinlikle.&rdquo;</p>

  <p>&ldquo;Ve mektubu yandı.&rdquo;</p>

  <p>&ldquo;Evet. Ona yakması söylenmişti.&rdquo;</p>

  <p>&ldquo;Peki, senin Bayan Tanios&rsquo;a olayla ilgili verdiğin o özet mektup. O ne oldu?&rdquo;</p>

  <p>Poirot&rsquo;nun yüzünde ciddi bir ifade belirdi.</p>

  <p>&ldquo;O da yakıldı. Ama bunun önemi yok.&rdquo;</p>

  <p>&ldquo;Yok mu?&rdquo;</p>

  <p>&ldquo;Yok. Çünkü, çünkü her şey Hercule Poirot&rsquo;nun kafasında.&rdquo; Kolumdan tuttu.</p>

  <p>&ldquo;Haydi Hastings gel. Buradan gidelim artık. Bizim işimiz ölülerle değil dirilerle. Benim onlarla yapacaklarım var.&rdquo;</p>

  <p class="p5"><span class="t8">&nbsp;</span></p>
</body>
</html>
