<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>12. Poirot Olayı Yorumluyor</title>
</head>

<body>
  <h1 class="h11">12. Poirot Olayı Yorumluyor</h1>

  <p>&ldquo;Tanrıya şükür,&rdquo; dedim coşkulu bir şekilde. &ldquo;Bu cadılardan kurtulduk. Ne korkunç kadınlardı.&rdquo;</p>

  <p>&ldquo;Pour nous, un bon bifteck, kızarmış patates ve bir şişe kaliteli şarap. Acaba orada ne içebilirdim?&rdquo;</p>

  <p>&ldquo;Şey, herhalde su,&rdquo; diye yanıtladım omuz silkerek. &ldquo;Ya da alkolsüz bir meşrubat, ancak o kadar. Bahse girerim orada bahçedeki tuvalet dışında banyo ya da sıhhi tesisat bile yoktu.&rdquo;</p>

  <p>Poirot düşünceliydi.</p>

  <p>&ldquo;Özellikle de kadınların böylesine konforsuz bir yaşamı nasıl kabullenebildiklerini hiç anlamıyorum. Kadınların en zor şartlarda bile en iyiyi yaratma yetenekleri varken bunu kabullenmelerinin nedeni parasızlık olamaz.&rdquo;</p>

  <p>Son dönemeci de alıp Market Basing&rsquo;in anacaddesine çıktığımızda şakacı bir tavırla sordum. &ldquo;Şoförünüz yeni talimatınızı bekliyor. Şimdi nereye gidiyoruz? Yoksa George&rsquo;a dönüp, astımlı garsonla yeniden mi konuşacağız?&rdquo;</p>

  <p>&ldquo;Sanırım bunu duymak seni mutlu edecektir Hastings, Market Basing&rsquo;deki işimiz bitti.&rdquo;</p>

  <p>&ldquo;Muhteşem.&rdquo;</p>

  <p>&ldquo;Şu an için. Ama döneceğim.&rdquo;</p>

  <p>&ldquo;Hâlâ o başarısız katilin peşinde misin?&rdquo;</p>

  <p>&ldquo;Kesinlikle.&rdquo;</p>

  <p>&ldquo;Dinlediğimiz bunca saçmalıktan, laf kalabalığından bir şey çıkarabildin mi bari?&rdquo;</p>

  <p>Poirot kendinden emin, bilgiç bir havada yanıt verdi.</p>

  <p>&ldquo;Üzerinde durulması gereken birkaç nokta var. Olaydaki kişiler giderek daha belirginleşiyor. Bu bazı yönlerden eski dönemlerdeki romantik öyküleri anımsatıyor. Bir zamanlar ezilen, hımbıl yardımcı birden sınıf atlıyor, zengin oluyor ve bonkör bir lady rolüne soyunuyor.&rdquo;</p>

  <p>&ldquo;Böyle bir sürprizin kendilerini yasal vâris olarak görenler için çok onur kırıcı olduğunu ve onları çok incittiğini düşünüyorum.&rdquo;</p>

  <p>&ldquo;Aynen söylediğin gibi Hastings. Evet, bu çok doğru.&rdquo;</p>

  <p>Birkaç dakika hiç konuşmadan yol aldık. Bu arada Market Basing&rsquo;i geçmiş, anayola çıkmıştık. Kendi kendime hafifçe, &ldquo;Little Man, You&rsquo;ve had a Busy Day&rdquo; adlı şarkıyı mırıldanıyordum.</p>

  <p>Neden sonra, &ldquo;Poirot, söyle bana eğleniyor musun?&rdquo; diye sordum.</p>

  <p>Poirot soğuk bir tavırla, &ldquo;Eğleniyor musun derken neyi kastettiğini çok iyi biliyorum Hastings,&rdquo; dedi.</p>

  <p>&ldquo;Şey, bana kendini tatilde hissediyormuşsun gibi geldi de.&rdquo;</p>

  <p>&ldquo;Yani ciddi olmadığımı mı düşünüyorsun?&rdquo;</p>

  <p>&ldquo;Yo hayır, yeterince ciddi olduğun kesin. Yalnızca bana bu olaydan zevk alıyormuşsun gibi geldi de. Sanki bununla uğraşmakla kendi kendini tatmin ediyorsun. Yani demek istediğim, bu gerçek bir uğraş değil.&rdquo;</p>

  <p>&ldquo;Au contraire, kesinlikle gerçek.&rdquo;</p>

  <p>&ldquo;Belki kendimi yanlış ifade ettim. Demek istediğim, eğer yaşlı kadına yardımcı olabilmek ya da onu yeni bir saldırıdan korumak gibi bir durum söz konusu olsaydı bunun bir anlamı olabilirdi. Ama şu durumda kadın ölmüş olduğuna göre, onun için endişelenmen gerekmiyor.&rdquo;</p>

  <p>&ldquo;Öyleyse mon ami, kimse bir cinayeti soruşturmasın.&rdquo;</p>

  <p>&ldquo;Hayır, hayır, hayır. Bu tamamen başka bir şey. Yani, öyle olsa bir ceset olur... Ah, lanet olsun!&rdquo;</p>

  <p>&ldquo;Kızma dostum. Seni anlıyorum. İncelenmesi gereken şüpheli bir ölümle normal bir ölüm arasındaki ayrımı kastettiğinin farkındayım. Ya Miss Arundell uzun süren hastalığı nedeniyle değil de yaşadığı ani korku ve şiddet nedeniyle ölseydi, o zaman da gerçeği ortaya çıkarma çabalarım karşısında böyle kayıtsız kalacak mıydın?&rdquo;</p>

  <p>&ldquo;Tabii ki hayır.&rdquo;</p>

  <p>&ldquo;Ne olursa olsun, biri Miss Arundell&rsquo;i öldürmeye çalışmış.&rdquo;</p>

  <p>&ldquo;Evet, ama başarılı olamamış. Önemli olan da bu.&rdquo;</p>

  <p>&ldquo;Miss Arundell&rsquo;i öldürmeye kalkışanın kim olduğunu merak etmiyor musun?&rdquo;</p>

  <p>&ldquo;Şey, evet, bir bakıma ediyorum.&rdquo;</p>

  <p>Poirot düşünceli düşünceli mırıldandı.</p>

  <p>&ldquo;Çok dar bir çerçevede hareket ediyoruz, şüpheliler listesi çok kısa. O ip... &rdquo;</p>

  <p>Sözünü kestim. &ldquo;Süpürgelikteki çiviyi görünce oraya bağlanmış olduğunu düşündüğün ip mi? O çivi yıllar önce oraya çakılmış da olabilir&rdquo;</p>

  <p>&ldquo;Hayır. Cila çok tazeydi.&rdquo;</p>

  <p>&ldquo;Bence bunun başka açıklaması olabilir.&rdquo;</p>

  <p>&ldquo;Örneğin? Bir tek mantıklı açıklama yap. Bekliyorum.&rdquo;</p>

  <p>O anda aklıma hiçbir şey gelmedi. Poirot sessizliğimi açıklamalarını sürdürmek için fırsat bildi.</p>

  <p>&ldquo;Evet, çok dar bir çerçeve. Bu ip ancak herkes yattıktan sonra oraya, merdivenlerin başına gerilmiş olabilir. Bu yüzden sanırım yalnızca evin sakinlerini incelememiz yeterli olacak. Bu da suçlunun yedi kişiden biri olduğunu gösteriyor. Doktor Tanios. Bayan Tanios. Theresa Arundell. Charles Arundell. Miss Lawson. Ellen. Aşçı.&rdquo;</p>

  <p>&ldquo;Uşak ve hizmetçileri bunun dışında tutmak gerekmez mi?&rdquo;</p>

  <p>&ldquo;Onlar da vasiyetnameden pay aldılar monşer. Ayrıca başka nedenler de olabilir, bir kavga, yolsuzluk, hiçbir zaman emin olunamaz.&rdquo;</p>

  <p>&ldquo;Bana pek olası gibi görünmüyor.&rdquo;</p>

  <p>&ldquo;Olasılığın küçük olduğunu kabul ediyorum. Ama yine de tüm olasılıkları göz önünde bulundurmak gerek.&rdquo;</p>

  <p>&ldquo;Bu durumda söz konusu olan yedi değil sekiz kişi.&rdquo;</p>

  <p>&ldquo;Neden?&rdquo;</p>

  <p>Kendimi arkadaşım karşısında bir puan almış gibi hissediyordum.</p>

  <p>&ldquo;Miss Arundell&rsquo;in kendisini de hesaba katmalısın. Evde bulunanlardan başka biri için merdivenin başına o ipi gerenin kadının kendisi olmadığını nereden biliyorsun?&rdquo;</p>

  <p>&ldquo;Bu söylediğin bir betise dostum. Eğer tuzağı hazırlayan Miss Arundell&rsquo;in kendisi olsaydı, emin ol kendi kurduğu tuzağa düşmeyecek kadar dikkatli olurdu. Unutma ki merdivenlerden aşağı yuvarlanan o.&rdquo;</p>

  <p>Pes ederek geri çekildim.</p>

  <p>Poirot düşünceli bir havada konuşmayı sürdürdü.</p>

  <p>&ldquo;Süreç son derece açık; düşüş, bana yazılan mektup, avukatın ziyareti... tam olarak da bu nokta şüpheli. Miss Arundell, bana yazdığı mektubu bilinçli olarak mı geciktirip postaya vermedi, yoksa postaya da verildiğini mi varsaydı?&rdquo;</p>

  <p>&ldquo;Bunu tam olarak bilemeyiz,&rdquo; dedim. &ldquo;Hayır. Yalnızca tahmin yürütebiliriz. Bence postaya verildiğini düşündü. Yanıt almadığı için de şaşırmış olmalı... &rdquo;</p>

  <p>O sırada düşüncelerimde çok farklı bir noktadaydım. &ldquo;Tripp&rsquo;lerin ruh çağırma seansına ilişkin o saçma sapan sözleri hakkında ne düşünüyorsun?&rdquo; diye sordum. Sence Miss Arundell&rsquo;in bu seanslarla dalga geçmesine rağmen, bu seanslardan birinde ona vasiyetnamesini değiştirmesi ve tüm servetini Lawson denilen kadına bırakması empoze edilmiş olabilir mi?&rdquo;</p>

  <p>Poirot şüpheyle başını salladı.</p>

  <p>&ldquo;Bu Miss Arundell&rsquo;in karakterine ilişkin edindiğim genel izlenime pek uymuyor.&rdquo;</p>

  <p>&ldquo;Tripp&rsquo;ler Miss Lawson&rsquo;un vasiyetname okunduğunda şaşıp kaldığını söylediler,&rdquo; dedim.</p>

  <p>Poirot düşünceliydi.</p>

  <p>&ldquo;Evet, onlara öyle olduğunu söylemiş.&rdquo;</p>

  <p>&ldquo;Yani sen buna inanmıyor musun?&rdquo;</p>

  <p>&ldquo;Mon ami. Benim ne kadar kuşkucu bir karakterim olduğunu biliyorsun. Ben kanıtla desteklenmediği ya da doğrulanmadığı sürece hiç kimsenin hiçbir dediğine inanmam.&rdquo;</p>

  <p>Sıcakkanlı, sevecen bir tavırla, &ldquo;Bu doğru, ihtiyar dostum!&rdquo; dedim. &ldquo;Ne kadar iyi ve güvenilir bir karakter.&rdquo;</p>

  <p>&ldquo;O demiş. Bu demiş. Şu demiş. Pöh! Bunun anlamı ne ki. Kesinlikle hiç! Tamamen gerçek olabilir. Ama bir o kadar da yanlış olabilir. Ben yalnızca olgulardan hareket ederim.&rdquo;</p>

  <p>&ldquo;Peki, bu durumda gerçekler ne?&rdquo;</p>

  <p>&ldquo;Miss Arundell düşmüş. Bunu hiç kimse tartışmıyor. Bu bir kaza değildi, özel olarak ayarlanmıştı.&rdquo;</p>

  <p>&ldquo;Bunun kanıtıysa Hercule Poirot&rsquo;nun öyle olduğunu söylemesi, değil mi?&rdquo;</p>

  <p>&ldquo;Tam olarak değil. Çivi de bunun kanıtı. Sonra Miss Arundell&rsquo;in bana yazdığı mektup. Köpeğin o gece dışarıda kalmış olması. Miss Arundell&rsquo;in çanak, resim ve Bob&rsquo;un topuna ilişkin olarak söyledikleri. Tüm bunlar gerçek olgular.&rdquo;</p>

  <p>&ldquo;Peki bir sonraki gerçek lütfen?&rdquo;</p>

  <p>&ldquo;Bir sonraki gerçek ise her zaman sorduğumuz şeyin yanıtı. Miss Arundell&rsquo;in ölümünün kime yararı oldu? Yanıt, Miss Lawson&rsquo;a.&rdquo;</p>

  <p>&ldquo;Kötü niyetli yardımcı! Diğer yandan, evdeki diğer kişiler de bu ölümün kendilerine yararı olabileceğini düşünmekteydiler. Özellikle de kaza sırasında, eğer kadın o sırada ölseydi yarar sağlayan onlar olacaktı.&rdquo;</p>

  <p>&ldquo;Bu kesinlikle doğru Hastings. Bu yüzden de hepsi aynı derecede yalan söylüyorolabilirler. Yalnızca bu noktada da Miss Lawson&rsquo;un köpeğin dışarıda olduğunu Miss Arundell&rsquo;in öğrenmesini engellemeye çalıştığını da dikkate almak gerekiyor.&rdquo;</p>

  <p>&ldquo;Sence bu şüpheli bir durum mu?&rdquo;</p>

  <p>&ldquo;Tam olarak değil. Pek fazla önemsemiyorum. Yaşlı kadının huzuru için böyle düşünmesi tamamen doğal olabilir. Bence de bu mantıklı olabilir.&rdquo;</p>

  <p>Poirot&rsquo;yu yan bakışlarla süzdüm. Kafası karışmışa benziyordu. &ldquo;Miss Peabody vasiyetnamede bir &lsquo;dalavere&rsquo; olduğunu ima etti,&rdquo; dedim. &ldquo;Sence ne demek istemiş olabilir?&rdquo;</p>

  <p>&ldquo;Ben bunun onun şekillendiremediği bulanık şüphelerini ifade şekli olduğunu düşünüyorum.&rdquo;</p>

  <p>Dalgın dalgın, &ldquo;Sanırım dayatma olasılığını ihmal edebiliriz,&rdquo; dedim. &ldquo;Ayrıca Miss Arundell ruh çağırma gibi saçmalıklara inanmayacak kadar mantıklı bir kadın gibi görünüyor.&rdquo;</p>

  <p>&ldquo;Ruhlarla görüşmenin saçmalık olduğunu nereden çıkarıyorsun Hastings?&rdquo;</p>

  <p>Onu şaşkınlıkla süzdüm.</p>

  <p>&ldquo;Poirot dostum, o acayip kadınlar...&rdquo;</p>

  <p>Gülümsedi.</p>

  <p>&ldquo;Evet dostum; Tripp kardeşler hakkındaki düşüncelerinde seninle tamamen hemfikirim. Ancak Tripp kardeşlerin Hıristiyan âlimi, vejetaryen, teosofist Yahudi ve ruhlarla ilgileniyor olmaları bu konuların peşinen reddedilmesi anlamına gelmez. Aynen aptal bir kadının ahlaksız bir satıcıdan satın aldığı şarabı getirip, sana bir sürü saçmalık anlatmasının egiptolojiyi tamamıyla göz ardı etmeyi gerektirmediği gibi.&rdquo;</p>

  <p>&ldquo;Yani Poirot, sen spiritüalizme inanıyor musun?&rdquo;</p>

  <p>&ldquo;Bu konuda açık görüşlüyüm. Şimdiye kadar hiç bu konuların üzerine ciddi olarak eğilmiş değilim ama birçok ciddi bilimadamının ve eğitim görevlisinin açıklama getirilemeyen fenomenler olduğunu kabul ettiklerini düşününce Miss Tripp&rsquo;in söylediklerini peşinen safdillik olarak almak gerekmediği kanısındayım.&rdquo;</p>

  <p>&ldquo;O zaman Miss Arundell&rsquo;in başının üstündeki haleye de inanıyorsun?&rdquo;</p>

  <p>Poirot elini kaldırdı.</p>

  <p>&ldquo;Ben genel konuşuyordum, yalnızca senin tamamıyla gerekçesiz önyargılarını ortadan kaldırmak için. Miss Tripp ve kardeşi için kafamda bir görüş belirdikten sonra dikkatle her söylediklerini inceledim. Kadınlar aptal sevgili dostum, çok aptallar, spiritüalizmden, politikadan, insan ilişkilerinden, Budist öğretisinin ilkelerinden de bahsetseler, ortaya çıkan tek gerçek onların aptal oldukları.&rdquo;</p>

  <p>&ldquo;Yine de tüm söylediklerini dikkatlice dinledin?&rdquo;</p>

  <p>&ldquo;Bugünkü görevim buydu ... dinlemek. Miss Arundell&rsquo;in geçirdiği kaza sırasında köşkte olan o yedi kişiyle ilgili her şeyi dinlemek, aslında özellikle beşinin. Artık bu beş kişi hakkında insanların neler düşündüklerini biliyoruz. Örneğin Miss Lawson. Tripp kardeşlere göre Miss Lawson, Miss Arundell&rsquo;e sadık, asla bencil olmayan, paradan anlamayan, kesinlikle iyi huylu, kusursuz bir kişilik. Miss Peabody&rsquo;ye göre ise o saf, bön ve aptal, cinayet işlemek için ne cesareti ne de gerekli zekâsı var. Doktor Grainger&rsquo;e göre ise Miss Lawson ezik, işini kaybetme korkusu içinde, onun deyimiyle &lsquo;ürkek bir tavşan gibi&rsquo; etrafta dolaşan biri. Garson ondan &lsquo;kadıncağız&rsquo; diye söz etti. Hizmetçi Ellen ise Bob&rsquo;un Miss Lawson&rsquo;u önemsemediğini açıkladı. Gördüğün gibi herkes kadına değişik bir açıdan bakıyordu. Diğerleri için de durum aynı. Charles Arundell&rsquo;in ahlaksız olduğunda herkes hemfikir, ama ondan bahsetme şekilleri tamamen farklı. Doktor Grainger genç adamdan hoşgörüyle, &ldquo;şeytana pabucunu ters giydirebilecek bir tip&rdquo; olarak bahsetti. Miss Peabody onun iki kuruş için büyükannesini öldürebilecek bir tip olduğunu, ama yine de onun gibi bir &ldquo;haytayı&rdquo; ruhsuz bir &ldquo;hanım evladına&rdquo; yeğleyeceğini açıkladı. Tripp&rsquo;ler, Charles&rsquo;ın yalnızca cinayet işleyebilecek bir tip olduğuna değinmekle kalmayıp, daha önce de böyle bir suç ya da fazlasını işlemiş olabileceğini ima ettiler. Bütün bu görüşler çok ilginç ve yararlı. İzleyeceğimiz yolu gösteriyor.&rdquo;</p>

  <p>&ldquo;Neymiş o yol?&rdquo;</p>

  <p>&ldquo;Bu kişileri bir de bizim görmemiz gerektiğini dostum.&rdquo;</p>

  <p class="p9"><span class="t6">&nbsp;</span></p>
</body>
</html>
