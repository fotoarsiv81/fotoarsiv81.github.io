<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>30. Son Söz</title>
</head>

<body>
  <h1 class="h11">30. Son Söz</h1>

  <p>Artık anlatacak pek fazla bir şey kalmadı.</p>

  <p>Theresa kısa bir . süre sonra doktoruyla evlendi. Onlarla dostuz ve ben Doktor Donaldson&rsquo;ın ileri görüşlülüğünü, derin ve gizli gücünü ve hümanizmini takdir etmesini öğrendim. Tabii ki davranışları yine eskisi gibi soğuk ve resmi. Theresa çoğu zaman Donaldson&rsquo;ın yüzüne karşı onun taklidini yapıyor. Ama bence Theresa inanılmayacak kadar mutlu. Kocasından ve onun kariyerinden başka bir şey düşünmüyor. Donaldson ise şimdiden ün kazanmaya başladı bile, iç salgıbezlerinin fonksiyonları konusunda otorite sayılıyor.</p>

  <p>Vicdan azabıyla kıvranan Miss Lawson mirastan son kuruşuna kadar kurtulma baskısı hissetti. Bu konuda da herkesin üzerinde anlaşacağı, herkesin mutlu olacağı bir çözüm yolunu Bay Purvis buldu ve Miss Arundell&rsquo;in serveti Miss Lawson, Theresa, Charles ve Tanios&rsquo;ların iki çocuğu arasında pay edildi.</p>

  <p>Charles hissesine düşen parayı bir yıldan kısa bir sürede tüketti ve şimdi sanırım Columbia&rsquo;da.</p>

  <p>Yalnızca iki küçük olay daha...</p>

  <p>Bir gün Poirot&rsquo;yla Littlegreen Köşkü&rsquo;nün bahçe kapısından çıkarken Miss Peabody bizi durdurdu.</p>

  <p>Poirot&rsquo;ya, &ldquo;Her şeyi örtbas etmeyi çok iyi başardınız,&rdquo; dedi. &ldquo;Emily&rsquo;nin mezarının açılmasına gerek kalmadan her şey sessiz sedasız yoluna girdi.&rdquo;</p>

  <p>Poirot nazikçe, &ldquo;Miss Emily&rsquo;nin sarılıktan öldüğü konusunda bir şüphe yoktu,&rdquo; diye cevap verdi.</p>

  <p>Miss Peabody, &ldquo;Bu mutluluk verici bir sonuç,&rdquo; diyerek güldü. &ldquo;Duyduğuma göre, Bella Tanios da aşırı dozda uyku ilacından ölmüş.&rdquo;</p>

  <p>&ldquo;Evet. Çok üzücü bir durum.&rdquo;</p>

  <p>&ldquo;O mutsuz bir kadındı, hep kendinde olmayanı isterdi. Böyle kimseler bazen akıllarını yitirirler. Bir zamanlar bir mutfak hizmetçim vardı. Aynen Bella gibi. Çirkin, sıradan bir kızdı. Bunun farkındaydı. Sonunda herkese imzasız, müstehcen mektuplar yazmaya başladı. Neyse, sanırım herkes için en iyisi buydu.&rdquo;</p>

  <p>&ldquo;Öyle olduğunu umarım madam. Öyle olduğunu umarım.&rdquo;</p>

  <p>Miss Peabody giderayak, &ldquo;Şunu özellikle belirtmeliyim,&rdquo; dedi. &ldquo;Her şeyi gerçekten ustalıkla örtbas ettiniz. Harika bir şekilde!&rdquo; Ağır ağır uzaklaştı.</p>

  <p>O anda arkamdan sitem dolu bir havlama, duydum. Dönerek bahçe kapısını açtım.</p>

  <p>&ldquo;Gel bakalım dostum.&rdquo;</p>

  <p>Bob dışarı fırladı. Topu ağzındaydı.</p>

  <p>&ldquo;Hayır onunla yürüyüşe çıkamazsın.&rdquo;</p>

  <p>Bob içini çekti. Döndü, ağır ağır topu bahçe kapısından içeri attı. Topa endişeyle baktıktan sonra yeniden yanıma geldi.</p>

  <p>Başını kaldırarak gözlerini bana dikti.</p>

  <p>Madem böyle diyorsun sanırım doğrusu bu olmalı, der gibiydi. Derin bir soluk aldım.</p>

  <p>&ldquo;Ah, Poirot. Yeniden köpek sahibi olmak çok güzel.&rdquo;</p>

  <p>Poirot, &ldquo;Savaş ganimeti,&rdquo; dedi. &ldquo;Ama dostum anımsatırım sana. Miss Lawson, Bob&rsquo;u bana armağan etti sana değil.&rdquo;</p>

  <p>&ldquo;Belki,&rdquo; dedim. &ldquo;Ama sen köpekler konusunda hiç iyi değilsin, köpek psikolojisinden hiç anlamıyorsun Poirot. Oysa Bob&rsquo;la ben birbirimizi çok iyi anlıyoruz değil mi oğlum?&rdquo;</p>

  <p>Bob coşkuyla onayladı.</p>

  <p>&ldquo;Havv! Havv!&rdquo;</p>

  <p class="p1"><span class="t8">SON</span></p>
</body>
</html>
