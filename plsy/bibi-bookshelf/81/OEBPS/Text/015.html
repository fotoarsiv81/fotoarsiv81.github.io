<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>11. Tripp Kardeşleri Ziyaret</title>
</head>

<body>
  <h1 class="h11">11. Tripp Kardeşleri Ziyaret</h1>

  <p>Arabaya binerken Poirot, &ldquo;Şimdi ne yapalım?&rdquo; diye sordu. Deneyimlerime dayanarak bu kez şehre dönmeyi önermedim. Eğer Poirot bu boşuna çabadan hoşlanıyorsa, ne diye karşı çıkacaktım ki?</p>

  <p>Çay içmeyi önerdim.</p>

  <p>&ldquo;Çay mı Hastings? Bu nasıl bir fikir! Saate baksana.&rdquo;</p>

  <p>&ldquo;Baktım. Beş buçuk olmuş. Çay saati geçmiş bile.&rdquo;</p>

  <p>Poirot iç çekti.</p>

  <p>&ldquo;Ah siz İngilizlerin şu beş çayları! Hayır mon ami çay yok. Geçen gün okuduğum görgü kurallarına ilişkin bir kitapta kimsenin evine saat altıdan sonra gitmemek gerektiği yazıyordu. Aksi, görgü kurallarına uygun düşmezmiş. Bu durumda amacımızı gerçekleştirmek için önümüzde yalnızca yarım saatimiz var.&rdquo;</p>

  <p>&ldquo;Bugün ne kadar sosyal bir insansın Poirot. Peki, şimdi kimi ziyaret ediyoruz?&rdquo;</p>

  <p>&ldquo;Les demoiselles Tripp.&rdquo;</p>

  <p>&ldquo;Şimdi de ruh çağırma konusunda kitap mı yazıyorsun? Yoksa hâlâ General Arundell öyküsünü sürdürme niyetinde misin?&rdquo;</p>

  <p>&ldquo;Öylesi daha doğru olur dostum. Ama şimdi öncelikle bu kadınların nerede olduğunu öğrenmeliyiz.&rdquo;</p>

  <p>Köy sakinleri bu konuda bize yardımcı olmaya hazırdı. İçtenlikle evin yerini tarif ettiler ama saptığımız birçok dar yol bizi bir hayli güç duruma düşürdü. Sonuçta ulaştığımız Tripp kardeşlerin evi gerçekten de resimlerdeki kulübeleri aratmayacak kadar şiirsel ama bir o kadar eski, güzel ve haraptı. Her an yıkılabilirmiş gibi duruyordu.</p>

  <p>Kapıyı on üç, on dört yaşlarında bir çocuk açtı. Beklenmedik ziyaretimiz onu şaşırtmış olsa da yana çekilip duvara yaslandı. Dar kapıdan zorlanarak da olsa içeri girdik. Girdiğimiz meşe kirişlerle kaplı holde, dışarının görünmediği, içeriyi aydınlatmaktan uzak küçük pencereler ve büyük bir şömine vardı. Mobilyalar son derece sade ve eski meşedendi. Odada tahta kaplar içinde çok miktarda meyve ve tahta çerçeveli fotoğraflar vardı. Birçoğunda aynı iki kişinin değişik pozları dikkat çekiyordu. Genellikle ellerinde çiçek demetleri tutuyor oluyorlardı ve büyük tüylü şapkalar giymişlerdi.</p>

  <p>Bizi içeri alan çocuk ortadan kayboldu. Mırıldanarak bir şeyler söylüyor ama sesi net olarak duyuluyordu.</p>

  <p>&ldquo;İki beyefendi sizi görmek istiyorlar efendim.&rdquo;</p>

  <p>Neşeli kadın sesleri ve hemen ardından bir kapı gıcırtısı duyuldu ve kumaş hışırtılarıyla birlikte merdivenlerde bir kadın belirdi. Kadın doğruca bize yöneldi.</p>

  <p>Julia Tripp ellisine yakındı. Kahverengi saçlarını Madonna tarzı ortadan ayırmıştı. Gözleri kahverengiydi ve hafif çıkıktı. Üzerinde karnaval giysisini andıran, demode dal desenli muslin bir elbise vardı.</p>

  <p>Poirot öne doğru bir adım atarak, her zamanki abartılı tavırlarıyla konuşmaya başladı. &ldquo;Sizi rahatsız ettiğimiz için çok özür</p>

  <p>dilerim matmazel, ama inanın çok zor bir durumdayız. Buraya bir hanımefendiyi görmeye geldim, ama kendisi Market Basing&rsquo;den ayrılmış. Bana sizin bize onun adresini verebileceğiniz söylendi.&rdquo;</p>

  <p>&ldquo;Öyle mi? Peki kim bu bayan?&rdquo;</p>

  <p>&ldquo;Miss Lawson.&rdquo;</p>

  <p>&ldquo;Ah, Minnie Lawson mu? Elbette. Kendisi bizim en yakın dostlarımızdan biri. Lütfen oturun Bay... şey... &rdquo;</p>

  <p>&ldquo;Parotti... bu da arkadaşım Yüzbaşı Hastings.&rdquo;</p>

  <p>Tanışma töreninin ardından Miss Tripp belirgin bir telaş ve titizlikle bizi ısrarla misafir odasındaki en rahat koltuklara oturtmaya çalıştı.</p>

  <p>&ldquo;Lütfen oturun... buraya... hayır. . . lütfen buraya... şahsen ben hep dik arkalı koltukları yeğlerim. Orada rahat olduğunuzdan emin misiniz?&rdquo; Sonra da, &ldquo;Sevgili Minnie Lawson...&rdquo; diye mırıldandı. &ldquo;Ah, işte kardeşim de geldi.&rdquo;</p>

  <p>Hışırtı ve gıcırtılar arasında odaya giren ikinci bayan da kareli yeşil basmadan, ancak on altı yaşında bir kıza yakışacak bir elbise giymişti.</p>

  <p>Julia Tripp hemen, &ldquo;Kız kardeşim Isabel...&rdquo; dedi. &ldquo;Bay... şey... Parrot... ve... şey... Yüzbaşı Hawkins. Isabel tatlım, bu beyler Minnie Lawson&rsquo;un dostlarıymış.&rdquo;</p>

  <p>Isabel Tripp, Julia gibi balıketi değildi. Hatta onun için sıska bile denilebilirdi. Gür sarı saçları bukle bukleydi. Şımarık genç bir kız havasındaydı, fotoğrafların büyük bölümünde elinde çiçeklerle poz veren kişi olduğu hemen anlaşılıyordu. Ellerini kenetleyerek çocuksu bir coşkuyla, &ldquo;Ah, ne hoş,&rdquo; diye bağırdı. &ldquo;Sevgili Minnie! Onu son zamanlarda gördünüz mü?&rdquo;</p>

  <p>Poirot, &ldquo;Birkaç yıldır görmedim,&rdquo; dedi. &ldquo;Sanki birbirimizi kaybettik gibi bir şey. Seyahate çıkmıştım. Buraya döndüğümde eski dostumun büyük bir servete konduğunu duydum ve hem çok şaşırdım hem de çok sevindim!&rdquo;</p>

  <p>&ldquo;Evet gerçekten. Minnie bunu hak etmişti. O kadar iyi bir insan ki, mütevazı ve çok dürüst.&rdquo;</p>

  <p>Isabel bağırdı. &ldquo;Julia!&rdquo;</p>

  <p>&ldquo;Evet Isabel?&rdquo;</p>

  <p>&ldquo;Ne ilginç bir şey bu. Dün gece ruh çağırırken tahtada P harfinin nasıl ısrarla belirdiğini anımsıyorsun değil mi? Deniz ötesinden gelen bir konuk. Ve P harfi.&rdquo;</p>

  <p>Julia başını salladı.</p>

  <p>&ldquo;Aynen öyle.&rdquo;</p>

  <p>İki kadın da Poirot&rsquo;ya sevinçle karışık bir hayretle baktılar. Miss Julia yavaşça, &ldquo;Ruh çağırma tahtası asla yalan söylemez,&rdquo; dedi. &ldquo;Metafizikle ilgileniyor musunuz Bay Parrot?&rdquo;</p>

  <p>&ldquo;Bu konuda fazla bir deneyimim yok matmazel. Ama Doğu&rsquo;da bulunmuş biri olarak ben de anlaşılamayan ve mantıkla açıklanamayan olaylar olduğunu biliyorum.&rdquo;</p>

  <p>Julia haykırdı.</p>

  <p>&ldquo;Doğru... Çok doğru.&rdquo;</p>

  <p>Isabel mırıldandı.</p>

  <p>&ldquo;Doğu, mistisizm ve doğaüstü olayların vatanı.&rdquo;</p>

  <p>Bildiğim kadarıyla Poirot&rsquo;nun Doğu&rsquo;ya yaptığı yolculuk Suriye ve Irak&rsquo;la sınırlıydı ve birkaç hafta sürmüştü. Onun bu konuşmalarını duyan biri onun ömrünü cangıllarda, pazarlarda, Hint fakirleri, dervişler ve mahatmalar arasında geçirmiş sanırdı.</p>

  <p>Bu arada anladığım kadarıyla Tripp kardeşler aynı zamanda vejetaryen, teosofist, İngiliz Yahudisi, Hıristiyan âlimi, ispritizmacı ve tutkulu amatör fotoğrafçılardı.</p>

  <p>Julia içini çekerek, &ldquo;Bazen bana Market Basing yaşanacak bir yer değilmiş gibi geliyor. Burada hiç güzellik yok, ruh yok! İnsanda ruh olmalı değil mi, sizce de öyle değil mi Bay Hastings?&rdquo;</p>

  <p>Utanmıştım.</p>

  <p>&ldquo;Şey... evet tabii.&rdquo;</p>

  <p>Isabel de içini çekti.</p>

  <p>&ldquo;Vizyon olmayan yerde insanlar yok olur,&rdquo; dedi ve ekledi. &ldquo;Ruh meselelerini rahiple konuşmaya çalıştım, ama o dar görüşlü biri. &ldquo;Bay Parrot ne dersiniz, sizce de körü körüne inanç kısıtlayıcı değil midir?&rdquo;</p>

  <p>Kız kardeşi atıldı. &ldquo;Aslında her şey o kadar basit ki, yaşam sevgi ve zevkten ibaret, bunu çok iyi biliyoruz.&rdquo;</p>

  <p>Poirot, &ldquo;Gerçekten öyle, aynen dediğiniz gibi,&rdquo; dedi. Ama ne yazık ki, her zaman anlaşmazlıklar olup kavgalar çıkıyor, özellikle de para söz konusuysa.&rdquo; ,</p>

  <p>Julia iç geçirdi.</p>

  <p>&ldquo;Para iğrenç bir şey.&rdquo;</p>

  <p>Poirot, &ldquo;Sanırım müteveffa Miss Arundell&rsquo;e de bu inancınızı açıklamışsınız?&rdquo; dedi.</p>

  <p>İki kardeş birbirlerine baktılar.</p>

  <p>Isabel, &ldquo;Acaba,&rdquo; dedi.</p>

  <p>Julia kesik kesik nefes alarak, &ldquo;Bundan hiçbir zaman emin olamadık,&rdquo; dedi. &ldquo;Aslında önce inanmış gibi oturur ama sonra tuhaf, aşağılayıcı, kaba bir şeyler söylerdi.&rdquo;</p>

  <p>Julia, &ldquo;Ah ama sen o son olayı anımsıyorsun,&rdquo; diye atıldı. &ldquo;Gerçekten çok ilginçti. Poirot&rsquo;ya döndü. &ldquo;Sevgili Miss Arundell&rsquo;in hastalandığı akşamdı. Yemekten sonra kız kardeşimle birlikte oraya gittik ve dördümüz birlikte bir seans yaptık. Ruh çağırdık, yalnızca dördümüz. Biliyor musunuz ne gördük? Üçümüz de gördük onu. Miss Arundell&rsquo;in başının etrafında çok belirgin bir hale oluştu.&rdquo;</p>

  <p>&ldquo;Yani nasıl? inanmıyorum.&rdquo;</p>

  <p>&ldquo;Evet. Işıktan bir hale, aynen azizlerinki gibi bir şeydi bu.&rdquo; Julia, kız kardeşine döndü. &ldquo;Böyle tanımlanabilir değil mi Isabel?&rdquo;</p>

  <p>&ldquo;Evet, aynen öyle. Parıltılı bir sis sanki döne döne, yavaş yavaş Miss Arundell&rsquo;in başını sardı. Işıltılı bir hale. Bu bir işaretti. Bunu şimdi daha iyi anlıyoruz, Miss Arundell&rsquo;in öte dünyaya göçmek üzere olduğunun işareti.&rdquo;</p>

  <p>Poirot bu açıklama onu çok etkilemiş gibi bir sesle, &ldquo;Çok ilginç,&rdquo; dedi. &ldquo;Oda karanlıktı değil mi?&rdquo;</p>

  <p>&ldquo;Ah, evet. Karanlıkta her zaman daha iyi sonuçlar alıyoruz. Hatta hava sıcak olduğu için şömine de yanmıyordu.&rdquo;</p>

  <p>Isabel, &ldquo;Çok ilginç bir ruh bizimle konuştu,&rdquo; diye bağırdı. &ldquo;İsmi Fatima&rsquo;ydı. Bize Haçlı Seferleri sırasında öldüğünü söyledi. Ve bize muhteşem bir mesaj iletti.&rdquo;</p>

  <p>&ldquo;Ne söyledi?&rdquo;</p>

  <p>&ldquo;Açık açık bir şey söylemedi tabii. Mesajını masaya vurarak iletti. Sevgi. Umut. Yaşam. Muhteşem sözlerdi bunlar.&rdquo;</p>

  <p>&ldquo;Miss Arundell seans sırasında mı hastalandı?&rdquo;</p>

  <p>&ldquo;Hayır. Hemen sonra. Sandviç ve porto şarabı getirilmişti. Sevgili Miss Arundell kendini iyi hissetmediğini, hiçbir şey yiyemeyeceğini söyledi. Hastalığının başlangıcıydı bu. Tanrıya şükürler olsun ki zavallı fazla çekmedi.&rdquo;</p>

  <p>Isabel ekledi. &ldquo;Ondan dört gün sonra öldü.&rdquo;</p>

  <p>Julia da heyecanla ekledi. &ldquo;Kendisinden haberler almaya başladık bile. Çok mutlu olduğunu, etrafının güzelliklerle sarıldığını, bütün yakınlarının sevgi ve huzur içinde yaşadıklarını umduğunu bildirdi.&rdquo;</p>

  <p>Poirot hafifçe öksürdü.</p>

  <p>&ldquo;Korkarım ... şey... durum hiç de öyle değil.&rdquo;</p>

  <p>&ldquo;Miss Emily&rsquo;nin akrabaları zavallı Minnie&rsquo;ye çok çirkin ve acımasız davrandılar.&rdquo; Isabel&rsquo;in yüzü öfkesinden kızarmıştı.</p>

  <p>Julia da ekledi. &ldquo;Zavallı Minnie aslında o yeryüzünün en saf, parayla pulla ilgisi olmayan insanlarındandır.&rdquo;</p>

  <p>&ldquo;İnsanlar onun için en acımasız, en adi şeyleri söylediler, hatta Minnie&rsquo;nin paranın kendisine kalması için dalavere çevirdiğini bile söylediler.&rdquo;</p>

  <p>&ldquo;Oysa bu duruma en çok Minnie şaşırdı... &rdquo;</p>

  <p>&ldquo;Avukat vasiyetnameyi okuduğunda kulaklarına inanamamış.&rdquo;</p>

  <p>&ldquo;Bunu bize kendisi anlatttı. Bana, &lsquo;Julia,&rsquo; dedi. &lsquo;Hayatım, öyle şaşırdım ki, kulaklarıma inanamadım. Avukat aynen şöyle dedi: Hizmetkârlara bir miktar para verildikten sonra Littlegreen Köşkü ve mirasın geri kalan kısmı Wilhelmina Lawson&rsquo;a kalacaktır.&rsquo; Minnie&rsquo;cik öyle şaşırmış ki, konuşamamış bile. Neden sonra kendini toplayarak mirasın ne kadar olduğunu sormuş, Miss Emily&rsquo;nin yalnızca birkaç bin sterlini olduğunu sanıyormuş. Avukat Purvis tüm büyük adamlar gibi lafı ağzında geveleyip homurdandıktan sonra mirasın yaklaşık üç yüz yetmiş beş bin sterlin dolaylarında olduğunu açıklamış. Minnie bunu duyduğunda neredeyse bayılıyormuş.&rdquo;</p>

  <p>Isabel de söze karıştı.</p>

  <p>&ldquo;Hiçbir fikri yoktu. Böyle bir şeyin olabileceğini düşünemezdi bile.&rdquo;</p>

  <p>&ldquo;Demek size böyle söyledi?&rdquo;</p>

  <p>&ldquo;Evet. Birkaç kez yineledi. Zaten Arundell ailesinin ona karşı bu şekilde davranmasını haksız ve kötü kılan da bu; ona soğuk davranıyor, şüpheyle yaklaşıyorlar! Neden ki? Sonuçta burası özgür bir ülke...&rdquo;</p>

  <p>Poirot, &ldquo;Bazı İngilizler bu konuda yanılgıya düşebiliyorlar,&rdquo; diye mırıldandı.</p>

  <p>&ldquo;Bence insan parasını istediği birine bırakabilmeli! Bence Miss Arundell çok akıllıca davrandı. Kendi akrabalarına güvenemediği belliydi. Ve tabii bunun için birtakım nedenleri de vardı.&rdquo;</p>

  <p>Poirot ilgiyle öne doğru eğildi.</p>

  <p>&ldquo;Ah? Sahi mi?&rdquo;</p>

  <p>Bu yakın ilgi Isabel&rsquo;i cesaretlendirmişti.</p>

  <p>&ldquo;Evet, gerçekten öyle. Miss Emily&rsquo;nin yeğeni Charles Arundell ahlaksızın teki. Bunu herkes biliyor! Sanırım yabancı bir ülkenin polisi de onu arıyormuş. Hiç makbul bir insan değil. Karakteri bozuk. Kız kardeşine gelince, aslında onunla hiç konuşmuş değilim. Ama çok tuhaf bir tip. Fazlasıyla modern, aşırı makyaj yapıyor. Açıkçası dudaklarını gördüğüm zaman midem bulanıyor. Sanki kan içmiş gibi. Bence o uyuşturucu da kullanıyor, bazen davranışları çok tuhaf. Bu arada çok hoş bir insan olan Doktor Donaldson&rsquo;la nişanlı ama bana bazen adam kızdan tiksiniyormuş gibi geliyor. Tabii kız çok çekici bir tip. Yine de sonuçta Doktor Donaldson&rsquo;ın aklının başına geleceğini, taşrada, kırlar arasında yaşamaktan hoşlanan iyi bir İngiliz kızıyla evleneceğini umuyorum.&rdquo;</p>

  <p>&ldquo;Ya diğer akrabalar?&rdquo;</p>

  <p>&ldquo;Yine aynı şey. Onlar da pek hoşa gidecek kimseler değiller. Bayan Tanios&rsquo;un aleyhinde bir şey söyleyemem. Aslında iyi bir kadın ama çok aptal ve tamamen kocasının kontrolünde. Adam Yunan, düşünebiliyor musunuz bunu? Bir İngiliz kızının bir Yunan&rsquo;la evlenmesini? Korkunç bir şey değil mi? Bu bile onun kişiliğindeki eksikliği göstermeye yeterli. Tabii Bayan Tanios çok iyi bir anne. Ama çocuklar çok sevimsiz zavallılar...&rdquo;</p>

  <p>&ldquo;Demek siz Miss Lawson&rsquo;un Miss Arundell&rsquo;in servetine arabalarından daha çok layık olduğunu düşünüyorsunuz?&rdquo;</p>

  <p>Julia sakin sakin, &ldquo;Minnie Lawson kesinlikle çok iyi bir kadın,&rdquo; dedi. &ldquo;Çok saftır, gözü toktur. Açgözlü değildir. Onun daha önce bu kadar çok paraya sahip olmayı aklından bile geçirmediğinden eminim.&rdquo;</p>

  <p>&ldquo;Ama yine de mirası reddetmeye kalkışmadı değil mi?&rdquo;</p>

  <p>Isabel irkildi.</p>

  <p>&ldquo;Ah evet, ama insan bunu da yapamaz ki.&rdquo;</p>

  <p>Poirot gülümsedi.</p>

  <p>&ldquo;Evet, öyle ama... &rdquo;</p>

  <p>Julia atıldı.</p>

  <p>&ldquo;Bakın Bay Parrot, Minnie bu paraya ona emanet edilmiş bir şey gözüyle bakıyor, kutsal bir emanet...&rdquo;</p>

  <p>Isabel de ekledi.</p>

  <p>&ldquo;Aslında Bayan Tanios ya da Tanios&rsquo;ların çocukları için bir şeyler yapmaya da hazır. Ama kadının kocasının parayı ele geçirmesini istemiyor.&rdquo;</p>

  <p>&ldquo;Hatta Theresa&rsquo;ya bir miktar para vermeyi düşündüğünü de söyledi.&rdquo;</p>

  <p>&ldquo;Bence bu çok cömert bir düşünce, özellikle de kızın ona karşı nasıl kötü davrandığını, ona tepeden baktığını düşününce... &rdquo;</p>

  <p>&ldquo;Gerçekten de Bay Poirot, Minnie dünyanın en cömert insanıdır. Ama zaten onu siz de tanıyorsunuz!&rdquo;</p>

  <p>Poirot, &ldquo;Evet,&rdquo; dedi. &ldquo;Tanıyorum. Ama adresini halen öğrenebilmiş değilim.&rdquo;</p>

  <p>&ldquo;Ah, affedersiniz! Ne kadar aptalım. Size yazayım mı?&rdquo;</p>

  <p>&ldquo;Ben yazabilirim.&rdquo;</p>

  <p>Arkadaşım ünlü not defterini çıkardı.</p>

  <p>&ldquo;Clanroyden Apartmanları, 17 Numara, W. 2. Whiteleys yakınında. Ona sevgilerimizi iletebilir misiniz? Son zamanlarda ondan hiç haber alamadık.&rdquo;</p>

  <p>Poirot ayağa kalktı. Ben de onu izledim.</p>

  <p>&ldquo;İkinize de çok teşekkür ederim,&rdquo; diyen Poirot gülümsedi. &ldquo;Bana dostumun adresini verdiğiniz için de çok teşekkür ederim.&rdquo; Isabel birden yüksek bir ses tonuyla, &ldquo;Köşktekiler size adresi neden vermediler ki!&rdquo; diye bağırdı. &ldquo;Ellen&rsquo;in işi olmalı bu. Hizmetçiler, çok kıskanç ve dar görüşlü oluyorlar. Zaten çoğu zaman Minnie&rsquo;ye kaba davranırlardı.&rdquo;</p>

  <p>Julia kibar ve soylu bir kadın tavırlarıyla elimizi sıktı.</p>

  <p>&ldquo;Ziyaretinizden çok keyif aldık. Acaba?&rdquo;</p>

  <p>Kız kardeşine soran gözlerle kısa bir an baktı.</p>

  <p>&ldquo;Acaba bize?&rdquo; Isabel hafifçe kızardı. &ldquo;Acaba biraz daha kalıp, bizimle akşam yemeği yer miydiniz? Basit bir şeyler... taze rendelenmiş sebze, esmer ekmek, tereyağı ve meyve.&rdquo;</p>

  <p>&ldquo;Çok naziksiniz. Zevkle kalırdık. Ama maalesef, arkadaşımla Londra&rsquo;ya dönmemiz gerekiyor.&rdquo;</p>

  <p>Yeniden el sıkıştık</p>

  <p>Miss Lawson&rsquo;a iletilecek mesajları aldık ve nihayet evden ayrıldık.</p>

  <p class="p5"><span class="t8">&nbsp;</span></p>
</body>
</html>
