<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>23. Doktor Tanios&rsquo;un Ziyareti</title>
</head>

<body>
  <h1 class="h11">23. Doktor Tanios&rsquo;un Ziyareti</h1>

  <p>Evden ayrılmamızla birlikte Poirot&rsquo;nun havası değişti. Yüz ifadesi sert ve kaygılıydı.</p>

  <p>&ldquo;Mümkün olduğunca çabuk Londra&rsquo;ya dönmeliyiz Hastings,&rdquo; dedi. &ldquo;Memnuniyetle.&rdquo; Bu isteği yerine getirmek için hızımı artırdım. Bu arada yan gözle dostumun asık yüzüne baktım.</p>

  <p>&ldquo;Kimden şüpheleniyorsun Poirot? Öğrenmek istiyorum. Sence merdivenlerdeki kadın gerçekten Theresa Arundell miydi?&rdquo;</p>

  <p>Poirot sorularıma yanıt vermedi. Aksine soru soran o oldu. &ldquo;Miss Lavvson&rsquo;un anlattıklarında seni rahatsız eden bir şey olmadı mı? Yanıt vermeden önce iyice düşün, anlattıklarında yanlış bir taraf yok muydu?&rdquo;</p>

  <p>&ldquo;Yanlış derken neyi kastediyorsun?&rdquo;</p>

  <p>&ldquo;Bilseydim sana sorar mıydım?&rdquo;</p>

  <p>&ldquo;Evet ama ne anlamda yanlış?&rdquo;</p>

  <p>&ldquo;Evet işte bu. Emin olamıyorum. Bana söyledikleri pek gerçek değilmiş gibi geldi... sanki bir şey... ufak bir nokta var. Ters gelen bir şey. . . evet, bunu hissettim... bir şey var, imkânsız bir şey... bir terslik... &rdquo;</p>

  <p>&ldquo;Theresa olduğundan kesinlikle emin görünüyordu.&rdquo;</p>

  <p>&ldquo;Evet evet!&rdquo;</p>

  <p>&ldquo;İyi de ışığın yeterli olmadığı dabir gerçek. Gördüğünden nasıl o kadar emin olabilir?&rdquo;</p>

  <p>&ldquo;Bana hiç yardımcı olmuyorsun Hastings. Küçük bir nokta var ve bu nokta evet, bundan eminim, yatak odasıyla ilgili.&rdquo;</p>

  <p>&ldquo;Yatak odası mı?&rdquo; Odanın ayrıntılarını anımsamaya çalıştım. &ldquo;Hayır,&rdquo; dedim sonunda. &ldquo;Sana bu konuda yardımcı olamam.&rdquo;</p>

  <p>Poirot çaresizlik içinde başını salladı.</p>

  <p>Birden aklıma başka bir şey geldi ve sordum. &ldquo;Oradayken neden yine o ruh çağırma konusunu açtın?&rdquo;</p>

  <p>&ldquo;Çünkü önemli.&rdquo;</p>

  <p>&ldquo;Önemli olan ne? Miss Lawson&rsquo;un şu parlak, ışık saçan &lsquo;kurdele öyküsü&rsquo; mü?&rdquo;</p>

  <p>&ldquo;Miss Tripp&rsquo;in seansı anlatışını düşün.&rdquo;</p>

  <p>&ldquo;Miss Arundell&rsquo;in başının etrafında bir hale görmüşler.&rdquo; Kendi kendime güldüm. &ldquo;Ben asla onu bir aziz olarak düşünemiyorum. Miss Lawson bundan korkmuş görünüyordu. Zavallı kadının yatakta öylesine yatmış, eksik biftek ısmarlamış olmanın endişesi içinde uykusuz kaldığını anlatırkenki haline gerçekten acıdım.&rdquo;</p>

  <p>&ldquo;Evet bu ilginç bir nokta.&rdquo;</p>

  <p>George&rsquo;a döndüğümüzde Poirot hesabı öderken, &ldquo;Londra&rsquo;da ne yapacağız?&rdquo; diye sordum.</p>

  <p>&ldquo;Hemen gidip Theresa Arundell&rsquo;i göreceğiz.&rdquo;</p>

  <p>&ldquo;Gerçeği öğrenmeyi mi umuyorsun? Sence her şeyi inkâr etmez mi?&rdquo;</p>

  <p>&ldquo;Monşer, merdivenin basamağına çömelmiş olmak suç değil, olması da gerekmez. Şans getirsin diye, orada gördüğü bir iğneyi almak için de eğilmiş olabilir ya da öyle bir şey işte.&rdquo;</p>

  <p>&ldquo;Peki ya cila kokusu?&rdquo;</p>

  <p>O sırada garson faturayı getirdiği için bu konuda daha fazla konuşamadık.</p>

  <p>Londra yolunda da pek konuşmadık. Araba kullanırken konuşmaktan hoşlanmıyordum. Poirot ise atkısıyla bıyıklarını rüzgâr ve tozun yıkıcı etkisinden koruma çabası içinde olduğundan zaten konuşacak durumda değildi.</p>

  <p>Londra&rsquo;da Poirot&rsquo;nun dairesine ikiye yirmi kala eriştik. Apartmanın kapısını bize Poirot&rsquo;nun terbiyeli, sadık, tipik bir İngiliz uşağı olan yardımcısı George açtı.</p>

  <p>&ldquo;Doktor Tanios adında biri sizi bekliyor efendim. Geleli yarım saat kadar oldu.&rdquo;</p>

  <p>&ldquo;Doktor Tanios mu? Nerede?&rdquo;&lsquo;</p>

  <p>&ldquo;Oturma odasında efendim. Ayrıca bir hanım da sizi görmeye geldi. Evde olmadığınızı öğrenince çok üzüldü. O sırada henüz sizden döneceğinize ilişkin telefon mesajını almamıştım, dolayısıyla kendisine Londra&rsquo;ya ne zaman döneceğiniz konusunda bir şey söyleyemedim.&rdquo;</p>

  <p>&ldquo;Bana bu kadını tanıtır mısınız?&rdquo;</p>

  <p>&ldquo;Boyu bir altmış iki kadardı. Saçları siyah, gözleri açık maviydi. Gri bir tayyör giymişti. Şapkasını hafifçe sağa eğeceği yerde, başının arkasına doğru itmişti.&rdquo;</p>

  <p>Alçak sesle, &ldquo;Bella Tanios!&rdquo; diye mırıldandım.</p>

  <p>&ldquo;Çok endişeli görünüyordu efendim. Sizi hemen bulması gerektiğini, bunun çok önemli olduğunu söyledi.&rdquo;</p>

  <p>&ldquo;Kaç gibi geldi?&rdquo;</p>

  <p>&ldquo;On buçukta efendim.&rdquo;</p>

  <p>Poirot oturma odasına doğru yürürken başını salladı.</p>

  <p>&ldquo;Bu ikinci oluyor, yine Bella Tanios&rsquo;un bize anlatmak istediklerini öğrenemedik. Ne dersin? Sence bu kaderin bir oyunu mu?&rdquo;</p>

  <p>&ldquo;Üçüncüsünde kez şansımız yaver gidecek,&rdquo; dedim.</p>

  <p>Poirot başını şüpheyle salladı.</p>

  <p>&ldquo;Acaba bir üçüncüsü olacak mı? Acaba? Neyse bakalım kocası neler anlatacak Hastings?&rdquo;</p>

  <p>Doktor Tanios bir koltukta oturmuş, Poirot&rsquo;nun psikolojiyle ilgili kitaplarından birini okuyordu. Bizi görünce ayağa fırladı ve içtenlikle selam verdi.</p>

  <p>&ldquo;Davetsiz geldiğim için beni bağışlayın. Umarım içeriye girip sizi beklemek için ısrar etmemden rahatsız olmamışsınızdır.&rdquo;</p>

  <p>&ldquo;Lütfen oturun. Size bir kadeh şeri ikram edebilir miyim?&rdquo;</p>

  <p>&ldquo;Teşekkür ederim. Sizi beklemek için gerçekten geçerli bir gerekçem var Mösyö Poirot. Karım için endişeleniyorum. Çok endişeleniyorum.&rdquo;</p>

  <p>&ldquo;Karınız için mi? Buna üzüldüm. Sorun ne?&rdquo;</p>

  <p>&ldquo;Acaba onu son zamanlarda gördünüz mü?&rdquo;</p>

  <p>Bu normal bir soruya benziyordu ama tavırları için aynı şey söylenemezdi.</p>

  <p>Poirot kayıtsızca cevap verdi.</p>

  <p>&ldquo;Dün otelde hep birlikte konuşmamızdan bu yana görmedim.&rdquo;</p>

  <p>&ldquo;Ah, onun sizi aramış olabileceğini düşünüyordum.&rdquo;</p>

  <p>&ldquo;Araması için bir neden mi vardı?&rdquo;</p>

  <p>Poirot üç kadehe şeri doldurdu.</p>

  <p>&ldquo;Hayır hayır,&rdquo; diyen Doktor Tanios&rsquo;un dalgın olduğu anlaşılıyordu. Poirot&rsquo;nun uzattığı şeriyi aldı. &ldquo;Teşekkür ederim. Hayır kesin bir nedeni yok. Ama açıkçası karımın sağlığı beni çok endişelendiriyor.&rdquo; -</p>

  <p>&ldquo;Sağlığı bozuk mu?&rdquo;</p>

  <p>Doktor Tanios ağır ağır, &ldquo;Bedensel olarak sağlığı yerinde,&rdquo; dedi. &ldquo;Keşke ruhsal açıdan da aynı şeyi söyleyebilseydim.&rdquo;</p>

  <p>&ldquo;Ah?&rdquo;</p>

  <p>&ldquo;Korkarım karım büyük bir depresyonun eşiğinde Mösyö Poirot.&rdquo;</p>

  <p>&ldquo;Bunu duyduğuma çok üzüldüm Doktor Tanios.&rdquo;</p>

  <p>&ldquo;Bir süredir durumu giderek kötüleşiyor. Şu son iki aydır bana karşı davranışları tamamen değişti. Çok sinirli, kolayca her şeyden ürküyor, acayip hayallere kapılıyor, daha doğrusu kuruntulara. Sanrılar görüyor.&rdquo;</p>

  <p>&ldquo;Gerçekten mi?&rdquo;</p>

  <p>&ldquo;Evet. Sürekli izlendiği, herkesin onun aleyhinde komplolar kurduğu duygusu yaşıyor. Tıpta iyi bilinen bir rahatsızlıktır bu.&rdquo;</p>

  <p>Poirot mırıldandı.</p>

  <p>&ldquo;Yazık.&rdquo;</p>

  <p>&ldquo;Şimdi endişemin nedenini anlıyorsunuz değil mi?&rdquo;</p>

  <p>&ldquo;Tabii tabii. Elbette. Ama benim anlayamadığım şey şu. Neden bana geldiniz? Ben size nasıl yardımcı olabilirim?&rdquo;</p>

  <p>Doktor Tanios biraz utanmış gibiydi.</p>

  <p>&ldquo;Karımın size olmayacak bir öykü anlatmış ya da anlatacak olabileceğini düşündüm. Tehlikede olduğunu da söyleyebilir. Tehlikenin kaynağı olarak da beni gösterecektir.&rdquo;</p>

  <p>&ldquo;İyi de neden bana gelsin?&rdquo;</p>

  <p>Doktor Tanios gülümsedi. Sevimli ama hüzünlü bir gülümsemeydi bu.</p>

  <p>&ldquo;Siz çok ünlü bir dedektifsiniz Mösyö Poirot. Dün karımın sizden etkilendiğini sezdim. İçinde bulunduğu ruhsal durumda bir dedektifle tanışmanın onu etkilemesi doğal. Bu nedenle büyük olasılıkla sizi arayacak ve size açılacaktır. Ruhsal rahatsızlıklarda bu her zaman görülen bir durumdur. Kişi kendisini en çok sevene ve kendisine en yakın olana karşı olma eğilimindedir.&rdquo;</p>

  <p>&ldquo;Çok üzücü bir durum bu.&rdquo;</p>

  <p>&ldquo;Evet gerçekten öyle. Karımı çok severim.&rdquo; Adamın sesinde derin bir şefkat vardı. &ldquo;Her zaman Bella&rsquo;nın benimle evlenmekle büyük bir cesaret göstermiş olduğunu düşündüm... başka bir ırktan, bir yabancıyla. Üstelik benimle uzak bir ülkeye geldi, Yakınlarını ve arkadaşlarını terk etti. Şu son birkaç günden beri çok perişanım karımın iyileşmesi için tek çare... &rdquo;</p>

  <p>&ldquo;Evet?&rdquo;</p>

  <p>&ldquo;...sessizlik içerisinde uygun psikolojik tedavi. Tam sessizlik, dinlenme ve uygun bir psikolojik tedavi. Çok iyi bir uzmanın yönettiği bir klinik var. Norfolk&rsquo;ta. Bella&rsquo;yı hemen alıp oraya götürmek istiyorum. Dış etkilerden uzak sessiz sakin bir yer. Bella için gereken sadece bu. Eminim orada bir iki ay gerekli bakımı görürse daha iyi olacaktır. Bunu hissediyorum.&rdquo;</p>

  <p>Poirot, &ldquo;Anlıyorum,&rdquo; dedi. Sesi yine kayıtsızdı.</p>

  <p>Doktor Tanios yeniden ona baktı.</p>

  <p>&ldquo;Bu nedenle karım size gelirse hemen bana haber vermenizi rica edeceğim.&rdquo;</p>

  <p>&ldquo;Elbette. Sizi telefonla ararım. Hâlâ Durham Otel&rsquo;desiniz, değil mi?&rdquo;</p>

  <p>&ldquo;Evet. Şimdi de oraya gideceğim.&rdquo;</p>

  <p>&ldquo;Karınız otelde değil mi?&rdquo;</p>

  <p>&ldquo;Kahvaltıdan sonra otelden ayrıldı.&rdquo;</p>

  <p>&ldquo;Nereye gideceğini size söylemedi mi?&rdquo;</p>

  <p>&ldquo;Bir tek kelime bile etmedi. Oysa Bella hiç böyle yapmazdı.&rdquo;</p>

  <p>&ldquo;Ya çocuklar?&rdquo;</p>

  <p>&ldquo;Onları da götürdü.&rdquo;</p>

  <p>&ldquo;Anlıyorum.&rdquo;</p>

  <p>Doktor Tanios ayağa kalktı.</p>

  <p>&ldquo;Çok teşekkür ederim Mösyö Poirot. Size ona baskı ve zulüm uyguladığıma dair öyküler anlatırsa ona inanmamanızı söylememe sanırım hiç gerek yok. Ne yazık ki hastalığın belirtilerinden biri bu.&rdquo; Poirot, adama acıdığını belirten bir ses tonuyla, &ldquo;Çok üzücü... &rdquo; diye mırıldandı.</p>

  <p>&ldquo;Gerçekten öyle. Gerçi bunun bu ruhsal hastalığın belirtisi olduğunu tıbben biliyorum ama ne olursa olsun insan yine de çok sevdiği yakın biri aleyhine döndüğü, kendisinden nefret etmeye başladığı zaman çok inciniyor.&rdquo;</p>

  <p>Poirot konuğun elini sıkarken, &ldquo;Durumunuza çok üzüldüm,&rdquo; diye açıkladı.</p>

  <p>Tanios tam kapıya vardığı anda da omzunun üstünden arkaya seslendi.</p>

  <p>&ldquo;Bu arada... &rdquo;</p>

  <p>&ldquo;Evet?&rdquo;</p>

  <p>&ldquo;Karınıza hiç Chloral yazmış mıydınız?&rdquo;</p>

  <p>Tanios bir an şaşırarak hafifçe irkildi.</p>

  <p>&ldquo;Ben... hayır. . . ama yazmış da olabilirim. Ancak son zamanlarda değil. Bella uyku ilaçlarından nefret ediyordu.&rdquo;</p>

  <p>&ldquo;Ah, herhalde bunun nedeni size güvenememesi.&rdquo;</p>

  <p>&ldquo;Mösyö Poirot!&rdquo; Tanios öfkeyle Poirot&rsquo;nun üzerine geldi.</p>

  <p>Poirot nazikçe, &ldquo;Yani hastalığının gereği olarak,&rdquo; diye mırıldandı. Adam durakladı. &ldquo;Ah, evet, öyle...&rdquo;</p>

  <p>&ldquo;Sanırım sizin ona yemek ya da içmek için verdiklerinizden de şüpheleniyordur? Onu zehirlemek istediğinizi düşünüyor olabilir?&rdquo;</p>

  <p>&ldquo;Tanrım! Mösyö Poirot kesinlikle haklısınız. Bu gibi durumlardan anlıyorsunuz.&rdquo;</p>

  <p>&ldquo;Doğal olarak zaman zaman karşıma çıkıyor, özellikle de benim mesleğimde. Neyse sizi tutmayayım. Sanırım onu otelinizde sizi bekler bulacaksınız.&rdquo;</p>

  <p>&ldquo;Doğru. Umarım öyle olur. Çok endişeliyim.&rdquo;</p>

  <p>Dönerek hızla odadan çıktı.</p>

  <p>Poirot hemen telefona uzandı. Rehberi karıştırarak bir numara buldu ve hemen çevirdi.</p>

  <p>&ldquo;Alo? Alo? Durham Otel mi? Bayan Tanios&rsquo;la görüşebilir miyim? Ne? TANİOS. Evet bu doğru. Evet? Evet? Ah anlıyorum.&rdquo; Ahizeyi yerine bıraktı.</p>

  <p>&ldquo;Bayan Tanios, bu sabah erkenden otelden ayrılmış. Sonra on birde dönmüş. Bavulları aşağıya indirilirken taksiyi bekletmiş, sonra da eşyalarını alıp otelden ayrılmış.&rdquo;</p>

  <p>&ldquo;Acaba Tanios kadının bavullarını aldığını biliyor mu?&rdquo;</p>

  <p>&ldquo;Sanırım henüz bilmiyor.&rdquo;</p>

  <p>&ldquo;Bella nereye gitti acaba?&rdquo;</p>

  <p>&ldquo;Kim bilir?&rdquo;</p>

  <p>&ldquo;Buraya gelir mi dersin?&rdquo;</p>

  <p>&ldquo;Belki. Kesin bir şey söyleyemem.&rdquo;</p>

  <p>&ldquo;Belki de sana mektup yazar.&rdquo;</p>

  <p>&ldquo;Belki.&rdquo;</p>

  <p>&ldquo;Şimdi ne yapacağız?&rdquo;</p>

  <p>Poirot başını salladı. Endişeli ve üzgün görünüyordu.</p>

  <p>&ldquo;Şu an için hiçbir şey. Önce çabucak bir öğle yemeği yiyecek, sonra da Theresa Arundell&rsquo;i görmeye gideceğiz.&rdquo;</p>

  <p>&ldquo;Merdivenlerdeki kadının o olduğuna inanıyor musun?&rdquo;</p>

  <p>&ldquo;Kesin bir şey söylemek imkânsız. Ama bir şeyden eminim, Miss Lawson onun yüzünü görmüş olamaz. Siyah sabahlıklı, ince uzun birini gördü hepsi o.&rdquo;</p>

  <p>&ldquo;Peki ya broş?&rdquo;</p>

  <p>&ldquo;Sevgili dostum, broş insanın anatomisinin parçası değildir. Herkes takabilir. Ayrıca o broş kaybolmuş, ödünç alınmış, hatta çalınmış da olabilir.&rdquo;</p>

  <p>&ldquo;Başka bir deyişle sen Theresa Arundell&rsquo;in suçlu olabileceğine inanmak istemiyorsun.&rdquo;</p>

  <p>&ldquo;Onun bu konuda ne diyeceğini duymak istiyorum.&rdquo;</p>

  <p>&ldquo;Peki ya Bayan Tanios geri dönerse?&rdquo;</p>

  <p>&ldquo;Bunu ayarlayacağım.&rdquo;</p>

  <p>O sırada George omlet getirdi.</p>

  <p>Poirot, &ldquo;Beni iyi dinle George,&rdquo; dedi. &ldquo;Eğer o bayan geri gelirse, ondan beklemesini rica et. Tabii eğer o buradayken Doktor Tanios geri gelirse kesinlikle ama kesinlikle karşılaşmamalarını sağlamalısın. Karısının burada olup olmadığını sorarsa olmadığını söylersin. Anlıyor musun?&rdquo;</p>

  <p>&ldquo;Kesinlikle efendim.&rdquo;</p>

  <p>Poirot omlete uzandı.</p>

  <p>&ldquo;Bu iş giderek zorlaşıyor. Çok dikkatli olmalıyız. Eğer dikkat etmezsek katil yeniden harekete geçecek.&rdquo;</p>

  <p>&ldquo;Eğer böyle bir şey yaparsa onu yakalarsın.&rdquo;</p>

  <p>&ldquo;Büyük olasılıkla ama ben masum birinin yaşamasını suçluyu yakalamaya her zaman tercih ederim. Çok, çok dikkatli olmalıyız.&rdquo;</p>

  <p class="p9"><span class="t6">&nbsp;</span></p>
</body>
</html>
