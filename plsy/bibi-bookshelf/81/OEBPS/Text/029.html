<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>25. Ben de Yalan Söylüyor ve Düşünüyorum</title>
</head>

<body>
  <h1 class="h11">25. Ben de Yalan Söylüyor ve Düşünüyorum</h1>

  <p>Hızla Poirot&rsquo;nun peşinden giderken, artık hiç şüphe yok, diye düşünüyordum. Miss Arundell bir cinayete kurban gitti ve Theresa da bunu biliyor. Acaba suçlu o mu yoksa bunun başka bir açıklaması olabilir mi?</p>

  <p>Korkuyordu, evet korkuyordu. Ama kendisi için mi korkuyordu yoksa başka biri için mi? Yoksa bu kişi soğuk, mesafeli davranışlarıyla bu sessiz, sakin, kuralcı doktor olabilir miydi?</p>

  <p>Yaşlı kadın gerçekten karaciğeri hasta olduğu için mi yoksa onda yaratılmak istenen bir hastalıktan dolayı mı ölmüştü?</p>

  <p>Bir noktaya kadar tüm taşlar yerine oturuyordu; Donaldson&rsquo;ın hırsı, tutkuları, Theresa&rsquo;nın halasının ölümünden sonra bu servetin mirasçısı olacağı inancı. Hatta o akşam yemekte Littlegreen Köşkü&rsquo;nde olması bile. Pencerelerden birini açık bırakıp, sonra gece geri gelerek merdivenin başına bir ip bağlamış olması muhtemel. İyi de çiviyi uygun yere çakmayı nasıl başaracaktı?</p>

  <p>Hayır, bunu Theresa yapmış olmalıydı. Theresa, nişanlısının suç ortağıydı. İkisinin birlikte çalıştıklarını düşününce her şey yerli yerine oturuyordu. Bu durumda ipi ve çiviyi uygun yere yerleştiren büyük olasılıkla Theresa idi. Birinci cinayet, yani başarısızlıkla sonuçlanan cinayet, onun işiydi. İkinci cinayet, yani başarıya ulaştıkları cinayetse, Doktor Donaldson&rsquo;ın bilimsel yeteneğinin esdriydi.</p>

  <p>Evet her şey şimdi yerine oturuyordu.</p>

  <p>Ama yine de açıklanamayan bazı noktalar vardı. Theresa karaciğer hastalığının tavşanlara ve insanlara aşılandığı deneylerden durup dururken neden söz etmişti ki? Sanki gerçeği anlayamamış ya da bilmiyormuş gibi ... Bu durumda aklımın iyice karıştığını hissediyordum. Bütün bu düşünceleri kafamdan atmaya çalışarak, &ldquo;Poirot,&rdquo; dedim. &ldquo;Nereye gidiyoruz?&rdquo;</p>

  <p>&ldquo;Daireme. Bayan Tanios orada olabilir.&rdquo;</p>

  <p>Bu kez düşüncelerim tamamen farklı bir yöne kaydı.</p>

  <p>Bayan Tanios! Bir başka gizemli durum daha! Theresa&rsquo;yla nişanlısı suçluysa, o zaman Bella Tanios&rsquo;la kocasının bu olaylarla ne ilgisi vardı? Kadın, Poirot&rsquo;ya ne anlatmak istiyordu? Kocası niçin onu engellemeye çalışıyordu?</p>

  <p>&ldquo;Poirot,&rdquo; dedim mütevazı bir şekilde. &ldquo;Çok şaşırmış durumdayım. Bunların hepsi de mi bu işin içinde?&rdquo;</p>

  <p>&ldquo;Ortaklaşa cinayet mi? Aile ortaklığı mı? Hayır, bu kez değil. Bu bir tek kişinin işi ve oldukça zeki biri olduğu ortada.&rdquo;</p>

  <p>&ldquo;Sence Theresa ya da Donaldson mı, yoksa ikisi birlikte mi? Ona merdivenin başına çivi çakmanın olaya kaza süsü vereceğini söyleyen adam mı?&rdquo;</p>

  <p>&ldquo;Sevgili dostum, Miss Lawson&rsquo;un öyküsünü dinlediğim andan beri başlıca üç olasılığın üzerinde durdum. (1) Miss Lawson kesinlikle gerçeği anlatıyor. (2) Miss Lawson kendince bazı nedenlerle bu öyküyü uydurdu. (3) Miss Lawson anlattığı bu öyküye gerçekten inanıyor ama tanımlaması tamamen bir broşa dayanıyor. Sana daha önce de belirttiğim gibi bir broşu kolayca sahibinden başkası da takabilir.&rdquo;</p>

  <p>&ldquo;İyi de Theresa broşun hep kendisinde olduğunda ısrar ediyor.&rdquo;</p>

  <p>&ldquo;Ve bunda kesinlikle haklı da. Küçük ama çok önemli bir noktayı atlamışım.&rdquo;</p>

  <p>&ldquo;Hiç sana göre bir şey değil Poirot,&rdquo; dedim şakayla. &ldquo;Poirot yanılmaz!&rdquo;</p>

  <p>&ldquo;Herkesin yanıldığı bir an vardır.&rdquo;</p>

  <p>&ldquo;Yaştan ileri geliyor bunlar.&rdquo;</p>

  <p>&ldquo;Yaşın bununla hiç ilgisi yok.&rdquo; Poirot&rsquo;nun soğuk sesi sinirlendiğini gösteriyordu.</p>

  <p>Apartmanının antresine girdiğimizde, &ldquo;Peki bu önemli nokta ne?&rdquo; diye sordum.</p>

  <p>&ldquo;Sana göstereceğim.&rdquo;</p>

  <p>Bu arada daireye varmıştık. Bize kapıyı yine George açtı. Poirot&rsquo;nun endişeli sorularına, &ldquo;Hayır efendim,&rdquo; diye yanıt verdi. &ldquo;Bayan Tanios gelmedi. Telefon da etmedi.&rdquo;</p>

  <p>Poirot oturma odasına girdi. Birkaç dakika boyunca bir aşağı bir yukarı gidip geldi. Sonra da telefona uzanarak önce Durham Otel&rsquo;i aradı.</p>

  <p>&ldquo;Evet, evet lütfen. Doktor Tanios, ben Hercule Poirot. Karınız döndü mü? Dönmedi demek? Bavullarını da aldığını mı söylediniz? Çocukları da mı... Nereye gittiği hakkında hiçbir fikriniz yok öyle mi? ... Evet, tabii... Kesinlikle... Size profesyonel hizmetlerimle yardımcı olabilirsem? Bu konuda biraz deneyimim var. . . Kimse duymadan, gizlice yapılabilir bu gibi işler... Hayır, elbette hayır... Evet, tabii ki bu doğru... Elbette, elbette... İsteklerinize saygı göstereceğimden emin olabilirsiniz.&rdquo;</p>

  <p>Telefonu kapattığında düşünceliydi.</p>

  <p>&ldquo;Tanios karısının nerede olduğunu bilmiyor,&rdquo; dedi. Düşünceliydi. &ldquo;Bu konuda doğruyu söylediğinden eminim. Sesindeki endişe açıkça fark ediliyordu. Polise gitmek istemiyor, bunu anlıyorum. Haklı tabii... Ama benim yardım önerimi de kabul etmedi. Gerçi bu pek anlaşılır bir durum değil... Karısının bulunmasını istiyor ama onu benim bulmamı istemiyor... Evet, kesinlikle onu benim bulmamı istemiyor. Bunu kendi başına halledebileceğinden emin. Karısının yanında fazla para olmadığı için uzun süre saklanamayacağını düşünüyor. Ayrıca yanında çocuklar da var. Evet, sanırım çok geçmeden onu bulacak. Ama Hastings, elimizi Tanios&rsquo;tan daha çabuk tutmamız gerektiği kanısındayım. Evet, bence bu çok önemli, kesinlikle çabuk hareket etmeliyiz.&rdquo;</p>

  <p>&ldquo;Sence kadın gerçekten biraz kaçık mı?&rdquo; diye sordum.</p>

  <p>&ldquo;Bence sinirleri çok bozuk depresyonun eşiğinde.&rdquo;</p>

  <p>&ldquo;Ama sanırım bir psikiyatri kliniğine yatırılmasını gerektirecek kadar değil.&rdquo;</p>

  <p>&ldquo;Bu kesinlikle doğru.&rdquo;</p>

  <p>&ldquo;Biliyor musun Poirot, ben bütün bu olanlardan hiçbir şey anlayamıyorum.&rdquo;</p>

  <p>&ldquo;Böyle dediğim için beni bağışla Hastings ama sen zaten hiçbir şey anlamıyorsun.&rdquo;</p>

  <p>&ldquo;O kadar çok ayrıntı var ki.&rdquo;</p>

  <p>&ldquo;Elbette ki bu olayda birçok ayrıntı var. Asıl olayı ayrıntılardan ayıklamak düzenli bir beynin ilk görevidir.&rdquo;</p>

  <p>&ldquo;Söylesene Poirot, şüphelenilmesi gereken yedi değil de sekiz kişi olduğunun farkında mısın?&rdquo;</p>

  <p>Poirot alaycı bir tavırla yanıt verdi.</p>

  <p>&ldquo;Theresa, Doktor Donaldson&rsquo;ı, en son köşkte yemek yedikleri gece, yani 14 Nisan&rsquo;da gördüğünü söylediği andan itibaren bunu dikkate almaya başladım.&rdquo;</p>

  <p>&ldquo;Hiç anlayamıyorum...&rdquo; Durakladım.</p>

  <p>&ldquo;Anlayamadığın ne?&rdquo;</p>

  <p>&ldquo;Madem Donaldson Miss Emily&rsquo;yi bilimsel bir yolla, yani aşılamayla ortadan kaldırmayı planlıyordu o halde neden merdivenin yukarısına ip germek gibi basit bir yönteme başvurdu?&rdquo;</p>

  <p>&ldquo;Bazen sabrımı taşırıyorsun Hastings. Bu yöntemlerden biri kesinlikle bilimsel ve belirli bir alanda uzmanlık istiyor, öyle değil mı? &rdquo;</p>

  <p>&ldquo;Evet.&rdquo;</p>

  <p>&ldquo;Diğer yöntemse basit ve eski bir yöntem, reklam diliyle &lsquo;annelerimizden kalma&rsquo; öyle değil mi?&rdquo;</p>

  <p>&ldquo;Evet doğru.&rdquo;</p>

  <p>&ldquo;Öyleyse düşün Hastings düşün. Gözlerini kapa, arkana yaslan ve küçük gri hücrelerini biraz çalıştır!&rdquo;</p>

  <p>Dediğini yaptım. Daha doğrusu gözlerimi kapatarak arkama yaslandım ve Poirot&rsquo;nun talimatının üçüncü kısmını yerine getirmeye çalıştım. Ve düşünmeye başladım. Sonuç hiç de tatminkâr değildi, durum hiç de berraklık kazanmadı.</p>

  <p>Gözlerimi açtığımda Poirot aynen bir dadının küçük bir çocuğa baktığı gibi dikkatle ve sevgiyle bana bakıyordu.</p>

  <p class="p10"><span class="t12">&ldquo;Eh bien?"</span></p>

  <p>Onun beklentisine bir ölçüde de olsa karşılık vermeye çalıştım. &ldquo;Şey,&rdquo; dedim. &ldquo;Merdivene ip geren, yani o bubi tuzağını hazırlayan bilimsel bir cinayeti tasarlayabilecek nitelikte biri değildi.&rdquo;</p>

  <p>&ldquo;Doğru.&rdquo;</p>

  <p>&ldquo;Bilimsel zorlukları çözümlemeye programlı bir beynin böyle- sine basit, çocuksu bir kazayı planlayabilecek kadar basit düşünebileceğinden şüphem var, bu çok gelişigüzel bir şey olurdu.&rdquo;</p>

  <p>&ldquo;Kesinlikle geçerli bir açıklama.&rdquo;</p>

  <p>Cesaret alıp devam ettim.</p>

  <p>&ldquo;Bu durumda bence tek mantıklı çözüm şu olabilir, bu iki girişim iki farklı insan tarafından planlandı. Karşımızda cinayet işlemek isteyen iki ayrı kişi var.&rdquo;</p>

  <p>&ldquo;Sence bu kadar rastlantı biraz fazla değil mi?&rdquo;</p>

  <p>&ldquo;Bir defasında senin hemen hemen her cinayet olayında bir rastlantı payı olduğunu söylediğini anımsıyorum.&rdquo;</p>

  <p>&ldquo;Evet, bu doğru. Bunu kabul etmeliyim.&rdquo;</p>

  <p>&ldquo;Öyleyse?&rdquo;</p>

  <p>&ldquo;Peki, sence bu olası suçlular kim?&rdquo;</p>

  <p>&ldquo;Donaldson ve Theresa Arundell. Son başarılı cinayet ancak bir doktorun işleyebileceği bir şey. Öte yandan ilk girişimin Theresa&rsquo;nın . işi olduğunu biliyoruz. Bence ikisi birbirinden tamamen bağımsız hareket etmiş olabilir.&rdquo;</p>

  <p>&ldquo;Biliyoruz demeye çok meraklısın Hastings. Emin ol sen belki biliyorsun ama ben Theresa&rsquo;nın bu işe karıştığını bilmiyorum.&rdquo;</p>

  <p>&ldquo;Ama Miss Lawson&rsquo;un öyküsü!&rdquo;</p>

  <p>&ldquo;Miss Lawson&rsquo;un öyküsü yalnızca Miss Lawson&rsquo;un öyküsü. Hepsi o.&rdquo;</p>

  <p>&ldquo;Ama onun dediğine göre... &rdquo;</p>

  <p>&ldquo;Onun dediğine göre, onun dediğine göre... İnsanların söylediklerini kanıtlanmış ve kabul edilmiş gerçekler olarak kabul etmeye ne kadar da hazırsın. Şimdi beni iyi dinle monşer. Sana Miss Lawson&rsquo;un öyküsünde beni rahatsız eden bir nokta olduğunu söylemiştim değil mi?&rdquo;</p>

  <p>&ldquo;Evet öyle dediğini anımsıyorum. Ama ne olduğunu bulamamıştın.&rdquo;</p>

  <p>&ldquo;Ama şimdi biliyorum. Bana birazcık zaman ver sana gerçeği neden hemen göremeyecek kadar aptal olabildiğimi açıklayacağım.&rdquo;</p>

  <p>Poirot çalışma masasına giderek bir çekmeceyi açtı. İçinden bir karton parçası aldı. Kartonu makasla oymaya başlamadan önce bana ona bakmamamı işaret etti.</p>

  <p>Onun bu isteğini yerine getirerek gözlerimi başka tarafa çevirdim.</p>

  <p>&ldquo;Biraz sabır Hastings. Bir iki dakika sonra deneyimizin sonucunu göreceksin.&rdquo;</p>

  <p>Bir iki dakika sonra Poirot mutlulukla bir çığlık attı. Makası kenara koydu. Karton parçalarını da kâğıt sepetine attıktan sonra yanıma geldi. ,</p>

  <p>&ldquo;Sakın bakma. Ben ceketinin yakasına bir şey iğnelerken başka tarafa bakmaya devam et.&rdquo;</p>

  <p>Dediğini yapmaktan başka çarem yoktu. Poirot işini tamamladıktan sonra beni ayağa kaldırdı ve bitişikteki yatak odasına götürdü.</p>

  <p>&ldquo;Evet Hastings, şimdi aynada kendine bak. Gördüğün gibi üzerinde isminin baş harfleri olan modaya uygun bir broşun var. Tabii, bu broş krom, çelik, altın veya platinden yapılmış değil. Bu broş kartondan ama üzerinde adının baş harfleri bulunuyor.&rdquo;</p>

  <p>Aynadaki görüntüme bakarak gülümsedim. Poirot gerçekten çok becerikliydi. Yakama Theresa Arundell&rsquo;in broşuna benzeyen bir şey takmıştı. Kartondan bir yuvarlaktı. İçinde de adımın baş harfleri vardı.</p>

  <p>Poirot, &ldquo;Eh bien,&rdquo; dedi. &ldquo;Memnun kaldın mı? Yakanda üzerinde adının baş harfleri olan çok şık bir broş var, değil mi?&rdquo;</p>

  <p>Başımı salladım.</p>

  <p>&ldquo;Çok başarılı.&rdquo;</p>

  <p>&ldquo;Evet, parlamıyor, ışığı yansıtmıyor ama yine de bu broşun da belirli bir uzaklıktan görülebileceğini sen de kabul edersin.&rdquo;</p>

  <p>&ldquo;Bundan hiç şüphem yok.&rdquo;</p>

  <p>&ldquo;Evet. Sen zaten şüpheci bir insan değilsin dostum. &lsquo;Karakterinin en belirgin yanı inanç dolu bir insan olman.&rsquo; Şimdi Hastings lütfen ceketini çıkar.&rdquo;</p>

  <p>Biraz şaşırmıştım ama dediğini yaptım. Poirot da kendi ceketini çıkararak benimkini giydi. Bunu yaparken hafifçe diğer tarafa dönmüştü.</p>

  <p>&ldquo;Şimdi,&rdquo; dedi. &ldquo;Bak bakalım üzerinde senin adının baş harfleri olan bu iğne bana uyuyor mu?&rdquo;</p>

  <p>Birden döndü. Ona baktım ama ilk anda bir şey anlayamadım. Sonra ne demek istediğini kavradım.</p>

  <p>&ldquo;Kahretsin! Ne kadar aptalım! Tabii ya! Broştaki harfler H. A. Benim ismimin baş harfleri değil. A. H. değil.&rdquo;</p>

  <p>Poirot, bana ceketimi uzatırken mutlulukla gülümsüyordu. &ldquo;Kesinlikle. Şimdi Miss Lawson&rsquo;un öyküsünde beni rahatsız eden şeyin ne olduğunu anladın mı?&rdquo; Kendi ceketini giydi. &ldquo;Kadın, Theresa&rsquo;nın broşundaki harfleri açıkça gördüğünü söyledi. Ama o Theresa&rsquo;yı aynada görmüştü. Bu durumda eğer harfleri gördüyse bile tersten görmüş olması gerekiyordu.&rdquo;</p>

  <p>İtiraz ettim.</p>

  <p>&ldquo;Belki gördü ve harflerin ters olduğunu anladı.&rdquo;</p>

  <p>&ldquo;Dostum biraz önce aynaya bakarken bu senin aklına geldi mi? &lsquo;Ah Poirot bu yanlış!&rsquo; diye bağırdın mı? &lsquo;Bu harfler H. A. benimkilerse A. H. dedin mi? Oysa sen sanırım Miss Lawson&rsquo;dan çok daha zekisin. O kafası karmakarışık kadın birden uykudan uyandı. Yarı uykulu durumda A. T.&rsquo;nin aslında T. A. olduğunu anladı öyle mi? Buna kesinlikle inanmam, Miss Lawson&rsquo;un kişiliğine ters düşüyor.&rdquo; Ağır ağır, &ldquo;O suçlunun Theresa olmasını istiyordu,&rdquo; dedim. &ldquo;Evet, durumu anlamaya başlıyorsun dostum. Anımsıyor musun? Ona merdivenlerin başında duran kadının yüzünü iyice görmesinin olanaksız olduğunu söyledim, o ne yaptı?&rdquo;</p>

  <p>&ldquo;Hemen Theresa&rsquo;nın broşunu anımsadı ve bunu ileri sürdü. Broşu aynada gördüğünü söylediğini unuttu ve tüm öyküsünün yalan olduğu da böylece ortaya çıktı.&rdquo;</p>

  <p>O sırada telefon çalmaya başladı. Poirot hemen ahizeye uzandı.</p>

  <p>Tam anlaşılmayan bir konuşmaydı bu.</p>

  <p>&ldquo;Evet? Evet... kesinlikle. Evet çok uygun. Öğleden sonra sanırım. Evet saat iki uygun.&rdquo; Ahizeyi yerine bırakarak bana döndü. Gülümsüyordu.</p>

  <p>&ldquo;Doktor Donaldson, benimle konuşmak istiyormuş. Yarın öğleden sonra saat ikide buraya gelecek. İlerleme kaydediyoruz, mon ami. İlerleme kaydediyoruz.&rdquo;</p>

  <p class="p9"><span class="t6">&nbsp;</span></p>
</body>
</html>
