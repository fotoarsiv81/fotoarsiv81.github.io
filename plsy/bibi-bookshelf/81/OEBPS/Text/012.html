<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>8. Littlegreen Köşkü&rsquo;nün İçi</title>
</head>

<body>
  <h1 class="h11">8. Littlegreen Köşkü&rsquo;nün İçi</h1>

  <p>Mezarlıktan çıkınca Poirot hızla Littlegreen Köşkü&rsquo;ne doğru ilerledi. Onun köşkü satın almak isteyen adam rolüne devam edeceğini anlıyordum. İzin kâğıtlarını özellikle görünecek şekilde eline yerleştirmiş olan Poirot en üste Littlegreen Köşkü&rsquo;yle ilgili olanı koymuştu. Elinde izin kâğıtları bahçe kapısını açarak içeri girdik ve ön kapıya giden yolda ilerledik.</p>

  <p>Dostumuz köpek görünürlerde yoktu ama içeriden bir yerlerden havlamaları geliyordu. Onun mutfak bölümünde olduğunu tahmin ettim.</p>

  <p>Holde yaklaşan birinin ayak sesleri duyuldu. Kapı, elli altmış yaşları arasında, temiz yüzlü bir kadın tarafından açıldı. Kadının günümüzde artık pek rastlanmayan, eskinin sadık hizmetçilerinden olduğu anlaşılıyordu.</p>

  <p>Poirot belgeyi uzattı.</p>

  <p>&ldquo;Ah, evet efendim. Emlakçı telefon etti. Şöyle buyurun.&rdquo;</p>

  <p>Köşkün önüne ilk geldiğimizde kapalı olan tüm panjurlar bu kez bu ziyarete hazırlık olarak açılmıştı. Her şeyin tertemiz, derli toplu olduğunu fark ettim. Rehberimizin, işinin ehli bir kadın olduğu anlaşılıyordu.</p>

  <p>&ldquo;Burası kahvaltı odası efendim.&rdquo;</p>

  <p>Dikkatlice ve beğeniyle etrafıma bakındım. Burası, yüksek pencereleri caddeye bakan bir odaydı. Kaliteli, masif, eski dönemden kalma mobilyalarla döşenmişti. Mobilyalar genelde Victoria Döne- mi&rsquo;ndendi ama bunların arasında Chippendale bir kütüphane ve Hepplewhite sandalyeler özellikle dikkat çekiyordu.</p>

  <p>Poirot ile çok sayıda ev gezen insanlar gibi davranıyorduk. Duruyor, sessizce izliyor, tedirgin bakışlarla inceliyor ve zaman zaman da, &ldquo;Çok güzel&rdquo;, &ldquo;Çok hoş bir oda&rdquo;, &ldquo;Kahvaltı odası demiştiniz, değil mi?&rdquo; gibi sözcükler mırıldanıyorduk.</p>

  <p>Hizmetçi bizi holden geçirerek karşı taraftaki bir odaya aldı. Burası çok daha büyüktü.</p>

  <p>&ldquo;Yemek odası, efendim!&rdquo;</p>

  <p>Oda tamamen Victoria stilinde döşenmişti. Ortada büyük maun bir yemek masası, yan tarafta üzerinde oyma meyve kümeleri bulunan masif maun bir büfe vardı. Deri yemek sandalyeleri de takımla uyum içindeydi. Duvarlarda aile bireylerinin portreleri asılıydı.</p>

  <p>Köpek uzakta bir yerlerde hâlâ havlıyordu. Birden köpeğin havlama sesleri yaklaştı. Terierin giderek artan sesi hızla holden geçerek yemek odasının kapısına kadar geldiğini gösteriyordu.</p>

  <p>Evimize kim geldi? Onu lime lime edeceğim, anlamına gelen bir köpek mırıltısıydı bu.</p>

  <p>Telaşla etrafı koklayarak kapının eşiğinde durdu.</p>

  <p>Hizmetçi hemen, &ldquo;Ah, Bob, seni yaramaz köpek,&rdquo; dedi. &ldquo;Ona aldırmayın efendim. Aslında uysal bir hayvandır, kimseye zarar vermez.&rdquo;</p>

  <p>Bu arada gelen konukların biz olduğumuzu anlayan Bob tavırlarını tamamen değiştirmişti. İçeri daldı ve hemen kendi anlayışında tanışma törenine başladı. Paçalarımı koklayıp sürünürken, sizi yeniden gördüğüme sevindim, der gibiydi. Gürültü yaptığım için beni bağışlayın. Ama benim de görevimi yapmam gerek. İçeri giren biri olduğunu haber vermem gerekiyor, anlıyorsunuz değil mi? Aslında buradaki yaşamım çok sıkıcı, ziyaretçi gelmesine gerçekten çok seviniyorum. Acaba sizin de köpeğiniz var mı?</p>

  <p>Eğilerek başını okşadım.</p>

  <p>Sonra kadına dönerek, &ldquo;Güzel bir hayvan,&rdquo; dedim. &ldquo;Ama tüylerinin biraz kırpılması lazım.&rdquo;</p>

  <p>&ldquo;Evet efendim. Tüyleri aslında yılda üç defa kırpılır.&rdquo;</p>

  <p>&ldquo;Yaşlı mı?&rdquo;</p>

  <p>&ldquo;Ah, hayır efendim. Bob henüz altı yaşında. Ama bazen daha yavru bir köpekmiş gibi davranır. Aşçının terliğini kapıp onunla oynar. Aslında çok da uysal. Havlamasını duyan onun ne kadar sakin bir köpek olduğuna pek inanmıyor. Tek dayanamayıp saldırdığı kişi postacı. Aslında postacı da ondan çok korkuyor.&rdquo;</p>

  <p>Bob şimdi de Poirot&rsquo;nun pantolonunun paçalarını kokluyor, onu tanımaya çalışıyordu. Onun hakkında tüm öğrendiklerini (hımın, kötü bir insana benzemiyor ama köpeği olan biri de değil) uzun uzun burun çekerek belirttikten sonra yeniden yanıma geldi. Başını yana eğerek beklenti içinde beni süzmeye başladı.</p>

  <p>Rehberimiz, &ldquo;Köpekler neden hep postacılara saldırır ki, hiç bilemiyorum,&rdquo; diye ekledi.</p>

  <p>Poirot, &ldquo;Bu çok açık, nedeni yalnızca akıl yürütmesi,&rdquo; diye atıldı. &ldquo;Köpekler zekidir, olayları inceler, kendi bakış açılarına göre sonuçlar çıkarırlar. Ayırım yapmayı iyi bilirler. Onların gözünde eve iki tip insan gelir, ya eve girmesine izin verilir ya da kapıdan geri çevrilir. Köpek bunu kolayca öğrenir. Eh bien, bu durumda onun gözünde içeri girmek için en sık çaba harcayan, gündebazen birkaç kez kapıyı çalan ama her defasında içeri alınmayıp kapıdan geri çevrilen kimdir? Postacı. Dolayısıyla postacının ev sahibi tarafından istenmeyen bir konuk olduğunu düşünür. Her defasında geri çevrilmekte, ama dönüp dönüp aynı şeyi, yani eve girmeyi denemektedir. Tabii ki köpek de buna uygun görevini yapar, bu istenmeyen insanı evden püskürtmeyi, hatta gereğinde ısırmayı görev bilir. Çok mantıklı bir davranış.&rdquo;</p>

  <p>Bob sanki kulak kabartmış onu dinliyor ve haklısın dercesine başını sallıyordu.</p>

  <p>Poirot gülümseyerek Bob&rsquo;a baktı.</p>

  <p>&ldquo;Onun çok zeki bir köpek olduğu anlaşılıyor.&rdquo;</p>

  <p>&ldquo;Evet efendim. İnsandan farksızdır Bob.&rdquo;</p>

  <p>Hizmetçi başka bir kapıyı açtı.</p>

  <p>&ldquo;Burası da salon efendim.&rdquo;</p>

  <p>İnsana geçmişi anımsatan bir havası vardı. Eşyalara kaplanmış güllü kumaşın iplikleri solmuş, kumaşı zamanla yıpranmıştı. Duvarlarda fotoğraf ve suluboya resimler asılıydı. Oldukça fazla sayıda dini figürleri temsil eden porselen tabak ve biblo vardı. Kanaviçe işlemeli yastıklar, şık gümüş çerçevelere yerleştirilmiş fotoğraflar etrafa serpiştirilmişti. Çok sayıda kakmalı kutu ve şekerlik dikkat çekiyordu. Bütün bunların arasında bana en ilginç gelen cam tabanlı iki zarif peçetelik oldu. Birinde çıkrık başında bir kadın, diğerinde ise kucağındaki kediyi seven bir kadın figürü vardı.</p>

  <p>Geçmişin sakin, huzurlu bir gününde etrafımın zarif &ldquo;bay ve bayanlarla&rdquo; çevrelendiğini hissettim bir an. Burası belki de evin &ldquo;huzur köşesiydi.&rdquo; Burada bayanlar oturur, elişilerini yapardı. Sigara içilse bile bunu ancak evin seçkin beyi yapar ve ardından bu perdeler silkelenip oda nasıl havalandırılırdı kim bilir.</p>

  <p>Birden dikkatim Bob&rsquo;a yöneldi. Hayvan iki çekmeceli, zarif bir komodinin yanı başında nöbet beklercesine oturuyordu. Onu fark ettiğimi görünce hafifçe havladı. Bir bana bakıyordu, bir komodine.</p>

  <p>&ldquo;Ne istiyor?&rdquo; diye sordum.</p>

  <p>Onunla ilgilenmem anlaşılan hizmetçiyi de memnun etmişti.</p>

  <p>&ldquo;Topunu efendim. Top daima komodinin çekmecesinde dururdu. İşte bu yüzden oraya oturmuş sizden topunu istiyor.&rdquo; Sesi değişti. Sesini incelterek yapmacık ama yüksek bir tonlamayla Bob&rsquo;a, &ldquo;Artık topun orada değil ki oğlum,&rdquo; dedi. &ldquo;Topun mutfakta Bob&rsquo;cuğum.&rdquo;</p>

  <p>Bob sabırsızlık içinde Poirot&rsquo;ya baktı.</p>

  <p>Bu kadın aptal, der gibiydi. &ldquo;Sen akıllı bir adama benziyorsun. Topun bir yeri olur, bu çekmece de onlardan biri. Burada daima bir top bulunur. Onun için şimdi de burada bir top olmalı. Bu mantıklı değil mi?&rdquo;</p>

  <p>&ldquo;Top artık orada değilmiş oğlum,&rdquo; dedim.</p>

  <p>Köpek, bana şüpheyle baktı.</p>

  <p>Sonra da biz odadan çıkarken ağır ağır, isteksizce bizi izledi. Hizmetçi bize aynı katta birkaç yer daha gösterdi; bunların arasında bir merdiven altı dolabı ve küçük bir kiler vardı.</p>

  <p>&ldquo;Hanımefendi çiçekleri burada vazolara yerleştirirdi efendim.&rdquo;</p>

  <p>Poirot sordu.</p>

  <p>&ldquo;Uzun zamandan beri mi burada çalışıyorsunuz?&rdquo;</p>

  <p>&ldquo;Yirmi iki yıldan beri efendim.&rdquo;</p>

  <p>&ldquo;Şimdi de evle yalnız mı ilgileniyorsunuz?&rdquo;</p>

  <p>&ldquo;Evet efendim. Ben ve aşçı.&rdquo;</p>

  <p>&ldquo;O da mı uzun süreden beri Miss Arundell&rsquo;in yanında çalışıyordu?&rdquo;</p>

  <p>&ldquo;Dört yıldan beri. Eski aşçımız vefat etti.&rdquo;</p>

  <p>&ldquo;Diyelim ki bu köşkü satın almaya karar verdim... Siz yine burada kalır mısınız?&rdquo;</p>

  <p>Kadın hafifçe kızardı.</p>

  <p>&ldquo;Çok naziksiniz efendim, ama ben artık emekli olmak niyetindeyim. Anlayacağınız Miss Arundell, bana bir miktar para bıraktı, ağabeyimin yanına gitmeyi düşünüyorum. Burada kalmamın tek amacı ev satılıncaya kadar Miss Lawson&rsquo;a yardımcı olmak... her şeye göz kulak olmak.&rdquo;</p>

  <p>Poirot başını salladı.</p>

  <p>Birden o sessizlikte bir gürültü duyuldu.</p>

  <p>&ldquo;Pat... pat... pat.&rdquo; Tekdüze, giderek artan bir sesti. Yukarıdan geliyor gibiydi. Ses giderek yaklaşıyordu.</p>

  <p>&ldquo;Bu Bob efendim.&rdquo; Hizmetçi gülüyordu. &ldquo;Topunu bulmuş, merdivenin yukarısından aşağıya atıyor. Bu oyuna bayılıyor.&rdquo;</p>

  <p>Merdivenin aşağısına geldiğimiz sırada küçük siyah bir top son basamağa çarptı. Topu yakalayarak yukarı baktım. Bob en üst basamakta yatıyordu. Pençelerini açmış, yavaş yavaş kuyruğunu sallıyordu. Topu köpeğe attım. Ağzıyla yakaladı. Hafifçe dişledi. Sonra pençelerinin arasına koyarak burnuyla düzeltti ve hafifçe itti. Top yeniden basamaklara çarpa çarpa aşağı indi. Bob topu izlerken heyecanla kuyruğunu sallamaya devam ediy rrdu.</p>

  <p>&ldquo;Saatlerce böyle durabilir efendim. En sevdiği oyun bu, bayılıyor buna. Gün boyunca bıkıp usanmadan oynayabilir. Haydi Bob, yeter artık. Bu beylerin seninle oynamaktan başka yapacak işleri var.&rdquo;</p>

  <p>Köpek dostça ilişkiler kurmak için kusursuz bir organizatördür. Bob da kısa sürede kadının daha samimi davranmasını sağlamıştı. Merdivenlerden yukarı yatak odalarının bulunduğu kata çıktığımız sırada rehberimiz coşkuyla Bob&rsquo;un ne kadar akıllı ve anlayışlı bir köpek olduğunu örnekleriyle anlatıyordu. Bu arada top merdivenin altında kalmıştı.</p>

  <p>Yanından geçtiğimiz sırada Bob hayal kırıklığı dolu bakışlarla bizi süzdü ve ağır ağır vakur bir havada topunu almak için aşağıya indi. Sağa döndüğümüzde onun ağzında topla merdivenlerden çıktığını gördüm; anlayışsız insanlar tarafından egzersiz yapmaya zorlanmış, çok yaşlı insanları anımsatır şekilde yürüyordu.</p>

  <p>Yatak odalarını dolaştığımız sırada Poirot, kadının ağzından laf almaya çalıştı.</p>

  <p>&ldquo;Sanırım burada yaşayan dört Miss Arundell varmış.&rdquo;</p>

  <p>&ldquo;Başlangıçta öyleymiş efendim, yani ben köşke gelmeden önce. Burada çalışmaya başladığımda yalnızca Miss Agnes&rsquo;le Miss Emily vardı. Zaten Miss Agnes de hemen ardından öldü. Kız kardeşlerin en küçüğü oydu. Onun ablasından önce ölmesi gerçekten şaşırtıcıydı.&rdquo;</p>

  <p>&ldquo;Herhalde sağlığı ablası kadar iyi değildi.&rdquo;</p>

  <p>&ldquo;Hayır efendim, işin asıl tuhaf yanı da bu. Benim hanımımın, yani Miss Emily&rsquo;nin bünyesi daha zayıftı. Yaşamı boyunca hep doktorlara gidip geldi. Miss Agnes ise her zaman güçlü ve sağlamdı. Ama o Miss Emily&rsquo;den önce öldü. Çocukluğundan beri zayıfbünyeli olan Miss Emily ise en sona kaldı. Bazen çok tuhaf şeyler oluyor.&rdquo;</p>

  <p>&ldquo;Evet, bu gibi şaşırtıcı durumlar o kadar çok olabiliyor ki.&rdquo; Poirot hemen kendi hasta amcasına ilişkin tamamen uydurma (bundan emindim) bir öykü anlatmaya başladı. Sizi sıkmamak için bunu burada yinelemeyeceğim ama bu yaptığının etkili olduğu kesin. Ölüm ve bunun gibi konulardan söz edilmesi insanoğlunun daha fazla konuşmasını sağlar. Böylece Poirot daha yirmi dakika öncesinde şüpheyle karşılanacak soruları rahatlıkla sorabilir duruma gelmişti. &ldquo;Miss Arundell&rsquo;in hastalığı uzun sürdü mü? Istırabı fazla mıydı?&rdquo;</p>

  <p>&ldquo;Hayır efendim. Pek çekmedi denebilir. Zaten rahatsızdı, uzunca bir süredir iyi sayılmazdı, sorunları vardı, yani iki kış öncesinden beri. Sarılık olmuştu, o sırada durumu çok ağırdı. Yüzü sapsarıydı. Gözlerinin akları da öyle... &rdquo;</p>

  <p>&ldquo;Ah, bilirim...&rdquo; (Yine aynı şekilde, bu kez de Poirot&rsquo;nun sözde tepeden tırnağa sararan kuzininin öyküsü...)</p>

  <p>&ldquo;Haklısınız, aynen dediğiniz gibi efendim. Zavallı Miss Arundell o sırada, yani ilk krizde gerçekten çok hastaydı. Yediğini çıkarıyordu. Bana sorarsanız, Doktor Grainger onun bu hastalığı atla- tamayabileceğini bile düşünmeye başlamıştı. Ama Miss Arundell&rsquo;e nasıl davranacağını çok iyi bilirdi, otoriter, hatta biraz zorbaca: &lsquo;Ne o? Demek arkası üstü yatıp mezar taşını ısmarlamaya karar verdin?&rsquo; filan gibi şeyler söylendi. Miss Arundell de o zaman, &lsquo;Hayır,&rsquo; diye yanıt verirdi. &lsquo;Sonuna kadar savaşmak niyetindeyim.&rsquo; Doktor buna çok memnun olur. &lsquo;Hah, işte böyle! Benim de senden beklediğim bu,&rsquo; derdi. O sırada bir hemşire tutmuştuk. Her şeyin bittiğine inanıyordu; hatta hanımımın durumunu umutsuz gördüğü için doktora, &lsquo;Nasıl olsa iyileşme umudu yok artık, yemeğe bu kadar zorlamanın ne anlamı var?&rsquo; bile demişti. Ama Doktor Grainger bu söze içerleyerek hemşireyi azarladı. &lsquo;Saçmalama, böyle bir kadını yaşam mücadelesinde yalnız bırakamayız. Onun için endişelenme. Onun iyi beslenmesini sağlamalısın, her gün et suyu, balıkyağı içirmelisin,&rsquo; demişti. Hatta bir kaşık brendi içmesine bile izin vermişti. Sonunda iyileştiğinde söylediği bir şey var ki ömrümce unutmayacağım. &lsquo;Sen henüz çok gençsin kızım,&rsquo; diye takılırdı hemşireye. &ldquo; &lsquo;Genç olmanın ne demek, nasıl bir güç olduğunun farkında değilsin. Gencecik insanlar yaşama gücünü kaybettikleri, yaşama arkalarını döndükleri için ölüp gidiyorlar. Eğer çevrende yetmişin üstünde sağlıklı biri varsa inan ki o büyük birsavaşçıdır, yaşama isteği olan ve bunu sürdürebilen biri.&rsquo; Bu doğru efendim, her zaman yaşlı insanların ne kadar muhteşem olduklarını söyler, canlılıklarından, halen yeteneklerini, bilinçlerini koruyor olmalarından hayranlıkla söz ederiz. Doktorsa böylece bir çırpıda onların neden böyle uzun yaşadıklarını ve yaşlandıklarını ifade etti.&rdquo;</p>

  <p>&ldquo;Sizin bu söyledikleriniz gerçekten çok önemli, çok bilgece. Peki ya Miss Arundell? Canlı mıydı? Yaşama dört elle sarılmış mıydı?&rdquo;</p>

  <p>&ldquo;Oh, evet efendim. Sağlığı o kadar iyi sayılmazdı ama beyni pırıl pırıldı. Daha önce de söylediğim gibi azmiyle o hastalığı yendi, hemşire bile şaşırdı. Ruhu gençti, her zaman kendinden emin bir havası vardı, aynen genç bir bayan gibi yakaları kolları kolalı giysiler giyer, çay ve yemek saatlerine özen gösterirdi. Bundan hiç vazgeçmedi.&rdquo;</p>

  <p>&ldquo;Bu hastalığı atlatmış olması gerçekten büyük bir başarı.&rdquo;</p>

  <p>&ldquo;Evet efendim, gerçekten. Tabii başlangıçta yediklerine çok dikkat etmesi gerekiyordu. Tamamen haşlama ya da buğulama yiyecekler, yağlı yemekler, kızartmalar yasaktı. Yumurta da öyle. Tabii bu Miss Arundell için çok sıkıcıydı.&rdquo;</p>

  <p>&ldquo;Önemli olan iyileşmiş olması.&rdquo;</p>

  <p>&ldquo;Evet, efendim. Tabii zaman zaman sorunları oluyordu. Ben bunları hafif krizler olarak nitelendiriyorum. Gerçi hastalığını atlattıktan sonra yemeklerine pek o kadar dikkat de etmiyordu ama açıkçası son krize kadar bütün bu rahatsızlıklar o kadar da önemli değildi.&rdquo;</p>

  <p>&ldquo;Son kriz de iki yıl önceki hastalığına mı benziyordu?&rdquo;</p>

  <p>&ldquo;Evet efendim. Hemen hemen aynıydı. O berbat sarılık. Yüzü yine sapsarıydı. Berbat durumdaydı, ne yese çıkarıyordu. Korkarım hastalığı tekrarlamıştı, ama suç yine zavallı hanımcığımdaydı. Yememesi gereken birç rk şeyi yiy rrdu. Kriz geçirdiği gece de akşam yemeğinde körili et yedi. Bildiğiniz gibi bu baharatlı ve biraz yağlı bir yemek.&rdquo;</p>

  <p>&ldquo;Demek Miss Arundell birden hastalandı?&rdquo;</p>

  <p>&ldquo;Öyle gibi görünüyordu efendim. Ama Doktor Grainger hastalığın daha önceden sinsice başlamış olduğunu söyledi. Hava serindi, sık sık bozuyordu. Doktor, Miss Arundell&rsquo;in soğuk aldığı ve yağlı yiyeceklere yüklendiği için hastalandığını belirtti.&rdquo;</p>

  <p>&ldquo;Hiç şüphesiz Miss Arundell&rsquo;in yardımcısı... Miss Lawson onun yardımcısıydı değil mi? Evet, Miss Lawson Miss Arundell&rsquo;in fazla yağlı yemekler yemesine engel olabilirdi değil mi?&rdquo;</p>

  <p>&ldquo;Ah hayır, hiç sanmıyorum ki Miss Lawson pek fazla bir şey söyleyebilsin. Miss Arundell kimseden emir alacak bir insan değildi.&rdquo;</p>

  <p>&ldquo;Daha önceki hastalığı sırasında da Miss Lawson burada mıydı?&rdquo;</p>

  <p>&ldquo;Hayır Miss Lawson daha sonra geldi. Bir yıl kadar önce.&rdquo;</p>

  <p>&ldquo;Herhalde Miss Arundell&rsquo;in ondan önce de yardımcıları oldu?&rdquo;</p>

  <p>&ldquo;Ah, bir sürü efendim.&rdquo;</p>

  <p>Poirot gülümsedi.</p>

  <p>&ldquo;Miss Arundell&rsquo;in yardımcıları hizmetçiler kadar sadık değillermiş anlaşılan ki o kadar uzun kalamamışlar.&rdquo;</p>

  <p>Kadın kızardı.</p>

  <p>&ldquo;Anlayacağınız durum başkaydı efendim. Miss Arundell pek gezmeye gitmezdi. Tabii bu ve başka nedenlerle de.&rdquo; Duraksadı. Poirot onu bir an için süzdü.</p>

  <p>&ldquo;Ben yaşlı hanımların nasıl olduklarını az buçuk tahmin edebiliyorum. Sürekli yenilik peşindedirler. Yanlarına aldıkları yardımcılarıyla içli dışlı olur, sonra da sıkılırlar.&rdquo;</p>

  <p>&ldquo;Ah, evet, ne kadar zekisiniz efendim. Tam olarak dediğiniz gibi. Yeni bir yardımcı geldiği zaman, Miss Arundell onunla yakından ilgilenirdi; onun yaşamını, çocukluğunu, bulunduğu yerleri, bazı konulardaki fikirlerini öğrenirdi. Ve sonra onun hakkında her şeyi öğrendiğine inandığında da ondan sıkılırdı. Evet, sıkılmak bu konuda doğru sözcük.&rdquo;</p>

  <p>&ldquo;Kesinlikle. Bu arada aramızda kalsın ama bu yardımcı olarak çalışan hanımlar da çoğunlukla ilgi çekecek, insanı eğlendirecek tipler değillerdir.&rdquo;</p>

  <p>&ldquo;Gerçekten de öyle efendim. Çoğu zayıf, ruhsuz insanlar. Bazısı da bayağı aptal oluyor. Nasıl diyeyim Miss Arundell çok geçmeden onlardan sıkılırdı. O zaman bir değişiklik yapar ve yeni bir yardımcı alırdı.&rdquo;</p>

  <p>&ldquo;Ama sanırım Miss Lawson&rsquo;dan hoşlanmıştı, ona çok bağlıydı?&rdquo;</p>

  <p>&ldquo;Ah, hiç sanmıyorum efendim.&rdquo;</p>

  <p>&ldquo;Miss Lawson ilginç bir hanım değil miydi?&rdquo;</p>

  <p>&ldquo;Bence değildi efendim. Sıradan bir insandı.&rdquo;</p>

  <p>&ldquo;Ondan hoşlanmıyordunuz galiba?&rdquo;</p>

  <p>Kadın hafifçe omuz silkti.</p>

  <p>&ldquo;Hoşlanacak ya da hoşlanmayacak bir durum yoktu. Fazla telaşlıydı. Tam bir ihtiyar kız. Sürekli ruhlardan filan bahsedip dururdu.&rdquo;</p>

  <p>&ldquo;Ruhlardan mı?&rdquo; Poirot birdenbire canlanmıştı.</p>

  <p>&ldquo;Evet efendim, ruhlardan. Karanlık odada yuvarlak birmasanın başında otururlardı. Sözde ölüler gelip onlarla konuşuyormuş. Bence kesinlikle dinsizlik bu, sanki aramızdan ayrılanların ruhlarının hak ettikleri yere gidip, o yerleri bırakıp buraya gelmeyeceklerini bilmezmişiz gibi.&rdquo;</p>

  <p>&ldquo;Demek Miss Lawson ruhlara, metafiziğe meraklıydı? Miss Arundell de bunlara inanır mıydı?&rdquo;</p>

  <p>&ldquo;Miss Lawson inanmış olmasını isterdi,&rdquo; dedi. Sesinde düşmanlıkla karışık bir hoşnutluk vardı.</p>

  <p>Poiror ısrar etti.</p>

  <p>&ldquo;Ama Miss Arundell inanmıyordu değil mi?&rdquo;</p>

  <p>Kadın burun kıvırdı.</p>

  <p>&ldquo;Hanımım aklı başında bir insandı. Tabii bütün bunların onu eğlendirmediğini iddia edecek değilim. &lsquo;İnanmak isterdim,&rsquo; derdi. Ama çoğu zaman da Miss Lawson&rsquo;a, zavallıcık, nasıl bütün bunlara inanacak kadar aptal olabiliyorsun, der gibi bakardı.&rdquo;</p>

  <p>&ldquo;Anlıyorum. Ruh çağırmaya filan inanmıyordu. Ama bu onu eğlendiriyordu.&rdquo;</p>

  <p>&ldquo;Evet, bu doğru efendim. Hatta bazen hanımımın sırf muziplik olsun diye o masayı ittiğini filan bile düşünürdüm. Diğerleri ölesiye ciddi otururken.&rdquo;</p>

  <p>&ldquo;Diğerleri?&rdquo;</p>

  <p>&ldquo;Miss Lawson ve Tripp kardeşler.&rdquo;</p>

  <p>&ldquo;Demek Miss Lawson ruh çağırmaya içtenlikle inanıyordu?&rdquo;</p>

  <p>&ldquo;Ölesiye, tüm kalbiyle!&rdquo;</p>

  <p>&ldquo;Tabii Miss Arundell, Miss Lawson&rsquo;dan çok hoşlanıyordu.&rdquo;</p>

  <p>Poirot bunu ikinci kez yineliyordu. Ve aldığı yanıt da yine aynıydı.</p>

  <p>&ldquo;Pek sanmıyorum efendim.&rdquo;</p>

  <p>Poirot, &ldquo;Ama öyle olması gerekir,&rdquo; diye ısrar etti. &ldquo;Bütün mal varlığını ona bıraktığına göre. Miss Arundell tüm mirasını Miss Law- son&rsquo;a bırakmadı mı?&rdquo;</p>

  <p>Kadının tavrı hemen değişti. İnsancıl yönü kayboldu. Yine o terbiyeli ve resmi hizmetçi tavrını takınmıştı. Diklenerek ifadesiz bir ses tonuyla, &ldquo;Hanımımın mirasını kime nasıl bıraktığı beni asla ilgilendirmez,&rdquo; dedi. Bu soruyu laubalilik saydığı anlaşılıyordu.</p>

  <p>Poirot&rsquo;nun işi berbat ettiğini düşündüm. Tam kadını yumuşatmışken bir sözcükle avantajını kaybetmişti. Ama yine de akıllılık ederek bu durumu düzeltmek için bir girişimde bulunmadı. Yatak odalarının genişliğine ve sayısına ilişkin genel bir iki yorumun ardından merdivenin sahanlığına doğru ilerledi.</p>

  <p>Bob görünürlerde yoktu. Tam merdivenin başına geldiğim sırada tökezleyip neredeyse düşüy rrdum. Sendeleyerek merdivenin tırabzanına tutundum ve toparlandım. Aşağıya doğru bakınca fark etmeden Bob&rsquo;un sahanlıkta bıraktığı topunun üzerine basmış olduğumu anladım.</p>

  <p>Hizmetçi hemen özür diledi.</p>

  <p>&ldquo;Affedersiniz efendim. Bob&rsquo;un suçu. Topunu burada bırakıyor. Halı da koyu renk olduğu için fark edilmiyor. Günün birinde birinin ölümüne neden olacak. Zavallı hanımım da bu top yüzünden çok kötü şekilde düşmüştü. Ölümüne bile sebep olabilirdi bu kaza.&rdquo; Poirot birden basamakta kalakaldı.</p>

  <p>&ldquo;Kaza mı dediniz?&rdquo;</p>

  <p>&ldquo;Evet efendim. Bob her zaman yaptığı gibi topunu yine burada bırakmıştı. Hanımım odasından çıktı. Topa basarak merdivenlerden aşağı yuvarlandı. Ölebilirdi.&rdquo;</p>

  <p>&ldquo;Ağır yaralandı mı?&rdquo;</p>

  <p>&ldquo;Hayır. O kadar kötü değildi. Doktor Grainger, Miss Arundell&rsquo;in çok şanslı olduğunu söyledi. Kafasını çarpmamıştı. Kasları biraz zedelendi o kadar. Morluklar ve berelenmeler, tabii büyük de bir şok. Bir hafta yatakta kalmak zorunda kaldı zavallıcık. Ama neyse ki, durumu ciddi değildi.&rdquo;</p>

  <p>&ldquo;Çok önce mi oldu bu kaza?&rdquo;</p>

  <p>&ldquo;Hayır. Ölümünden bir iki hafta önce.&rdquo;</p>

  <p>Poirot düşürdüğü bir şeyi almak için eğildi.</p>

  <p>&ldquo;Pardon, dolmakalemim... hah, işte şurada...&rdquo;</p>

  <p>Yeniden doğruldu.</p>

  <p>&ldquo;Demek Bob biraz dikkatsiz.&rdquo;</p>

  <p>Kadın hoşgörüyle, &ldquo;Ah,&rdquo; dedi. &ldquo;Zavallıcık nereden bilsin ki? Gerçi Bob insan gibidir ama ondan her şeyi bilmesini beklemek de biraz fazla, değil mi? Bakın, hanımım uykusuzluk çekerdi. Çoğu zaman yatağından kalkar, aşağıya iner, evde dolaşırdı.&rdquo;</p>

  <p>&ldquo;Sık sık yapar mıydı bunu?&rdquo;</p>

  <p>&ldquo;Hemen hemen her gece. Bu arada Miss Lawson ya da başka birinin ayağının altında dolaşmasını da istemezdi.&rdquo;</p>

  <p>Poirot yeniden salona girdi.</p>

  <p>&ldquo;Çok güzel bir oda bu. Acaba şu bölmeye kütüphanem sığar mı? Ne dersin Hastings?&rdquo;</p>

  <p>Çok şaşırmıştım. Çekinerek, bunu söylemenin zor olduğunu belirttim.</p>

  <p>&ldquo;Evet, ölçüler çok yanıltıcı olabilir. Lütfen, benim küçük cetvelimi al. Şuranın genişliğini ölç. Ben de not alayım.&rdquo;</p>

  <p>Poirot&rsquo;nun bana uzattığı cetveli alıp istediği ölçüleri aldım. Verdiğim sayıları dikkatle bir zarfın arkasına yazdı.</p>

  <p>Ben onun neden sayıları karakterine uygun şekilde not defterine yazmayıp, böylesine savruk ve kişiliğine ters düşen bir yöntem izlediğini düşünürken zarfı bana uzattı ve sordu. &ldquo;Tamam değil mi? Şunları bir kontrol ediver.&rdquo;</p>

  <p>Zarfın üstünde sayı yoktu. Poirot şunları yazmıştı:</p>

  <p class="p10"><span class="t12">&ldquo;Yeniden yukar</span><span class="t12">ı</span><span class="t12">ya ç</span><span class="t12">ı</span><span class="t12">kt</span><span class="t12">ığı</span><span class="t12">m</span><span class="t12">ı</span><span class="t12">zda birden bir randevun ol</span><span class="t12">du</span><span class="t12">ğ</span><span class="t12">unu an</span><span class="t12">ı</span><span class="t12">msam</span><span class="t12">ı</span><span class="t12">ş</span> <span class="t12">gibi davran ve hizmetçiye buradan telefon edip edemeyece</span><span class="t12">ğ</span><span class="t12">ini sor. Kad</span><span class="t12">ı</span><span class="t12">n</span><span class="t12">ı</span><span class="t12">n da seninle birlikte a</span><span class="t12">ş</span><span class="t12">a</span><span class="t12">ğı</span><span class="t12">ya inmesini sa</span><span class="t12">ğ</span><span class="t12">la ve mümkün oldu</span><span class="t12">ğ</span><span class="t12">unca a</span><span class="t12">ş</span><span class="t12">a</span><span class="t12">ğı</span><span class="t12">da tut."</span></p>

  <p>Zarfı cebime sokarken, &ldquo;Tamam doğru,&rdquo; dedim. &ldquo;Bence iki kitaplık da buraya sığacaktır.&rdquo;</p>

  <p>&ldquo;Ama yine de emin olmalıyız. Bu arada zahmet olmazsa, yeniden büyük yatak odasına bakabilir miyim? Oradaki duvarın genişliğinden pek emin değilim.&rdquo;</p>

  <p>&ldquo;Tabii efendim. Hiç sorun değil.&rdquo;</p>

  <p>Yeniden yukarı çıktık. Poirot duvarın bir bölümünü ölçtü ve yüksek sesle yatağın, gardırobun ve yazı masasının olası yerleşim yerleri konusunda yorum yapmaya başladı. Ben de tam o sırada saatime bakarak, biraz da abartılı bir şekilde irkilerek bağırdım.</p>

  <p>&ldquo;Aman Tanrım! Saatin üç olduğundan haberin var mı? Ander- son ne diyecek? Hemen ona telefon etmeliyim.&rdquo; Kadına döndüm. &ldquo;Telefon var mıydı, acaba telefonunuzu kullanabilir miyim?&rdquo;</p>

  <p>&ldquo;Elbette efendim. Telefon holdeki küçük odada. Size göstereyim.&rdquo;</p>

  <p>Kadın da benimle birlikte telaşla aşağıya indi. Telefonun yerini gösterdi. Sonra rehberden numara bulmak için yardımını istedim. O da geri çevirmedi. Sonuçta hemen yakındaki Harchester kasabasında Bay Anderson adında birine telefon etmek zorunda kaldım. Neyse ki, adam evde değildi. Mesaj bırakarak, önemli olmadığını, daha sonra yeniden arayacağımı belirttim.</p>

  <p>Dışarı çıktığımızda Poirot aşağıya inmiş, holde bekliyordu. Gözlerindeki yeşil pırıltıyı hemen fark ettim. Heyecanlandığı belliydi ama nedenini anlayamadım.</p>

  <p>Poirot, hizmetçiye, &ldquo;Merdivenin tepesinden aşağıya kadar yuvarlanmak hanımınız için büyük şok olmalı,&rdquo; dedi. &ldquo;Sonrasında Bob ve topu konusunda endişelendi mi?&rdquo;</p>

  <p>&ldquo;Bunu söylemeniz çok tuhaf efendim. Bu konu onu çok endişelendirdi. Ölürken bile hezeyan içinde sayıklıyor, Bob&rsquo;dan, onun topundan ve bu resimde bir açıklık olduğundan söz ediyordu.&rdquo;</p>

  <p>Poirot düşünceli bir tavırla mırıldandı.</p>

  <p>&ldquo;Açık bir resim mi?&rdquo;</p>

  <p>&ldquo;Tabii anlamsız bir sözdü bu efendim. Hanımım sayıklıyordu.&rdquo;</p>

  <p>&ldquo;Bir dakika, salona bir kez daha bakmam gerekiyor.&rdquo;</p>

  <p>Poirot odada dolaşmaya başladı. Bibloları inceliyordu. Üzerinde bir resim olan çini bir vazo dikkatini çekmiş gibiydi. Pek özgün bir parça değildi. Victoria Devri&rsquo;ne özgü mizahın tipik bir örneğiydi, kaba hatlarıyla bir buldok kapalı bir sokak kapısının önünde üzgün üzgün oturuyordu. Resmin altına ise, &ldquo;Bütün gece dışarıda, anahtarı da yok,&rdquo; yazılıydı.</p>

  <p>Burjuva zevkleri olduğuna ve bunun asla değişmeyeceğine inandığım Poirot hayran hayran resme dalmış gitmişti.</p>

  <p>&ldquo;Bütün gece dışarıda, anahtarı da yok,&rdquo; diye mırıldandı. &ldquo;Ne ilginç! Acaba bizim Bob için de aynı şey doğru olabilir mi? O da bazı geceleri dışarıda geçiriyor mu?&rdquo;</p>

  <p>&ldquo;Çok ender efendim. Çok çok ender. Bob çok uslu bir köpektir.&rdquo;</p>

  <p>&ldquo;Öyle olduğundan eminim. Ama bazen en iyi köpekler bile...&rdquo;</p>

  <p>&ldquo;Ah evet, bu çok doğru efendim. Bir iki kez sabaha karşı dörtte geldi. Kapının önünde oturup, içeriye alınıncaya kadar havladı durdu.&rdquo;</p>

  <p>&ldquo;Onu içeri kim alırdı? Miss Lawson mu?&rdquo;</p>

  <p>&ldquo;Sesini kim duyarsa o, efendim. Son defasında Bob&rsquo;u içeri alan Miss Lawson olmuştu. Hanımımın kaza geçirdiği geceydi. Bob eve sabaha karşı beşte geldi. Miss Lawson köpek gürültü etmesin diye hemen aşağıya inip onu içeri aldı. Hanımın uyanmasından korkuyordu. Ayrıca Miss Arundell&rsquo;in endişelenebileceği korkusuyla ona o akşam Bob&rsquo;un ortada olmadığından bahsetmememizi istedi.&rdquo;</p>

  <p>&ldquo;Anlıyorum. Demek Miss Arundell&rsquo;e bundan bahsetmemenin daha doğru olacağını düşündü öyle mi?&rdquo;</p>

  <p>&ldquo;Öyle olduğunu söyledi. &lsquo;Hiç şüphesiz geri dönecek. Her zaman öyle yapar. Şimdi söylersek Miss Arundell endişelenip, dönmeyeceğini düşünebilir,&rsquo; dedi. Biz de söylemedik.</p>

  <p>&ldquo;Bob, Miss Lawson&rsquo;dan hoşlanır mıydı?&rdquo;</p>

  <p>&ldquo;Şey... onu pek önemsemezdi, bilmem anlatabildim mi? Köpekler bazen böyle yaparlar. Aslında Miss Lawson, onu sever, ona çok iyi davranırdı. Bob&rsquo;a, &lsquo;Güzel köpek, iyi köpek, cici köpek,&rsquo; derdi, ama Bob ona tepeden bakar, umursamaz, söylediklerini de pek yapmazdı.&rdquo;</p>

  <p>Poirot başıyla onayladı.</p>

  <p>&ldquo;Anlıyorum.&rdquo; Sonra birden beni şaşırtan bir şey yaptı.</p>

  <p>Cebinden bir mektup çıkardı, o sabah gelen mektuptu bu.</p>

  <p>&ldquo;Ellen,&rdquo; dedi. &ldquo;Bu konuda bir şey biliyor musunuz?&rdquo;</p>

  <p>Kadının yüzü birden dikkati çekecek bir şekilde değişti.</p>

  <p>Ağzı bir karış açıldı ve Poirot&rsquo;yu gülünç denecek bir şaşkınlıkla süzmeye başladı.</p>

  <p>&ldquo;Tanrım!&rdquo; diye haykırdı. &ldquo;Bunu asla düşünemezdim!&rdquo;</p>

  <p>Sözleri anlamsız sayılabilirdi ama ne demek istediği kesinlikle anlaşılıyordu.</p>

  <p>Neden sonra kendini toplayarak, &ldquo;Hanımımın bu mektubu yazdığı kişi siz misiniz?&rdquo; diye sordu.</p>

  <p>&ldquo;Evet. Benim. Ben Hercule Poirot&rsquo;yum.&rdquo;</p>

  <p>Herkes gibi Ellen de buraya vardığımızda Poirot&rsquo;nun kendisine uzattığı evi gezme iznindeki isme bakmamıştı. Kadın ağır ağır başını salladı.</p>

  <p>&ldquo;Doğru. İsim buydu,&rdquo; dedi. &ldquo;Hercules Poirot.&rdquo; Poirot&rsquo;nun önadına bir s eklediği gibi soyadındaki t&rsquo;yi de açıkça okumuştu.</p>

  <p>Sonra yine bağırarak, &ldquo;Tanrım!&rdquo; dedi. &ldquo;Aşçı bu işe çok şaşıracak!&rdquo;</p>

  <p>Poirot hemen, &ldquo;Sanırım bu durumda doğruca mutfağa gidip hep birlikte bu konuyu konuşmamız daha doğru olacak,&rdquo; dedi.</p>

  <p>&ldquo;Şey, sizce sakıncası yoksa tabii.&rdquo;</p>

  <p>Ellen&rsquo;in şaşkın bir hali vardı, bu olanlara inanamıyor, ne yapması gerektiğini bilemiyor gibiydi. Böylesine bir ikilem onun için yeniydi. Ama Poirot&rsquo;nun kararlı davranışları ve kendinden emin tavrı onu rahatlattı ve doğruca mutfağa gittik.</p>

  <p>Ellen hemen ocaktaki çaydanlığı almakta olan şişman, yuvarlak yüzlü, sakin kadına durumu açıkladı.</p>

  <p>&ldquo;İnanılır gibi değil Annie. Hanımın o mektubu yazdığı bey bu. Biliyorsun. Hani şu sümenin içinde bulduğum mektubu.&rdquo;</p>

  <p>Poirot, &ldquo;Benim bu konuda hiçbir bilgim olmadığını unutmayın lütfen,&rdquo; dedi. &ldquo;Belki bana mektubun neden bu kadar geç postaya verildiğini açıklayabilirsiniz?&rdquo;</p>

  <p>&ldquo;Doğrusunu isterseniz efendim, ben ne yapacağımı bilemedim. İkimiz de bilemedik. Öyle değil mi Annie?&rdquo;</p>

  <p>Aşçı onayladı.</p>

  <p>&ldquo;Gerçekten de öyle.&rdquo;</p>

  <p>&ldquo;Anlayacağınız efendim, hanımın ölümünden sonra Miss Law- son onun eşyalarını ayırdı. Bir bölümü atıldı. Bir bölümü de dağıtıldı. Bunların içinde çok güzel bir sümen de vardı. Kenarlarında müge resimleri olan bir sümen. Hanımım yatakta yazı yazdığı zaman hep bunu kullanırdı. Neyse, ne diyordum? Şey, Miss Lawson, onu istemiyordu, daha başka şeylerle birlikte sümeni de bana verdi. Ben de hepsini bir çekmeceye koydum ve düne kadar bir daha çıkarmadım. Dün kullanmaya hazır olması için içindeki kurutma kâğıdını değiştirmeye karar verdim. Sümenin içinde, alt tarafta cebe benzer bir bölme vardı. Elimi içine soktum. Bir de baktım orada bir zarf var. Üzerinde hanımımın yazısı olan bir zarf.</p>

  <p>Neyse, biraz önce de dediğim gibi o an ne yapacağımı bilemedim. Hanımımın yazısını kesinlikle tanımıştım. Herhalde mektubu yazıp o cep gibi yere koymuş, sonra da postaya vermeyi unutmuştu.</p>

  <p>Zavallıcık çok unutkandı. Bir defasında da bankaya hisse senetlerinin temettü kuponlarını vermeyi unutmuştu. Kimse nerede olduğunu da bilemiyordu. En sonunda onları masasının çekmecelerinden birinde bulduk.&rdquo;</p>

  <p>&ldquo;Dağınık bir kadın mıydı?&rdquo;</p>

  <p>&ldquo;Ah, hayır efendim. Tersine. Düzenli biriydi. Sorun da buydu zaten. Her şeyi ortada bıraksaydı çok daha iyi olacaktı. Toplayıp kaldırdığı şeyleri nereye koyduğunu unuturdu.&rdquo;</p>

  <p>Poirot gülümsedi.</p>

  <p>&ldquo;Örneğin Bob&rsquo;un topu gibi şeyleri mi?&rdquo;</p>

  <p>Tam o anda akıllı köpek de bahçeden koşarak içeri girmiş, yine dostça bir tavır içinde bizi izlemeye başlamıştı.</p>

  <p>&ldquo;Evet, aynen öyle efendim. Bob&rsquo;un oyunu biter bitmez hanımım topunu kaldırırdı. Ama bu konuda bir sorun olmazdı, çünkü topun belirli bir yeri vardı. Size gösterdiğim o çekmece.&rdquo;</p>

  <p>&ldquo;Anlıyorum, neyse sözünüzü kestim. Mektubu sümenin içinde bulduğunuzu anlatıyordunuz.&rdquo;</p>

  <p>&ldquo;Evet efendim. Öyle oldu. Annie&rsquo;ye ne yapmam gerektiğini sordum. Ateşe atıp yakmak istemiyordum, tabii zarfı açıp okumam da uygun olmazdı. Aynı şekilde Annie&rsquo;nin de okuması doğru değildi. Annie ile biraz tartıştıktan sonra bu mektubun Miss Lawson&rsquo;u da ilgilendirmeyeceği sonucuna vardık. Annie&rsquo;yle bir süre bunu ne yapacağımızı konuştuk. Sonuçta zarfın üzerine bir pul yapıştırarak dışarıdaki posta kutusuna atmaya karar verdik.&rdquo;</p>

  <p>Poirot hafifçe bana doğru döndü.</p>

  <p>&ldquo;Voila!&rdquo; diye mırıldandı.</p>

  <p>Kendimi tutamayarak alaycı bir ses tonuyla, &ldquo;Bazen bazı şeylerin açıklaması ne kadar basit olabiliyor,&rdquo; dedim.</p>

  <p>Poirot&rsquo;nun keyfinin kaçtığını hemen fark ettim ve keşke böyle hemen bilgiçlik taslamasaydım, diye düşündüm.</p>

  <p>Poirot yeniden Ellen&rsquo;e döndü.</p>

  <p>&ldquo;Arkadaşımın da dediği gibi, bazen olayların açıklaması çok basit olabiliyor! Açıkçası üzerinde iki ay öncesinin tarihi bulunan bir mektup almak beni çok şaşırttı.&rdquo;</p>

  <p>&ldquo;Evet, doğru, sanırım öyledir efendim. Bunu düşünemedik.&rdquo;</p>

  <p>&ldquo;Ayrıca...&rdquo; Poirot hafifçe öksürdü. &ldquo;Şu an bir ikilem içindeyim. Tam olarak ne yapacağımı kestiremiyorum. Bu mektupta, sizin de görebileceğiniz gibi Miss Arundell benden bir konuyu araştırmamı istediğini yazıyor. Tamamen özel bir konuyu.&rdquo; Dostum çok önemli bir şey açıklayacakmışçasına yeniden boğazını temizledi. &ldquo;Ancak ne var ki Miss Arundell ölmüş. Dolayısıyla ben de şimdi ne yapmam gerektiğini bilemiyorum. Acaba Miss Arundell bu koşullarda bana verdiği görevi yerine getirmemi ister miydi? Yoksa istemez miydi? Zor bir durum bu. Çok zor.&rdquo;</p>

  <p>İki kadın da arkadaşıma saygıyla bakıyorlardı.</p>

  <p>&ldquo;Sanırım en doğrusu Miss Arundell&rsquo;in avukatıyla konuşmak olacak. Kendisinin avukatı vardı değil mi?&rdquo;</p>

  <p>Ellen hemen yanıt verdi.</p>

  <p>&ldquo;Ah, evet efendim. Harchester&rsquo;de. Bay Purvis.&rdquo;</p>

  <p>&ldquo;Miss Arundell&rsquo;le ilgili her şeyi biliyordu değil mi?&rdquo;</p>

  <p>&ldquo;Öyle olduğunu sanıyorum efendim. Ben bildim bileli hanımımın tüm işleriyle Bay Purvis ilgilenirdi. Miss Arundell o kazadan sonra da yine onu çağırmıştı.&rdquo;</p>

  <p>&ldquo;Yani merdivenden düştükten sonra mı?&rdquo;</p>

  <p>&ldquo;Evet efendim.&rdquo;</p>

  <p>&ldquo;Evet... şimdi... bana bu kazanın tam olarak ne zaman olduğunu söyleyebilir misiniz?&rdquo;</p>

  <p>Aşçı kadın söze karıştı.</p>

  <p>&ldquo;Paskalya&rsquo;dan bir gün sonra efendim. Çok iyi anımsıyorum. Köşkte konuklar olduğu için o günü izinli olmama rağmen köşkte geçirmek zorunda kalmıştım. Onun yerine çarşamba günü izinliydim.&rdquo;</p>

  <p>Poirot hemen not defterini çıkardı.</p>

  <p>&ldquo;Tamam! Tamam! Bu yıl Paskalya ayın on üçüne denk gelmiş. Öyleyse Miss Arundell o kazayı ayın on dördünde geçirdi. Bu mektubu da bana kazadan üç gün sonra yazmış. Daha önce gönderilmemiş olması çok yazık. Ancak yine de geç olmayabilir...&rdquo; Sözlerine bir an ara verdi. &ldquo;Yanılmıyorsam... bana vermek istediği görev sözünü ettiğiniz o konuklardan biriyle ilgiliydi.&rdquo;</p>

  <p>Poirot boşa atıp doluyu vurmuştu. Ellen&rsquo;in yüzünde bir zekâ kıvılcımı belirdi. Hemen kendisini anlamlı anlamlı süzen aşçıya döndü.</p>

  <p>Ellen, &ldquo;Bu Bay Charles olmalı,&rdquo; diye mırıldandı.</p>

  <p>Poirot, &ldquo;Bana köşkte o sırada kimlerin bulunduğunu söylerseniz,&rdquo; dedi.</p>

  <p>&ldquo;Doktor Tanios ve karısı, yani Miss Bella, Miss Theresa ve Bay Charles.&rdquo;</p>

  <p>&ldquo;Bunların hepsi de Miss Arundell&rsquo;in yeğenleri mi?&rdquo;</p>

  <p>&ldquo;Evet öyle efendim. Tabii Doktor Tanios&rsquo;la hanımın doğrudan bir kan bağı yok. Aslında yabancı o, sanırım Yunan ya da öyle bir şey. Doktor Tanios Miss Bella&rsquo;yla evli, yani Miss Arundell&rsquo;in ablasının kızıyla. Bay Charles&rsquo;la Miss Theresa ise kardeş.&rdquo;</p>

  <p>&ldquo;Ah, evet, anlıyorum. Bir aile toplantısı. Peki, konuklar buradan ne zaman ayrıldılar?&rdquo;</p>

  <p>&ldquo;Çarşamba sabahı efendim. Doktor Tanios&rsquo;la Miss Bella, Miss Arundell&rsquo;in sağlığından endişelendikleri için ertesi hafta sonu yeniden geldiler.&rdquo;</p>

  <p>&ldquo;Ya Bay Charles&rsquo;la Miss Theresa?&rdquo;</p>

  <p>&ldquo;Onlar da bir sonraki hafta sonunu burada geçirdiler. Miss Arundell&rsquo;in ölümünden hemen önceki hafta sonunu.&rdquo;</p>

  <p>Poirot&rsquo;nun merakının doyumsuzluğunu hissedebiliyordum. Kafasındaki birtakım sorular cevabını bulmuştu. Ve bence artık ne kadar çabuk geri çekilse o kadar iyi olacaktı.</p>

  <p>Dostum da benimle aynı şeyleri hissediyor olmalıydı ki, &ldquo;Eh bien,&rdquo; dedi. &ldquo;Verdiğiniz bilgiler çok işime yarayacak. Sanırım avukatla görüşmem gerekiyor. Adının Bay Purvis olduğunu söylemiştiniz, değil mi? Yardımlarınız için tekrar teşekkür ederim.&rdquo;</p>

  <p>Eğilerek Bob&rsquo;un başını okşadı.</p>

  <p>&ldquo;Brave chien, va! Sen cesur bir köpeksin. Hanımını da çok se- viyormuşsun.&rdquo;</p>

  <p>Bob bu övgüye dostlukla karşılık verdi ve oyun oynayacağı umuduyla gidip kocaman bir kömür parçası getirdi. Ama bu yüzden azarlandı ve kömür de ağzından alındı. Bob yardım ister gibi bana baktı.</p>

  <p>Sanki, bu kadınlar, diyordu, bol yemek veriyorlar ama spordan hiç anlamıyorlar.</p>

  <p class="p11"><span class="t8">&nbsp;</span></p>
</body>
</html>
