<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>7. George&rsquo;ta Öğlen Yemeği</title>
</head>

<body>
  <h1 class="h11"><span class="th12">7.</span> George&rsquo;ta Öğlen Yemeği</h1>

  <p>Pazar alanına çıktığımızda Poirot&rsquo;ya, Bay Gabler&rsquo;ın mesleğinin hakkını verdiğini belirttim. Yanıtı sinsice gülümsemek oldu.</p>

  <p>&ldquo;Senden haber alamayınca hayal kırıklığı yaşayacak,&rdquo; diye ekledim. &ldquo;Şimdiden evi sana sattığını düşündüğünden eminim.&rdquo;</p>

  <p>&ldquo;Öyle de, korkarım bunda yanılıyor.&rdquo;</p>

  <p>&ldquo;Ne dersin, Londra&rsquo;ya dönmeden önce burada yemek yememiz daha doğru olmaz mı?&rdquo; diye sordum. &ldquo;Ya da istersen yolda bir yerlerde de yiyebiliriz.&rdquo;</p>

  <p>&ldquo;Sevgili Hastings Market Basing&rsquo;den o kadar çabucak ayrılmak niyetinde değilim. Buraya geliş nedenimiz hakkında hâlâ bir ilerleme kaydedemedik ki.&rdquo;</p>

  <p>Hayretten kalakaldım.</p>

  <p>&ldquo;İyi de... sevgili dostum... olan olmuş. O yaşlı hanım ölmüş.&rdquo;</p>

  <p>&ldquo;Doğru.&rdquo;</p>

  <p>Sesindeki ifade ona dikkatlice bakmama neden oldu. O abuk sabuk mektubun merakını uyandırdığı anlaşılıyordu. Tuhaf birtakım fikirlere saplanmış olduğu belliydi.</p>

  <p>Yavaşça, &ldquo;Poirot, kadın öldüğüne göre, artık araştırmanın ne yararı olabilir ki?&rdquo; diye sordum. &ldquo;Artık sana bir şey anlatamaz. Sorun her neyse geçti gitti.&rdquo;</p>

  <p>&ldquo;Bu gibi konularda ne kadar rahat ve kolay karar verebiliyorsun! Şunu belirtmeliyim ki Hercule Poirot son sözünü söylemeden hiçbir sorun halledilmiş sayılmaz.&rdquo;</p>

  <p>Poirot&rsquo;yla tartışmanın yararsız olduğunu çoktan öğrenmiştim. Yine de tedbirsizce sözlerime devam ettim.</p>

  <p>&ldquo;Ama kadın öldüğüne göre... &rdquo;</p>

  <p>&ldquo;Haklısın Hastings, doğru, çok doğru! Haklısın... Bu en önemli noktayı ne anlama geldiğinin farkına varmadan sürekli yineleyip duruyorsun. Aptallık bu! Bunun önemini anlayamıyor musun? Miss Arundell ölmüş.&rdquo;</p>

  <p>&ldquo;Ama Poirot, ölmesi çok doğal ve sıradan bir olay. Bunda tuhaf ya da şüpheli bir durum yok. Gabler da bunu belirtti.&rdquo;</p>

  <p>&ldquo;Gabler Littlegreen Köşkü&rsquo;nün iki bin sekiz yüz elli sterline kaçırılmayacak bir fırsat olduğunu da söyledi. Bu palavraya da inanıyor musun?&rdquo;</p>

  <p>&ldquo;Hayır hayır. Gabler&rsquo;ın evi satmak için elinden geleni yaptığının farkındayım. Herhalde köşkün baştan aşağı yenilenmesi gerekiyor. Ben onun da müşterisinin de bundan çok daha az bir parayı kabul etmeye hazır olduklarından eminim. Sokağa bakan büyük Gregoryen stildeki bir evi satmak hiç kolay olmasa gerek.&rdquo;</p>

  <p>Poirot, &ldquo;Eh bien, öyleyse,&rdquo; dedi. &ldquo;Durmadan sanki asla yalan söyleyemeyecek, sözüne tapılması gereken bir peygambermiş gibi, &lsquo;Gabler şöyle dedi, böyle dedi,&rsquo; diye yineleyip durma.&rdquo;</p>

  <p>Bu tartışma daha sürerdi ama tam itiraz edeceğim sırada George Hanı&rsquo;nın kapısına ulaştık. Poirot sertçe, &ldquo;Hişşşt,&rdquo; diyerek beni susturdu.</p>

  <p>Doğruca hanın lokantasına gittik. Burası pencereleri aralık duran, yemek kokan, küçük ama hoş bir yerdi. Yaşlı bir garson hemen yanımıza geldi, ağırkanlı, kesik kesik soluyan bir adamdı. Zaten lokantanın tek müşterisi de bizdik. Leziz bir kuzu pirzolası, haşlanmış kuşkonmaz ve fırında közlenmiş patates ısmarladık. Servis oldukça lezzetsiz haşlama sebze ve hardalla yapıldı. İtalyan peyniri ve çöreğin ardından da garson, kahve adı altında iki fincan çamur gibi bir su getirdi.</p>

  <p>Poirot tam o anda evi gezme izinlerini çıkararak garsondan adresler konusunda yardım istedi.</p>

  <p>Garson, &ldquo;Evet efendim,&rdquo; dedi. &ldquo;Bunların birçoğunun yerini biliyorum. Hemel Down beş kilometre kadar ileride. Much, Benham Yolu üzerinde. Naylor Çiftliği ise bir buçuk kilometre ötede. King&rsquo;s Head&rsquo;den sonra oraya giden direkt bir yol var. Bisset Konağı? Doğrusu orayı hiç duymadım. Littlegreen Köşkü ise hemen yakınımızda. Bir iki dakikalık yürüyüş mesafesinde.&rdquo;</p>

  <p>&ldquo;Ah, köşkü dışarıdan gördüğümü sanıyorum. Sanırım bunların arasında bana en uygunu o. Köşkün fazla tamire ihtiyacı yok değil mi? İyi durumda mı?&rdquo;</p>

  <p>&ldquo;Evet efendim, çok iyi durumda orası; çatısı, akarları, tesisat, hepsi sağlam. Tabii köşk eski stilde. Hiçbir şekilde modernleştirilmedi. Bahçesi tablo gibi. Miss Arundell bahçesiyle gurur duyardı.&rdquo;</p>

  <p>&ldquo;Köşk sanırım Miss Lawson diye birine aitmiş?&rdquo;</p>

  <p>&ldquo;Evet doğru efendim. Miss Lawson, Miss Emily Arundell&rsquo;in yardımcısıydı. Hanımefendi öldüğünde her şeyini ona bıraktı... evini ve tüm servetini.&rdquo;</p>

  <p>&ldquo;Sahi mi? Demek Miss Arundell&rsquo;in mirasını bırakacağı başka yakınları yoktu.&rdquo;</p>

  <p>&ldquo;Şey, pek öyle sayılmaz efendim. Miss Arundell&rsquo;in yeğenleri var. Ama Miss Lawson hep onun yanındaydı. Ve tabii Miss Arundell çok yaşlıydı, neyse, işte öyle...&rdquo;</p>

  <p>&ldquo;Sanırım Miss Arundell&rsquo;in köşkünden başka pek fazla bir şeyi yoktu.&rdquo;</p>

  <p>Doğrudan yöneltilmiş bir sorunun doğru yanıt sağlamakta kesinlikle başarısız olduğuna, yanlış bir varsayımın ise yalanlama bazında doğruyu ortaya çıkardığına birçok kez tanık olmuşumdur.</p>

  <p>&ldquo;Aksine efendim, aksine. Kesinlikle öyle değil. Yaşlı hanımın ölümünden sonra ortaya çıkan serveti herkesi şaşırttı. Vasiyetname ve kalan para, tüm olanlar, bütün bunlar gazeteye bile yansıdı. Miss Arundell&rsquo;in uzun yıllardan beri gelirine uygun lüks bir yaşam sürmediği anlaşılıyordu. Üç ya da dört yüz bin sterlin civarında bir miras bıraktı.&rdquo;</p>

  <p>Poirot, &ldquo;Beni şaşırtıyorsunuz!&rdquo; diye bağırdı. &ldquo;Peri masalı gibi bir şey bu, yoksul yardımcı birden çok zengin oluyor! Bu Miss Law- son genç mi bari? Eline geçen bu servetin keyfini sürebilecek mi?&rdquo;</p>

  <p>&ldquo;Şey, hayır efendim. Kendisi orta yaşlı biri.&rdquo;</p>

  <p>Garsonun sesinde öylesine artistik bir tonlama vardı ki, bu kadına, yani eski yardımcıya Market Basing&rsquo;de pek sempati duyulmadığı anlaşılıyordu. .</p>

  <p>Poirot düşünceli bir halde, &ldquo;Hiç şüphesiz yeğenleri büyük hayal kırıklığı yaşamıştır,&rdquo; dedi.</p>

  <p>&ldquo;Evet efendim. Bunun onlar için bir şok olduğundan eminim. Hiç beklenmedik bir şeydi. Bizim burada Market Basing&rsquo;de bir söz vardır. Kendinden ve kendi kanından canından olanlardan esirgediğin malı sonuçta kurtlar kapar. Tabii herkes kendi malını istediği gibi kullanır. Kimseye haksızsın denemez.&rdquo;</p>

  <p>&ldquo;Miss Arundell uzun yıllardır burada yaşıyor değil mi?&rdquo;</p>

  <p>&ldquo;Evet efendim. Miss Arundell ve kız kardeşleri ve tabii onlardan önce de müteveffa babaları General Arundell. Tabii ben onu anımsamıyorum. Ama sanırım çok ilginç biriymiş. Hint isyanında bulunmuş.&rdquo;</p>

  <p>&ldquo;Generalin birkaç kızı mı varmış?&rdquo;</p>

  <p>&ldquo;Ben kızların üçünü hatırlıyorum. Sanırım evli dördüncü bir kızı daha varmış. Miss Matilda, Miss Agnes ve Miss Emily. Önce Miss Matilda öldü. Sonra Miss Agnes. Ve sonunda Miss Emily.&rdquo;</p>

  <p>&ldquo;Yakın bir tarihte mi öldü?&rdquo;</p>

  <p>&ldquo;Mayısın başında, nisanın sonlarına doğru da olabilir.&rdquo;</p>

  <p>&ldquo;Uzun süreden beri hasta mıydı?&rdquo;</p>

  <p>&ldquo;Arada sırada yatakta yatacak kadar ağırlaşıyordu. Sağlığı bozuktu. Bir yıl önce sarılık yüzünden az kalsın ölüyordu. Hastalığının ardından bir süre limon gibi sapsarı bir yüzle dolaştı durdu. Evet, yaşamının son beş yılında sağlığı oldukça bozuktu.&rdquo;</p>

  <p>&ldquo;Herhalde burada iyi doktorlar vardır?&rdquo;</p>

  <p>&ldquo;Şey, tabii, Doktor Grainger var. Kırk yıla yakın bir zamandan beri burada, kasabadakilerin çoğu ona gider. Biraz aksi ve huysuzdur, tuhaflıkları vardır ama gerçekten iyi doktordur. Ondan daha iyisi olamaz. Doktor Grainger&rsquo;in genç bir ortağı da var. Doktor Donaldson. Şu günümüz doktorlarından. Bazıları onu tercih ediyor. Sonra Doktor Harding. Ama hatalı olduğunu söyleyemem.&rdquo;</p>

  <p>&ldquo;Sanırım Miss Arundell&rsquo;in doktoru Grainger&rsquo;di?&rdquo;</p>

  <p>&ldquo;Oh, evet. Miss Arundell&rsquo;i birçok kez kritik durumdayken kurtardı. Doktor Grainger, isteseniz de istemeseniz de sizi zorla yaşatan doktorlardandır.&rdquo;</p>

  <p>Poirot başını salladı.</p>

  <p>&ldquo;İnsan biryere yerleşmeden önce orası konusunda yeterince bilgi sahibi almalı. İyi bir doktor olması çok önemli.&rdquo;</p>

  <p>&ldquo;Çok haklısınız efendim.&rdquo;</p>

  <p>Poirot hesabı istedi. Garsona bol bahşiş bırakmayı da ihmal etmedi.</p>

  <p>&ldquo;Teşekkür ederim efendim. Çok teşekkür ederim. Umarım buraya yerleşirsiniz.&rdquo;</p>

  <p>Poirot hiç çekinmeden yalan söyledi.</p>

  <p>&ldquo;Ben de öyle.&rdquo;</p>

  <p>George Hanı&rsquo;ndan çıktık.</p>

  <p>Sokakta, &ldquo;Bu kadarı yeterli mi, tatmin oldun mu dostum?&rdquo; diye sordum.</p>

  <p>&ldquo;Hayır... Hiç yeterli değil dostum.&rdquo;</p>

  <p>Düşünmediğim bir tarafa yöneldi.</p>

  <p>&ldquo;Şimdi nereye gidiyorsun Poirot?&rdquo;</p>

  <p>&ldquo;Kiliseye dostum. Çok ilginç olabilir. Pirinç eşyalar, ikonalar, eski heykeller.&rdquo;</p>

  <p>Şüpheyle başımı salladım.</p>

  <p>Poirot kilisenin içine şöyle birgöz attı. Kilisenin rehberinde Erken Dönem&rsquo;de yapılmış olduğu yazıyorduysa da daha sonra Victoria Dönemi vandalizminin etkisiyle öylesine bir restorasyon geçirmişti ki geriye ilgi çekecek çok az şey kalmıştı.</p>

  <p>Poirot daha sonra da sözde amaçsızca kilisenin yanındaki mezarlıkta dolaşmaya başladı. Arada sırada mezar taşlarını okuyor, belirli ailelerdeki ölüm sayılarına ilişkin yorum yapıyor, zaman zaman kendine ilginç gelen bir isim okuyunca bağırıyordu.</p>

  <p>Sonunda bir mezarın önünde durduğunda aslına bakılırsa hiç şaşırmadım. Başlangıçtan beri amacının bu olduğunu anlamıştım.</p>

  <p>Yazısı hafiften silinmiş, etkileyici mermer taşında şunlar yazılıydı.</p>

  <p class="p13">JOHN LAVERTON ARUNDELL</p>

  <p class="p13">ANISINA İTHAFEN</p>

  <p class="p13">24. HİNT ALAYI KUMANDANI</p>

  <p class="p13">MAYIS 1888&rsquo;DE VEFAT ETTİ.</p>

  <p class="p14">YAŞ 69</p>

  <p class="p13">MATİLDA ANN ARUNDELL</p>

  <p class="p14">10 MART 1912&rsquo;DE VEFAT ETTİ.</p>

  <p class="p13">AGNES GEORGINA MARY ARUNDELL</p>

  <p class="p14">KASIM 192l&rsquo;DE VEFAT ETTİ.</p>

  <p class="p14">Ve nihayet, henüz yeni yazılmış bir mezar taşı</p>

  <p class="p13">EMILY HARRIET LAVERTON ARUNDELL</p>

  <p class="p1">1 MAYIS 1936&rsquo;DA VEFAT ETTİ.</p>

  <p>Poirot bir süre taşı inceledi. Sonra da usulca Miss Arundell&rsquo;in ölüm tarihini tekrarladı</p>

  <p>&ldquo;1 Mayıs... 1 Mayıs... Ve ben onun mektubunu bugün aldım, 28 Haziran&rsquo;da. Anlıyorsun değil mi Hastings, bu durumun aydınlatılması gerekiyor.&rdquo;</p>

  <p>Anlıyordum.</p>

  <p>Daha doğrusu Poirot&rsquo;nun bu olayı aydınlatmak niyetinde olduğunun farkındaydım.</p>

  <p class="p5"><span class="t8">&nbsp;</span></p>
</body>
</html>
