<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>"Bir şey fark etmeyecektir," demişti Susan, Ben nedenini şimdi anlıyordu.</p>
<p>Hastanenin kayarak açılan cam kapıları görev bilinciyle geri çekildi. Lobiden geçti, ilk aralıktan sağa döndü ve koridorda ilerledi. Birkaç kişinin yanından geçti, ancak kimşeye selam vermedi. Bu günlerde yapılacak en iyi şey buydu. Kasabada tanıdık bir simaydı fakat sokaklarda ve binalarda öldüğü henüz keşfedilmemiş bir hayalet gibi tek başına yürüyordu. İnsanlar onu kaçamak bakışlarla inceliyor, onun bulunduğu bir ortamda çocuklarını kendilerine daha yakın tutuyor ve yanlarından geçerken ondan uzak durmaya gayret ediyorlardı. Oğlu, bu kasabayı bir hastalık, enfeksiyon veya veba gibi yok etmişti. Ben ise VVintersville’de daha suçlu olduğunu savunanlar bulunmasına rağmen yardım ve yataklıktan suçlanıyordu. Sonuç olarak, hoş karşılanmayan bir şüpheliydi. Eğer gidebilecek bir yeri olsaydı, kasabayı aylar önce terk ederdi.</p>
<p>Ama ailesini kaybettiği yer burasıydı, bu kasabaydı. Susan ve çocuklar ortadan kaybolduğunda ülkenin öbür ucunda bulunmalarına rağmen, Ben onları çok daha öncesinde kaybetmişti. Yetersiz iletişim bağlantılarında, fark etmediği ipuçları ve kulak vermediği mesajlar nedeniyle kaybetmişti onları. Hayır, buradan gidemezdi, ailesinden kalan tek somut bağlantıyı ardında bırakamaz, bir zamanlar dokunmuş oldukları şeylerden, bir zamanlar içinde yaşadıkları odalardan, bir zamanlar ev dedikleri yerden uzaklaşamazdı.</p>
<p>Aklında bu düşüncelerle ilerlerken hediyelik eşya dükkânından çıkan kıza az kalsın çarpacaktı.</p>
<p>"Monica," dedi Ben, kız yüzünü buruşturup sanki bulaşıcı bir hastalıkmış gibi çekildiğinde.</p>
<p>Ben yine de kıza baktı, onu oğlunun gözüyle görmeye çalışıyordu. Thomas’ın ormanda onu kovaladığı, vücudunu parçaladığı ve yağmurun altında ölüme terk ettiği doğruydu. Monica, bir daha eskisi gibi olamayacak, oğlunun ona yaptıklarından asla tam olarak kurtulamayacaktı. Fakat Thomas’ın daha sonra onu umursaması, sapkın bir şekilde onu sevmesi mümkün müydü? <i>Böyle bir yeteneği var mıydı? </i>Yoksa onunla oynamış, Monica’nın hayatta kalışından, kendisinin kanlı canlı bir eseri olmasından mı etkilenmişti? Aynı zamanda, Monica’nın bir zamanlar onda ne bulduğunu, oğlunun içinde gizli bir iyilik duygusu taşıyıp taşımadığını merak ediyordu.</p>
<p>"Ben..." duraksadı, onunla bağlantı kurabilecek bir yöntem, düşündüğü şeyleri sorabileceği bir yol arıyordu. "Nasılsın?"</p>
<p>Vücudunu kendini savunurcasına geri çekmiş olan Monica cevap vermeden ona baktı.</p>
<p>"Babanın hastanede olduğunu duydum," dedi öne doğru sendeleyerek. "Zatürre, öyle değil mi? Ben... Sadece üzüldüğümü bilmeni istedim. Umarım yakında iyi-"</p>
<p>Monica öyle sert bir şekilde, "Babamdan uzak dur," dedi ki, Ben kızın ona vuracağım sandı.</p>
<p>"Üzgünüm," dedi Ben yanından geçip koridorda ilerlemeye devam ederken. "Ben böyle olsun ist—"</p>
<p>"Benden de, ailemden de uzak dur," dedi Monica arkasından.</p>
<p>Ben, koridorun sonuna ulaştı ve bodrum katma inen kapının kulpunu tuttu.</p>
<p><i>"Beni duyuyor musun?"</i> Monica’nın koridorda yankılanan sesi yüksek ve cüretkârdı.</p>
<p>Ben, kapıyı ittirdi ve merdiven boşluğuna adım attı. Burası oldukça sessizdi ama havalı pistonları yavaşça kapanırken Monica’nın sesi açık kapıdan içeri giriyordu. Ben hızla aşağı kata inmeye çalışırken Monica’nın sözleri onu takip etti. "<i>Bizden uzak dur. Duyuyor musun? Sen ve manyak ailenin geri kalanı, hepimizden uzak durun!"</i></p>
<p>Sam Garston, o gün üçüncü kez konuta geldi ve evin girişinde durdu. Ben’in arabası evin önünde park halindeydi, Sam de polis arabasmı onun arkasına çekerek motoru kapattı. İçini çekti. Burada hiçbir işi olmadığını biliyordu. Ben, artık resmi soruşturmaya tabi değildi. Tartışacak yeni bir bilgi ya da aralarındaki durumda herhangi bir değişiklik yoktu. O halde neden buraya gelip duruyorum? diye sordu kendine. Ne arıyorum? Ne bulmayı umuyorum? Belki de hiçbir şey, diye düşündü araçtan çıkıp ön kapıya doğru ilerlerken, ayakkabıları kaldırım taşlarında hafifçe tıkırdıyordu. Kulağa ne kadar tuhaf gelirse gelsin, Sam kendini hâlâ Ben’in arkadaşı görüyordu, üstelik geride kalan birkaç arkadaşından biriydi. Muhtemelen Ben’in bir arkadaşı olarak, son ayların gerginliğinin ardından hayatı nasıl gidiyor diye görmeye geliyordu. Kasabadaki insanların ona nasıl davrandığını görmüştü, ortak görüşleri hiçbir tereddüt ya da merhamet göstermeden üzerine yağıyordu. Sam onları suçlamakta güçlük çekiyor olsa da, adamla empati kurmadan edemiyordu. Ben’in yanında onu destekleyen, konuşabileceği hiç kimsesi yoktu. Bu yüzden kasabada hâlâ onun için endişelenen birisi olduğunu, istediği takdirde konuşabileceği birisi bulunduğunu anlatmak ve onu kontrol etmek için bir kez daha uğramıştı.</p>
<p>Verandanın merdivenlerini çıktı ve kapıyı üç kez tıklattı.</p>
<p>içeriden aceleyle yürüyen birinin ayak sesi duyuldu. Bir an için, Sam, Thomas’ın geri döndüğünden emin olarak heyecanlandı. Zihninde, kapınm tamamen açıldığını ve ılık bahar havasında yay gibi yukarı sıçrayan kanla birlikte elinde Sam’in boynunu ikiye kesmek için kullandığı bıçakla kendisine bakan oğlanın suratını gördü.</p>
<p>İri bir şey kapıya öyle vuruyordu ki kapının menteşelerinden sallanmasına neden oluyordu. Sam, sağ elini silahının üzerine yerleştirerek geriye doğru bir adım attı. Tam o esnada kapının arkasındaki köpeğin böğürtüyle karışık uluması duyuldu: "UUUUUUUUUÜ UUUUU! UUUUü UUUU UUUUU!!!"</p>
<p>"Kapıyı zaten bir kez değiştirdim" dedi arkasındaki yoldan biri ve Sam, hızlıca sırtını dönerek silahını kılıfından çıkarmaya yeltendi.</p>
<p><i>“Hey, yavaş ol,"</i> dedi Ben, elindeki uzun saplı küreği bırakıp avuç içlerini göstererek.</p>
<p>Sam, silahı yerine yerleştirdi. "Arkamdan işler çevirme, Ben."</p>
<p>"Öyle bir amacım yoktu," diye garanti verdi Ben. "Yani," etrafına bakındı, "burası <i>benim</i> mülküm. Kasabanın herhangi bir yerinde hoş karşılanmayabilirim, ama <i>burada </i>olmaya hakkım var diye düşünüyorum."</p>
<p>Sam merdivenlerden indi ve ön bahçeyi geçerek ona katıldı. Küreğe bakarak başını salladı. "Bahçe işleriyle mi uğraşıyorsun?"</p>
<p>"Son zamanlarda aklıma hendek yapma fikri geldi de." Ben küreği aldı ve evin duvarına yasladı.</p>
<p>"Komşuların çocuklarıyla hâlâ sorun yaşıyor musun? Sana daha önce de söyledim, gidip aileleriyle konuşabilirim."</p>
<p>"Hayır, sorun yok," dedi Ben. "Çoğunlukla zararsız muziplikler yapıyorlar. Atılan taşlardan dolayı kınlan iki camı değiştirmek zorunda kaldım, ama bu yaşananların en kötüsüydü. En iyisi onları görmezden gelmek."</p>
<p>"Bu kasabada vandallığı görmezden gelmiyoruz. Buna bir son vermemi istediğinde bana haber ver, son vereyim."</p>
<p>Ben başıyla teyit etti.</p>
<p>"Daha başka neler yapıyorsun?"</p>
<p>"İdare ediyorum."</p>
<p>"Adli Tabip Ofisi'ndeki işinden ayrıldığını duydum."</p>
<p>"Evet," dedi Ben. "Artık yapamıyordum. Orada çok fazla kötü hatıram var."</p>
<p>"Nat seni özleyecektir. Seni örnek alıyordu."</p>
<p>"Arada bir eve uğruyor," dedi Ben gülümseyerek.</p>
<p>Sam, sessiz banliyö sokağma baktı. Bisikletli bir çocuk geçiyordu. "Susan'dan haber alıyor musun?" diye sordu Şef kendisine engel olamadan. "Seninle bağlantı kurmaya çalışıyor mu?"</p>
<p>"Hiçbir haber yok," dedi Ben ve kariyerinin çoğunu doğruyla yalam ayırt etmekle geçirmiş olan Sam, Ben’in bir şeyler sakladığını biliyordu.</p>
<p>"Biliyorsun, onlar için en iyisi teslim olmalarıdır. Meksika sınırını geçtiklerini biliyoruz ve şu anda bile onları takip edenler var. Yakalanmaları an meselesi. Fazla uzun sürmeyecek."</p>
<p>Ben, sanki cevap verecekmiş gibi göründü, ancak bunun yerine konuyu değiştirdi. "Kalbin nasıl?"</p>
<p>Sam, gülümsedi. Ben’in ailesinin ortadan kaybolduğu gün geçirdiği kalp krizinin ardından hastanede geçirdiği beş günü hafızasından çoktan silmişti. "Yeni gibi sağlam," dedi Sam sağ eliyle göğsüne hafifçe vururken.</p>
<p>Ben, başını salladı. "Sanırım öyle ya da böyle, hepimizin zamanı kısıtlı," dedi park halindeki polis aracına doğru yürürlerken.</p>
<p>Sam bunu bir süre düşündü, ardından arabasının kapısını açtı ve iri vücudunu içeri yerleştirdi. "Seni rahat bırakayım da hafta sonunun tadını çıkarmaya devam et. Konuşmak istersen beni ararsın." Anlayışlı gözlerle Ben’e baktı. "Onlardan haber alırsan benim iletişime geçeceğinden eminim, öyle değil mi Ben? Bu durumda bir suç ortağı olmak istemezsin."</p>
<p>"Ben zaten suç ortağıyım," dedi adam Şef’e arkasını dönüp elinde kalan tek sığınağın kapışma doğru ilerlerken. "Zaten suç ortağıyım."</p>
<p>Ben toprağın içine gömülmüş ahşap kasaya yukarıdan baktı, kızarmış yüzünden ter akıyordu. Kasaya ulaşana kadar toprağı yarım saat boyunca kazmıştı. Kollan toprağa ve direnişine alışıyordu, Ben, bu işte gitgide daha iyi oluyordu.</p>
<p>Uzun saplı kürek, ayakucunda yatıyordu. Sam ziyaret ettiğinde onu neden ön bahçeye götürdüğünü merak etti. İçgüdüsel bir davranıştı, fakat Ben doğru hareket olup olmadığından emin değildi. İri adamın meraklı bir doğası vardı, gözünden hiçbir şey kaçmazdı. Belki de Ben yakalanmak istiyordu ama yakalanacağını sanmıyordu. Küreği beraberinde götürmek istemişti çünkü bir şeyi saklamanın en iyi yolu, onu hiç saklamamaktı. İnsanlar önlerinde olan şeylere fazla dikkat etmezdi. Bunu geçen sene en iyi şekilde öğrenmişti.</p>
<p>Ellerinin ve dizlerinin üzerine çökerek kollarım çukura uzattı. Kasayı köşelerinden yakalamak için toprağı kenara itti, kasayı yukarı çekerek yanındaki çimlerin üzerine bıraktı. Kasanın içinde poşete sanlı kamp çantası vardı ve Ben onu yukarı çıkarmıştı. Ayağa kalktı, çantayı poşetten ayırdı ve nazik bir şekilde eve taşıdı.</p>
<p>Mutfağa ulaşınca, elindekini masanın üzerine bıraktı ve fermuarını açtı. İçinde pasaportu, Meksika haritası,</p>
<p>banknotlar halinde on bin dolar ve geçen iki ay boyunca belli aralıklarda posta kutusuna gelen kartpostallar vardı. Mutfak masasının üzerinde üç gün önce eline geçen başka bir kartpostal daha bulunuyordu. Kartpostalın üzerinde rengârenk bahçelerin arasından yükselen bir kilise görünüyordu. <i>Villahermosa,</i> yazıyordu, <i>La Esmeralda del Sureste. </i>Çok güzel bir köydü. Güneydoğunun zümrüdüydü. Arka tarafta ise Ben’in adı ve adresi dışında hiçbir şey yazmıyordu. Ama mesaj oldukça açıktı: <i>Buradayız. Güvendeyiz. İstiyorsan gel.</i></p>
<p>İlk kartpostalın Tampico kasabasından geldiğini hatırlıyordu. Ortadan kaybolmalarından iki buçuk ay sonra posta kutusunda belirmişti. Zarfların arasından önündeki masaya düştüğünde, posta kutusuna gelen şeyleri gözden geçiriyordu. Eline alıp öne ve arkaya çevirmişti, merak etmişti ama önemini kavrayamamıştı. Hafif eğimli ve kıvrımlı el yazısını görünce tüm vücudu ürpermişti, kesinlikle Susan’ın el yazısıydı. Garip bir hayvan türüyle karşılaşan şaşkm bir biyolog gibi uzun bir süre o kartpostala bakmıştı. En sonunda, ön tarafım incelemek için kartı tekrar çevirmişti. <i>Tampico</i> yazılmıştı bitişik, pembe bir el yazısıyla ve üzerinde beyaz kumlu bir plaj ile suyun yüzeyinde doğmakta olan güneşin parıltıları görünüyordu. <i>"Tampico," </i>diye tekrarlamıştı kendi kendine ve kelime kendi kulağma bile gerçek üstü, başka bir dünyaya aitmiş gibi geliyordu. O an içinde oradan ayrılma, uçak bileti alarak çekip gitme, her şeyi ardında bırakıp son iki aydır ailesine dair aldığı tek haberi takip etme dürtüsü oluştu.</p>
<p>Üzerinde birkaç kez düşününce bunu yapmaktan vazgeçti. En büyük endişesi, <i>Ya sadece oradan geçip gidiyorlarsa? </i>idi. Oraya vardığında kansı ve çocuklarının çoktan ayrıldığını öğrenirse? Oraya gitse bile ailesini nasıl bulabilirdi ki? Sokaklarda dolanıp insanlara bildiği tek dil olan İngilizce ile Thomas ve Joel’i tarif ederek, iki çocuğunu ve yanlarındaki Amerikalı bir anneyi görüp görmediklerini mi soracaktı? Tampico, bir turist merkeziydi. Bu tanıma uyan kimbilir kaç aile vardı orada? Hayır, bu işe yaramazdı. Devam edebilmek için daha fazlasma ihtiyacı vardı.</p>
<p>Bu yüzden, beklemeye karar verdi; Susan’ın nerede olduklarını bildiren bir kartpostal atması, devamının geleceğini gösteriyordu. Başka haber gelmeden beş hafta geçti. Her gün, bu sefer o günün geldiğinden emin olarak posta kutusunu karıştırıyor, faturaları, katalogları, gereksiz postaları alt üst edip hiçbir şey bulamadığında kalbi sızlıyordu.</p>
<p>Ardından o gün, geldi. İkinci bir kartpostal ulaştı. Ön tarafta piramit şeklinde bir kalıntı, üzerinde ise <i>El Tahin</i> yazısı vardı. Bu ismi bilgisayarındaki elektronik arama motoruna girince Meksika’da, Tampico'nun 400 kilometre ötesindeki Gulf Körfezi boyunca uzanan Veracruz'un kuzeyindeki ünlü bir arkeolojik bölge olduğunu öğrendi. Yola devam etmişlerdi. Ben, peşlerinden gidecekti, karar vermişti.</p>
<p>Bu defa başka bir endişe belirdi. Takip edilecek miydi? Susan çocukları alıp kaçtığından beri hem Şerif Departmanı, hem de FBI onu gözetliyordu. Eğer birdenbire Meksika’ya bilet ayırtırsa elbet birinin bundan haberi olacaktı. Bir akşam arabayla yola çıkmanın daha doğru olacağına karar vermişti ve önündeki masanın üzerine büyük bir</p>
<p>Meksika haritası sermişti. Elini bilinçsiz bir şekilde Alex’in geniş kafasında gezdirirken, incelemek üzere haritanın başına oturmuştu. Birdenbire, aklına daha önce hiç düşünmediği bir şey geldi. <i>Köpeği ne yapacaktı?</i> Alex geride kalan tek ailesi ve onu terk etmeyen yegâne canlıydı. Ancak, 80 kiloluk bir köpekle göze batmadan seyahat etmek kolay değildi. Köpeği veterinere bırakmak sorun olabilirdi ve onu sınırdan geçirebileceğine dair şüpheleri vardı. En sonunda, güvenebileceği tek kişiye sordu.</p>
<p>"Hiç sorun değil, Dr. S. O koca ucubeyi bana bırakabilirsin."</p>
<p>"Bir süre ortalarda olmayabilirim, Nat. Ne zaman geri döneceğimi bilemiyorum. Bununla baş edebileceğinden emin mi-"</p>
<p>"Bana bira stoğu yapıp elektrik faturalarımı ödemeye devam et, sonra istersen altı aylığına Çin’e git, umurumda</p>
<p>olmaz."</p>
<p>Başka bir şey daha vardı. Bu sabah posta kutusuna bırakılmıştı; başka bir kartpostal, ön tarafında <i>'Vıllahermosa, La Esmeralda del Sureste</i>'yazıyordu. Bir önceki konumlarını acilen değiştirmeleri gerekmiş gibi önceki kartpostaldan bir hafta sonra gelmişti. Aniden yer değiştirmeleri konusunda birkaç sebep düşünebiliyordu, ama öne çıkan, oğlunun bir cinayet daha işlemiş olmasıydı. Zihninde dişleyerek eti koparılmış cesetleri görebiliyordu ve kendi kendine bir kez daha sordu: <i>Bu kovaladığım nasıl bir yaratık? Ve onu bulunca ne yapacağım?</i> Nat’in sesi, onu bulunduğu ana geri döndürdü.</p>
<p>"Hey, Dr. S. Beni dinliyor musun?" Nat, dünyanın birçok yırtıcıyla dolu olduğunu ve inanmak istemediğimiz kadar yakınımızda bulunduklarını idrak eden gözlerle Ben’in yüzünü inceliyordu.</p>
<p>Ben arka cebinden Tampico'dan gelen ilk kartpostalı çıkardı. "Senden bir iyilik daha isteyeceğim," dedi.</p>
<p>"Nedir o?"</p>
<p>"Bana bunu gönderen arkadaşımdan başka kartpostallar da bekliyorum." Kartpostalı Nat’in eline tutuşturdu. "Eğer posta kutusuna bundan başka kartpostal gelirse," işaret parmağıyla kartpostalın tepesine dokunuyordu, "bunu bilmem gerekiyor. Haber almak için seni belli aralıklarla arayacağım."</p>
<p>Nat, şüpheli bir şekilde ona baktı. "Bunları bir <i>arkadaşın</i> gönderiyor, öyle mi"</p>
<p>Ben, onaylayarak başını yavaşça salladı. Bu riske girdiği için kendini aptal gibi hissediyordu, ancak başka bir yere geçtiklerini öğrenebilmesinin tek yolu buydu. Birisine güvenmek zorundaydı ve o birisi de karşısında duran yirmi iki yaşındaki bu sırık olmuştu.</p>
<p>"Sanıyorum ki bu arkadaştan... mesela, Şef Garston’a bahsetmemi istemiyorsundur diye düşünüyorum."</p>
<p>Ben’in yüzü değişmedi, herhangi bir ifade belirmedi ya da en azından böyle umuyordu. "Şef Garston bu arkadaşımla ilgilenmez, Nat. Ben olsam onu bununla meşgul etmezdim."</p>
<p>"Haklısın," dedi Nat. "Onu böyle şeylerle gereksiz yere meşgul etmiş olurum."</p>
<p>"Teşekkür ederim," dedi Ben, bu sözleri daha içten söylemişti. Tam ayrılmak üzereydi ki Nat’in söylediği bir şey, olduğu yerde kalmasına neden oldu.</p>
<p>"Onları aramaya çıkmanın zamanı gelmişti."</p>
<p>Ben arkasına dönüp asistanına baktı. "Öyle mi?"</p>
<p>Nat’in yüzü durgun, gözleri açık ve samimiydi. "Ben olsam arardım," diye cevapladı.</p>
<p>"Peki ya onları bulsaydm?" diye sordu Ben. "O zaman ne yapardın?"</p>
<p>Nat omuzlarını silkti. "Bilmem. Sanırım onları eve getirmeye çalışırdım."</p>
<p>"Onu kurtarabileceğimi sanmıyorum," dedi Ben. "Durmayacaktır. Onun yüzünden daha çok masum ölecektir."</p>
<p>"Belki o konuda yapabileceğin bir şey yoktur," dedi Nat, "belki de vardır. Belki olay sadece Thomas'la ilgili değildir. Hepiniz için en iyi olanı bulmak zorundasınız. Öyle değil mi?"</p>
<p>Gözlerini karanlıkta açtı, tam olarak hatırlayamadığı bir rüyanın parçaları tıpkı hırpalanmış bir şal gibi omuzlarından döküldü. Bir şey onu uyandırmıştı, muhtemelen bu saatlerde sokakta acı acı havlayan köpekti. Dinledi. Sağ taraftan Ben ile paylaştığı büyük dolabm yanından kaşınma sesleri geliyordu. Alex kapıyı kafasıyla ittirerek dün gece odalarına girmiş ve yanlarındaki zemine kıvrılmış olmalıydı. Susan, kalkıp onu dışarı çıkarmalıydı.</p>
<p>Odanın köşesindeki bir sandalye hareket etti. Susan donup kaldı, karanlığın içindekini görebilmek için gözleri kocaman açılmıştı. <i>Birisi içeride onlarla birlikteydi.</i> Birisi evlerine girmişti ve... Hayır... Bu doğru değildi. Neredeydi o? Kendisini tamamen uyanmaya zorladı ve bunu yapar yapmaz içinde bulunduğu durumun gerçeğiyle yüzleşti. Aslında kâbus olmayan bir kâbus ya da varlığı kâbus gibi olan bir gerçekti. Komşusundan gelen bir telefon <i>("Evinin önünde birkaç tane polis arabası var.")...</i> Mümkün olduğunca nakit para çekebilmek için aceleyle uğradığı banka... Çölün ortasında çılgınca bir sürüş... Sınırdan geçtikleri sırada yaşadığı gergin, kalp sıkıştıran dakikalar... Ve şimdi... Hatırlayamadığı bir şehirdeki otel odası. Bundan önce kaç otelde kalmışlardı? Tanınmazlığın ince peçesi altında, hayatta kalma koşullarını zorlayarak kaç gece geçmişti? Köhne otellerin</p>
<p>kırık dökük yataklarında uyuyarak geçirdikleri kaçıncı geceydi? Susan, buna daha ne kadar dayanabilirdi?</p>
<p>Kaşınma sesi tekrar duyuldu ve Susan bu defa sesin nereden geldiğine daha çok odaklanmaya çalıştı. Hafifçe ayrılmış perdelerin arasından gelen belli belirsiz bir ışık, odayı biçimsizce aydınlatıyordu. Yatağınm ayak ucundaki sandalyede biri oturuyordu. Sesin geldiği yer burasıydı, düzleştirilmiş bir maddenin üzerinde sürekli hareket eden bir kalemin çıkardığı hışırtıydı. Gözü ışığa alıştığında ve gölgeler daha belirgin hale geldiğinde, orada oturanın Thomas olduğunu fark etti. Sandalyede oturuyor ve uyudukları sırada duygusuz gözlerle onları izliyordu. <i>Ne yapıyor? </i>diye merak etti Susan. Kalemin hışırtısı hâlâ duyuluyordu.</p>
<p>Susan, yataktan onu izledi. Onu korumak için her şeyini feda ettiği ve sırrını kendi sıraymış gibi kalbine gömdüğü çocuk karşısında duruyordu. <i>Peki ne karşılığında?</i> diye sordu kendine. <i>Tüm bunlar neyin karşılığında?</i> Önceden yaşadıkları hayat arhk bitmişti ve gelecek günler de içinde bulunduğu oda gibi garip ve belirsizdi. Sınırı geçtikten sonra ilk birkaç hafta boyunca kafa yorduğu tek strateji kaçmak ve saklanmaktı. Peki şimdi ne olacaktı? Sırada ne vardı? Bundan sonraki hayatlarını ne uğruna yaşayacaklardı? Cevabın belirsizliği öylesine barizdi ki tabut kapağının üzerine kapandığını hissediyordu.</p>
<p>Hışırtı sona erdi, büyük oğlunun vücudu, transa geçmiş gibi dimdik ve hareketsiz durdu. Önceden olduğu gibi, hâlâ uyuyormuşçasına, yavaş ve düzenli nefes almaya devam etti. Thomas’ın, açık olan gözlerini karşıdan fark edip edemeyeceğini merak etti ve her ihtimale karşı göz ka-</p>
<p>paklarını yarı açık tuttu. Kalp atışlarının ritmini kulaklarında duyabiliyor, vücudunda yükselen tansiyonu hissedebiliyordu. Acaba <i>ondan korkmaya ne zaman başlamıştı? </i>Hissettiği buydu, değil mi? Korkuyor, kızıyor ve hem annesini hem de kardeşini böyle bir duruma soktuğu için ondan nefret ediyordu. Onu seçim yapmaya zorlamıştı ve Susan, yanlış bir seçim yaptığını fark etmişti. Bir anne olarak kendisini hayal kırıklığına uğratmıştı, aynı şey Joel için de geçerliydi. Onları korumaya çalışırken, çocuklarına iyilik yapmaktan çok zarar vermişti ve şimdi, her biri kendi tarzıyla, bu günahın bedelini ödüyordu.</p>
<p>Thomas, sandalyeden kalktı ve yatağa doğru yürüyerek pikenin altında yatan Susan’ın ve küçük kardeşinin yanında durdu. Susan gözlerini biraz daha kapadı, onu yalnızca kirpiklerinin arasından izliyordu. İstese, elini uzatıp Thomas’ın bacağına dokunabilirdi.</p>
<p>Susan’a uzun gibi gelen bir süre boyunca orada bekledi. Güneş, ufukta iyice belirmeye başlamıştı ve oda her geçen dakika daha da aydınlanıyordu. Uzakta bir horoz öttü ve sanki çiftçinin baltasıyla susturulmuş gibi seslenişinin orta yerinde sustu. Thomas eğildi ve elini Joel’in omzuna yerleştirdi. Harekete geçmeye hazır hale gelen Susan’ın kasları gerilmişti. Gitgide hızlanan bir şekilde alıp verdiği soluğunu artık kontrol edemiyordu.</p>
<p>Thomas, elini kardeşinin omzundan çekerek yeniden doğruldu. Joel’i bir süre daha inceledikten sonra arkasını döndü ve kapıya ulaşmak için odanın diğer tarafına yürüdü, kilidi açarak kapıyı geçişine izin verecek kadar araladı. Kapı arkasından kapanırken hafif bir klik sesi çıktı.</p>
<p>Susan pikenin altından çıktı ve ayağa kalktı, pencereye ulaşmak için karşıya yürüdü. İkinci kattaki tırabzanların arasından aşağıdaki otoparkı görebilmek için perdeyi birkaç santim araladı. Aşağı inmekte olan Thomas’ın kafasını görebiliyordu. İlgisini tekrar odaya; uyumakta olan oğluna, köşede hazır vaziyette bekleyen bavullara, yanındaki masanın üzerinde duran plastik kaplara ve peçetelere çevirdi. İçeri daha fazla ışık girmesi için perdeyi biraz daha araladı. Masanın üzerinde başka bir şey daha vardı, Thomas’ın üzerinde karalama yaptığı şeyi daha yakından görmek için eline aldı.</p>
<p>Susan’ın Joel ile hemen hemen aynı yaşta olan Meksikalı bir kızla çektiği fotoğraftı. Geçen birkaç ay içinde yaşamlarının normalleştiği, durumlarındaki boğucu gerçekliğin geçici olarak sıradanlaştığı anlar yaşanmıştı. Bu fotoğraf öyle bir anı, Susan’ın benzin aldığı ve market alışverişi yaptığı bir zamanda Joel’in küçük bir kızla kurduğu kısa süreli arkadaşlığı sergiliyordu. Thomas ile birlikte alışveriş yaptıkları sırada Joel’in arabada kalmasına izin vermiş ve geri döndüklerinde ise onu, güneşte kavrulmuş solgun çimlerin üzerinde sanki yabancı gibi değil de, birbirlerinin en yakın dostuymuş gibi Meksikalı kızla kıkırdayıp gülerken bulunca çok şaşırmıştı. Joel’in böyle bir sosyal ilişkiye ne kadar aç olduğunu fark etmesi Susan’ı çok üzmüştü. Marketten aldıklarını arabaya yerleştirmiş ve onlara daha fazla zaman verebilmiş olmayı dileyerek, yirmi dakika daha kenarda oturmuş ve çocukları izlemişti. Gitme vakti geldiğindeyse arabanın içinden polaroid fotoğraf makinesini almış ve resimlerini çekmişti.</p>
<p>Susan, elindeki fotoğrafa baktı, ona gülümseyen tek surat küçük kızın yüzüydü. Joel’in suratı boyundan itibaren Thomas’ın elindeki siyah kalemle karalanmıştı.</p>
<p>Acı ve öfke dalgaları birbirini takip ederek vücuduna yayılırken, Susan derin bir nefes aldı. <i>Onları hiç mi önemsemiyordu ki kendilerini mutlu eden birkaç küçük hatırayı da mahvediyordu?</i> Bunu, içindeki saf kötülükle bizi üzmek için mi yaptı, diye düşündü. Hem de onu korumak için yaptıkları tüm fedakârlığa rağmen. Bu çok...</p>
<p><i>Hayır,</i> diyerek kendini düzeltti. <i>Burada başka bir şey daha görüyordu.</i></p>
<p>Thomas’ın odada oturduğunu ve elindeki kalem küçük oğlunun yüzü üzerinde gidip gelirken, onları izlediğini düşündü. Yüzünde kindar ya da kötü niyetli bir ifade yoktu, yalnızca daha önce birkaç kez gördüğü bir şeyleri hesaplayan, sinsi ifade vardı. Onların yanında dikildiği anı düşündü, bir elini hafifçe Joel’in omzuna yerleştirmişti, sanki... Sanki... Hoşça kal der gibi.</p>
<p>Bir bagaj kapısı kapandı. Susan, dışarıya bakmak için arkasına döndü. Thomas, otoparktan geri dönüyordu. Elinde, bagajdan aldığı somun anahtarı vardı, metalik yüzeyi sabah güneşinde parlıyordu.</p>
<p><i>"Joel. Joel, uyan,</i>" diye fısıldadı hızlıca yatağa gidip pikeyi bir kenara atarken onu kabaca sarsarak.</p>
<p>"Ne..." dedi Joel, sesi uykulu, kalın ve sersem gibiydi.</p>
<p><i>"Kalk,</i>" dedi onu yataktan çıkararak. "Gitmemiz gerekiyor. <i>Hemen</i> gitmemiz gerekiyor."</p>
<p>"Thomas nerede?" diye sordu Joel etrafına bakınarak.</p>
<p>"Geliyor," dedi pantolonunun cebinden yedek anahtarlan çıkararak. Banyoya gitti, duşun suyunu açtı, kapının düğmeli kilidine bastı, banyodan çıktı ve kapıyı ardından kapattı. "Thomas geliyor, ama buradan ayrıldığımızı duymasını istemiyorum. O olmadan gidiyoruz. Anladın mı?"</p>
<p>"Banyoyu neden kilitle-"</p>
<p>"Bunu kafana takma. Açıklayacak zamanım yok." Odanın köşesinde duran giysilerine baktı. Üzerindeki tişört ve altındaki pijamayla odadan ayrılıp, giysilerini orada bırakması gerekecekti. Giyinmek için vakti yoktu. Hiçbir şey için vakti yoktu.</p>
<p>"Benim şey-"</p>
<p>"Hayır, Joel. Hemen gitmek zorundayız." Kapıyı açtı ve kafasını dışarı uzattı. Yaklaşan Thomas’ın ayak seslerini duyabiliyordu. On saniyeden daha kısa sürede onların bulunduğu katta olurdu. Koridorun orta yerindeki soda makinesi ile soğutucunun yanında bir niş vardı. Eğer çabuk davranırlarsa, Thomas onları geçip gidene kadar orada saklanabilirlerdi.</p>
<p>Başını tekrar içeri soktu ve Joel’e bakü. "Çok sessiz ol," dedi. "Tek kelime etme." Oğlu, tamam dercesine başını salladı. Susan oğlunun elini tuttu. "Beni takip et."</p>
<p>Koridora çıkıp, kapıyı yavaşça arkalarından kapattılar. Thomas’ın tenis ayakkabılarının sesi, merdivenlerde daha net duyuluyordu. Her an onun görüş menziline girebilirlerdi. Susan, Joel’i de yanma alarak koridordaki nişe doğru hızla koştu. Çıplak ayakları, beton zeminde neredeyse sessizdi. Nişin içine girip Joel’i de yanma alırken Thomas’ın kafasının üstünü gördü. Sol taraflarındaki büyük soda makinesi kalkan görevi görüyor, görülmelerini engelliyordu.</p>
<p>Susan, sol kolunu Joel’in vücuduna dolayarak, onu kendine doğru çekti. Sağ elinde, tırtıklı ucu işaret ve orta parmağının arasından fırlayan araba anahtarlarını tutuyordu. Gerekirse bu eliyle yumruk atmaya karar vermişti. Pek etkili sayılmazdı ve tabii ki Thomas’ın elindekiyle boy ölçüşemezdi, ancak tek yapabildiği buydu. Şayet Thomas’ı şaşırtabilirse, iyi bir vuruş yapabilirdi. Susan yumruğunu nereye yerleştireceğini düşündü.</p>
<p>Thomas’ın ayak sesleri bulundukları yeri geçerek ilerledi. Susan kapınm açıldığını duydu, içeriye bir adım atıldı ve kapı tekrar kapandı.</p>
<p>"Hadi gidelim," diye fısıldadı ve ikisi birlikte nişten çıkarak merdivenlere yöneldi, çıplak ayaklarının izin verdiği ölçüde hızlı adım atıyorlardı. En aşağıya indiler ve otoparka doğru ilerlediler. Susan, kumandadaki düğmeye bastı ve araba da buna cevap olarak bir ses çıkardı.</p>
<p>Hay sıçayım, diye düşündü Susan. İkinci katta birdenbire bir kapı açıldı ve tırabzanlarda Thomas göründü.</p>
<p>"Anne," dedi Joel.</p>
<p>"Arabaya bin," diye emretti Susan aracm şoför kısmına doğru ilerlerken.</p>
<p>"Ama anne..."</p>
<p>"Ne?"</p>
<p>"Geliyor."</p>
<p>Susan yukarı baktı. Thomas’ın az önce dikildiği yer şimdi boştu. Merdiven boşluğuna odaklandı.</p>
<p>"Arabaya bin, Joel," dedi Susan şoför koltuğuna oturup anahtarları beceriksizce kontağa sokmaya çalışırken. Yolcu kapısı açıldı, Joel içeri girdi. Susan, açık kapıdan dışarı bakan Thomas’ın merdiven boşluğunun en altında olduğunu ve son üç merdiveni tek adımda geçtiğini gördü.</p>
<p><i>"Kapıyı kapat!"</i> diye bağırdı. Joel, yolcu kapısını çekerek kapattı. Anahtarı silindir içindeki yuvasına yerleştirdiğinde Susan’ın sağ eli uyuşmuş gibiydi. Ancak anahtar dönmüyordu. Susan, büyük oğlunun otoparkta ilerleyerek onlara doğru geldiğini görebiliyordu.</p>
<p>Direksiyonu kavradı ve onu saat yönünün tersine doğru çevirerek, anahtarın kontakta dönmesine izin verdi. Thomas arabaya ulaşıp, Joel’in olduğu taraftaki kapı açılırken motor çalışmaya başladı. <i>"Hayır!"</i> diye bağırdı Susan, vitesi geçirip sağ ayağıyla gaz pedalına basarken. Araç kapıyı Thomas’ın elinden kurtararak ileri doğru fırladı. Yeniden kapandığında Joel bu defa kapıyı kilitledi. Motor çok hızlı çalışıyor ama otomobil sanki görünmez kablolarla geri çekiliyormuş gibi yavaşça ilerliyordu. Susan, dikiz aynasından bakınca Thomas’ın koştuğunu, hâlâ onların peşinden geldiğini gördü. Thomas’ın aradaki mesafeyi kapattığım fark edince daha da telaşlandı.</p>
<p>"El freni," diye hatırlattı Joel. Susan sağ eliyle el frenini kavradı ve düğmeye basarak aşağı doğru ittirdi.</p>
<p>Araba aniden hızlanarak sokakta uçmaya başladı. Direksiyonu sola kırdı, geniş bir açıyla dönmeye çabalarken arka çamurluk bir başka araca çarptı. Kavşağa geldiklerinde sağ tarafa döndü, sağ arka teker sarsılırken asla yavaşlamadı. Susan direksiyonu daha sağlam tuttu ve otomobili en yakm otobana doğru kökledi.</p>
<p>"Yavaşla, anne. Bir yere çarpacaksın," dedi Joel emniyet kemerinin tokasım yuvasına yerleştirirken.</p>
<p>Susan, ayağını gazdan çekmek için kendini zorladı. Kontrolsüzce titriyordu, ama en az otuz kilometre daha uzaklaşmadan durmak istemiyordu. Bir sonraki sapakta otobandan çıktı ve bulduğu ilk cebe girerek arabayı park etti. Arkasına yaslanıp gözlerini kapatarak toparlanmaya çalıştı. Joel yaranda sessizce oturuyor, pencereden dışarı bakıyordu.</p>
<p>"Joel... Senin için karışık bir durum olduğunu biliyorum..." diye söze girdi Susan. Fakat titremeye başlayınca oğlunun kendisine ihtiyacı olduğunu hatırlayarak bunu durdurmaya çalıştı. "Benim... Benim için de uzun süredir karışık bir durum," dedi. Derin bir nefes aldı ve daha fazla dayanamayıp ağlamaya başladı. "Sana bir açıklama ve özür borcum var."</p>
<p>Sabahın erken saatlerinde boş olan otobanda, yanlarından bir araba geçti. Susan oturduğu yerde kaybolana dek arabayı izledi. Yanında oturan dokuz yaşındaki oğluna baktı, saçları hâlâ uykudan yeni uyanmış gibi darmadağınıktı. Yastık izi yeni yeni kayboluyordu.</p>
<p>"Her şeyi şimdi açıklayamam," dedi. "Ama bilmeni isterim ki... Bilmeni isterim ki çok üzgünüm." Yeniden ağlamaya başladı, gözyaşlan yüzünden damlalar halinde akıp gidiyordu. Bir elini kaldırıp da yaşları silmek istemedi. "Seni de bu olayın içine sürüklediğim için çok üzgünüm Joel. Sen çok iyi bir çocuksun ve seni seviyorum. Sen... Sen bunların hiçbirini hak etmedin."</p>
<p>Devam etmeye çalıştı ancak başaramadı. İçinde üzüntü, korku ve pişmanlık birbirine karışıyordu. Oğlu onu susturmak için bir elini omzuna koyana dek ağladı.</p>
<p>"Sorun değil, anne," dedi. Susan ona bakarak başım salladı, oğlu Joel kendisini bağışlamış gibiydi. Joel, yana doğru eğilerek annesine sarıldı. Susan gözlerini kapatıp, Joel aylardır ilk kez güvende olduğu için hatta ikisi de güvende olduğu için, sessizce dua ederek oğlunu kollarının arasına aldı.</p>
<p>Birkaç dakika sonra Susan, yolculuklarının bir sonraki aşamasına hazırlanarak arabayı çalıştırdı. "Anne," dedi Joel, onun saçlarını düzelten Susan gülümsedi</p>
<p>"Efendim. Ne oldu tatlım?"</p>
<p>Joel’in yüzü ciddi ama umut doluydu. "Artık eve gidebilir miyiz?"</p>
<h2>SON SÖZ</h2>
<p>Ben masasına oturdu, önünde bir takvim vardı. Bugün öğle saatlerinde Susan’ın avukatı aramış, üç ay sonra bir duruşma olacağı bilgisini vermişti. <i>Acaba katılabilecek miydi? </i>avukat bilmek istiyordu. "Tabii ki," diye cevaplamıştı Ben. Bir an evin sessizliğini dinleyerek takvimin sağ üst köşesindeki yıla baktı. <i>Beş yıl,</i> diye düşündü kendi kendine. Karısının tutukluluk süresi gerçekten de bitiyor muydu? Uzun zaman önce yükünü taşımaya alıştığı yılların ağırlığını hissedebiliyordu. Bu ağırlık kalkınca nasıl hissedeceğini hayal etmek bile zordu.</p>
<p>Aklı, tekrar bir araya gelecekleri güne odaklandı. Sam, bir önceki ziyaretinden yalnızca iki gün sonra yine ön kapısında belirmişti. Bu defa, onu elinde bir kürekle bahçede değil, kapıda karşılamıştı.</p>
<p>"Bu kadar çabuk mu döndün?" diye sormuştu Sam’in sık ve istenmeyen ziyaretlerinden rahatsızlık duyduğunu gizlemek için çaba sarf etmeden.</p>
<p>"Onları yakaladık, Ben," demişti Şef. "Susan ve Joel dün akşam ABD sınırında teslim oldular."</p>
<p>Ben, kapı girişinde durmuş, az önce duyduklarından anlam çıkarmaya çalışıyordu. Bir sonraki gün Meksika’ya gitmek için yola çıkmayı planlamıştı.</p>
<p>"Bu akşamüzeri havaalanına varmış olacaklar. Kendilerine federaller eşlik ediyor. Joel’i almak için bizimle gelmen lazım."</p>
<p>Ben, başparmağıyla işaret parmağı arasında tuttuğu kartpostala baktı ve arka cebine yerleştirdi. "Susan ve Joel eve mi dönüyor? Onları buldun mu, Sam?"</p>
<p>"Aslında," iri yarı adam kısa süre düşünürken yüzünü astı, "teknik olarak, onlar bizi buldu."</p>
<p>"Peki ya Thomas?" diye sordu Ben, Sam başını salladı.</p>
<p>"Onu henüz bulamadık," diye cevapladı. "Ama bulacağız. Bu konuda endişelenme. Onu bulacağız. Bu kesin."</p>
<p>Susan, olayın kendi payma düşen kısmı için, sekiz yıl hapis cezası almıştı. Avukatı, çok daha erken salınacağını söylemişti ve gerçekten de, artık hepsi sona eriyor gibiydi. Ben, geriye fazla bir şey kaldığından çok emin olmasa da, tüm bu süreç boyunca evli kalmışlardı. Evlilikleri birbirlerine karşı ne kadar merhametli ve bağışlayıcı olacaklarına bağlıydı.</p>
<p>Tek başına bir ebeveyn olarak, Ben, Joel’i elinden geldiğince iyi yetiştirmeye çalışmıştı. Küçük oğlu genç bir adama dönüşüyor, her geçen yıl biraz daha bağımsızlaşıyordu. Joel’in bazı tavırları, belirli yüz ifadeleri ve ses tonu, Ben’e, Thomas’ı hatırlatıyordu. Bunlara tanık olmak acı verse de, Ben, aynı zamanda minnettarlık hissediyordu, çünkü hâlâ sevdiği büyük oğlunu anımsatıyordu.</p>
<p>Ayağa kalktı, gerindi ve odaya bakmdı. Thomas’ın eski odası, çalışma odası olmuştu ve Ben burada çalışmaktan hoşlanıyordu. Posterler yıllar önce çıkarılmıştı ama bantlar duvar boyasında iz bırakmıştı. Fırçayla düzeltilebilirdi, ama bir zamanlar bu duvarların arasında yaşamış çocuğun hatıraşını devam ettirmek için olduğu gibi bırakmayı tercih etmişti. Onu, bir şekilde teselli ediyorlardı.</p>
<p>Beş yıl önce Sam, Thomas’ı bulacaklarından oldukça emindi. "Bu kesin," demişti, ama arkadaşı kehanetinde yanılmıştı çünkü Thomas’ın izini asla bulamamışlardı ve yıllar geçtikçe Ben, umudunu yitiriyordu. Ama Sam’in de dediği gibi, "teknik olarak," Susan ve Joel’i de onlar bulmamıştı. Karısı ve küçük oğlu, onları bulmuştu. Eve kendi istekleriyle dönmüşlerdi. Ben, eninde sonunda hepimizin yapacağı şey bu diye düşünüyordu.</p>
<p>Pencerenin yanında dikilerek dışarıya bakıyordu. Rüzgârın evle boğuştuğunu, sonsuz sayıdaki parmaklarının saçakların arasından içeri girecek bir yol aradığmı duyabiliyordu. Yine kış gelmişti, gündüz saatleri yavaş yavaş akşam saatlerine teslim oluyordu. Bloğun yukarısında bir yerde, bir çöp kutusu devrildi ve sokakta yuvarlanmaya başladı. Ön kapının bitişiğindeki oturma odasında, Alex iki kez havladı ve ardından sustu. Saat geç oluyor, diye düşündü Ben. Akşam için geri dönmesi gere-</p>
<p>Ben ileri doğru eğildi ve parmaklarını pencerenin soğuk levhasına yerleştirdi. Otomobil yolunda birisi duruyor, evin yukarısına bakıyordu. Yüz hatları karanlıkta görünmüyordu ama kolları her iki yanında serbest bir şekilde duruyor ve sol elinde uzun, ince bir şey-</p>
<p>Ben hızlıca döndü ve merdivenlere koştu, bir defada iki basamak atlıyordu. Oturma odasında daldı ve ön kapıyı açarak otomobil yoluna fırladı.</p>
<p>Önündeki sokak bomboştu.</p>
<p><i>"Thotnas,"</i> diye fısıldadı gözleri çalılıkları, otomobil yolunu, sağ ve sol taraflarındaki bahçeleri tararken. Aldığı tek cevap devrilen çöp kutusunun sesiydi, ağır yaralı bir hayvan gibi sokakta yuvarlanıyordu.</p>
<p><i>"Thomas, ”</i> dedi Ben, tekrar daha yüksek bir sesle, üst kat penceresinden gördüğü şeyin gerçek mi yoksa hayal ürünü mü olduğundan emin olamayarak. Zihnin çok güçlü bir şey olduğunu biliyordu. Ne görmek istiyorsak onu görüyor ve gerisini genellikle önemsemiyorduk. Ağaç dallarının rüzgârda huzursuzca hışırdamasını dinleyerek gözlerin kapatü ve sanki bu kelimeleri daha dün söylemiş gibi, karısının sesini duydu.</p>
<p><i>"Birbirimize göz kulak olmak zorundayız. Tıpkı her zaman yaptığımız gibi."</i></p>
<p><i>Evet,</i> diye düşündü Ben gölgeler etrafında toplanırken sokak lambasının ışığı altında durarak. <i>Zorundayız.</i></p>
</body>
</html>