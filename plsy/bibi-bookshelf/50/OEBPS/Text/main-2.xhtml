<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>"Nerede yaşıyorsun sen?"</p>
<p>Önlerinde duran iri adamdan aldıkları cevap yalnızca sessizlikti.</p>
<p>"Başka kimseyi öldürdün mü?"</p>
<p>Adam onlara baktı. "Birçok kişiyi öldürdüm."</p>
<p>"Kollarındaki o çizikler nasıl oldu?" diye sordu Dedektif Hunt. "Kız mı yaptı?"</p>
<p>Cevap yok.</p>
<p>"Şiven buralardan birininkine benzemiyor. Nerelisin sen?"</p>
<p>"Tüm söylemek istediklerim bu kadardı."</p>
<p>"Anlıyorum, fakat sana birkaç soru daha sorabilir miyiz?"</p>
<p>"Tüm söylemek istediklerim bu kadardı," diye tekrarladı adam, kucağındaki iri ellerini iki yumru haline getirmişti.</p>
<p>"Tamam, hiç sorun değil," dedi Cari, not defterini ve kalemini çıkardı. "Bize az önce söylediğin şeyleri bir de yazabilir misin? Hatırlamama yardımcı oluyor da. Hepsini yaz ve sayfanın en altına da imza at."</p>
<p>"Mmhmm." Adam, kalemi eline aldı ve ucunu kâğıda dayadı. O uğraşırken, diğerleri bekliyordu. İşi bittiğinde elindekileri geri verdi. Not defterine acemice çizilmiş iki figür vardı, biri yerde yatıyordu, diğeriyse ellerini başına götürmüş şekilde onun yanında dikiliyordu. Yüz ifadesi, sessiz bir çığlık atar gibi donup kalmıştı.</p>
<p>"Bu sen misin?" diye sordu Cari ayakta duran figürü işaret ederek. Adam başıyla onayladı.</p>
<p>"Beni içeri atmalısınız. Burada kalamam. Yakmda beni almaya gelecekler, öldürdüğüm herkes gelecek."</p>
<p>"Seni henüz içeri atamayız," dedi Danny. "Öncesinde, doktor ve hemşirelerin daha iyi hissetmeni sağlaması lazım."</p>
<p>"Onlar benim için hiçbir şey yapamazlar." Adamın gözleri odanın köşesine odaklandı. "Burada kalamam."</p>
<p>"Daha iyi hissetmeye başladığın zaman geri döneceğiz ve biraz daha konuşacağız," diye söz verdi Cari. "Bildiklerini bizimle paylaştığın için teşekkür ederiz."</p>
<p>Adam gözlerini köşede tutmaya devam etti. Dudakları kıpırdıyor, ancak dua ediyormuş ya da sadece kendisinin duyabildiği bir sohbetteymiş gibi herhangi bir ses duyulmuyordu. Dedektifler koridora çıktı. Hemşire odasına giderek kapıyı çaldılar.</p>
<p>"İşiniz bitti mi?" diye sordu bölüm başkanı odadan çıkıp koridorda onlara katılırken.</p>
<p>"Evet, bitti."</p>
<p>"Sizi buradan çıkarayım o halde," dedi kadın. Ortak kullanım alanına geri döndüler. Kadın, kilit açılıp kapıyı ittirmesine izin verene kadar kimliğini duvardaki elektronik kart okuyucuya dayalı tuttu. Bekleme yerine geldiklerinde, kadın asansörü çağırmak için yapmaları gerekenleri tekrar etti. "Buradan sonra çıkış yolunu kendiniz bulabilir misiniz?" diye sordu.</p>
<p>"Evet, teşekkür ederiz." Danny, Cari ile birlikte asansöre binerken kadına gülümsedi.</p>
<p>Kapılar kapandığında, ortağı sordu, "Ne düşünüyorsun?"</p>
<p>"Adam, oldukça rahatsız görünüyor. Söylediklerinin bir kısmı doğruydu, ama bunların büyük bir bölümünü televizyondan öğrenmiş de olabilir. Verdiği sokak ismi yanlıştı tabii, ayrıca kayıp kol konusunda seni yalanlamadı."</p>
<p>"'Ceset hâlâ arabanın altında/ dedi. <i>Bundan</i> ne anlıyorsun?"</p>
<p>"Bilmiyorum," diye yanıtladı Danny. "Belki de başka bir cesetten bahsediyordur, henüz bulamadığımız bir cesetten."</p>
<p>"İşte bu çok rahatsız edici."</p>
<p>Danny, omuz silkti. "Adam birçok kişiyi öldürdüğünü, durmak istediğini, fakat duramadığını söyledi."</p>
<p>"Kızın öldüğünden de emin görünüyordu. Eğer haber kanallarını izliyorsa, kızın hâlâ hayatta olduğunu bilmesi gerekmez miydi?" İlk kata indiler ve hastanenin ön tarafma doğru ilerlediler.</p>
<p>"Adamın deli olduğunu unutmayalım. Bunların hepsi muhtemelen kuruntulu düşüncelerden ibaret. Yine de... Kollarındaki o izlerin nasıl olduğunu öğrenmek isterdim." Öğlen güneşi altında gözlerini kısarak otoparka girdiler. "Bu arada," diye atıldı Danny, "neden yazılı bir itiraf almak için zahmete girdin? Psikiyatri bölümünün şu anki durumuna bakarsak, böyle bir şeyin mahkemede geçerli olmasına <i>imkân yok."</i></p>
<p>"Bunu adamın itirafı için yapmadım," diye cevap verdi Cari. Arabanın kilidini açtı, ancak tepesinin üzerinden ortağına bakarak olduğu yerde dikilmeye devam etti.</p>
<p>Eli kapının mandalında olan Danny, bir süre sessizce bekledi. Aniden yüzü aydınlandı. "Tabii ya! Katilimiz solaktı. Adamın hangi elle yazdığını görmek istedin!"</p>
<p>Cari, başıyla onayladı. "Fark ettin mi peki?"</p>
<p>Danny, kâğıdın üzerine dayanmış kalemi gözünün önüne getirerek bir süre düşündü. "Yok artık," dedi.</p>
<p>"Adamı polis gözetimine almak için gerekli evrakları doldur. Taburcu edilmeye hazır olunca onu içeri alacağız. Bay Harold Matthews beni ürpertiyor ve çizdiği resim hiç</p>
<p>hoşuma gitmedi. Adam delinin teki olabilir, ama henüz listeden çıkarmamamız gerektiğini düşünüyorum. Olayın arkasında başka bir şeyler olmadığından kesinlikle emin olmalıyız."</p>
<p>Adli diş hekimi Dr. Aaron Blechman’ın ofisi Çocuk Hastanesinin dördüncü katındaydı. Oda, sanki binaya sonradan eklenmiş gibi, uzun ve loş koridorun en sonuna yerleştirilmişti. Kapıya, odanm sahibinin kim olduğunu belirten küçük bir yazı asılmıştı. Odanın içi klostrofobi yaratacak kadar dardı ve büyük bir kısmı meşeden yapılmış, üzeri kitap ve kâğıt yığınlarıyla kaplı bir masa tarafından dolduruluyordu. Akşamüzeri griliği 45. Cadde'ye ve biraz ilerideki St. Mary Mezarlığı'na bakan pencereden süzülerek içeri giriyordu.</p>
<p>"Yani diyorsun ki," diye durumu özetledi Dedektif Danny Hunt, "ikinci kurbandaki ısırık izleri ile birinci kurbandakiler eşleşiyor."</p>
<p>Blechman başını iki yana salladı. "Eşleşmiyor, hayır. Deriyle birleştiği açı, nüfuz ettiği derinlik, ezilmiş bölgenin çevresi; bunlar yaradan yaraya değişen şeyler. Bir insamn ısırığı dinamik bir kuvvettir. Çok değişkendir."</p>
<p>"Ama bu yaraların aynı kişi tarafından yapıldığını düşünüyorsun," diye söze girdi Dedektif Schroeder. Yüzü sanki uzun süren, inatçı bir hastalıktan yeni yeni kurtuluyormuşçasına epey gergin görünüyordu. Aslında bazı açılardan öyleydi de. Teşkilatta geçirdiği on beş yıl, başarısızlıkla sonuçlanan iki evlilik, ülkenin öbür tarafında</p>
<p>yaşayan ve neredeyse hiç konuşmadığı yetişkin bir kız çocuğu... Bugünlerde işi için yaşıyordu. Elinde kalan tek şey buydu.</p>
<p>"Diş yapıları benzerlik gösteriyor," diye cevapladı Blechman. "Her iki kurbandaki yara izinden alınan salya örneğinin DNA analizi size daha net cevaplar verebilir."</p>
<p>"Aynı adam olduğundan neredeyse eminiz," dedi Dedektif Hunt diş hekimine, ortağına da kısa bir bakış atarken. "Ne yazık ki, ilk kurbandan alınan salyanın DNA analizi CODIS programında eşleşme bulamadı."</p>
<p>Ben, boş gözlerle diğerlerine baktı. "CODIS nedir?" diye sordu.</p>
<p>"FBI’ya ait olan Karma DNA Bilgi Sistemi," diye cevapladı Sam. "Program, 1994 yılında, vahşice işlenen cinayetlerden elde edilen biyolojik örnekler için DNA veritabaru oluşturmak amacıyla kuruldu."</p>
<p>"Anladım," dedi Ben. "Yani bu demek oluyor ki..."</p>
<p>"Birçok şey demek olabilir," dedi Cari. "Zanlı, diğer cinayetlerini bu veritabanı kurulmadan önce işlemiş olabilir ya da biyolojik numunenin alınmadığı suçlar işlemiştir."</p>
<p>"Veya," diye araya girdi Dedektif Hunt, "bu saldın zanlının ilk girişimidir."</p>
<p>Ben başıyla onayladı. "Hunt haklı gibi görünüyor."</p>
<p>Aşağıdaki caddeden gelen trafik gürültüsü dışında odada kısa bir sessizlik oldu.</p>
<p>"Başka bir şey daha var," dedi Blechman. "Sol üst köpek dişi ile ilk azı dişi arasında normal olmayan bir boşluk var. <i>Diyastaz</i> dediğimiz bu durum, iki diş arasındaki anormal boşluk anlamına geliyor. Boşluk yaklaşık iki milimetre kadar oluyor."</p>
<p>Schroeder, defterine hızla not alıyordu. "Diyastaz," dedi. "Herhangi biri tarafından fark edilebilir."</p>
<p>"Hayır, edilemez," diye yamtladı diş hekimi. "Bu anormallik, güç algılanan bir durumdur. Neyi aradığınızı bilmeniz gerekir." Kitap rafından plastik bir diş modeli çıkardı ve kaleminin ucuyla sözü geçen dişi işaret etti. "Sorun burada yaşanıyor," dedi, "sol üst köpek dişinin hemen ardında."</p>
<p>Cari, Sam’e bakü. "Eğer kasabanın dişçi kayıtlarını ele geçirebilirsek..."</p>
<p>Sam, başını iki yana salladı. "Sanmıyorum. Tıbbi ve dental bilgiler hasta gizliliği kanunları ile korunuyor. Doğru değil mi, Ben?"</p>
<p>Ben, onaylamasına başın salladı. "1996 yılırım Amerika Birleşik Devletleri hükümeti tarafından yürürlüğe konan Sağlık Sigortası Taşınabilirlik ve Sorumluluk Yasası günümüzde tıp kurumlarında kemikleşmiş bir yasa gibi. Sonuçta, tıbbi ve dental kayıtlara erişim koruma altında."</p>
<p>"Hakim spesifik bir suçlunun diş kayıtlarına ilişkin mahkeme celbi çıkarabilir," diye devam etti Sam, "tabii eğer yeterince kanıt varsa. Fakat tüm kasabamn diş kayıtları için mahkeme celbi çıkarmak ümitsiz bir vaka."</p>
<p>"Böyle bir dava olsa bile mi?" diye sordu Cari.</p>
<p><i>"Özellikle de</i> böyle bir davada," dedi Sam. "Onu yakalamak ilk adım. Bölge Başsavcısı'ran davayı devam ettirme yetisini riske atmak da istemeyiz. Şayet yeterli delil bulamazsak, elini kolunu sallayarak yürüyüp gidecektir."</p>
<p>"Eğer onu yakalarsam, bir süre herhangi bir yere yürüyemeyecektir," diye homurdandı Cari defterini ceketinin</p>
<p>iç cebine yerleştirirken. Ardından Dr. Blechman’a döndü. "Kızın DNA raporları gelince bizi haberdar edersiniz, değil mi?"</p>
<p>"Tabii ki," diye cevapladı Blechman her biriyle tokalaşırken. "Yardım edebileceğim başka bir şey olursa lütfen haberim olsun."</p>
<p>Tek sıra haline koridora çıkarak asansöre yöneldiler. "Sanırım," dedi Sam, "hepimiz aynı yere gidiyoruz."</p>
<p>Hafif bir zil sesi duyuldu ve önlerindeki asansörün kapıları kayarak açıldı. "Kesinlikle," diye karşılık verdi Ben. "Hadi gidip kızın ne durumda olduğuna bakalım."</p>
<p>Yoğun Bakım Ünitesi bekleme odası sanki birazdan kasaba toplantısına sahne olacakmış gibi görünüyordu. Birçok tamdık sima hem bekleme odasında hem de hemen dışarıdaki koridorda boş boş dolaşıyordu. Normalde odanın merkezinde bulunan sandalyeler, ayakta duran kalabalığın sayısmı arttırmak için duvara dayanmıştı. Paul ve Vera Dressler, geçmiş olsun dileklerini sunan arkadaşları ve komşuları tarafından çevrelenmişti. Masanın üzerini dolduran göz alıcı çiçekler, kokuları ve parlaklıklarıyla odaya nüfuz ediyor gibi görünüyordu. Bir grup halindeki küçük çocuklar sürekli birbirleriyle konuşup kıkırdarken, Monica’nın okulundan gelen arkadaşları da koridorun ucunda toplanmış, kendi aralarında sessizce sohbet ediyorlardı.</p>
<p>Ben ve beraberindekiler oraya vardığında, gülücükler ve samimi selamlamalarla karşılandı. Kalabalığın içine çekilip, sorulara maruz kalarak sohbete başladılar. Monica’nın iyileşme süreci hakkında bilgi almak istediler, ancak tek öğrenebildikleri güncel prosedürler oldu. Ben, kızın yaraları ve teşhisi hakkındaki sorulara boğuldu. Odanın karşısında duran Susan ile göz teması kurunca, karısının da ziyaretçilere bazı tıbbi detayları basitleştirerek anlatmak için geldiğini anladı.</p>
<p>Soruşturma sürecinin nasıl ilerlediği ile ilgili sorular da</p>
<p>soruldu. Ben, bu soruları doğrudan Sam’e ve diğer dedektife havale etti. <i>Herhangi bir şüpheli bulundu mu?</i> diye sordular. <i>Elinizde ipuçları var mı? Monica’ya saldıran kişi ile Kevin Tanner’ın ölümünden sorumlu olan kişi aynı şahıs olabilir mi? Bunu yapan kişi yerel halktan biri mi, yoksa sadece geçip giden bir yabancı mı?</i> Ben, tüm bu sorulara aynı cevabı vermişti: "Bilmiyorum. Bu konuda dedektiflerle konuşmanız gerekiyor." Doğru olan da bu, diye düşündü.</p>
<p>Hepsi Monica’yı görmeye gelmişti. Kasabanın bu küçük kızı vahşi bir saldırıya uğramış ve ormanlık arazide ölüme terk edilmişti. Cesur kız, birileri tarafından bulunabilmek için çamur ve çalılıklarla kaplı yaklaşık on iki kilometrelik mesafeyi sürünerek geçip yol kenarına çıkabilmişti. Herkes kızın ailesine destek olmaya gelmişti. Fakat aynı zamanda onu da görmek, yatağmın kenarına oturup iyileşmesi için dua etmek, geçmiş olsun dileklerini iletmek de istiyorlardı.</p>
<p>Etrafındaki yüzler bir bütün haline gelmeye başladıkça Ben, Monica Dressler’ın yalnızca kasabadan birini temsil etmediğini fark etti. Monica, birçok yönden kasabanın ta kendisiydi; hep birlikte göğüs gerdikleri bu duygusal saldırırım şekil almış haliydi. Ben’e ve tüm diğerlerine göre Monica, üzerlerine çöken bu kötülüğe boyun eğmemeyi simgeliyordu. Kız, hayatta kalma savaşı verirken bile onlar için ilham kaynağı olmuştu. Bu durumdan kurtulmanın bir yolunu bulabilirse, işte o zaman hepsi kurtulacaktı.</p>
<p>"Adam kaçtı da ne demek oluyor?" Dedektif Schroeder elini koyu renk saçlarında gezdirdi. Acil Servis’in ambulans girişinde duruyordu.</p>
<p>"Üzgünüm, hastane ağzı işte," dedi güvenlik görevlisi. "Hastalar tutuklu olmadıkları için genelde 'firar etti'demiyoruz. Ama bu durumda..." Otomatik açılan cam kapıya baktı. "Olay gerçekleştiği anda polise bildirdik. Şu anda onu arıyorlar."</p>
<p>"Onu aradığımızı <i>biliyorum.</i> Radyodan duydum." Cari öfkesini kontrol altına almaya çalışarak derin bir nefes aldı. <i>"Nasıl oldu bu?</i> Psikiyatri bölümünün kilitli bir tesis olduğunu sanıyordum."</p>
<p>"Kilitli bir tesis <i>zaten,"</i> diye onayladı adam. "Bölümden ayrılmak ve asansörü çağırmak için iki ayrı kimlik kartın olmalı."</p>
<p>"Hatırlıyorum."</p>
<p>"Ama hasta psikiyatri bölümünden değil, Acil Servis'ten kaçtı."</p>
<p>"Acil Servis’te ne işi vardı?"</p>
<p>"Bölümdeyken kriz geçirmiş, bayağı kötüymüş sanırım. Hemşire bize telefon edip onu transfer etmek için yardım etmemizi istedi. Sedyeye alabilmek için epey uğraşmamız gerekti."</p>
<p>"Hâlâ kriz geçiriyor muydu peki?"</p>
<p>"Hayır, kriz sona ermişti fakat bilinci yerinde değildi. Doğrusu ben sadece güvenlik görevlisiyim, tıbbi şeylerden falan anlamam, ama adam ölmüş gibiydi."</p>
<p>"Sonra ne oldu?"</p>
<p>"Sedyeye yatırdıktan sonra psikiyatri bölümünden ayrıldık, asansörle birinci kata indik ve onu Acil Servis’e getirdik. Burası epey karışıktı. Kalbi aniden duran birini yeni içeri almışlardı. Kullanabileceğimiz boş bir yatak yoktu, görevli hemşire de bize sedyeyi ambulans girişinin oradaki duvara yaslamamızı söyledi. Ardından kalbi duran hastanın yakmlan geldi ve ortalığı birbirine katmaya başladılar. Acil Servis çalışanlarının yardıma ihtiyacı vardı. Bizim hastamızın da bilinci yerinde değil gibiydi," diye omuz silkti. <i>"Adamın</i> bir yere gidecek hali yoktu."</p>
<p>"Evet, belli oluyor."</p>
<p>"Birkaç dakika sonra sedyeye baktığımda ise adam yerinde yoktu. Ayaklanıp dışarı çıktığını düşündüm. Daha önce, kriz geçirip de bu kadar çabuk uyanan bir hasta görmemiştim."</p>
<p>"Tabii adam gerçekten bir kriz geçirdiyse," diye söylendi Dedektif Schroeder.</p>
<p>"Ne demek istiyorsun? Ne yani, rol mü yapıyordu?"</p>
<p>"Şu anda, <i>ne</i> düşünmem gerektiğini bilmiyorum," dedi Schroeder aracına doğru ilerlerken omzunun üzerinden. "Tek bildiğim adamm kaçtığı ve onu hemen bulmamız gerektiği."</p>
<p>Gençler, Thistlevvood Yolu'nun hemen dışındaki S&amp;D Araba Mezarlığı’nın hurdalığına genellikle sadece <i>Mezarlık </i>derdi. Yarım dönümlük arazi dikenli tellerle çevrelenmişti. Oraya buraya dağılmış metal parçalarını ve paslanmış otomobil enkazlarını gören biri en son ne zaman tetanos aşısı olduğunu düşünürdü. Asma kilit takılmış ön kapının yanındaki eskimiş ve üzeri çukurlarla kaplı bir tabela, ziyaretçilere uyarıda bulunuyordu: <i>İzinsiz içeri girenlere gereği yapılacaktır.</i> İnsanın aklında, elinde tüfeğiyle bekleyen, tulum giyen, dişsiz ve çıplak ayaklı bir mülk sahibi canlanıyordu. Rocco adındaki perişan görünüşlü bir Rottweiler, mekânda devriye geziyor, sanki buradaki herhangi bir şey çalmaya değermiş gibi döküntülerin arasındaki yollarda durmak bilmeden dolanıyordu.</p>
<p>Mezarlık’ın gençlere göre bir mâkan olmadığı aşikardı. Dolayısıyla her türlü buluşma için ideal bir yer olarak seçilmesi pek de şaşırtıcı değildi. Mekan, Ernie Samper’in muhasebeci olan babasına sekiz yıl önce ölen dedesinden miras kalmıştı. Metal hurdalarından ve araba enkazından hiçbir şey anlamayan bir muhasebeci olarak burayı elden çıkarması gerekirdi, ancak bir türlü yapamadı. Kulağa ne kadar tuhaf gelirse gelsin, mekânın manevi bir değeri vardı</p>
<p>ve ailenin mülkü olarak kalmıştı. Ancak işletilmediği için yıllar geçtikçe, bu korunaklı bölgedeki her şey gibi yavaş yavaş toprağa karışıyordu.</p>
<p>"Anlayamadığım şey," diyordu Dave Kendricks, "polisin ilk cinayetten bu kadar kısa süre sonra böyle bir şeyin yaşanmasına nasıl izin verdiği."</p>
<p>"Aynı anda her yerde olamazlar," diye belirtti Eileen Dickinson. Bir zamanlar mavi bir Chevy Malibu olan arabanın kaportasına oturmuştu. "Onların suçu olmadığını düşünüyorum."</p>
<p>"Sebebi, babanın Şerif Departmanında çalışıyor olması," diye yorum yaptı Kent Savage. Çamurun içinden küçük bir taş parçası aldı ve yaklaşık yetmiş beş metre ilerideki bir Ford Ranger’ın sol farına doğru fırlattı. Taş, hedef alınan noktanın yaklaşık kırk santim sağından sekerken metalik bir ses çıkardı.</p>
<p>"Konuyla hiçbir ilgisi yok," diye cevap verdi Eileen. "Bir şeyler yolunda gitmediğinde herkes polisi suçlamak istiyor. Çünkü onlar kolayca suçlanabilecek günah keçileri. O gece <i>settin de</i> birilerini evine götürmeyi teklif ettiğini görmedik."</p>
<p>"Brian Fowler onunla evine kadar yürüdü ama kız yine de saldırıya uğradı," diye karşılık verdi Kent.</p>
<p><i>"Evinin kapısına kadar</i> götürmedi sonuçta, öyle değil mi?"</p>
<p>"Hayır, götürmedi. Belki de onu suçlamalıyız."</p>
<p>"Bence o zaten kendini yeteri kadar suçluyordur," dedi Devon. Uzandı ve Rocco'nun sağ kulağını okşadı. Köpek mırıldandı ve beklemediği ilginin ne anlama geldiğini düşünüyormuş gibi kuyruğunu salladı. "Brian ne durumda acaba?" diye sordu Devon. "Ondan haber alan var mı?"</p>
<p>Herkes sustu. Birçok kez aramalarına ve evine gitmelerine rağmen kimse iki haftadır Brian Fovvler’ı görmemişti. Monica Dressler'inki ile birlikte onun sırası da boş duruyor, sürekli olarak iki gencin orada bulunmayışının ardındaki nedenleri hatırlatıyordu. Boş sıralar dikkat dağıtan şeylermiş gibi, öğretmenlerin hiçbiri onlardan bahsetmiyordu. Sıralar boş kalmaya devam etti. Kimse ne oraya oturmaya, ne de sıraları ortadan kaldırmaya cesaret edebildi.</p>
<p>Paul Dalouka’nın sesi yükseldi. "Brian’ın üvey babası anneme muhtemelen okulun geri kalanına devam etmeyeceğini söylemiş. Sanırım bir süre evde eğitim alacakmış."</p>
<p>Diğerleri, onaylarcasına başlarını salladılar.</p>
<p>"Ben Brian’ı suçlamıyorum," dedi Eileen Dickinson. "Böyle bir şey olacağını bilmesine imkân yoktu." Bu açıklamasına destek olacak birilerini arar gibi etrafına bakındı. "Hangimiz olsak aynı şeyi yapardık."</p>
<p>"Katılıyorum." Tüm kafalar, hurdaların ortasında bacak bacak üzerine atarak oturan Natalie Rodes’e çevrildi. "O gece birçoğumuz eve yalnız döndük." Başım kaldırdı ve Volkswagen Beetlein kaportasma yaslanan Bret Graham’a baktı. "Senin evin Devon'un evinden yaklaşık 6 kilometre uzakta değil mi? Benimki <i>en az</i> o kadar uzak. Ve ikimiz de sağ salim eve vardık." Yüzü asıldı, bakışları önündeki zemine odaklandı. "Yaşananlar, hiçbirimizin tahmin edebileceği bir şey değildi."</p>
<p>"Daha önce bir kez daha yaşanmış olması dışında," diye yanıtladı Devon. Başını iki yana salladı. "O gece insanların evlerine yürüyerek gitmesine asla izin vermemeliydim. Herkesin eve taksiyle dönmesi konusunda <i>ısrar etmeliydim."</i></p>
<p>"Tüm kasabadakileri toplaşan bile o kadar kişiye yetecek taksi bulamazdın/'diye belirtti Thomas. "Katılanların saatlerce sizin evde beklemesi gerekirdi."</p>
<p>"Ne güzel işte, etrafı temizlememe yardımcı olurlardı," dedi Devon, herkes hafifçe kıkırdadı. Rocco ayağa kalktı ve devriyesine kaldığı yerden devam etmek üzere hurda labirentine daldı.</p>
<p>"Bu köpek bunamış," dedi Russell Long.</p>
<p>Ernie Samper gülümsedi. "Üstelik çok da çirkin. Ama hiç değilse bir kişiliği var, ki bu özellik siz zavallıların çoğunda yok."</p>
<p>"Hurda yığınları arasında devriye geziyor," dedi Russell. "Dikkatini çekmek istediğim tek nokta bu Emie, hani fark etmemiş olabilirsin diye söylüyorum. Köpek, bir çöplüğü koruyor."</p>
<p>"Çalışkan ve kendini işe adamış profesyonel bir köpek," diye yanıtladı Samper. "Sen de denemelisin."</p>
<p>"Şu anda yeşil bir buzdolabının üzerine işiyor," dedi Marty Spears kısık gözleriyle güneşe baktığı sırada gözlüklerini ayarlarken. Hepsi dönüp baktı. Sol arka ayağını gökyüzüne doğru kaldırmış olan Rocco, gerçekten işiyordu.</p>
<p>"Bu hareket buzdolabının değerini biraz düşürecek," diye espri yaptı içlerinden biri ve acılarını bir an için unutup hep birlikte güldüler. Mezarlık’ın içindeki otomobillerin kalıntıları onları sessizce inceliyormuş gibi görünüyordu. 22. Yol'un doğu tarafındaki yoldan geçen araçların çıkardığı gürültüler duyulabiliyordu. Aradaki mesafe aynı anda hem çok uzak hem de çok yakın görünmüştü.</p>
<p>"Hadi gidelim," diye öneride bulundu Paul Dalouka. "Bu mekândan sıkıldım."</p>
<p>Natalie Rhodes ayağa kalktı, gerinirken sol dizi hafifçe kıtladı. "Eğer biraz daha burada kalırsak hurdalığın bir parçası haline geleceğiz," dedi. Bu tespitini herkes onayladı.</p>
<p>Tek sıra halinde ön kapıdan çıkarken, kendi aralarında sohbet ediyorlardı. En son çıkan Emie'ydi. Paslı zinciri kapıya dolayarak asma kilidi yerine yerleştirdi. Sycamore Sokağı'na çıkan sarp yamacı tırmanan kafileyi takip etti. Zirveye ulaştığında arkasına dönerek babasının artık uzakta kalan ve sisin içinde yavaşça kaybolan mülküne baktı. Köpek de yaşadığı dünyayı çevreleyen tellerin ardından ona bakıyordu.</p>
<p>Monica Dressler’e yapılan saldırının ardından günler, bu gibi durumlarda hep yaşandığı gibi, trajediden en çok etkilenenler için yavaşça ilerledi. Şok ve inanamamazlık insanı güçsüz kılan krizlere, öfkeye ve üzüntüye yol açıyor, onları hassas ve dalgın bir hale getirip, soruları cevapsız bırakıyordu. Acılarının onlara sunduğu özel odalarda yalnız başlarına oturuyorlardı ve zaman, duvardaki saat tarafından değil, insanların yüzlerindeki değişimle ölçülüyordu.</p>
<p>Kızın cerrahı Dr. Elliot, iyimser bir halde, Paul ve Vera Dressler’i kızlarının beklenenden çok daha hızlı iyileştiği konusunda bilgilendiriyordu. Fazladan organlar gibi Monica’nın kaburgalarından sarkan plastik tüpler çıkarıldı ve ciğerler yine de havayla dolmaya devam etti, ki bu iyiye işaret, diyordu cerrah. Karın ameliyatı gerçekleştirilmiş ve başka bir yaranın bulunmadığı, karaciğer kanamasının tamamen durduğu tespit edilmiş, karın zarı kapatılmış ve dikilmişti. İkinci tespit ameliyatını takip eden her bir günde ise karındaki borular çıkarılmıştı. Sol ayak bileğindeki kırıklar düzeltilmiş ve titanyum tabakalarıyla takviye edilmiş, şişlik de inmişti. Estetik cerrah da sağ göğüs ve kısmen koparılmış olan sağ kulağın yeniden yapılandırılması planlarını anlatmak için oradaydı. Ameliyatın mükemmel sonuçlanacağına inandığını söyledi. Soldaki iki kopuk</p>
<p>parmak için prostetikler kullanılabilirdi ve baş parmak, işaret parmağı ve orta parmak zarar görmediği için el, işlevlerini tam olarak yerine getirebilirdi.</p>
<p>Fakat yine de... Kız uyanmayabilirdi.</p>
<p>Hastaneye geldiği günden beri sürekli olarak damarlarında dolaşan yatıştırıcı ilaçlara üç gün önce son verilmişti. Dr. Elliot, serumlar çıkarıldığında bile, vücudun sistemde kalan ilaçları yok etmesinin vakit aldığını söyledi. Etkilerin saatlerce, hatta günlerce sürebileceğini bildirdi. Ancak artık üç gün geçmişti ve henüz bir gelişme yoktu.</p>
<p>Kasabadaki birçok insan gibi, Ben ve Thomas da Monica’nın durumunu öğrenmek ve ailesini ziyaret etmek için birkaç defa Pittsburgh’a geldi. Susan, ilk seyahatin ardından, bir dahaki seferlerde evde kalıp Joel ile ilgilenmeye karar vermişti. "Kızı o halde görmek beni çok üzüyor," dedi bir akşam üzere kocasıyla birlikte mutfaktayken, "ve sürekli oraya gitmenin Joel için de iyi olmadığını düşünüyorum."</p>
<p>"Paul ve Vera verilen desteği takdir ediyorlar, Susan," diye cevap verdi Ben karısının bu alışılmadık çekingenliğine bir anlam veremeyerek. "Bu konuyu tekrar düşünebilirsin."</p>
<p>"Yapamam," dedi Susan. "Fakat sen ve Thomas gitmelisiniz. Onun, olayların bu yönünü de görmesi gerektiğini düşünüyorum."</p>
<p>Ben başını sallayarak onayladı. Monica’nın yolun kenarında bulunduğu gece Susan, gece vakti partiye gitmek için evden kaçıp kaçmadığı konusunda Thomas ile tartışmıştı. Susan’ın içgüdüleri doğru çıkmıştı ve kısa bir inkâr sürecinin ardından oğulları onların isteğine karşı çıkarak o gece evden ayrıldığını kabul etti.</p>
<p>"O şekilde kaçıp gitmek yanlış bir davranıştır'diye Susan’a katıldı Ben. "Böyle bir şeyin onun başına geldiğini düşünmeden edemiyorum."</p>
<p>Susan kurulama bezini tezgâhta gezdirdi ve kırıntıları kenara kadar sürükleyerek avucuna döktü. Dolabın kapağını açtı ve hepsini çöp kovasına boşalttı. "Biraz büyüdükleri zaman çocuklarla nasıl baş edeceğini bilememek zor bir şey/'dedi düşünceli bir şekilde. "Yaptıkları seçimleri, kişilik dönüşümlerini kontrol edemiyoruz."</p>
<p>"Sadece elimizden gelenin en iyisini yapabiliriz," dedi Ben onu rahatlatmaya çalışarak.</p>
<p>Karısı pencereden dışarı baktı ve Ben onun bakışlarını takip edince dünyanın Susan’a çok büyük, çok değişken, çok zor ve uçurumlarla dolu bir yer gibi göründüğünü fark etti.</p>
<p>"Onu kaybetmek istemiyorum," dedi Susan kendi kendine, cümlesinin sonunda sesi titremişti.</p>
<p>Ben arkasından ona yaklaştı ve elleriyle omuzlarını kavradı. "Endişelenme," dedi ensesine yumuşak bir öpücük kondururken. "Onu kaybetmeyeceğiz."</p>
<p>Parmaklarıyla sağ eline dokunan Susan, gülümsemesine karşılık vermek için başını yan tarafa doğru çevirdi. "Biliyorum," dedi, ancak hüzünle bakan gözleri Ben’in nasıl ulaşacağını bilmediği bir dünyada kaybolmuştu.</p>
<p>Cari Schroeder yanında diğerleriyle birlikte toplantı odasına girdi ve telefonun bağlanmasını bekledi. Sam Garston karşısında, Dedektif Hunt ise sol tarafında oturuyordu. Genç ortağı, elindeki kalemi huzursuzca döndürüyordu. Cari bunu yapmayı kesmesini diledi, sinirlerine dokunuyordu. Davaya yeni atanan ve artık bu soruşturmadan sorumlu olan üç FBI ajanı da orada bulunup konuşulanlara şahitlik etmeseydi bu düşüncesini söylerdi. Fakat telefonun hoparlörü klimanın hafif mırıltısıyla birlikte tekrar tekrar çalarken, sessiz bir şekilde Büro'daki bilgisayar analizcisi kardeşi Mike’ın hattın öbür ucundaki lanet telefonu açmasını bekledi.</p>
<p>Ellerindeki en sağlam ipucu iki kurbanda da görülen ısırık yaralarıydı. Salya numuneleri, CODIS sisteminde eşleşme sağlayamamıştı ancak yine de çok önemli bir şeye rastlanmıştı, ki bu da üç FBI ajanının neden Jefferson Vilayeti Şerif Departmanında bulunduğunu açıklıyordu. İkinci kurbanın ısırık yaralarından alınan DNA örnekleri, ilk kurbandan alınan örneklerle eşleşmişti. Dolayısıyla, saldırgan aynı kişiydi, ki bu da büyük bir ihtimalle bir seri katil ile uğraştıklarını gösteriyordu. İkinci kurban ölmemişti, bu yüzden suçlunun bu tanıma tam olarak uyabilmek için iki cinayet daha işlemesi gerekiyordu.</p>
<p>Bu cinayetlerin gerçekleşmesini bekleme niyetleri yoktu.</p>
<p>Cari adamın söylediklerine hâlâ bir anlam verememesine rağmen, Acil Servis'ten kaçan psikiyatrik hastası tek şüpheliydi. Adamın itiraf ettiği şeyde, sesindeki soğukkanlılıkta ve yüzündeki çığlık ifadesiyle kurbanın yanında dikildiğini gösteren halini çizdiği resimde rahatsız edici bir şey vardı. FBI kendilerine dava süresince yardım etmesi için işe aldığı becerikli profil uzmam bu tip hezeyanlara sahip hastaların ikna kabiliyetinin oldukça yüksek olduğunu söyledi. Ancak hezeyanların gerçeklik payı olup olmadığım söylemek zordu. Problem, adamın bulunduğu yeri bilmemeleriydi. Adamın verdiği isim, Harold Matthevvs da uydurma bir addı. Ve yerel halktan olmadığı kesindi. Eğer gezgin biriyse, şimdiye kadar ülkenin diğer ucuna göç etmiştir, diye düşündü Cari. Adamı bir daha görmeyebilir ya da hiçbir haber alamayabilirlerdi. Ama yine de, böyle bir ihtimal vardı, ki Carl’ı asıl endişelendiren de <i>buydu.</i></p>
<p>İki kurbana ait yaraların renkli ve detaylı fotoğrafları önlerindeki masaya dağıtılmıştı. Görüntüler nemli derinin grotesk bir kolajı gibiydi. Pittsburgh'daki diş hekimi, yaralardan silikon kalıplar çıkarmayı başarabilmişti. Yüzeysel yaralardan biri diş hekiminin sol üst köpek dişi ile ilk azı dişi arasında anormal bir genişleme, kendi deyişiyle bir diyastaz, keşfetmesine yeterli olacak kadar iz bırakmıştı. Sağlam bir ipucu değilse de üzerinde çalışacakları bir şeydi. Ancak o andan itibaren nasıl bir ilerleme kaydetmişlerdi?</p>
<p>İki gün sonra dişlerini fırçalarken, Carl’ın aklına bir fikir geldi. Diş fırçasını plastik kabına yerleştirdi ve dişlerini</p>
<p>inceleyebilmek için aynaya sırıttı. <i>Birinin diş yapısı hakkında bilgi edinebilmek için kullanabileceğimiz, kolay bir yöntem var mı acaba,</i> diye merak etti. Tüm kasabanın diş kayıtlarını incelemek için mahkeme celbi çıkarmak olacak şey değildi; peki ya basit bir fotoğraf çekimi? Gülümseyen birinin yakından fotoğrafını çekerek nasıl bir bilgiye ulaşabilirdi acaba? Bilmiyordu. Yerinde olmayan bir diş ya da abartılı çarpıklıklar dışında pek bir şey çıkmayabilirdi belki de. Bir diş hastalıkları uzmanına danışması gerekecekti. Başka bir soru da fotoğrafları nasıl çekeceğiydi, ancak buna bir çözümü olabileceğini düşündü. Cari mesleğin ilk zamanlarında devriye polisliği yaptığı günlerde bilgisayar ekranında bir sürü ehliyete göz atmıştı. Her birinde ona gülümseyen bir fotoğraf bulunuyordu. <i>Bazı</i> insanların resimleri çekildiği sırada gülümsemedikleri doğruydu, ama <i>çoğunluğu</i> gülümsüyordu. En azından yüzde yetmişi öyle, diye düşündü. Bunu bilecek kadar çok ehliyete bakmıştı. Ehliyeti olan her sürücünün resmi, Ohio Motorlu Taşıtlar Dairesi'nde saklıydı. Asıl mesele, bu fotoğraflardan diş anatomisi hakkında ne kadar bilgi toplanabileceğiydi. Gülücüğü ekrana yaklaştırarak bir sonuca ulaşabilmek için görüntüleme programı kullanmalıydı. Bazı ölçüler almak ve bu ölçüleri adli diş hekiminin elde ettikleriyle karşılaştırmak gerekecekti. Mantıklı bir plan mıydı? Bunu öğrenmek için MikeT aramıştı. Cevap, teknik şeylerle ilgili her konuda olduğu gibiydi, durum eldeki verilere bağlıydı.</p>
<p>Fotoğrafları büyütmek ve analiz etmek için yazılım programlan bulunuyordu elbette ve yapabilecekleri şeyler sürekli olarak gelişiyordu. Büro, bu tip programları yirmi</p>
<p>yıldan uzunca bir süredir farklı sebeplerle kullanmaktaydı. Ehliyet için gerekli olan fotoğraflar artık her eyalette dijital bir ortamda çekiliyor ve kullanımı daha da kolaylaşıyordu. Çoğu insanın ortadaki üst dişleri, yan kesici dişleri, köpek dişleri ve ilk azı dişleri gülümsediklerinde kısmen görünüyordu. Kocaman gülümsemeleri olan insanlar ikincil azı dişlerini gösterirken, bazıları da alt orta dişlerini, yan kesici dişlerini ve köpek dişlerini gösteriyordu. Ancak bunlar azınlıktaydı. Tabii herkes ehliyet için fotoğraf çektirirken gülümsemiyordu fakat bazı eyaletlerde bu yönde talimat veriliyordu. Ne var ki Ohio o eyaletlerden değildi. Bu yüzden, Mike’ın söylediğine göre, gerçekten odaklanmaları gereken şey fotoğraf için gülümseyenlerin üst diş yapısında bulunan dört ile sekiz adet dişi incelemekti. İki boyutlu bir fotoğrafta en güvenilir ölçüler her dişin kenar yüzeyi ve aralarında bulunan boşluktu. Bu bilgilerin ne kadar kullanışlı olacağı büyük ölçüde adli diş hekiminin fotoğraflardan ve ısırık yaralarının silikon kalıplarından ne çıkarabileceğine bağlıydı. Bu iş için bilgisayar kullanılması daha güvenliydi. Bilgisayarlar öngörülebilirdi. Gerçek hayat ise her zaman kapalı kutuydu.</p>
<p>Artık FBI da resmi olarak işin içine girdiğinden, Mike neler bulabileceğini görmek için ehliyet fotoğraflarını incelemeye başlamıştı. Öncelik Jefferson Vilayetindeki sürücülerdeydi. Herhangi bir sonuca ulaşamadıkları takdirde araştırmayı komşu vilayetlere kadar genişleteceklerdi. Yine de katili bulmaları zayıf bir ihtimaldi ve Cari bunun farkındaydı. Tüm bunlar suçlunun bir ehliyeti <i>olduğunu</i> varsayarak yapılan girişimlerdi. Fakat en azından bir başlangıç</p>
<p>olmuştu. Şimdi, Mike’ın Sacramento'daki laboratuvarından telefona cevap vermesini bekledikleri sırada, altı adamdan bazıları dikdörtgen şeklindeki masanın etrafında oturuyor, bazıları da ayakta dikilip karşı tarafın çalan telefon sesini dinliyordu.</p>
<p>Telefon yedinci kez çaldığında cevap geldi ve ince bir ses "<i>Ulaşmaya çalıştığınız kişiye mesaj bırakmak istiyorsanız, lütfen l’e basın,"</i> diye talimat verdi. Özel Ajan Culver bıyık alfandan küfretti. Telefonunu çıkardı ve birim sorumlusunun numarasını çevirmeye başladı. Dedektif Hunt elindeki kalemi daha hızlı çevirmeye başlamıştı. Cari yavaşça öne doğru eğilerek kendisini deliye döndürmeden önce bu harekete son vermesini rica etti. İki kurbana ait fotoğraflar masanın üzerinde dağmık bir şekilde duruyor ve ağır işleyen adalet sisteminin çözüm bulmasını bekliyordu.</p>
<p>Thomas ile birlikte yerlerine otururlarken, "Bugün durumu nasıl?" diye sordu Ben. Kızın annesi Vera pencerenin kenarında durmuş, yanlarındaki yatağın başında nöbet tutan birkaç vazonun içindeki çiçekleri düzenliyordu. Solunum terapisti tarafından iki gün önce çıkartılan endotrakeal tüp artık yoktu ve solunum cihazı sesi olmayınca odada garip bir sükûnet hâkim olmuştu. Odada farklıydı sanki; parlak ışıklar, sık sık çalan alarmlar, Yoğun Bakım Ünitesi’nin hareketli temposu gitmiş, yerine daha sakin ve durumları öylesine kritik olmayan hastaların bulunduğu bir bölüm gelmişti.</p>
<p>"Dün gece ateşlendi," dedi Paul Dressler. "Dr. Elliot durumun bir idrar yolu enfeksiyonu gibi göründüğünü söyledi. Antibiyotik tedavisine başladılar ve idrar torbası sondasını da çıkardılar." Adam kızına baktı. "Bugün daha iyi görünüyor."</p>
<p>Ben, onaylar şekilde başım salladı. "Foley sondası idrar yolu enfeksiyonlarını kaçınılmaz hale getirir. Çıkartılması iyi olmuş."</p>
<p>"Şimdi altında bebek bezi var," dedi Vera pencerenin yanından. "Birkaç saatte bir değiştiriyoruz. Dediklerine göre yapmamız gereke-" bir an Thomas’a bakarak duraksadı. "Özür dilerim," dedi. "Bunu duymak zorunda değilsiniz."</p>
<p>"Hiç gözlerini açtı mı?" diye sordu Ben konuyu değiştirerek.</p>
<p>"Hayır," dedi Paul. "Henüz bir gelişme yok."</p>
<p>"Muhtemelen çok yakında uyanacağını söylediler," dedi Vera. Gözlerini her birinin üzerinde gezdirirken, sesinde umutsuzluk vardı. "Dr. Elliot uyanmaması için hiçbir sebep olmadığım söyledi."</p>
<p>Kızın babası iç çekti. "Üç gün önce beyin MR’ı çektiler. Her şey normal görünüyormuş."</p>
<p>"Bu iyi haber," dedi Ben. Rahatlatıcı bir şekilde konuşmaya çalıştı. "Bu tip şeyler bazen biraz zaman alır. Eminim doktorlar-"</p>
<p>Sanki Ben onun söylediğinin aksini iddia ediyormuş gibi, "Çok yakın bir zamanda, dediler," diye tekrar etti Vera.</p>
<p>Paul, "Pekâlâ," diyerek araya girdi. "Bekleyip göreceğiz, Vera." Karısı, küçümseyici bir bakış attıktan sonra arkasını dönerek yeniden çiçekleri düzenlemeye başladı.</p>
<p>Paul, Thomas’a dönene kadar bir süre sessizce beklediler. "Okul nasıl gidiyor?"</p>
<p>"İyi," dedi Thomas. "Fakat hepimiz onu özlüyoruz."</p>
<p>Paul gülümsedi. "Bunu duysa çok hoşuna giderdi. Biliyorsun," dedi, "arkadaşlarının o kadar yolu aşıp Pittsburgh’a, onu görmeye gelmesi mükemmel bir şey. Ne komik... Hiç böylesine popüler olduğunu düşünmezdi."</p>
<p>Ben ayağa kalktı. "DNA analizlerinden elde edilen bulgulan tartışmak için Dr. Blechman ile görüşmem gerekiyor. Thomas’ın burada kalması sorun olur mu?"</p>
<p>Paul başım salladı. "Bizimle olmasından memnuniyet duyanz."</p>
<p>Ben, izin isteyerek odadan çıktı ve adli diş hekiminin ofisine doğru yürümeye başladı. İhtisas yıllarında stajyer olarak burada çalıştığından, ayrıca küçük oğlu aralık 2010’da Pediyatrik Yoğun Bakım Ünitesi'nde kaldığı sırada burada epey zaman geçirdiğinden, hastaneyi oldukça iyi biliyordu.</p>
<p>Hatırladığı kadarıyla her şey çok hızlı gelişmişti. Joel ve Thomas evin yukarı katanda maskaralık ederek, birbirlerine sataşarak ve koridorda koşuşturarak oynuyorlardı. Şimdi, üç yıl sonra hastanenin tanıdık koridorlarında yürüdüğü sırada bile Ben, neredeyse çocukların üst kattan gelen ayak seslerini duyabiliyordu.</p>
<p><i>"Biraz sessiz olun!"</i> diye bağırmışta mutfak kapısından. <i>"Telefonla konuşuyorum!"</i></p>
<p>Kiminle konuşuyordu ki? Hatırlayamadı. Çocuklar sessiz olmamışlardı gerçi. Aksine, sesleri daha da yükselmişti. Ben, ufak, plastik oyuncakların duvarlara çarparken çıkardıkları sesleri duyabiliyordu. Onları birbirlerine <i>fırlatıyorlardı.</i> Joel, ağabeyinin yaptığı bir çeşit işkence sırasında çığlık atmaya başlamışta.</p>
<p>"Dinle, ben seni daha sonra arayayım," demişti Ben. Telefonu kapatmış ve üst kata çıkmaya başlamışta. İkinci kat tırabzanlarının gıcırdadığım duyduğunda henüz üç basamak çıkabilmişti. Joel’in yukarıdan düşen bedeni Ben’i de geçerek zemine çarpmıştı.</p>
<p>Ben donup kalmıştı. Tüm yapabildiği oğlunun düşüşünü izlemek olmuştu. Joel, baş aşağı yuvarlanmıştı ve kafatasını ahşap döşemeye çarpmış, çatırtı sesi salonda yankılanmıştı.</p>
<p>Ben merdivenlerden inip odaya koştuğunu hatırlamıyordu ancak böyle yapmış olmalıydı, çünkü hatırladığı kadarıyla oğlunun yanma çömelmiş adını haykırıyor, yaralanıp yaralanmadığını soruyor ve kıpırdamamasını söylüyordu. Oysa talimatlara gerek yoktu. Çocuğun yere serilen vücudu, sessiz ve hareketsiz bir şekilde yatıyordu.</p>
<p>Birkaç saniye sonra Thomas da gelmiş, babasmın yanına diz çökmüş, inanamayan gözlerle kardeşine bakıyordu. "<i>Kahretsin</i>diye fısıldadı. "Düştü. Ben... Tırabzanı gördüğünü sanmıyorum. Doğrudan oraya doğru koştu, yavaşlamadı bile. Çarptı ve düşmeye başladı. Joel?... Joel, iyi misin?"</p>
<p>"Git telefonu getir," demişti Ben. "911’i ara. Bir ambulansa ihtiyacımız olduğunu söyle. <i>HadiV</i></p>
<p>Ambulans, tıbbi helikopter ile buluşmuş ve o helikopter Joel’i buraya, Çocuk Hastanesi'ne getirmişti. Oğlu tedavilere on gün boyuca yanıt vermemişti. Umutlarını kaybetmeye başlamışlardı. Ve sonra, bir anda, Joel uyanmıştı.</p>
<p>"<i>Thomas."</i></p>
<p>"Joel. Ben baban, Joel. Aç gözlerini. Ben buradayım."</p>
<p>"Babaaaa?"</p>
<p>"Evet. Benim, oğlum."</p>
<p>Çocuğun kaşları çatılmış, dilini kuru, çatlamış dudaklarında gezdirmişti. Konuşmaya başladığında, "Ben... düştüm mü?" diye sormuştu.</p>
<p>Ben cevap vermeyi denemişti ama kelimeler inatla boğazında takılmıştı. "Evet, oğlum. Düştün." Joel olayı idrak etmeye çalışmış, gözleriyle odayı taramıştı.</p>
<p>"Uzun bir düşüştü. Değil mi, baba?"</p>
<p>"Evet, öyleydi."</p>
<p>Ses tonunda bir belirsizlik olmasına rağmen, "Ama... Ama artık buradayım," diyerek tespitte bulunmuştu, sanki hem demeçte bulunuyor, hem de soru soruyor gibiydi.</p>
<p>"Evet," diye cevaplamıştı Ben, kendisini ve çocuğunu rahatlatma ihtiyacı duyarak. "Artık buradasın."</p>
<p>"Tamam," demişti Joel ve bir süreliğine gözlerini kapatmıştı.</p>
<p><i>Gözlerini kapatma, oğlum,</i> diye düşünmüştü Ben. <i>Tekrar ellerimden kayıp gitme.</i> Tam bir şey söylemek üzereydi ki çocuğun dudakları aralanmıştı.</p>
<p>"Baba?" Sesi neredeyse bir fısıltı gibiydi.</p>
<p>"Evet?"</p>
<p>"Korktun mu?"</p>
<p>Ben, yüzünün buruştuğunu hissetti. Dudakları, birbirine sıkıca bastırdığı iki ince, çizgi halini almıştı. Ciddi bir şekilde oğluna bakmış ve başını evet anlamında sallamıştı.</p>
<p>Joel bir süre bunu düşünmüş, ardından bir kez daha başını kaldırarak babasının gözlerine bakmış ve, "Artık korkmana gerek yok," demişti.</p>
<p>"-kat?"</p>
<p>"Hı?"</p>
<p>"Kaçıncı kat?" diye bir kez daha sordu bir kadın sesi Ben’i hayal dünyasından çekip alarak.</p>
<p>Ben etrafına bakındı. Kapıları açık olan bir asansörün önünde duruyordu. Genç bir kadın henüz içeri girmişti ve sağ eliyle kapının kapanmasını önlüyordu.</p>
<p>"Ah... Evet, teşekkür ederim." Eşiğin diğer tarafına bir adım attı. "Dördüncü kat, lütfen."</p>
<p>Kadın öne doğru uzandı ve butona bastı. Bir süre tereddüt etti, fakat sonra, "İyi misiniz?" diye sordu.</p>
<p>"İyiyim," dedi Ben. "Neden sordunuz?"</p>
<p>Kadın gülümsedi. "Kendi kendinize konuşuyordunuz."</p>
<p>"Ah. Bunun için özür dilerim," dedi. "Sadece... Birkaç yıl önce gerçekleşen bir olayı düşünüyordum."</p>
<p>Kadmı başım salladı.</p>
<p>Ben biraz utanarak bakışlarını yere indirdi. Joel’in sesi ("Artık korkmana gerek yok.") hâlâ kafasının içinde yankılanıyordu. Başını kaldırarak yanındaki kadına baktı. "Ne söyledim peki?" diye sordu.</p>
<p>"Sanırım," kadın duraksadı, tereddütle yüzünü buruşturdu ve <i>“Ama korkuyorum,</i> dediniz."</p>
<p>Görünüşe göre daima ormanlık alandaydı, ormanın en karanlık yerinde... Çalılar açgözlü pençeleriyle cildinde derin, kırmızı yarıklar açarken, bacaklarına ve ayak bileklerine dolanırken, paniğe kapılmış bir halde ağaçların arasında koşuyordu. Göğsü yorgunlukla inip kalkarken nemli hava sürekli olarak ciğerlerine doluyor ama içindeki ateşi bir türlü söndüremiyordu. Yanından geçtiği ağaçlarm dallan omuzlarına sürterek kaçışını yavaşlatıyor, onu aşağı çekmeye çalışıyordu. Kafasındaki ses kendisini tekrar ediyor, (... <i>sessizce bir yere uzanırım... kendimi yapraklarla kaplarım... aramızdaki mesafe... yanımdan geçip gider...)</i> her seferinde başladığı yere geri dönüyordu. Katilin peşinden geldiğini duyabiliyor, yakınlaştığını ve uzattığı parmaklarının neredeyse ensesine dokunduğunu hissedebiliyordu. Spor ayakkabıları çamura batmıştı. Adam artık çok yakındaydı. Hızlı ve düzenli nefes alışverişini duyabiliyordu. Onu düşürememiş, ondan saklanamamış, aralarındaki mesafeyi açamamış ya da adama bir üstünlük sağlayamamıştı. Çok yakında kızın üzerinde olacaktı, parmaklarını boğazına dolayacak ve dişlerini boynuna batıracaktı.</p>
<p>Dönüp arkasına baktı ve çalıları aşarak ilerleyen adamın birkaç metre gerisinde olduğunu gördü. Paniğe kapılarak kendini ilerlemeye zorladı ve bir çalılığın üzerinden</p>
<p>sıçradı. Ardından düşmeye başladı; vücudu çamurdan ve onu parçalara bölercesine delip geçen ağaç köklerinden oluşan bir zeminde yuvarlanıyordu. Düşüşü birkaç saniye sürdü ve vadinin dibini boyladığı anda sol ayak bileğinin kırıldığını hissetti. Dayanılmaz bir acıydı. Sırt üstü yatmak için olduğu yerde döndü, elleriyle sakat ayağım sıkıca tutarken çığlık atmak için ağzım açtı. Ancak çığlığı boğazından çıkıp yükselmeden ölüvermişti.</p>
<p>Adam, yukarıdaki uçurumun kenarından ona bakıyordu, karanlıkta kalan yüz hatları belli değildi. Düzensiz nefes alışverişinden ve rüzgâr yüzünden hışırdayan ağaçlardan başka ses yoktu. Birkaç saniye boyunca birbirlerine bakarlarken kız düşünmek için zaman bulabildi, <i>daha önce yaşanan gibi değil, farklı bir şey.</i> Karnının üzerine dönerek, uçurumun kenarmdaki adamm yamaçtan çıkan seyrek ağaç köklerinin arasında ayağım yerleştirecek bir yer arayışını izledi. "Olamaz," diye fısıldadı adam yavaşça aşağı inmeye başlarken. En aşağıya inmeye çalışırken her defasında bir adım atıyordu.</p>
<p>Ayak bileğinin tuhaf duruşuna bakınca ayağa kalkmak ya da kaçmak gibi bir seçeneğinin olmadığını fark etti. Oturur pozisyona geçmeye çalıştı, fakat en ufak bir hareketinde bacağına, zonklayan bir ağrı giriyor ve gitgide artan bir acıya dönüşüp bilincini kaybetmenin eşiğine getiriyordu. <i>Belki de böylesi daha iyi olur,</i> diye düşündü kendi kendine. Adam ona ulaştığı zaman uyanık olmayı istemiyor, aralarındaki mesafeyi her an kapatırken çamurun içine uzanmış bir şekilde yaklaştığını izlemeye katlanamıyordu.</p>
<p>"Uyanman gerekiyor," dedi sol tarafından gelen ince bir ses. Başım o tarafa doğru çevirdi. Loş ışığın altında, o an bulunduğu noktadan yaklaşık beş metre uzakta yatmakta olan kızı görebiliyordu. Yüzü diğer tarafa dönüktü ama ses o kadar tanıdık geliyordu ki neredeyse kim olduğunu çıkartacaktı.</p>
<p>"Sen iyi misin?" diye sordu kıza, çünkü gövdesinin şeklinde ve yükselip alçalmayan göğüs kafesinin durgunluğunda garip bir şeyler vardı.</p>
<p><i>"Bak! Yolun yarısını kat etti bile."</i> Kız sol eliyle biraz yukarıdaki adamı işaret etti. İki parmağı eksikti.</p>
<p>"Ben... Ben hareket edemiyorum," dedi Monica kıza. "Ayak bileğim... kırıldı."</p>
<p>Kız, gökyüzüne bakmak için başını çevirdi. Monica, kızın sağ kulağının üst kısmının koparıldığını görebiliyordu. Geriye pürüzlü, parıldayan bir kıkırdak kalmıştı.</p>
<p>"Zannettiğin yerde değilsin," dedi kız. "En kötü kısmı geçmişte kaldı. Otoyola çıkmayı başardın bile."</p>
<p><i>"Ne</i> otoyolu? Anlamadım." Monica yukarıya baktı. Adam, inişini neredeyse tamamlamıştı. Yakmda-</p>
<p><i>"Uyan!"</i> Kızın sesinde bir acele vardı.</p>
<p>Monica başını iki yana salladı. "Hayır. Seni burada böylece bırakamam."</p>
<p>Yanındaki kız gülmeye başlayarak Monica’yı şaşırttı. Yavaşça başlayan kahkahası gittikçe artarak, gökyüzünü doldurana dek yükselmeye devam etti. Bir an sonra uçurumun kenarından inen figür zemine ulaştı. Adam döndü ve aralarında kalan son birkaç metreyi de hızlıca geçti. Elinde uzun ve keskin bir alet vardı. Aleti başının üstüne doğru kaldırdı. Monica dönerek kıza baktı ve "Seni burada bırakamam!" diye haykırdı.</p>
<p><i>"Bırakamaz mısın? Bundan emin misin?"</i> Kız, Monica’ya bakabilmek için başını çevirmişti. Kızın yüzü, Monica’nın kendi yüzünün aynadaki yansımasıydı, tek farkı gözlerinin ölü ve boş oluşuydu. Üzerlerinde beliren adamın sol kolu aşağıya doğru sallanmaya başladığında, <i>"Bundan emin misin?"</i> dedi tekrar.</p>
<p><i>"Uyan!"</i> diye bağırdı. Artık yaşayan vücudun mu yoksa ölü olanın mı kendisine ait olduğunu ayırt edemiyordu. <i>"Uyan! Uyan! UyanUyanUyanü"</i></p>
<p>Alet, gökyüzünden dalış yapan yırtıcı bir kuş gibi dimdik aşağı indi...</p>
<p>Ve Çocuk Hastanesinin bir yerinde Monica’nın gözleri açıldı, tanıdık gelmeyen bir odanm karanlığına bakarken, vücudunu hâlâ darbeye karşı hazırlıyordu.</p>
<p>BOLUM 4 Parçalar</p>
<p>Ben, sağ tekerleklerini kaldırıma çıkartarak arabayı durdurdu. Araçlar dar sokağın iki tarafını da doldurmuş, paralel bir şekilde park etme alışkanlığı olmayan halk bu garip görüntüye neden olmuştu. Yarım blok ötede, Tony Linwood park halindeki aracına binmeye çalışıyordu. Adam aracın üzerinden o tarafa bakınca, Ben selam vermek için elini kaldırdı. Tony de gülümseyip elini kaldırarak ona karşılık verdi.</p>
<p>"Yoğun bir katılım var," dedi ön koltukta oturan Susan emniyet kemerini açmaya çalışırken.</p>
<p>Üç ev ilerideki Dressler konutunun ön bahçesinde toplanan kalabalığı inceleyen Ben, "Evet," diye yanıtladı. Hastanede geçen yedi buçuk hafta sonunda Monica Dressler nihayet evine dönmüştü ve görünüşe bakılırsa tüm kasaba onu karşılamaya gelmişti.</p>
<p>"Baba, içeri girdiğimizde bundan bir dilim alabilir miyim?" diye sordu Joel arka koltuktan. Kucağında, Susan’ın bu sabah pişirdiği turtayı tutuyordu. Turta, naylonla kaplıydı fakat yine de sıcaklığı ve tatlı kokusu kısa yolculukları boyunca aracın içine sızmayı başarabilmişti.</p>
<p>"Seni şişko domuz," diye fısıldadı Thomas, Joel’in yanında oturduğu yerden. Joel, kendisine doğru uzanıp sol tarafına sert bir çimdik atan ağabeyine dil çıkardı. Joel’in kucağındaki turta tabağı tehlikeli bir şekilde sallandı.</p>
<p><i>"Kesin şunu,"</i> diyerek onlara baktı Susan. Sabahın büyük bir bölümünde asabi hareketler sergilemişti. Ben, bunun şu ziyaretten kaynaklandığını düşünüyordu. Monica’nın iyileşmesine rağmen, karısı hâlâ bu konuda konuşmayı üzücü buluyordu. Sanırım bazı trajediler yuvamızı çok fazla etkileyebiliyor, diye düşündü Ben.</p>
<p>"Gidelim mi artık?" diye öneride bulundu kapısının mandalını tutarak.</p>
<p>Eylül ayının sonlarına özgü esintinin içine adım attılar. Yapraklar artık renk değiştiriyor, başka bir sezonda yeniden filizlenmek üzere yerlere dökülmeden önceki görkemli dönüşümlerini geçiriyorlardı. Martin Creed ve karısı yavaşça yürüyerek yanlarından geçti. "Ne kadar güzel bir gün, değil mi?" dedi yüzünde bir gülümseme ile.</p>
<p>"Kesinlikle," diye cevapladı Ben bakışlarım gökyüzüne çevirirken. "Ufuk çizgisi oldukça eğimli."</p>
<p>Ben ve ailesi eve girdi. Yollan boyunca insanlarla selâmlaşıp kısa sohbetler kurarken, kalabalığı yararak yavaşça ilerdiler. Arkadaşlarla ve tanıdıklarla dolu olan evin içi Ben’e birkaç hafta önce, durumun pek de umutlu görünmediği günlerde Çocuk Hastanesi'nde yaşanan benzer toplantıyı hatırlattı. O yüzlerin birçoğuna kazınmış olan endişe artık gitmiş, yerini coşkulu ve neredeyse uçan bir şölen havasına, bir rahatlığa bırakmıştı. Hep birlikte kurtulmuşlar gibi görünüyorlardı. Tüm bunların nedeniyse kucağında bir bardak elma şırasıyla odadaki koltukta oturan Monica Dressler'di. Kız onlara baktı ve el salladı, yüzünde refleks olarak hoş bir gülümseme belirmişti.</p>
<p>"Gel hadi," dedi Thomas nadiren ciddiye aldığı kardeşine. "Gidip merhaba diyelim."</p>
<p>Turtayı Joel’in elinden alan Susan onlara dik dik baktı, fakat bir şey söylemedi.</p>
<p>Ben elini Susan’ın sırtına koydu. "Her şey yolunda. Hadi Paul ile Vera’yı bulalım."</p>
<p>"Yakında hastaneye geri dönmem gerekecek," dedi Susan. "Hâlâ kontrol etmem gereken hastalarım var."</p>
<p>"Tabii ki," diyerek söylediğini tasdik etti Ben, sinirlenmemeye çalışıyordu. Saldırırım üzerinden sekiz hafta geçmişken, o zamandan beri benzer başka bir olay yaşanmamışken ve burada böylesine neşeli bir sohbet ortamı varken iyimser düşünmekten kendini alamıyordu. Üç ay önce, Kevin Tanner’in cinayetini takiben onu esir almış olan endişe ve korkunun parmakları belirgin bir şekilde gevşemişti. Varlıkları artık neredeyse iyileşmiş olan bir yaranın izi gibiydi. En kötü kısmın artık geride kaldığını hissediyordu ve orada bulunan herkes gibi, o da bu kasabanın gerçekten iyi bir yer olduğunu kabullenmişti. Karısının böyle düşünmesi ise onu sinir ediyordu.</p>
<p>Bir el omzuna dokundu. "Bir içkiye ihtiyacı varmış gibi görünüyorsun." Ben, Paul Dressler ile yüz yüze gelmek için arkasına döndü, yüzünde kocaman bir gülümseme vardı.</p>
<p>"Selam, Paul. Seni görmek çok güzel." Elini uzatıp Susan’ı dirseğinden tuttu ve Susan da Monica’nın babasıyla selamlaşmak için arkasına döndü.</p>
<p>"Geldiğiniz için teşekkürler," dedi Paul. "Bizim için gerçekten çok şey ifade ediyor."</p>
<p>Susan gülümsedi. "Onun yeniden evde olması sizi çok rahatlatmıştır."</p>
<p>"Gerçekten çok minnettarız," dedi adam. "Doktorlar ve hemşireler ona gerçekten çok iyi baktı. Burada bulunan herkesin iyi dilekleri ve duaları da bu kadar çabuk iyileşmesinde büyük bir rol oynadı. Vera ve ben gerçekten minnettarız."</p>
<p>"Kendini nasıl hissediyor?" diye sordu Ben.</p>
<p>"Çok daha iyi/'dedi Paul. "Ağrıları var, tabii ki, bu iyileşme sürecinin bir parçası; ama bunun için bazı ilaçlar verdiler. Haftanın beş günü göreceği bir psikiyatrist ayarlandı. Ayrıca onu koşu bandında yürütüyor, sol elindeki kasları çalıştırtıyor, gücünü geri toplamasına yardımcı oluyorlar. Bu konuda hassas da davranmıyorlar. Eve oldukça yorulmuş bir halde geliyor." Paul, sağ tarafına baktı ve mutfağın girişine yakm bir yerde dikilen karısını gördü. Gelip onlara katılması için el salladı.</p>
<p>"Merhaba Susan," dedi Vera o tarafa doğru yürüyüp Ben’in karışma sarılırken. "Gelebilmenize çok sevindim."</p>
<p>"Bunu kaçıramazdım," dedi Susan ve Ben evdeki inatlaşma durumunu hatırlayarak kendi kendine gülümsedi. "Paul de Monica’nın fizik tedavisinden bahsediyordu," diye ekledi.</p>
<p>"Ah, evet," dedi Vera gözlerini devirerek. "Onu çok ağır çalıştırıyorlar. Hastaneden çıkmasının üzerinden ne kadar az zaman geçtiği göz önüne alınırsa, bu iyi mi kötü mü bilemiyorum."</p>
<p>"Doktorlar bunun önemli olduğunu söylüyorlar," diye bir hatırlatmada bulundu Paul. "Mümkün olduğu kadar çok sayıda işlevini geri kazanmasını istiyoruz."</p>
<p>"Biliyorum," dedi Vera. Danışacak birini arayan gözlerle Susan’a döndü. "Bana biraz aşırı görünüyor, hepsi bu."</p>
<p>Ben’in karısı, "Fizyoterapistlerin ne yaptıklarını bildiğine eminim," diyerek onu rahatlatmaya çalıştı.</p>
<p>Vera, odanın karşı tarafındaki kızını incelemek için başını çevirdi. Kız, Thomas ile birlikte koltukta oturuyordu. Thomas ise bir elini kızın omzuna koymuş, sakin ve komplocu bir ses tonuyla bazı önemli dedikoduları iletiyordu. Monica gözleri hafifçe yukarıya ve sağ tarafa doğru kayarak bir süre onu dinledi, ardından yüzünde kocaman bir gülümseme belirdi ve gülmeye başladığı sırada ağzını kapatmak için sol elini kaldırdı. Bu mesafeden bakıldığında, iki protez parmak çok doğal ve diğerleriyle uyumlu görünüyordu. Vera, bakışlarını takip eden Ben ve Susan’a döndü. Yüzünde, acı ve sevincin karışımından oluşan bir ifade vardı. "Thomas ona çok iyi davranıyor. Son birkaç haftada oldukça yakınlaştılar." Kızın annesi gülümsedi, gözleri yaşlarla parlıyordu. "Onu gülerken görmek çok güzel."</p>
<p>Susan başıyla onayladı. "Kendini iyi ifade edebiliyor mu?"</p>
<p>Sanki herkesin aklındaki soru buymuş gibi etraflarındaki muhabbet hafifçe azaldı.</p>
<p>Vera’nın yüzü, Ben’in daha önce Thomas ile birlikte Monica’yı ziyaret etmek için hastaneye gittiğinde gördüğü o sert ve korumacı ifadeye büründü. <i>("Çok yakın bir zamanda uyanacağım söylediler,"</i> demişti Vera o vakit. "Dr. <i>Elliot, uyanmaması için hiçbir sebep olmadığını söyledi.")</i></p>
<p>"Oldukça konuşkan," dedi Vera. "İhtiyaçlarını bize aktarabiliyor." Anlayış beklercesine insanların yüzlerine baktı ve Ben destekleyici bir şekilde başını salladı. "Çok fazla şey atlattı," diye sözüne devam etti Vera. "Doktorlar, zamanla daha çok açılacağını söyledi."</p>
<p>"Olay hakkında bir şey hatırlıyor mu?" diye sordu Susan ve Ben ona sitem dolu bir bakış attı. Bunun Monica’nın annesi için huzursuz bir durum olduğu çok açıktı.</p>
<p>"Hayır, pek fazla hatırlamıyor," dedi Vera ayaklarının altındaki bronz halıya bakarak. Kafasını kaldırıp tekrar onlarla göz göze geldiğinde bakışlan yorgundu. "Yaşanılanlar göz önüne alındığında, bence en iyisi bu, sence de öyle değil mi?"</p>
<p>"Evet," diye cevapladı Susan vücudu empati ile yumuşarken ve Vera’nın elini tutarak. Kadınlara daha doğal görünen fiziksel bir irtibat, diye düşündü Ben. "Evet, bence de öyle."</p>
<p>"Hazır olduğuna emin misin?" diye sordu penaltı vuruşu için oyuncusunu yerleştirirken. Önlerindeki televizyon ekranında bulunan elektronik kalabalık sahte bir coşku ile gürledi. "Bu sefer çok üzerine gelmeyeceğim."</p>
<p>"Devam et. Elinden geleni yap," dedi kız Xbox 360 kolunu kucağına yerleştirirken. Çoğu kontrolü sağlamak için sağ elini kullanmıştı, fakat yön tuşlan ve sol kol konusunda sadece başparmağını kullanabiliyordu. Hiçbir zaman video oyunlan oynayan biri olmamıştı, ama fizyoterapisti günde yarım saat 03nın o)mamasının motor kontrolü açısından iyi olacağını söylemişti. Monica da, özellikle arkadaşları ziyarete geldiğinde, video 0)nınlarının zaman geçirmeye yardıma olduğunu fark etmişti. <i>İlgiyi benim üzerimden çekecek her şeye varım,</i> diye düşündü.</p>
<p>Thomas’ın forvet o)nıncusu hafifçe sağa kaydı, ardından vücudu ağır çekime girip topu sol üst köşeye gönderdiğinde, Monica’nın kalecisi de o tarafa doğru sıçradı ve futbol topunun yönünü değiştirerek golü engelledi.</p>
<p>Kalabalık çıldırırken, <i>"Gol değil</i> /"diye bağırdı. <i>"Ne kurtarıştı ama!"</i></p>
<p>"Şanslıydın," diye belirtti Thomas. "Topun oraya geleceğini anladın."</p>
<p>"Hayır, sadece tek elim işe yarıyorken bile senden hızlıyım. Hadi görüntüyü yeniden onatalım."</p>
<p>"Yeniden izlememize gerek yok," dedi, ancak ağır çekim video çoktan gösterime girmişti.</p>
<p>"ikinci seferinde daha da iyi görünüyor," diyerek sataştı Monica, Thomas elleriyle gözlerini kapatarak onu protesto etti.</p>
<p>"Ben iki oyun kazandım, sen ise sıfır," dedi Monica. "Pes edecek misin?"</p>
<p>"Kesinlikle," diye cevapladı Thomas. "Yenilgiye uğradığım zamanı bilirim ben." Ayağa kalktı ve mutfağa gitti. "Dolaptan istediğin bir şey var mı?"</p>
<p>"Hayır, yok," diye bağırdı kız ekipmanları televizyonun altındaki dolaba yerleştirirken.</p>
<p>Thomas, elinde bir bardak meyve suyuyla oturma odasına geri döndü. Koltuğa oturdu ve başını iki yana sallayarak Monica’ya baktı.</p>
<p>"Ne?" dedi Monica.</p>
<p>"Harika gidiyorsun. Birkaç hafta önce hastanede yatıyordun, şimdi ise beni futbolda hezimete uğratıyorsun."</p>
<p>"Video oyunu olan futbolda," diye belirtti Monica. "Televizyonun önünde oturup butonlara basmak için atletik olmak gerekmiyor. Beni hâlâ zorlayan şey gerçek hayattaki fiziksel aktiviteler."</p>
<p>Thomas omuzlarını silkti. "Her şey sırayla... Yürüyüşe çıkmak ister misin?"</p>
<p>Monica pencereden dışarı bakarak yüzünü astı. "Bugün çok rüzgâr var."</p>
<p>Thomas bir şey söylemedi, sadece içeceğini yudumlayıp, kocaman yeşil gözleriyle Monica’yı inceledi.</p>
<p>Monica, mazeretinin kendisi için bile kulağa ne kadar basit geldiğini fark ederek iç çekti. Hastaneden döndüğünden beri, evden birkaç blok ötede dolaşmak onu geriyordu. Kapalı bir yerde, hem tanıdık hem de değişmeyen bir çevrede gerçekleşen fizik tedavi randevularında idare ediyordu. Ancak dışarıda olmak başka bir konuydu. Geçen birkaç hafta boyunca Thomas, gerginliği konusunda ona yardımcı olmuş, sık sık ziyaret ederek mahallede yürüyüşe çıkmaya teşvik etmişti. Aslında durumun o kadar da kötü olmadığı bazı günler oluyordu; tek başına dışarı çıktığım, daha üç ay öncesinde kıymetini bilmediği aktivitelere geri döndüğünü hayal edebiliyordu. Ancak bugünkü gibi bazı günlerde o bağımsızlık hali hâlâ çok uzak gibi görünüyordu.</p>
<p>"Pekâlâ," diyerek kabullendi Monica. "Ceketimi alıp geleyim."</p>
<p>Evden ayrılarak, ekim ayının bir akşam üstünde dışarı çıktılar. Gündüz saatleri artık kısalıyor, rüzgârlı günleri ve serin geceleriyle sonbahar mevsimi yavaşça kendini belli ediyordu. Dallarını terk etmeye çoktan başlamış olan yapraklar, kendilerini cesur bir şekilde boşluğa bırakarak, sessiz ve görkemli bir şekilde toprağa doğru süzülüyordu. Yaprakları dökülen ağaç dallarının seyrekleşmesiyle aktiviteler de seyrekleşiyor, insanlar yaklaşan kışı beklemeye başlıyorlardı. Evlerin park yerlerindeki araçlar sabit duruyor, tırmıklarını gösterişsiz bahçelerinde ileri geri süren insanlar, akıllarında başka şeyler varmış gibi ağır adımlar atıyor ve ellerini sürekli burunlarına götürüyordu. İki genç kaldırımda yavaş yavaş yürürken küçük bir köpek onlara doğru yaklaştı fakat yarım blok ilerledikten sonra ilgisini kaybederek, çıktığı evin ön basamaklarına geri gitmek için arkasına döndü.</p>
<p>"Buralar çok sessiz," dedi Monica. "Hatırladığımdan çok daha az insan var."</p>
<p>Thomas hiçbir şey söylememiş, sadece çöpleri çıkarmakta olan yaşlı bir adama el sallamıştı.</p>
<p>"Sence de olaylar başladığından beri buradaki insanlar değişti mi?" diye sordu Monica.</p>
<p>"Ne demek istiyorsun?"</p>
<p>"Sadece... Daha az sosyal... Tanıdıkları kişilere bile yaklaşırken daha dikkatli görünüyorlar. Sanki insanlar kendilerini geri çekiyormuş gibi geliyor."</p>
<p>Thomas bunu düşündü. "Bana da uzun zamandır uykudaymışız, ancak nihayet uyanıyormuşuz gibi geliyor," dedi. "Gözlerimizi açıyor ve dışarıda neler olabileceğini ya da aslında bunca zamandır neler olduğunu görüyoruz." Yoldaki bir dalı almak için eğildi ve sol taraftaki yeşilliğe fırlattı. "İnsanları korkuyor ve ne yapacaklarını bilemiyorlar."</p>
<p>Rüzgâr ısrarla sırtlarına çarparken, bir süre daha sessizce yürümeye devam ettiler.</p>
<p>"Birbirimize en çok ihtiyacımız olan zamanlar bu gibi günler," dedi Monica kolunu Thomas’ın koluna dolayıp ona hızlıca sarılırken. Thomas ona baktı ve gülümsedi. Dünya etraflarında hızla dönerken, yüzü sakin ve ifadesizdi.</p>
<p>Thomas ve Monica açık arazinin karşısından gelip gruba ulaştığında onları, "<i>Mükemmel! Geldiniz,"</i> diyerek karşıladı Devon. Ayakları altın ve şarap rengi yapraklardan oluşan bir örtüde ilerlerken hışırdıyor, arkasında hat şeklinde uzanan ezilmiş çimler bırakıyordu.</p>
<p><i>“Tabii ki</i> geldik," diye yanıtladı Thomas taşımakta olduğu silindir spor çantanın içinden bir çift krampon çıkarırken. Yere oturdu ve spor ayakkabılarım giymeye başladı.</p>
<p>"Bu defa acısını çekeceksin, Stevenson," diye uyarıda bulundu Devon. "Büyük Joe benim takımımda."</p>
<p>Joe Dashel gençlerin oluşturduğu kalabalıktan sıyrılarak öne çıktı. Joe, kolejin birinci ve ikinci yıllarında Ohio Eyaleti için futbol oynamış ancak dizindeki bir incinme atletik kariyerinin sona ermesine neden olmuştu. Sakat diziyle Büyük Joe, eskiden olduğu kadar hızlı değildi ancak 110 kilo ile hâlâ darbeleri çok sertti. "Kusura bakma," diyerek omuzlarını silkti. "Hafta boyunca benden bunu isteyip durdu."</p>
<p>Thomas, Devon’a aşağılayıcı bir bakış attı. "Tüm hafta, öyle mi?"</p>
<p><i>"Ne diyebilirim ki?"</i> dedi Devon. "Eşitlemem gereken bir skor var."</p>
<p>Marty Spears sahada koştu ve yirmi metre ileride sola</p>
<p>doğru çapraz dönüş yaptı. "Fırlat," dedi ve Russell Long döner pasla topu onun kollarına gönderdi.</p>
<p>Devon, yukarıdan ona baktı. "Ne diyorsun, T? Takımlar tamamen hazır. Sadece seni bekliyoruz."</p>
<p>"Pekâlâ, hadi yapalım şunu," dedi Thomas tenis ayakkabılarını spor çantasının içine tıkıp ayağa kalkarken. Monica’ya döndü. "Sen iyi misin?"</p>
<p>"Mmhmm," diyerek başını salladı Monica, Lynn Montegue ile beraber Cynthia Castleberry’nin arkasında bir yere otururken.</p>
<p>Oğlanlar sahaya yayıldılar, daha oyun başlamadan ileri geri konuşmaya başlamışlardı bile. "Unutmayın," diye bağırdı Devon takım arkadaşları başlangıç vuruşunu yapmaya hazırlanırken. "Topu yakalarsanız, hemen Büyük Joe’ya gönderin."</p>
<p>"Pekâlâ, işte geliyor," diye bağırdı Bret Graham ve bir <i>güm</i> sesiyle havaya fırlatılan top, diğer takımın sahasının derinliklerine ilerlerken havada süzüldü.</p>
<p>Lynn, "Buraya gelmen harika bir şey," diye yorum yaptı Monica’ya doğru eğilip sarılarak.</p>
<p>"Teşekkürler," diyerek gülümsedi Monica. "Dışarıda olmak iyi hissettiriyor. Hastanedeyken bunu özlemişim."</p>
<p>"Nasıl hissediyorsun peki?" diye sordu Cynthia.</p>
<p>"İyi. Harika diyemem, ama iyi," diye cevapladı Monica, iyimser ve dürüst olmaya çalışıyordu. Doğruyu söylemek gerekirse, geçirdiği günler hâlâ yaşadığı acının gölgesinde kalıyordu. Fizik tedavi seansları genellikle çok ağrılı geçiyordu. Doktorların yazdığı ilaçlar semptomları kısmen hafifletiyordu. Tabii bir de kâbuslar vardı.</p>
<p>"Saçlarını kısa kestirmişsin," dedi Lynn. "Önceden omuzlarının altına kadar uzanıyordu."</p>
<p>Sağ elini kaldıran Monica, parmaklarıyla kısa ve siyah buklelere dokundu. "Böylesi daha kolaydı, uğraşacak daha az şey oluyor." Diğer elini hırkasının cebinden çıkarmadı. Cerrah, estetik görünmesi için üzerlerinde titizlikle çalışmış olsa da, Monica iki protez parmağından utanıyordu.</p>
<p>"Saçlarının bu halini beğendim," dedi Lynn. "Bence çok sevimli duruyor."</p>
<p>"Teşekkürler."</p>
<p>Büyük Joe, Bret Graham’ı yere çarptığı esnada sahadan çatırdama sesleri duyuldu. Cynthia irkildi ve, "İyi misin?" diye bağırdı.</p>
<p>"İyiyim, iyiyim," diyerek onu rahatlattı Bret yerden yavaşça kalkarken onun olduğu tarafa doğru elini kaldırarak. Biraz sersemlemiş görünüyordu.</p>
<p>"Hey," diyerek uyarıda bulundu Devon. "Seyircilerle iletişim kurmak yok."</p>
<p>Monica, Cynthia’ya baktı. "Sen ve Bret birlikte misiniz?" Bu kadar çok şeyi kaçırmış olmasına inanamıyordu. Boylesine uzun süre hayattan uzak kalmanın ardından yaşamın o olmadan da ilerlediğini fark etmek son derece üzücüydü. Monica’nın öngöremediği duygusal ve beklenmedik bir darbeydi.</p>
<p>"Birkaç kez çıktık," dedi Cynthia. "Devamlı bir ilişkimiz yok." Başını çevirdi ve onu incelercesine Monica’ya baktı. "Peki sen ve Thomas? Son zamanlarda oldukça yakın görünüyorsunuz."</p>
<p>Monica’nın yüzü kızardı ve soluk teninin bunu gizle-</p>
<p>mek için yapabileceği pek bir şey yoktu. "Sadece arkadaşız," dedi. "Bana çok iyi davranıyor."</p>
<p>"Bana, daha fazlası varmış gibi geliyor," diye belirtti Cynthia, ancak ısrar etmedi. Bret sayı çizgisinin kenarına hızla atıldığında, <i>"Koş, bebeğim. Koş, ”</i> diye bağırdı</p>
<p>Oyun devam ederken, bazen alkışlar bazen de itirazlar eşliğinde izlemeye devam ettiler. Paul Dalouka, Büyük Joe'dan öyle bir darbe yedi ki üçüncü çeyreğin büyük bir bölümünde kenarda oturmayı tercih etti. Monica, çimlerde otururken bacaklarının kaskatı kesildiğini hissetti, mesanesindeki gitgide artan baskı da artık önemsemesi gereken bir hal almıştı. Bir an eve gitmeyi düşündü, ancak yanlarındayken acınacak bir ilgi odağı olmadığı arkadaşlarının arasında bulunmak iyi gelmişti. Etrafına bakındı. Umumi bir tuvalet yoktu; yalnızca saha, onu çevreleyen ağaçlar ve kuzey tarafında küçük bir otopark vardı. Tuvaletini bir süre daha tutmaya karar verdi fakat on beş dakika sonra fazla seçeneği kalmamıştı.</p>
<p>Cynthia’ya "İşemem lazım," diye fısıldadıktan sonra ayağa kalkarak parkı çevreleyen ağaçların bulunduğu yere yürüdü. Ormanın girişinde iç tarafa dikkatle bakarak durdu. Sonbahar mevsimi ağaçların yapraklarmı dökerek futbol sahasından rahatça görülebilecek bir boşluk oluşturmuştu. Mahremiyetinden emin olmak için biraz daha ilerlemesi gerekecekti. İleriye doğru bir adım attı. Ayağının altındaki yapraklardan ve ince dallardan çatırtı sesi yükseldi. Monica gözlerini kapattı. <i>Bunu yapabilirim,</i> diye düşündü kendi kendine. <i>Sadece birkaç metre daha ilerleyeceğim, hepsi bu. Burada tamamen güvendeyim.</i></p>
<p>Gözlerini açtı ve öne doğru bir adım daha attı, sonra bir adım daha, devam etmek için kendini cesaretlendiriyordu. Önüne bir ağaç dalı çıktı ve Monica’nın eli içgüdüsel olarak boynuna gitti. Solukları hızlanmış, nefes almak güçleşmişti. Zihninde, donmuş bir göletin birkaç santim altonda kısılıp kaldığını hayal etti. Dudakları ve parmakları sızlamaya başlamıştı. Çılgıncasına göğüs kafesine çarpan kalbinin atışlarını duyabiliyordu. Sağ tarafında, koyu ve kürklü bir şey yere sıçradı. Monica onu gözleriyle takip etti, başını kaldırıp baktığında adam ormanın içinde durmuş onu bekliyordu, Monica’nın bulunduğu noktaya doğru harekete geçti. Koşarak kaçmak için arkasına döndü fakat artık çok geçti çünkü adam tam arkasındaydı. Parmak uçlan Monica’nın siyah saçlarına değiyor, onu yakalamaya çalışıyordu. Monica çığlık atmak için ağzını açtı, bu defa sesini doğru zamanda kullanabilmişti. Arkadaşlarının çok geç olmadan gelip onu bulabilmesi için tekrar tekrar çığlık attı. Tam o esnada göğsünde ilk darbeyi hissetti. Bacağının iç tarafından süzülen bir sıcaklık vardı. Kanaması olduğunun farkındaydı fakat yarayı bulamıyordu. Ağaçların arasından sendeleyerek çıktı ama yere düştü. Yerde kıvrılarak çığlık atmaya devam ederken, başını kollarıyla sarmış, adamın üzerine hücum etmesini bekliyordu...</p>
<p>... şimdi bir kargaşa, ona doğu koşan ayak sesleri ve yer açılması için bağıran biri vardı. Bir şekilde yolun kenarına varabilmişti. Çamur içinde ve yağmurun altında yatarken onu bulmuşlardı...</p>
<p>"Monica." Biri ona sesleniyordu. Biri eliyle yüzüne hafifçe vurdu. "Monica, tatlım. İyisin. Bir şeyin yok." Ama iyi değildi, hem de hiç iyi değildi. <i>Adamın ona ne yaptığını göremiyorlar mıydı ?</i> Sağlık ekibinin bedenini bir araca yerleştirdiğini hissedebiliyordu, iğnenin koluna girerken verdiği keskin acıyı da. <i>"Dayan biraz. Sakın bayılma, beni duyuyor musun?"</i></p>
<p>"Monica." Sakin ve telkin edici kızın sesini tekrar duydu. "Gözlerini aç. Hepimiz buradayız. Güvendesin, tatlım. Her şey yolunda."</p>
<p>Monica gözlerini açtı ve parlak gün ışığıyla karşılaştı. Önünde Lynn Montegue’nin yüzü, arkasında da diğer arkadaşları vardı. Ona bakıyorlardı, hepsi birden; yüzlerinde kararsız ve kaygılı ifadeler vardı. "Bir ambulans çağırmamı ister misin?" diye sordu birisi tereddütlü bir ses tonuyla, Lynn başını iki yana salladı.</p>
<p>"Hayır. Hayır, o iyi. Durumu iyi." Monica’nın saçını okşamaya devam etti. Yapraklan ve saçma yapışan çimleri nazikçe kenara itiyordu. "Bizi yalnız bırakın. Oyununuza geri dönün."</p>
<p>Oradan ayrıldılar, mesafe arttıkça sesleri kayboluyordu ve Monica ağlamaya başladı. Vücudu titredi ve bir cenin gibi kıvrıldığı pozisyonda bacaklarını kendine çekerken yüzünü çimlere doğru çevirdi. Lynn onu rahatlatmaya çalışarak bir kolunu omzuna sardı. "Şşşş, geçti artık. Güvendesin," diye fısıldadı. Monica yalvaran gözlerle ona baktı. Yüzünde bitkin ve çaresiz bir ifade vardı. "Altımı ıslattım," dedi mahcup bir halde ebeveynlerinin yatak odası kapısında dikilen küçük bir çocuk gibi.</p>
<p>Yeniden ağlamaya başladı.</p>
<p>"Gel. Kapı açık," diye seslendi polis şefi kapısının hafifçe çalınmasına cevap olarak. Önünde dağınık duran birkaç kâğıdı bir araya getirerek dosyaya yerleştirdi. Emniyetteki görevi devam ettikçe, gitgide artan evrakı sınıflandırdığı bu kasvetli ofiste hapsedilmiş gibi hissediyordu. Son on iki yıldır çalıştığı mevkinin dezavantajlarından biri buydu ve emekli olunca başkasına devretmekten mutluluk duyacağı zevksiz bir işti. Artık <i>birileri</i> bulan sayılarıyla, kariyeri boyunca gördüğü tüm bu formların hiç kimseye bir yararı olmadığını söyleyebilirdi.</p>
<p>Ofisinin kapısı açıldı ve Dedektif Schroeder içeri girdi. "Biraz vaktiniz var mı, Şerif?" diye sordu.</p>
<p>"Tabii ki, Cari. Ne oldu?" Sam, sandalyesinde geriye yaslandı ve diğer adama oturmasını işaret etti.</p>
<p>Cari oturduğu sırada ceketinin cebinden küçük bir defter çıkardı. "Bu sabah batıdaki nehir arazisinde bulunan ceset bizim adamın işiymiş gibi durmuyor," dedi.</p>
<p>"Öyle mi?"</p>
<p>"Sağ şakağa tek el ateş edilmiş. Deriyi barut kaplamış. Çok yakından ateş edilmiş. Muhtemelen adam intihar etmiş. Kimliği tespit edildi ve adamın karısı sorguya alındı. Adam, altı hafta önce işini kaybetmiş. Karısı, son zamanlarda çok keyifsiz olduğunu söyledi. Hâlâ balistik raporunu</p>
<p>bekliyoruz, ama olayın intihar vakası olduğu neredeyse kesin."</p>
<p>"Adam ne diye Ohio Nehri’nin kıyılarında yüzüyormuş peki?" dedi Sam.</p>
<p>"West Virginia’nın Newell kentinde yaşıyormuş. Buradan yaklaşık 30 dakika uzakta, kuzeyde. Nehrin hemen yakınında. İki gece önce East Liverpool köprüsünün yakınında silah sesi duyduğunu söyleyen bir tanığımız var. West Virginia Vilayet Polisi'ni aramış, onlar da araştırma için birini görevlendirmiş ancak bir şey bulamamışlar. En mantıklı senaryo adamın kendini vurup aşağıdaki nehre düştüğü, nehrin akımına kapılarak iki gün sonra batıdaki Brown's Adası’nın tam güneyinde su üstüne çıktığı şeklinde."</p>
<p>Sam onaylarcasına başını salladı. "Yine de, adam öldürülmüş ve nehre atılmış olabilir. Ancak kafaya sıkılan kurşunun bizim adamımızın işi gibi görünmediğine katılıyorum."</p>
<p>"Pekâlâ."</p>
<p>Sam, "Yani..." diyerek derin düşüncelere daldı. "İkinci saldırının üzerinden on iki hafta geçti. Belki de hayatına devam etmeye karar vermiştir. Kim bilir, adam şimdiye kadar Arkansas’ın güneyinde bir yere varmış bile olabilir."</p>
<p>"Olabilir," dedi Cari pek de hevesli görünmeyerek. "Belki de haklısın."</p>
<p>"Ama sen öyle düşünmüyorsun," diye gözlemlerini aktardı Sam. Bu çok barizdi.</p>
<p>"Hayır. Düşünmüyorum."</p>
<p>Sam iç çekti. "Ben de öyle." Tüm bu kargaşa başladığından beri geçirdiği birkaç uykusuz gecenin yorgunluğu yüzünden okunuyordu. "Hastaneden firar eden psikiyatri hastasına ne oldu? Nerede olduğuna dair bilgi edinebildik mi?"</p>
<p>"Birçok yerde aramamıza rağmen henüz onu bulamadık," diyerek yüzünü astı Cari. "FBFın profil uzmanı, aradığımız kişinin o olduğunu düşünmüyor."</p>
<p>"Neden?"</p>
<p>"Seri katillerin öncelikli sorununun psikoz olmadığını söylüyor. Bir bakalım, şurada bir yere söylediklerini yazmıştım." Defterin birkaç sayfasını çevirdi. "Evet, işte burada. Tıbbi anlamda psikoz gerçekle olan bağın kopması anlamına gelir. Kuruntu ve halüsinasyon gibi belirtileri vardır, ki bunlar gerçeğin yanlış algılanmış halidir. Genellikle normal, hatta hoş görünürler ve doğruyu yanlıştan ayırabilirler. Ancak umurlarında olmaz." Cari başını kaldırıp baktı. "Kadının bana anlattığına göre, psikotik hastalar tedavi ve ilaçlarla düzelebilirler. Seri katillerde böyle bir şey söz konusu değildir."</p>
<p>Sam, ellerini önünde birleştirdi. "Tedavi edilemezler."</p>
<p>"Evet," dedi Cari. "Bu yüzden insanları öldürmeye devam ederler, ta ki-"</p>
<p>"Durdurulana dek."</p>
<p>"Doğru, Sam. Durdurulana dek."</p>
<p>Gözleri önündeki masaya odaklanmış olan iri adam bir süre sessizliğini korudu. "Dressler’lerin kızı henüz bir şey söylemedi mi?"</p>
<p>"Soruşturmaya yardımı dokunacak bir şey söylemedi," dedi Cari. Yaklaşık sekiz hafta önce bilinci açıldığından beri onu haftada iki defa ziyaret ediyordu. İlk ikisinde kız hiç konuşmamıştı, Carl’ın soruları hastane çalışanları tarafından yüksek dozda sakinleştirici iğne yapılmasını zorunlu kılan keskin çığlıklara dönüşmüş, donuk bakışlarla karşılanmıştı. Kızın hemşiresi, Carl’a bu olaya bir süre ara vermesine neden olacak kadar kmayıcı bakışlar atmıştı. Her nasılsa birkaç hafta sonra, önce tek kelimeyle sonrasında kısa cümleler kurarak, Monica konuşmaya <i>başlamıştı.</i> Konuştuğu kişiler çoğunlukla ailesi ve arkadaşları olmuş, Carl’ın yüzü artık tanıdık bir sima haline gelmeye başladıysa da onunla çok az sohbet etmişti. Üstelik anlattıklarının saldırıya uğradığı geceyle bir ilgisi yoktu. En sonunda, kızın annesi Carl’a bir daha ziyarete gelmeden önce kızının biraz daha iyileşmesini beklemenin daha iyi olacağını söylemişti. "Üzgünüm," diyerek özür dilemişti. "Siz burada yokken daha iyi hissediyormuş gibi görünüyor."</p>
<p>Şimdi ofiste Cari ve Sam karşılıklı oturmuş, aynı şey üzerinde kafa patlatıyordu, fakat yeni gelişmeler yoktu. Sadece kanıtların onları bir suçluya yönlendirmemesi değil, zamanın da aleyhlerine işlemesi durumu sinir bozucu bir hale getiriyordu. Davada gelişme kaydedemiyor olmaları eninde sonunda başka bir hayata daha mâl olacaktı.</p>
<p>"Motorlu Taşıtlar Departmanı fotoğraflarından hâlâ bir şey çıkmadı mı?" Sam bu sorunun cevabını zaten biliyordu. Soruşturmanın o kısmını kapatalı bir aydan fazla olmuştu. Fakat bazı şeylerin üzerinden geçmekte bir sakınca olmazdı.</p>
<p>Cari, başım iki yana salladı. "Daha ileri aşamaya geçmemizi sağlayacak herhangi bir şey çıkmadı," dedi. "Ehliyet resimlerinde sol üst köpek dişi ve küçük azı dişi arasında diyastaz olduğu gözlenen dört kişi bulundu. Bu dört kişiden biri ölmüş. Bir tanesi 74 yaşında ve ilerlemiş bir akciğer rahatsızlığı var. Nefessiz kalmadan ya da oksijen tüpüyle on beş dakika dinlenmeden evinin bir odasından diğer odasına yürüyemiyor. Diğer ikisinin de olay yerinde olmadıklarını gösteren güçlü kanıtları var."</p>
<p>"Yani bir çıkmazdayız."</p>
<p>"Öyle, Şef."</p>
<p>Sam, onu protesto edercesine yumuşak bir gıcırtı sesi çıkaran ancak sağlam duran sandalyesinde öne doğru eğildi. Deri döner koltuk ofise 1996 yılında, Sam’in emniyet amiri seçilmesinin hemen ardından getirilmiş ve görev süresi boyunca iri adama hizmet etmişti. Cari, sandalyenin bacaklarının daha ne kadar ömrü kaldığını merak etti. Eninde sonunda pes ettiğinde ortaya çıkacak sonucu hayal etmekten kendini alamadı.</p>
<p>"ikinci suç mahallinde bulunan ayak izleri," dedi Sam. "Kime ait oldukları konusunda herhangi bir gelişme var mı?"</p>
<p>"45 numara, erkek, Nike marka. Birkaç yıl önce piyasaya çıkan bir model. Kontrol et-"</p>
<p>"Kaç yıl önce?" diye lafını böldü Sam. Normalde sabırlı bir adamdı ancak kanıt konusunda belirsizlikten hoşlanmazdı. Eğer biri tanımı daha da netleştirebilecek durumdaysa, netleştirmeliydi. Bu, bazen fark yaratabiliyordu.</p>
<p>"İki," dedi Cari soğukkanlılıkla. Sam, Garston ile çalışmaya alışıktı. Daha önceki davalarda bu ofiste Şef ile beraber çok zaman geçirmiş, parçalar en sonunda bir bütün oluşturmaya başlayana kadar ikisi birlikte kanıtları sürekli incelemişlerdi.</p>
<p>"Hangi model?" diye sordu Sam.</p>
<p>Cari not defterini aldı ve birkaç sayfa geriye gitti. "Nike Trainer. Kasım 2011 ile Temmuz 2012 tarihleri arasında üretilmiş. ABD’de sayısız perakende mağazasında satıldığı gibi, internet üzerinden de pek çok satış yapmış. Oldukça popüler bir model. Bir koşu ayakkabısı."</p>
<p>"Peki ya yerel ayakkabı mağazalarının kayıtları?"</p>
<p>"Bu bölgede ayakkabının satışını yapan altı mağaza varmış. O zamandan beri iki tanesi faaliyetine son vermiş. Geri kalan dört mağazadan üç tanesi ayakkabıların satıldığı tarihten yaklaşık dokuz ay sonrasına kadar olan zaman dilimi içinde ayakkabı numarası ve modeline dair satış bilgisi verebiliyor..." Not defterinden iki sayfa daha çevirdi. "...Bu zaman aralığında altmış çift ayakkabı satılmış. Ücretlerin yaklaşık üçte biri nakit olarak ödenmiş." Başını defterinden kaldırıp baktı. "Birçok belirsizlik var Şef."</p>
<p>"Hıhı." Sam sandalyesinde kaykıldı ve bunu yaptığı sırada altından bir gıcırtı daha yükseldi. Meslektaşına gülümsedi. "Federallerle anlaşabiliyor musun?" diye sordu.</p>
<p>Cari omuzlarını silkti. "İyi adamı oynamaya çalışıyorum."</p>
<p>"Bunu takdir ediyorum. Peki Dedektif Hunt? Onun durumu nasıl?"</p>
<p>"Danny mi? Bilemiyorum... Hâlâ işi öğrenme aşamasında." Cari, not defterini cebine geri koydu. "İyi bir dedektif olacağını düşünüyorum, patron," diye belirtti, "acemiliğini atlatınca."</p>
<p>"Bir de içki içebilecek yaşa geldiğinde gör," di yereli onu uyardı Sam.</p>
<p>"Çok haklısın. Kurumdaki yeni elemanlar... Bilirsin, her yıl daha da genç görünüyorlar."</p>
<p>Sam, ona katıldığını belirtircesine başını salladı. Bir süre düşünceli göründü, gözleri odanın bir köşesine odaklanmıştı. <i>Her yıl daha da genç görünüyorlar.</i> Tabii ki. Bu demekti ki kendi yaşı da hızla ilerliyordu ve engellenemez bir şeydi. <i>Hepsi bu muydu,</i> diye düşündü Sam, <i>yoksa başka şeyler de mi vardı?</i> Göğsünde hafif bir ağrı hissetti. Önemsemediği halde aklında şekillenmiş bir fikir vardı ve o şimdi bilincine ulaşabilmek için kendine yol arıyordu.</p>
<p>"-misin, Şef?"</p>
<p>"Ne?"</p>
<p>"İyi misin?"</p>
<p>Sam, bulunduğu ana hiç istemeden geri döndü. Dedektif Schroeder meraklı gözlerle ona bakıyordu.</p>
<p>"Sanırım bir an başka dünyalara daldın, Şef."</p>
<p>"Kusura bakma."</p>
<p>"Her neyse," dedi Cari, "kalıp sohbet etmek isterdim, ancak artık Ohio'nun doğu tarafında yaşayan herkesin son on yıldaki telefon kayıtlarını incelemek ya da aynı derecede gereksiz ve vakit öldüren bir projede çalışmak isteyen FBI Ajanı Culver ile buluşmam gerekiyor."</p>
<p>"Gerekeni yap," diye cevapladı Sam. Gözlerinde acılı bir ifade vardı, tıpkı haddinden fazla dövülmüş ve tekrar ayağa kalmış bir çocuk gibiydi. "Bu adamı yakalayalım, Cari. Bu kasabada daha fazla parçalanmış ceset görmek istemiyorum."</p>
<p>"Ben de/'dedi dedektif gitmek için ayağa kalkarken. "Ben de istemiyorum."</p>
<p>"Nasıl gidiyor bakalım?" diye sordu kızın karşısına otururken. Ocakta suyu ısıtan tencereye iki paket domates çorbası koymuştu.</p>
<p>"İyiyim, sanırım. Bugün biraz ağrım var."</p>
<p>"Neren ağrıyor?"</p>
<p>"Çoğunlukla kollarım. Artık dambıllarla egzersiz yaptırmaya başladılar."</p>
<p>Thomas, inceleyen gözlerle ona baktı. "Hastaneden eve ilk geldiğin zamanki halinden çok daha güçlüsün. Fizik tedavi gerçekten işe yarıyor olmalı." Ayağa kalktı ve ocağın yanına giderek tencerenin altım kapattı, bir kepçeyle iki kâseye çorba koydu. "Kollarındaki ve bacaklarmdaki kaslar hareketlenmeye başlıyor." Kâseleri masaya bıraktı, iki bardak su doldurdu, çekmeceden bir çift kaşık aldı ve oturduğu yere geri döndü. <i>"Afiyet olsun</i>," dedi.</p>
<p>"Teşekkürler," diyerek gülümsedi Monica, iltifatı hoşuna gitmişti, Thomas’ın az önce söylediği şeyin doğru olduğunu biliyordu. Artık hastaneden eve ilk geldiği günlere göre çok daha güçlüydü ve kollarıyla bacakları birbiri ardına gelen zorunlu antrenmanlar yüzünden uyuşmuştu. Boylu boyunca uzanan pembe yaranm kabartısı hariç, karnı oldukça sıkı ve düzdü. Aslında fiziksel anlamda her zamankinden daha kuvvetli ve dirençliydi.</p>
<p>Bir süre sessizce yemeklerini yediler. Ekim ayının sonlarında bir cumartesi günüydü. Hava soğumaya başlamıştı ve sıcak çorbanın midesine yerleştiğini hissetmek hoş bir zevkti. Ailesi, babasının iş arkadaşlarından birinin emeklilik partisine gitmiş, öğleden sonra başlarının çaresine bakmaları için ikisini evde bırakmıştı. Çoğu zaman okuldan sonra uğrayan, bazen Monica’nın diğer arkadaşlarını da beraberinde getiren, ancak çoğunlukla tek başına gelen ve artık neredeyse evlerinin bir bireyi olan Thomas’a baktı. Vakitlerini oturma odasında oturup televizyon izleyerek, yaşıtları hakkında dedikodu yaparak ya da hava güzelse dışarıda yürüyüş yaparak geçiriyorlardı. Monica, beraberliklerinin kendisi için iyi bir şey olduğunu düşündü. Bu yıl evde eğitim alıyordu. Durum, her ne kadar günlük fizik tedavileri ve düzenli kontrolleri açısından kolaylık sağlasa da, arkadaşlarıyla etkileşim halinde olmayı özlüyordu. Thomas’ın ziyaretlerini dört gözle beklediğini, gelemediği günlerde hayal kırıklığına uğradığmı fark etti. Bazen okulun en popüler çocuklarından birinin kendisi gibi utangaç ve artık fiziksel özürlü birine niçin ilgi gösterdiğini merak ediyordu.</p>
<p>"Cadılar Bayramı'nda neler yapacaksın bakalım?" diye sordu Thomas, son kalan çorbayı kaşığında toplamak için kâsesini hafifçe eğerek.</p>
<p>Monica, omuzlarını silkti. "Bilmiyorum." Neler <i>yapmayacağını</i> düşünürken buna fırsat bulamamıştı. Şeker mi şaka mı diyerek karanlıkta tüm mahalleyi dolaşmak, bir korku filmine ya da perili bir eve gitmek söz konusu bile olamazdı.</p>
<p>"Emie Samper evinde parti verecekmiş," dedi Thomas. "Birçokları oraya gidecek sanırım."</p>
<p>Monica onaylarcasına başını salladı. <i>Bir parti, tıpkı en sonuncusu gibi,</i> diye düşündü ve vücudunu bir ürperti kapladı. Hayır, kararını vermişti. Gidemezdi. Sadece düşüncesi bile endişelenmesine sebep oluyordu. Bugünlere her şeyden dehşete kapılıyordu. Aklında upuzun bir liste vardı ve Monica bu listeye 'arkadaşlarımla birlikte gece vakti bir partiye gitmek'maddesini de ekledi. Yapamadığı, bir daha <i>asla</i> yapamayacağı bir şey daha. Bu düşünce, toplumdan soyutlanmış ve yalnız hissetmesine neden oluyordu. Artık farklı biriydi. Hayata katılmak yerine dünyayı pencerenin ardından izleyen, evinde saklanan, plan yapmaktan çok mazeret üreten, evde tek başınayken çalan telefonu cevaplamayan, hâlâ ormanın içinde kovalandığını, adamın eli tekrar ve tekrar havaya yükselirken çamurun içinde yattığını hayal eden bir genç kızdı. O gece kopup giden, cerrahların asla yerine koyamayacağı bir şey vardı. Gözyaşlarının biriktiğini hissederek bir eliyle yüzünü kapadı.</p>
<p>Monica kendini toparlamaya çalışırken, Thomas masanın karşısından onu izledi.</p>
<p>"Ben sadece... Ben..." Bir elini yumruk yaptı ve masanın üzerine sertçe vurarak boş kâselerin içindeki kaşıkların tangırdamasına sebep oldu. Gözyaşları artık özgürce akıyor, tepelerindeki asma lambanın sarı ışığı altında hassas ve narin görünmesini sağlıyordu. "Bana bir bak," dedi, "<i>ucubenin tekiyim</i>."</p>
<p>"Hayır, değilsin."</p>
<p><i>"Evet, öyleyim!"</i> Birdenbire ayağa kalktı ve boş kâseleri toplayarak suyla doldurduğu lavaboya götürdü. Açık olan musluğun sesi dışında, ev tamamen sessizdi. Mahalledeki</p>
<p>çocuklardan birkaçı dışarıda top oynuyordu ve sesleri duvarlardan yavaşça sızarak mutfağa kadar ulaşıyordu. Birkaç dakika sonra Monica suyu kapattı ve Thomas'la yüzleşmek için arkasına döndü. Gözyaşları dinmişti ama gözleri hâlâ kızarık ve şişkindi.</p>
<p>"Üzgünüm, Thomas. Bir süre uzanmam gerekiyor."</p>
<p>"Tabii ki," dedi Thomas. "Hiç sorun değil."</p>
<p>"Seni daha sonra ararım," dedi Monica ve mutfaktan çıkarak yatak odasına doğru ilerledi. Ayakkabılarını çıkardı ve pikenin altına doğru kaydı.</p>
<p>"İyi olduğuna emin misin?" diye sordu Thomas, kapı eşiğinde durarak.</p>
<p>Monica, ona bakmak için yattığı yerde döndü. "Hayır. İyi değilim."</p>
<p>Thomas odaya girdi ve yatağın yanma bir sandalye çekti. Hiçbir şey söylemeden, boş gözlerle ona baktı.</p>
<p>Monica, yatak odasının tavanına bakıyordu, pencereden giren güneş ışığının içeride nasıl dans ettiğini izlemekteydi. "Hâlâ kâbuslar gördüğümü biliyorsun."</p>
<p>"O gece hakkında mı?" diye sordu Thomas. Monica, başını evet anlamında salladı.</p>
<p>"Ağaçların arasında koştuğumu, kovalandığımı ve en sonunda ele geçirildiğimi görüyorum. Karanlıkta ölüme terk edildiğimi hayal ediyorum."</p>
<p>Thomas, bunları aklında canlandırmaya çalışıyormuşçasına gözlerini kapattı.</p>
<p>Monica hiçbir şey söylemeden, pencereden dışarıya bakabilmek için başını sağ tarafa çevirdi.</p>
<p>"Bu kâbuslarda," diye sordu Thomas, "onun yüzünü</p>
<p>görüyor musun? En küçük bir detay bile polise yardımcı ol-"</p>
<p>"Hayır," dedi Monica. "Hiçbir şey yok. Sadece... Bir siluet. Bir varlık."</p>
<p>Thomas başım salladı.</p>
<p>"Ama bazen uyandığım ilk anda hatta daha sonrasında, gün ışığı varken..." Anladığından emin olmak için Thomas’a baktı. "Elimde olmadan merak ediyorum: <i>Acaba hâlâ orada mıyım?</i> Hâlâ çamurun içinde miyim ve tüm bunlar," odada kısaca bir göz gezdirdi, "başka bir şey mi? Bir rüya belki de. Bir hayal. Ya da belki..."</p>
<p>"Ne?" diye sordu Thomas.</p>
<p>Monica, kendi varlığından emin olmak için örtünün altındaki vücuduna baktı. "Belki de o gece ormandan hiç çıkmadım. Belki de aslında ölüyüm. Demek istediğim," bunu bir süre daha düşünürken gözleri Thomas’ın yüzünü inceledi, <i>"ölü olup olmadığımı nasıl bilebilirim ki?"</i></p>
<p>Thomas başını iki yana salladı. "Ölü falan değilsin." Elini, Monica’nın sağ kulağına götürdü ve kızın teninin silikon ile birleştiği noktaya dokundu. "Bunu kanıtlayacak yaraların var."</p>
<p>"Yapma," dedi Monica yüzünü diğer tarafa çevirerek. "Bu iğrenç bir şey."</p>
<p>Thomas elini geri çekti.</p>
<p><i>"Ben</i> iğrencim." Oldukça kısık çıkan, yenik düşmüş bir ses tonuyla konuşmuştu.</p>
<p>"Hayır," dedi Thomas. "Benim için öyle değilsin."</p>
<p>Monica başını çevirdi ve samimiyetini ölçercesine bir süre Thomas’ı inceledi. Thomas gözünü kaçırmadan ona bakmaya devam etti.</p>
<p>"Sen çok iyisin," dedi Monica yüzüne dokunmak, yanağının yumuşaklığını ve sıcaklığını hissetmek için sağ eliyle ona uzanarak. "Beni görmek için buraya neden geliyorsun?"</p>
<p>Thomas gülümsedi. "Bilmiyor musun?"</p>
<p>Monica başını iki yana salladı.</p>
<p>"O zaman hiçbir şey bilmiyorsun demektir."</p>
<p>"Benim için üzülüyor musun? Bu yüzden mi bana karşı bu kadar iyisin?"</p>
<p>"Hayır." Monica’nın örtünün altındaki sol elini çıkararak nazikçe kendi avuçlarının içine aldı. Başparmağı, sadece bir kısmı Monica’ya ait olan iki parmak üzerinde hafifçe hareket ediyordu. "Bu kasabadaki birçok insan senin için üzülüyor." Burnunun ucunu buruşturdu. "Bundan sıkılmış olmalısın."</p>
<p>"Bıktım," dedi Monica. "Ben... Ben sadece normal olmak istiyorum."</p>
<p>"Neden normal olmak isteyesin ki? Sen normalin çok üstündesin." Bir an gözlerini kapattı ve tekrar açtığında daha derin ve daha anlamlı göründüler. "Hayır," dedi. "Senin adına hiçbir zaman üzülmedim."</p>
<p>Monica, hızlıca doğruldu ve cesaretini kaybetmeden önce onu öptü. Thomas’ın vücudu bir anda gerildi, ardından rahatladı. Monica, Thomas’ın heyecanlı kalp atışlarını sanki kendininmiş gibi göğsünde hissedebiliyordu. Thomas öpücüğüne karşılık verince durum bir anda hem güvenli, hem korkutucu ve hem de umut dolu bir hal aldı.</p>
<p>"Benimle birlikte burada yatabilir misin?" diye sordu Monica bir süre öpüştükten sonra. Thomas, onu bir çocuk</p>
<p>gibi kollarının arasına alarak yattı. Yaşanan sessizlikte, pencereden sızan güneş ışığı öğlen vaktinin sona ermesiyle duvardan aşağı süzülürken, Monica istediği takdirde kalbini hâlâ açabildiğim, yaşama isteğinin bir gün tüm korkularından daha güçlü olabileceğini, ufukta beklenmedik olaylar ve umut dolu bir gelecek olduğunu fark etti. Kendini her anlamda bir bütünmüş gibi hissetmiyordu, belki de asla hissetmeyecekti. Ama bu bir başlangıç, bir milat noktasıydı. Monica, böyle bir başlangıcın işin en zor kısmı olduğunu fark etmişti.</p>
<p>"Ne düşünüyorsun, Dr. S?" diye seslendi Nat yan odadan. Elinde bir karaciğer tutuyordu. Ciğer gri ve sirozluydu, hayat boyu devam etmiş içki alışkanlığı yüzünden normal boyutundan daha küçüktü. "Sence kaç kilo gelir?"</p>
<p>Ben ofisinin kapısından dışarı baktı. "Bence, 875 gram."</p>
<p>Nat başını iki tarafa salladı. "O dediğin çok fazla olur, Dr. S. Bu şey turşu gibi pörsümüş. Ben, 680 gram diyorum."</p>
<p>"Pekâlâ, tart ve gör," dedi Ben dikkatini önündeki kâğıtlara yönlendirerek.</p>
<p>"Hadi bahse girelim," dedi Nat. "Bu seneki iznime fazladan iki gün daha eklersin."</p>
<p>"Geçen sene tüm iznini kullanmadın ki," diye hatırlattı</p>
<p>Ben.</p>
<p>"Bu yüzden fazladan iki güne ihtiyacım var," dedi Nat. "Kullanmadığımızda ertesi yıla devrettiğini sanıyordum."</p>
<p>"Hayır. Kullanırsın ya da şansını kaybedersin," dedi Ben. "Yeteri kadar avantajın var."</p>
<p>"Neymiş avantajım?" Nat elindeki karaciğeri unutmuş, bunu öğrenmek istiyordu.</p>
<p>Çileden çıkan Ben elindeki kalemi masanın üzerine bıraktı. Yan odada Nat varken bir evrak işini halletmeye çalışmak, masada üç yaşında bir çocuk varken romantik,</p>
<p>mumlarla süslenmiş bir masada akşam yemeğinin tadını çıkarmaya benziyordu. "Şu şeyi tartacak mısın, tartmayacak mısın?"</p>
<p>"Tabii. Evet. Huysuzlaşma, Dr. S." Nat tartının yanına yürüdü ve elindeki organı metal tepsiye yerleştirdi. İbrenin bir sayının üzerinde durmasına zaman tanıyarak bir süre bekledi. Ben kalemini tekrar eline aldı ve işine geri dön-</p>
<p><i>"Ooh,</i> Dr. S. 692 gram geldi. Senin tahminin <i>bayağı</i> uzak kaldı."</p>
<p>"Tamam, Nat," dedi Ben başını kaldırmadan. "692 gram geldi. Şimdi mutlu musun?"</p>
<p><i>"Kesinlikle."</i></p>
<p>Formun en sonundaki boş kutucuk Ben’e bakıyor, teşhis koymasmı-</p>
<p>"Bana bu sene için fazladan iki gün izin borçlandın."</p>
<p>Bu, bardağı taşıran son damla olmuştu. Ben, önündeki dosyayı kapattı, ayağa kalktı ve binanın ön tarafına doğru ilerlemeye başladı.</p>
<p>"Nereye gidiyorsun Dr. S?"</p>
<p>Ben, cevap vermedi. Raftan montunu aldı ve kendini dışarıdaki soğuk akşamüzeri havasına attı. Ağaçlar artık çıplaktı, ince dallan siyah damarlar gibi gökyüzüne uzanıyordu. Ben merdivenlerden aşağı inmeden önce sabah otoparkta fark ettiği ve neredeyse görülmeyecek kadar ince olan buz tabakasını hatırlayarak bir elini tırabzana koydu. Rüzgâr montunun yakasından içine giriyordu. Fermuarını çekebildiği yere kadar çekti ve boynuyla kulaklarını soğuktan koruyabilmek için omuzlarını eğdi.</p>
<p>A.T.O.'nun merdivenlerinden aşağı inince sağa döndü ve kaldırım boyunca yürüdü. Aralık ayının sonlarındaydılar ve dün gece hava durumu sunucusunun söylediklerine göre hafif kar yağışı bekleniyordu. Ben, bu sabah gökyüzünün yine o sisli, yoğun halini aldığını fark etmişti. Öğlen vaktinin erken saatlerinde kar taneleri düşmeye başlamış ve kaldırımda beş santim kalınlığında kar birikmişti bile. Ben yavaşça yürürken karlar botlarının altında eziliyordu. Bu akşam eve gidince garaj yolunu temizlemesi gerekecekti.</p>
<p>Ev. Ben bir an için midesinin ezildiğini hissetti. Nedenine tam olarak parmak basamıyor olsa da son zamanlarda Susan ile aralarında bir sorun vardı. En azından yüzeysel olarak bakıldığında bu yıl içinde gençlerin maruz kaldığı o iki saldırıyla alakalı bir sorunmuş gibi görünüyordu. îkisi için de stresli bir zamandı ve Ben soruşturmanın bu kadar içinde kalarak durumu muhtemelen daha da kötü bir hale getirmişti. Susan’ın konuşmaktan hoşlanmadığı bir mevzuydu. Ben, konuyu açmak için en ufak bir girişimde bulunduğunda, tartışma çıkıyordu.</p>
<p>Üç hafta önce bir anlaşmazlık daha yaşamışlardı. Thomas’ın Monica Dressler ile ilişkisinin arkadaşlıktan öteye geçtiği son iki ayda belirgin bir hale gelmişti. Birlikte çok fazla zaman geçiriyorlardı ve vücut dilleri ile birbirlerine bakışları romantik bir ilişki içerisinde olduklarını anlatıyordu. Ben’e iyi bir şey gibi görünmüştü fakat bir akşam yemekten sonra Susan bu konuda Thomas’ı eleştirmişti. Üst kattaki koridorda tartıştıklarını duymuş ve araya girmek için yukarı çıkmıştı. Şimdi bunun bir hata olduğunu görebiliyordu. Susan ona bu olayın dışında kalmasını söyleyerek çakışmıştı. Kısa süreli <i>atışmanın</i> ardından Ben, üst katın koridorunda dikilmiş, 'nasıl oldu da ben kötü oldum'diye düşünmüştü.</p>
<p>Susan’ı mutfakta yakalamıştı.</p>
<p>"O <i>yaptığın</i> da neydi öyle?" diye sordu Susan’ın umursamazlığı yüzünden sinirlenerek.</p>
<p>"Bilmiyorum," diye cevap verdi Susan sert bir şekilde. "Neden bu konuda <i>onunla</i> konuşmuyorsun."</p>
<p>"Seninle konuşuyorum," dedi Ben geri adım atmayı reddederek.</p>
<p>Susan, yüzleşmek için döndü. Çenesi, bir şeyi yapmayı kafasına koyduğu zamanki halini almıştı. "Thomas’ın o kızla birlikte olmaması gerektiğini düşünüyorum."</p>
<p>"Monica ile mi? Neden?"</p>
<p><i>"Neden mi?</i> Çünkü kız çok kırılgan, Ben."</p>
<p>"Kırılgan mı?"</p>
<p>"Evet, kırılgan." Bir elini mutfak tezgâhına, diğerini de kalçasına yerleştirdi. "Kız çok şey atlattı, hem de çok... Thomas’ın onu kendi haline bırakması gerektiğini düşünüyorum. Bir şekilde nihayetinde onu incitecek."</p>
<p>Ben şaşkına dönmüştü. "Thomas ona <i>yardım ediyor," </i>diye belirtti. "Bunu görmüyor musun?"</p>
<p>Susan, dudaklarını sıkıca birleştirerek baktı. "Hayır. Görmüyorum."</p>
<p>Ben masaya doğru yürüdü ve avuçlarını bir sandalyenin sırtına yerleştirdi. "Ne düşünüyorum biliyor musun?" diye söze başladı. Susan sadece ona bakmakla yetindi, bekliyordu. "Bence Thomas’ın onunla birlikte olmasından hoşlanmıyorsun çünkü sana o saldırıları hatırlatıyor. Monica," dedi parmağıyla Susan’ı işaret ederek, "senin üstesinden gelmekte güçlük çektiğin bir şeyi temsil ediyor."</p>
<p>"Şimdi de psikolog mu oldun?"</p>
<p>"Bu Thomas’ın sorunu değil," dedi Susan’a. "Senin sorunun."</p>
<p>Susan, bir süre Ben’i inceledi. "Evet, bu konuda haklısın."</p>
<p>Ben, öfkesinin bir kısmını dağıtmaya çalışarak ağzından yavaşça bir nefes verdi. Bu konuda tartışmalarının hiçbir faydası yoktu. Eğer Susan sadece gör-</p>
<p>"Evet," dedi Susan. "Sanırım her konuda bir fikrin var."</p>
<p>"Dur, bekle bir dakika," dedi Ben bir elini kaldırarak. "Bu haksızlık."</p>
<p>"Evet, Ben," dedi Susan odadan ayrılırken. "Hem de büyük bir haksızlık."</p>
<p>O günden sonra üç hafta geçmişti. Ertesi gün birbirlerinden özür dilemişlerdi tabii ki, ancak araları eski haline dönmemişti. Ben sorunun küçük şeyler olduğunu fark etmişti. Örneğin artık günlerinin nasıl geçtiği hakkında konuşmak için birbirlerine zaman ayırmıyorlar, bunun yerine etkinliklerini iş programlarına ve çocuklarına göre düzenliyorlardı. Muhabbetleri çok daha resmi ve mesafeliydi. Birbirlerine, ziyareti uzatıp bıktıran misafirlere davrandıkları gibi soğuk bir nezaketle yaklaşmaya başlamışlardı. Ben, boşanmaya giden o dolambaçlı yola inen ilk birkaç adımı mı atıyoruz, diye merak etmekten kendini alamadı.</p>
<p>Durdu ve gökyüzüne baktı, karnı burnunda olan gök kubbe dünyanın üzerine çökmüştü. Yağış kendini iyiden iyiye belli etmişti ve kirpiklerine kar taneleri konuyordu. Görüş açısı daha da kötüleşiyor, güneş ufuk çizgisinin aşağısına doğru ilerliyordu. Bugün A.T.O/yu erken kapatmalı, herkesin karanlık olmadan eve vardığına emin olmalıydı. Yürüyüşünün rotası onu parktan ve komşu bir mahalleden geçiren bir viraja getirmişti, öyle ki şimdi başladığı yere geri dönmüştü. Binanın önündeki merdivenlerden yukarı çıktı.</p>
<p>Kısmen karla kaplanmış plastik bir çanta, kapıya dayalı bir şekilde yere bırakılmıştı. Ben, etrafına bakmdı, paketi almak için duraksadı ve üstündeki toz halindeki karı temizledi. Paket burada bir saat daha kalsa tamamen karla kaplanmış olacaktı. Ertesi sabah merdivenler temizlenene kadar kimse bulamazdı. Çantayı açtı, dikkatle içine bakarken, nasıl bir şey olabile-</p>
<p>"Aman Tanrım," diye fısıldadı plastik paket parmaklarının arasından kayarken. Paketin içindeki cansız şey karların üzerine saçıldı. Döndü ve arkasındaki demir tırabzana tutundu, sanki karnının altına bir tekme yemiş gibi iki büklüm olmuştu. Dizlerinin bağının çözüldüğünü, boğazında yükselen mide sıvısını ve dünyasının loş bir hal aldığım hissedebiliyordu.</p>
<p>Bir insan eli, avuç içi yukarıya doğru dönük bir şekilde karların üzerinde duruyordu.</p>
<p>"Parmak izi eşleşmesi <i>yok,"</i> diye bildirdi Dedektif Schroeder telefonunu kemerine takılı olan siyah deri kılıfa yerleştirirken. Sam’in merkezdeki ofisinde oturuyorlardı. Kar, yoğun bir şekilde yağmaya devam ederken akşam olmuştu. Yaklaşık on santim kalınlığa ulaşmıştı ve en son hava durumu tahminlerine göre sabaha kadar kırk santim daha yükselecekti.</p>
<p>Dedektif Hunt, camdan dışarıyı izliyordu. Arkasına döndü, yüzü asıktı. "Bu karda cesedi bulmaya çalışmak çok zor olacak. Nereye bakmamız gerektiğini bilsek bile..."</p>
<p>"Adli Tabip Ofisı’nin etrafındaki her yeri arayacağız," dedi Sam. "Elimizdeki iş gücüne bakılırsa, yapabileceğimiz en iyi şey bu. Bir şey bulabileceğimizden şüpheliyim gerçi," diye ekledi.</p>
<p>Cari, başını iki yana salladı. "Numune, Adli Tabip Ofisi’nin ön merdivenlerine başka bir yerden getirilmiş. Yoksa neden çantaya konulsun ki?"</p>
<p>Ben, sandalyesinden kalktı ve parmaklarını alnına bastırarak odanın içinde huzursuzca yürüdü. Sağ gözünün arkasında oluşan ağrı, midesinin bulanmasına ve sersem gibi hissetmesine neden oluyordu. Yarım saat önce dört tane ibuprofen hap içmişti, fakat pek faydası olduğu söylenemezdi. "Bilmek istediğim şey," dedi, "neden Adli Tabip Ofisi'ne bırakıldığı."</p>
<p>"Güzel soru," diye belirtti Cari. "Bu konuda <i>senin</i> bizi aydınlatabileceğini sanıyorduk."</p>
<p>"Hiçbir fikrim yok," dedi Ben. "Keşke olsaydı."</p>
<p>Bir alttaki sokaktan gelen kar temizleme aracının sesi duyulabiliyordu. Son bir saattir yoldan geçen tek araçtı.</p>
<p>"Belki de bize bir iyilik yapıyordur," dedi Nat odanın köşesinden ve tüm gözler ona çevrildi.</p>
<p>"Ne demek istiyorsun?" diye sordu Dedektif Hunt.</p>
<p>Ben’in asistanı omuzlarını silkti. "Bu parça vücut ile birlikte Adli Tabip Ofisi'ne gelirdi. Bir bakıma, beni nakliye derdinden kurtarmış oldu."</p>
<p>"Bunu yapabilecek herhangi birini tanıyor musun?" diye sordu Cari bir kaşını kaldırarak.</p>
<p>Nat bir süre düşündü. "Hayır, aklıma gelen biri yok."</p>
<p>Danny, Ben’e döndü. "Yürüyüş yapmak için Adli Tabip Ofisi'nden çıktığın sırada çanta orada değildi."</p>
<p>"Doğru," diye onayladı Ben. "Geri döndüğümde ise kapıya yaslanmış bir şekilde öylece duruyordu. Eğer ben binadan çıkarken orada olsaydı, eminim görürdüm."</p>
<p>"Yani biri seni çıkarken izledi, geri döneceğini de biliyordu ve geldiğinde bulman için paketi oraya yerleştirdi."</p>
<p>"Ya da ben dışarıdayken bırakması sadece bir tesadüftü," diye belirtti Ben. "Özellikle benim için bırakıldığını sanmıyorum."</p>
<p>"Neden?" diye sordu Sam, sandalyesinde öne doğru eğilerek. "Bunun bir mesaj olduğu açıkça görülüyor."</p>
<p>"Haklısın," dedi Ben. "Adam bizimle alay ediyor."</p>
<p>"Bizimle mi..." Sam, iri ellerini önündeki masanın üzerine yerleştirdi, "yoksa <i>seninle</i> mi, Ben?"</p>
<p>"Tanrı aşkına," dedi Ben, sağ şakağını avucunun içiyle ovalarken. Önceki saatlerde aldığı ağrı kesicilere rağmen, baş ağrısı gittikçe kötüleşiyordu. "Neden <i>benimle</i> alay etsin? Otopsileri yapan kişi ben olduğum için mi?"</p>
<p>Gözleri masasının yüzeyini incelerken, Sam’in yüzü İfadesizdi. "Bilmiyorum," dedi. "Ama üzerinde düşünülmesi gereken bir şey." Önünde toplanan adamlara bakmak için başım kaldırdı. "Pekâlâ... Bu gece yapabileceğimiz daha fazla bir şey olduğunu sanmıyorum. Şimdilik paydos edelim, ne dersiniz?"</p>
<p>"Sabah, Özel Ajan Culver’i arayacağım," dedi Cari.</p>
<p>Sam, onaylamasına başını salladı. "Güzel. Sabaha Adli Tabip Ofisi’nin çevresindeki üç kilometrelik alanı tarayacak birkaç adam bulalım. Adli Bilim Ekibi de bulabileceğimiz herhangi bir kanıt için orada bulunsun. Ben," dedi Sam diğerleri odadan tek sıra halinde çıkarken, "seninle biraz konuşabilir miyim?"</p>
<p>Ben şaşırmış görünüyordu. "Tabii ki," dedi yalnızca ikisi kaldığında ofisin kapısını kapatarak.</p>
<p>Sam bir süre masanın arkasından ona baktı. "Sormak istediğim bir soru var, Ben ve bunu yanlış anlamanı istemiyorum, ama Nathan Banks’ı ne kadar iyi tanıyorsun?"</p>
<p>"Nat mi?" diye sordu Ben şaşkınlık içinde. "Oldukça iyi tanıyorum, Sam."</p>
<p>"Mmhmm," diye yanıtladı Şef. Camdan dışarı bakabilmek için sandalyesini sağa döndürdü. "İlginç bir insan, sence de öyle değil mi?"</p>
<p>Ben güldü. "İlginç. Evet, sanırım öyle diyebiliriz."</p>
<p>"Solak, değil mi?"</p>
<p>Ben’in yüzü asıldı. Öyle miydi? Özellikle dikkat etmediğimiz sürece böyle şeyleri fark etmiyor oluşumuz ne komik.</p>
<p>"Ben..." duraksadı, "doğrusunu söylemek gerekirse, bilmiyorum."</p>
<p>"Bugün evrakları sol eliyle doldurdu. Tabii," diyerek omuzlarını silkti Sam, "bu onun herhangi bir şey olduğu anlamına gelmez."</p>
<p>"Evet," diye katıldı Ben. "Gelmez."</p>
<p>"Yine de," diye devam etti Sam, "FBI çalışanlarının DNA analizi yapabilmesi için bir numuneye hayır demem... Tabii bizim için bir örnek alabilirsen."</p>
<p>"Sam, seni temin ederim..."</p>
<p>Şef, bir elini havaya kaldırdı. "Eminim edersin, Ben. Bunu gözünde büyütme. Sadece işleri usulüne göre yaptığımızdan emin olmak istiyorum." Sandalyesinden kalktı ve pencereye yürüdü. "Yıllardır böylesine kar yağışı görmemiştik," dedi. "Olay için çok kötü bir zamanlama."</p>
<p>"Kar nispeten eriyene kadar arama çalışmalarını ertelemeyi mi düşünüyorsun?" diye sordu. Hâlâ Sam’in Nat hakkında sorduğu sorularla ilgili olarak huzursuz hissediyordu. Hakarete uğramış gibi mi, öfkeli mi, korumacı mı hissetmeliydi, yoksa ima edilenleri umursamamalı mıydı, bilemedi.</p>
<p>Sam ceketini aldı ve odanın karşı tarafına yürürken kolunu ceketine soktu. "Ailenin yanına, evine git, Ben." Kapıyı açtı ve arkadaşının geçmesine izin vermek için kenara çekildi. "Birisi cesedi bulacaktır," dedi parmağı elektrik düğmesinin üzerinde dururken. "Er ya da geç, illa ki bulunur."</p>
<p>"Siz Dedektif Cari Schroeder misiniz?" diye sordu telefondaki adam.</p>
<p>"Evet."</p>
<p>"Ben Rock Hill Polis Departmanından komiser yardımcısı Michael Edwins."</p>
<p>Cari, masasının üzerinden tükenmez kalem aldı. "Üzgünüm, orası hakkında pek bilgim yok."</p>
<p>"Güney Carolina Eyaleti’nin Rock Hill kentindeyiz, Dedektif. Kuzey Carolina sımr çizgisinin biraz güneyinde."</p>
<p>"Peki, size nasıl yardımcı olabilirim?"</p>
<p>"Burada tutuklu ve sizi tanıdığını söyleyen bir adam var. Sabahtan beri sizi soruyor."</p>
<p>"Adı ne?"</p>
<p>"Gerçek adı Clarence Bedford. Burada, Güney Carolina’nın York Vilayeti'nde doğmuş ve büyümüş. Onu iyi tanıyoruz, kadrolu mahkûmlarımızdan biri."</p>
<p>"Üzgünüm," dedi Cari yüzünü asarak. "O isimde birini tanımıyo-"</p>
<p>"Genelde Harold Matthews adını kullanır."</p>
<p>Cari sandalyesinde dimdik oturdu. "Harold Matthews elinizde mi? Gözalünda mı?"</p>
<p>"Şimdilik," dedi adam. "Birisinin arazisine izinsiz girdiği için yakalanmış. Kısa süre içinde salıverileceğin türden bir suç."</p>
<p>"Sakın ola ki böyle bir şey yapmayın. Bay Matthevvs burada, Ohio'nun Jefferson Vilayeti'nde genç bir kızı öldürmeye teşebbüsten sorgulanmak için aranıyor."</p>
<p>"Eminim aranıyordur. Psikiyatri bölümünde de bulundu, değil mi?"</p>
<p>"Aslında evet, bulundu," diye onayladı Cari. "Siz nasıl bildin-"</p>
<p>"Buralarda genç bir çocuk öldüğünde hep öyle yapar. Her zaman suçunu itiraf eder. Bizimle oldukça eski bir geçmişi var, Dedektif."</p>
<p>Cari bir elini alnına koydu ve kalemini yeniden masasına yerleştirdi. "Doğru mu söylüyorsunuz?"</p>
<p>"Tabii ki. Biraz gezgin bir tiptir. Şehirden birkaç aylığına hep ayrılır. Her zaman geri dönmenin bir yolunu da bulur gerçi."</p>
<p>"Başkalarım da öldürdüğünü söyledi. Bunda doğruluk payı var mı?"</p>
<p>"Clarence, yirmi üç yaşındayken arabasıyla bisikletli bir çocuğa çarpmış. Çocuğun, kız kardeşinin bebeğini çaldığını söylüyor. Clarence’nin kız kardeşi beyin felci geçirmiş. Tekerli sandalye kullanıyor ve bebeği falan olmadığından da eminim. Çarptığı çocuk, on iki yaşındaydı. Olay yerinde yaşamını yitirdi. Clarence, cinayetle yargılandı ama ceza almadı. Şizofren olduğu ortaya çıktı. Adam kuduz bir çakal sürüsünden daha deli, Dedektif. Olayın ardından akıl hastanesinde birkaç yıl geçirdi. Çocuğun ölümünün onun için zor bir şey olduğunu düşünüyorum. Hâlâ kendisini sorumlu tutuyor. Burada ne zaman genç bir çocuk ölse, onu kendisinin öldürdüğünü söyleyerek soluğu psikiyatri bölümünde alıyor."</p>
<p>Cari ayağa kalktı ve ofisinin penceresinden dışarıdaki havaya baktı. "Anlattıklarınız şeyi açıklıyor. Merak ediyorum, onu sorguya çektiğimde vücudunda birçok çizik vardı. Buna neyin sebep olduğuna dair bir fikri-"</p>
<p>"Kendi yapıyor. Stresini azaltmak için kendini kesiyor."</p>
<p>"Anladım," dedi Cari. "Benimle iletişime geçtiğiniz için teşekkürler, memur bey. Sizin için de bir sakıncası yoksa Bay Matthews ya da Bedford'dan, ismi her neyse, DNA örneği alması için birini yollamak istiyorum. Sadece emin olmak için."</p>
<p>"Burada konuyu halledebileceğimiz bir laboratuvanmız var. Bana yetki belgesini faksla yollayın, bu işi görevlilere vereyim."</p>
<p>"Teşekkür ederim. Yardımınıza teşekkür ederim." Cari, derin bir nefes aldı ve midesindeki ağırlık hissinin bu davadaki tek şüphelinin ortadan kalktığını bilerek yavaşça nefes verdi. "Bu arada, gerçek ismi Clarence Bedford ise neden kendisine Harold Matthews diyor? Çoklu kişilik durumu mu?"</p>
<p>"Hayır," dedi komiser yardımcısı, "sadece hissettiği suçluluk duygusundan kaynaklandığını düşünüyorum. Harold Matthews, çarptığı çocuğun ismiydi, olay mahallinde ölen çocuğun."</p>
<p>Noel tatilinden önceki hafta Ohio’da, 1950 yılından beri en ağır kar yağışı görüldü. Bir metrelik taze kar, iki buçuk gün boyunca donmuş toprağı örttü. Vilayet kar temizleme araçları ve tuz kamyonları gitgide büyüyen kar birikintileriyle baş etmeye çalışırken, okullar pazartesi gününden perşembe gününe kadar kapatıldı. Yağış nihayet durduğunda ve ana caddeler, kaldırımlar ve otoparklar kullanılabilecek duruma geldiğinde geriye sadece cuma günü kalmıştı. Jefferson Vilayeti Devlet Okulları Baş Müdürü bu işi on bir yıldır yapıyor olmanın verdiği bilgelik ve deneyimden yararlanarak, on günlük kış tatiline bağlanan o tek günde de binlerce çocuğun kalplerinde ve akıllarında nafile bir savaş başlatmaması gerektiğini biliyordu. Tatil keyfini bölmemek ve vilayetteki aileler ile öğretmenler arasında olumsuz bir etki bırakmamak için cuma gününü de kar tatili ilan ederek (bir günlüğüne de olsa) yerel bir kahraman haline geldi.</p>
<p>Bu akıllıca bir hareketti. Birçok aile kış tatillerine daha erken başlamak için kasabadan ayrılmıştı bile. Evde kalmaya karar veren Ben’in fark edilir eksikliğiyle, Stevensonlar da onlardan biriydi. Sam’in ikinci cesedin bulunmasının an meselesi olduğuna dair iddiasının ve Nat’e odaklanan araştırmanın bu karardaki payı büyüktü. Hiç ummadık bir şekilde kendisini asistanını korumak zorunda bulan Ben</p>
<p>için tatsız bir durumdu. Ve şimdi de DNA analizi yapılabilmesi için numune getirmesi istenmişti. Böyle bir şey için uğraşıyor olmak ona komik geliyordu. Daha da önemlisi, bir hain gibi hissediyordu. Nat onu örnek alıyor, saygı duyuyordu ve hem Ben’e hem de Adli Tabip Ofisi'ne sadıktı. Asistanının masum olduğunu kanıtlamak için bile olsa, arkasından iş çevirmesi gerekiyordu. Ve Ben bu durumdan hoşlanmamıştı, hem de hiç.</p>
</body>
</html>