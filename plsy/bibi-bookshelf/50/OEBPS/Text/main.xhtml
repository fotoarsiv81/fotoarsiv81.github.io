<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>Sadist</p>

<p>John Burley</p>

<p>Panama Yayın No: 190</p>

<p>ISBN: 978-605-9127-29-5</p>

<p>Kitabın Orijinal Adı</p>

<p>The Absence ofMercy</p>

<p>Çeviren</p>

<p>Merve Altıparmak</p>

<p>Genel Yayın Yönetmeni</p>

<p>Caner Vural</p>

<p>Kapak Tasarımı</p>

<p>Leyla Çelik</p>

<p>Son Okuma</p>

<p>Oğuz Özteker</p>

<p>Baskı-Cilt: Ayrıntı Matbaası Sertifika No: 13987 Yayıncı Sertifika No: 18439</p>

<p>Copyright © John Burley</p>

<p>HarperCollins Yayınevi’nin bir markası olan William Morrow tarafından basılmıştır. Bu kitabın Türkçe yayın haklan Akçalı Telif Hakları aracılığıyla Panama Yay incilik’a aittir. Yayınevinden izin almaksızın kısmen ya da tamamen alıntı yapılamaz, kopya edilemez, çoğaltılamaz ve yayımlanamaz.</p>

<p>Panama Yayıncılık</p>

<p>Dr. Mediha Eldem Sokak No: 60/2 Kızılay-ANKARA Tel-Fax: (0.312) 432 14 89 www.panamayayincilik.com info@panamayayincilik.com</p>

<p>SADİST</p>
<p>John Burley</p>
<p>"Gerçek ben diye bir şey yok, sadece hayali bir bedenim ben. Soğuk bakışlarımı gizleyebilsem bile, elimi sıkabilir ve elini kavrayan tenimi hissedebilirsin. Hatta belki hayat tarzlarımızın benzerlik gösterdiğini bile sezebilirsin. Ancak ben orada değilim."</p>
<p>-Bret Easton Ellis, <i>Amerikan Sapığı </i>"Aşk için yapılan her şey iyinin ve kötünün ötesinde gerçekleşir." -Friedrich Nietzsche, <i>İyinin ve Kötünün Ötesinde</i></p>
<p>Bu bir başlangıç değildi.</p>
<p>Kot pantolon ve siyah tişört giyen delikanlı, beton kaldırımda gelişigüzel yürüyordu. Akşamüzeri kalabalığının arasından geçerken ayağındaki Nike ayakkabılarını ritmik hareketlerle kıvrımlı yola vurarak salına salına yürürken, kendi kendine bir şarkı mırıldanıyordu. Muhtemelen on altı yaşındaydı, henüz tam olarak bir erkek sayılmazdı ancak oraya doğru emin adımlarla ilerliyordu. Genç olmanın üstünlüğünü elinde bulunduran ama bunun değerini veya yavaşça kaybedildiğini anlayabilecek deneyime sahip olmayan birinin umursamazlığı ve enerjisiyle yürüyordu.</p>
<p>Delikanlı, köşeden dönüp bitişik binaların tuğla cepheleri arkasında bir süreliğine kaybolurken, vahşi avcı onu izliyordu. Nasıl ilerleyeceğine dair <i>içgüdüleri</i> olmasına rağmen tamamen farklı bir şey için kontrolü elden bırakıyor, bu yüzden hâlâ aralarında hatırı sayılır bir mesafe bulunduruyordu. Kendini bildi bileli onun önemsiz günlük aktivitelerinin şeffaf perdesinin ardında pusuya yattığını hissediyordu. O şey kendisine katılması, kendisini kucaklaması için onu bekliyor, karanlık ve inançlı gözlerle onu gözlemliyordu. Ama bazen, mesela bu gibi zamanlarda, daha fazla sabredemediğinde ve perde kenara çekildiğinde o şey ortaya çıkıyor, hesabın görülmesini talep ediyordu.</p>
<p>Siyah tişörtlü genç, sokağın sonuna ulaşarak ufak meydana doğru ilerledi. Meydanın diğer tarafında ilkbahann yapraklarıyla kaplanmış, az ilerideki mahalleye kadar uzanan yaklaşık iki yüz metre uzunluğunda, orman bitkileriyle kaplı, patika bir yol vardı.</p>
<p>Vahşi ava temposunu arttırarak aralarındaki mesafeyi azalttı. Kesik kesik atan kalbinin, kısa bir mücadelenin ardından üçüncü vitese geçtiğini hissedebiliyordu. Perdenin arkasında yaşayan şey artık onunla birlikteydi, hatta <i>ta kendisi olmuştu.</i> Nemli ortam ve toz toprak sebebiyle güçlükle soluyabildiği hava, akciğerlerine dolup boşalırken, kendi soluğuyla karışıyordu. Hızla atan nabzı şakaklarının ardında şevkle çınlıyor, her atışta görüşünü biraz daha ağartıyordu. Delikanlı önündeydi, zayıf vücudu yürürken hafifçe sağa sola sallanıyor, neredeyse dans ediyordu; uzun kasları sanki özenle asıldığı bir kancadan sarkıyormuş gibiydi. Aralarındaki mesafeyi kapatmak için kalan son birkaç adımı da attığı sırada, vahşi avcı bir süreliğine o anın saf güzelliğine hayran kaldı ve yüzünde bilinçsizce bir gülümseme oluştu.</p>
<p>Ayak sesleri, delikanlının arkasına dönmesine ve kollan gevşekçe iki yanında sallanırken onunla yüzleşmesine neden oldu. Delikanlı döndüğü sırada, avcmın sol eli, bacağının arkasındaki saklı durduğu noktadan yukarı doğru savruldu. Eli, bir nesneye sıkıca dolanmıştı. Nesnenin kulpu uzun ve dardı, konikleştirilmiş ucuysa ince ve metal bir mızrağa tutturulmuştu. Nesne kavis çizerek zirve noktasına ulaştı, tam çenesinin altından çocuğun gırtlağına saplandı. Değneğin ucu delikanlının kafatasının çeperine çarptığında avcının koluna hafif bir sarsıntısı yayıldı. Nesne içeri girdikçe, elini tutan delikanlının baskısını hissedebiliyordu. Çocuk çığlık atmak için ağzını açtı, ancak gırtlağını dolduran kan yüzünden sesi çıkmadı. Ava, nesnenin çocuğun boynuna her giriş çıkışında hareketin kolaylaştığını hissederek, kolunu bir aşağı bir yukarı oynattı.</p>
<p>Bir an durdu ve çocuğun mücadelesini izledi, gözlerindeki şok olmuş ifadeyi inceledi. Ağzı, sessizce açılıp kapanıyordu. Kafası yavaşça ve istemsizce ileri geri sallanıyordu. Avcı daha da eğilerek, çocuğun bakışlarını yakaladı. Nesneyi tutan elini bir sonraki darbeye hazırlık olarak hafifçe geriye doğru çekti; ardından yukarı doğru ittirdi. Uzun, metal mızrak çocuğun diyaframından geçerek göğsüne giden yolu buldu. Avcı, delikanlının dimdik oluşunu izledi. Donuk bakan, kocaman açılmış gözlerini ve sessiz bir çığlık atmak için şekillenen dudaklarını seyretti.</p>
<p>Çocuk yere devrildi, avcı da onunla birlikte yere eğildi. Sağ elini delikanlının bir omzuna yerleştirmiş, gözlerini soluk yüzüne odaklamıştı. Çocuğun şuurunun yavaşça kapandığını görebiliyor, elinin altındaki kasların gevşemeye başladığını hissedebiliyordu. Yine de, bu son anlarında ne gördüklerini merak ederek o gözlerle iletişim kurmaya çalıştı. En sonunda tüm dünyanm kayıp gitmesinin, sahnenin kararmasının ve o karanlığa doğru kör bir adım atmanın nasıl bir şey olduğunu, ardından gelecek şeylerin neler olabileceğini hayal etti. Gelecek bir şey varsa tabii.</p>
<p>Soğuk toprak parmaklarının arasından yavaşça kaydı ve çocuk geride işe yaramayan vücudunu bırakarak, saniyeler içinde ölüverdi. "Hayır," diye fısıldadı kendi kendine avcı, o an böylesine hızlı bir şekilde geçip gittiği için. Vücudu sarsarak bir hayat belirtisi aradı, ancak hiçbir şey ol-</p>
<p>madı. Artık ormanlık alanda tek başınaydı. Bu farkındalık öfkelenmesine yol açtı. Uyarmak, cezalandırmak ve canmı yakmak isteyerek elindeki nesneyi tekrar tekrar kaldırıp indirdi. Nesne artık yetersiz kaldığında onu bir kenara bırakarak yaraları genişletmek için ellerini, tırnaklarını ve dişlerini kullandı. Vücut bu saldırılara hareketsizce teslim oluyor, nemli teni hiçbir uğraşa yer bırakmadan geri çekiliyordu ve birikinti haline gelen kan anlamsız bir şey gibi görünmeye başlamıştı. En sonunda, saldırının şiddeti de azaldı. Ellerini ve dizlerini yere koyan avcı, hızlı ve düzensiz soluklar alıp verdi.</p>
<p><i>Bir dahaki sefere daha iyisini yapacağım,</i> diye söz verdi perdenin ardında yaşayan şeye. Ancak bakmak için ona döndüğünde ise o şey gitmiş, perde bir kez daha kapanmıştı.</p>
<p>ıo</p>
<p>BÖLÜM 1</p>
<p>Siyah Tişörtlü Delikanl</p>
<p>Cuma akşamı olmasına rağmen, Ben Stevenson iş yerinden evine dönerken, Steubenville'den çıkıp batıya uzanan Sunset Bulvarı boyunca oluşan trafiğin çok yoğun olduğunu düşündü. Dr. Coleman’ın vakası beklenenden daha erken bitmiş, Bayan Granch’in kısmı tiroit bezi ameliyatının son numunesi de saat 15:10’da laboratuvara gönderilmişti. Cerrahi yöntemlerle alınan parçalarda kanser hücrelerine rastlanmamış ve O.O.<a id="footnote1"></a><sup><a href="#bookmark0">1</a></sup><sup></sup> birimine telefon etmişti.</p>
<p>Hattın diğer ucundaki hemşire, "O.O. 3," diyerek yanıtladı.</p>
<p>"Marsha, ben Dr. Stevenson. Dr. Coleman ile görüşebilir miyim, lütfen?"</p>
<p>"Ah, merhaba, Dr. Stevenson," diye cevap verdi. "Bir saniye, sizi hoparlöre alıyorum."</p>
<p>Kısa bir sessizlik oldu, ardından Coleman’ın hoparlörden konuştuğu için madeni ve uzak gelen sesi duyuldu. "Nasıl görünüyorlar, Ben?"</p>
<p>"Parçalar temiz, Todd," dedi. "Bana oldukça iyi göründüler."</p>
<p>"Pekâlâ," diye cevap verdi cerrah, "Bugünlük senden beklediklerim bu kadardı. Telefonu kapatıyorum."</p>
<p>Kapatıyor. Bu her zaman sevinçle karşılanan bir ha-</p>
<p>berdi, ancak bir cuma günüyse ve büyük oğlunuzun da lisedeki güreş takımında bir karşılaşması varsa özellikle mutluluk vericiydi. Thomas, sezonun büyük bir kısmında takımın yıldız ismi olmuştu, ancak kıdemli güreşçilerden birisinin geçirdiği bir sakatlık onun 65 kilo birimine kaydırılmasına neden olmuştu. Bu akşam Thomas’ın okulun en iyi takımıyla ilk maçı olacak ve karşılaşma 17:00’de başlayacakta. Ben’in bunu kaçırmaya hiç niyeti yoktu.</p>
<p>Bir sonraki on dakikayı laboratuvarı kapatmakla geçirdi. Her şeyin yerli yerinde olduğundan emin olduktan sonra ceketini aldı, kapıyı arkasından kapattı ve aracına doğru ilerlemeye başladı. Trinity Tıp Merkezi’nin otoparkından çıkarken, XM Radyo kanalını açta ve John Lennon, "Hiçbir şey dünyamı değiştirmeyecek," diye bir beyanda bulunurken, mırıldanarak The Beatles’a eşlik etti.</p>
<p>John Scott caddesini geçti ve VVintersville'ye ulaştığında trafik iyiden iyiye yavaşlamaya başladı. Ben, ailesiyle Pittsburgh'deki bu küçük kasabaya taşmalı on üç sene olmuştu. Susan ile Chicago'daki Loyola Üniversitesi'nde tıp eğitimi alırken tanışmışta. Birlikte mezun olmuşlar ve ikisi de Pittsburgh Üniversitesi Tıp Merkezi'nde iş bulmayı başarmışta. Susan, Aile Hekimliği eğitimine devam ederken, Ben, Patoloji eğitimi almıştı. İlk senelerinin sonunda yakın aile üyelerinin ve birkaç arkadaşın katıldığı bir törenle evlenmişlerdi. Yorucu, içler acısı tap asistanlığına geri dönmeden önceki bir haftayı ise, New York'un kuzey kısımlarında yürüyüş yaparak ve kanoya binerek geçirmişlerdi. Aslında bu Susan’ın fikriydi. O süreç, ikisinin de ihtiyacma uygun bir hafta olmuştu, onlara sadece birbirlerine ayırabilecekleri bir zaman dilimi sağlamıştı, iş yerindeki ardı arkası kesilmeyen istekler ve kargaşadan oldukça uzaktı. İlgisizliklerinden dolayı çoktan hamlamaya başlamış olan vücutlarına antrenman yaptırmak iyi hissetmelerini sağlamıştı. Temiz hava ve yeşillikler tüm duyularını yeniden canlandırırken, gelecek planlarından büyük bir heyecanla bahsetmişlerdi. Hatırladığı kadarıyla, her gece gökyüzü bulutsuzdu ve ince, naylon çadırlarında inzivaya çekilmeden önce, neredeyse her gece yıldızların altında sevişmişlerdi. Ben, o haftayı vücudunun uygunsuz yerlerinde birkaç sivrisinek ısınğı ile atlatmıştı. Susan ise oradan ayrıldıklarında hamileydi; tabii bunu fark etmeleri altı haftayı bulmuştu. Dokuz ay sonra ise Thomas dünyaya gelmişti.</p>
<p>Onlar için zor bir durumdu. Evliliklerinin çok erken bir dönemindeydiler. Tıbbi asistanlık, yeni doğmuş bir bebeği yetiştirmeye çalışmak için ideal bir meslek değildi. Hastane yönetimi de evde sürekli ağlayan ve bakılması gereken üç aylık bir bebek var diye zaten yorucu olan iş saatlerinde herhangi bir esneme yapmamıştı. İkisinin de o civarda yaşayan bir akrabası yoktu ve Susan kısa süren doğum izni sonrasında Thomas’ı günlük bakım merkezine bırakmayı kabullenememişti. En sonunda, Susan bebekle daha çok vakit geçirebilmek için çalışmaya bir yıllığına ara verdi; şimdi geçmişe baktıklarında bu kararın herkes için en iyi seçenek olduğu görülüyordu.</p>
<p>Canton Yolu sağ tarafından akıp gitti ve Ben, biraz geç kalmış olsa da, trafikteki bu sıkışıklıktan kaçmak için o yola dönmesi gerektiğini fark etti. Artık ana cadde olan Sunset Bulvarı, Ohio Nehri’nin hemen batısında kalan ve haritada</p>
<p>Orta Batı kesiminde iki küçük benek şeklinde görülen Steubenville ve Wintersville kasabaları arasındaki ana bağlantı haline gelmişti. Doğuya doğru altmış kilometre ilerleyince Pittsburgh’a, batıya doğru yaklaşık iki yüz elli kilometre ilerleyince de Columbus’a varılıyordu. İkisi arasında ise eşit ya da daha az nüfuslu ufak kasabalardan başka bir şey yoktu. Elbette böylesine bir trafiğe neden olacak bir şey de yoktu, Chicago ve Pittsburgh gibi şehirleri arkalarında bırakmaya karar vermelerinin sebeplerinden birisi de bu trafikti.</p>
<p><i>Bir kaza oldu herhalde,</i> diye düşündü Ben. <i>Tüm bu kalabalığa bakılırsa, epey kötü bir kaza olmalı.</i> Çok sıkıcı ve sinir bozucu bir durumdu tabii ve bu durum suçluluk hissettiği o anda Ben’i çok sinirlendirdi. Böylesine tıkanıklığa yol açan bir kaza, ölümler olduğu anlamına gelebilirdi. Ve çoğunlukla adli bir tabibin inceleme yapmasını gerektirirdi, ki bu da Ben’in otopsi yapmak üzere bu akşam ya da en geç yarın Jefferson Vilayeti Adli Tıp Ofisi'ne gitmesi demekti. <i>Harika. Kesinlikle mükemmel bir durum,</i> diye düşündü kendi kendine ve yeniden suçluluk hissetti. Küçük bir kasabada patoloji uzmanı olmak, ortada adli tabip gerektiren bir soruşturma olduğunda en çok ihtiyaç duyulan kişi olmak demekti. Bir kendisi vardı, bir Allegheny Vilayeti Adli Tabip Ofisi ve bir de seksen kilometre doğuda bulunan Pittsburgh Adli Laboratuvan. Fakat buradaki işi kabul ettiğinde, tüm bunların farkında olduğunu kendine hatırlattı.</p>
<p>The Beatles, yerini <i>The Weight</i> şarkısının ilk dörtlüğüne girmekte olan The Band’e bırakınca, <i>bu iyiye işaret değil,</i> diye düşündü Ben. Radyoyu kapattı. Trafik iyice yavaşlamıştı ve Ben artık ileride, sağ tarafta bulunan Indian Creek Lisesi’nin girişini görebiliyordu. Burası tüm bu sıkışıklığın en azından bir kısmından sorumlu gibi duruyordu. Ben, okulun otoparkında iki polis arabası, bir ambulans ve bir tane de haber aracı gördü. Sağ tarafta iki araba sahibi sigorta bilgilerini paylaşmak üzere yolun kenarına çekilmişti. Belli ki etrafa bakıp yavaşça ilerlerken bir araba diğerine arkadan çarpmıştı. Sürücüler, hararetli bir tartışma içindeydiler ve şerif yardımcısı durum daha da kötüye gitmeden müdahalede bulundu.</p>
<p>İleride trafik iyice açılmıştı ve Ben eve gitmek için yavaşça gaza bastı. Durum daha gergin bir hal almış olsa da, Thomas’ın güreş müsabakasına yetişebilmek için hâlâ vakti vardı. Radyoyu yeniden açtı ve kendi kendine gülümsedi. The Band son nakaratı da bitirmek üzereydi ve böylece <i>The Weight</i> adlı şarkı sona erdi.</p>
<p>Ben eve yaklaştığında fark ettiği ilk şey, Susan’ın eve varma yarışmda kendisini alt ettiği ve Saab marka gri arabasmın evin önünde olduğuydu. Arabasım Susan’ın otomobilinin arkasına park etti, dışarı çıktı ve bagajdan evrak çantasını çıkardı. Ben’in arabasının sesini duyan Susan evden çıkmış, onu karşılamak için ön kapının merdivenlerinden iniyordu. Omuz hizasındaki simsiyah saçları ve kestane rengi gözleriyle, aradan geçen bunca yıla rağmen hâlâ çok güzel göründüğünü düşündü Ben. Dünyaya getirdiği iki çocuğa rağmen, uzun vücudu hâlâ zayıf ve kıvrımlıydı. Kendisi de atletik bir yapıya sahip olmasına rağmen, sorumluluklarının gözlerinin kenarlarında çizgiler oluşturması ve kahverengi Saçlarının artık grileşmesi Ben’e yılların kendisi üzerindeki etkisini anımsatıyordu. Karısına gülümsedi, ancak Susan ona yaklaştığında yüzündeki gülümseme kayboldu.</p>
<p>"Bana <i>öğleden sonra Thomas ile konuştuğunu söyle,"</i> diye yalvardı, elleriyle elbisesinin iki tarafım sıkı sıkı tutuyordu.</p>
<p>"Neden? Ters giden bir şey mi var?" diye sordu Ben, zihni otomatik bir şekilde felaket senaryolarından oluşan bir listeyi tarıyordu. Bir şeyler gerçekten ters gidiyordu, Susan’ın yüz ifadesini görünce bunu fark etmişti. Susan korkuyordu, ancak bu korkudan çok daha fazlasıydı, kansı bir histeri atağının eşiğindeydi.</p>
<p>"Okulda birisi ölmüş," dedi bir anda. "Lisedeki çocuklardan biri olduğunu düşünüyorlar."</p>
<p>Ben şaşkınlıktan konuşamaz bir halde ona baktı. "Ne?"</p>
<p>"Bugün Öğleden sonra birisi öldürülmüş," diye anlattı Susan. "İlk gelen haberlerde kurbanın lise öğrencilerinden biri olduğu söylendi, fakat kesin olarak bilmiyorlar." Susan’ın sesi çatladı. <i>"Thomas hangi cehennemde kaldı?! Yarım saat önce eve gelmiş olmalıydı!"</i></p>
<p>"Edison’da bir güreş müsabakası var," diye hatırlattı Ben. Edison Lisesi, Richmond'un komşu kasabasında bulunuyordu. Okuldan sonra takımı alması için bir otobüs kiralanmıştı. Ancak ortada düşünülmesi gereken daha acil şeyler vardı. Ben, hâlâ Susan’ın az önce kendisine söylediği şeyi anlamaya çalışıyordu. "Biri ölmüş derken tam olarak neyi kast ettin? Kaza mı olmuş?"</p>
<p><i>"Kaza mı? Radyoyu hiç dinlemiyor musun sen?"</i></p>
<p>"Eve gelirken dinliyordum," diye cevap verdi. "Ama bu konuda hiçbir şey..."</p>
<p>"Hayatım, ortada kaza filem yok." Susan’ın sesi karnavallarda kurulan kısa zamanlı hız treninde tehlikeli bir seyahat yapıyormuş gibi titremeye devam ediyordu. "Lisedeki çocuklardan birisi okul çıkışı eve dönerken, Talbott Yolu civarmdaki ormanlık alanda bir cinayete kurban gitmiş. Ben, çocuk öldüresiye bıçaklanmış ve öylece ölüme terk edilmiş. Henüz kim olduğu bile bilinmiyor."</p>
<p>Ben, bir süreliğine hiçbir şey söyleyemeyecek kadar sersemledi. Karısının az önce dile getirdikleri o kadar mantıksızdı ki, Ben onunla tartışmak ve saçmaladığını söylemek istedi. VVintersville, orada ikamet eden beş bin kişilik nüfusuyla sessiz, sakin bir Orta Batı kasabasıydı. Kasaba sakinleri, çoğunlukla orta seviyede geliri olan ve büyük ihtimalle küçük kasaba hayatını tercih eden muhafazakâr ailelerden oluşuyordu. Golf oynamak, balık tutmak ve avlanmak en popüler boş zaman aktiviteleriydi ve aralık aymm ilk zamanlarında yılda bir kez yapılan Noel gösterileri için herkes dışarı çıkardı. Vergi kaçakçılığı, mağazalardan bir şeyler aşırma ve Kragel Yolu'nda ara sıra meydana gelen kısa mesafeli araba yarışları bu kasabanm son on yıl içerisinde gördüğü en büyük suçlardı. Pittsburgh’da geçirdikleri dört yılın ardından, bu kasabanm Beriin ilgisini çekmesinin temel sebeplerinden biri buydu. Siren sesleriyle birlikte uyumak istemediğine karar vereli çok zaman olmuştu. Liseli bir çocuğun okuldan eve dönerken yürüdüğü yolda öldürülmesi bu kasabada olacak bir şey değildi. <i>Hiçbir zaman.</i></p>
<p>"Ailesi bilgilendirilmeden önce kurbanın kimliğini açıklamayacaklardır," diye uyuşmuş bir halde mırıldandı kendi kendine. "Bu işler böyle yapılır."</p>
<p>Susan ona yaklaştı ve kollarını sıkıca sardı. Ben, karısının titrediğini hissetti ve sarılmasına karşılık verdi. Midesi bulamyordu ve onu güçlükle ayakta tutan bacakları taş kesilmişti. O anda yanında tutunacak birisi olduğu için şükretti.</p>
<p>Karısı, başını kaldırıp baktı ve bir an sanki ne yapacağından emin değilmiş, Ben’i kısmen ilgilendiren bir karar ile boğuşuyormuş gibi göründü. Ardından gözleri aydınlandı ve yeniden odaklandı. "Hayatım," dedi, sesi bir fısıltıdan sadece biraz daha yüksek çıkmıştı, "Thomas’ı bulma-</p>
<p>mız lazım. O eve gelince kendimi daha iyi hissedeceğim. Müsabakayı herhalde iptal ederler, sence de öyle değil mi? Ya da en azından çocukların velilerini arayıp neler olduğunu bildirebilirler?"</p>
<p>Ben, bunun doğru olabileceğini düşündü. Acil durumlarda arasınlar diye okul idaresine kimin numarasmı vermişlerdi ki? Evrak çantasını arabanın kaportasına koyabilecek kadar karısından uzaklaştı ve beceriksizce mandalı açmaya çalıştı. "Joel nerede?" diye sordu.</p>
<p>"İçeride," diye yanıtladı Susan. "Eve dönerken onu Teresa'lardan aldım."</p>
<p>Ben çantayı açtı ve içerideki gelişigüzel dizilmiş belgeler ile tıp dergileri ortaya çıktı. İç ceplerden birine uzandı ve telefonunu çıkardı. Dijital ekranda yazana göre iki yeni mesajı vardı. Telefonu kaydırıp açtı ve sesli mesajlara ulaşmak için gerekli tuşa bastı. İlk mesaj Susan’a aitti, Thomas'tan haberi olup olmadığım sormuş, bir an önce kendisini aramasını söylemişti. İkinci mesaj ise Phil Stanner'den, Thomas’ın güreş hocasından gelmişti.</p>
<p>"Ben, ben Koç Stanner," dedi kayıttaki ses ve Ben içinde bir korku dalgasının yükseldiğini hissetti. Sesi Susan da duyabilsin diye hoparlöre verdi.</p>
<p>"Dinle," Phil’in sesi telefonun minik hoparlöründen onlara ulaşıyordu. "Muhtemelen duymuşsundur, bugün öğleden sonra okulun yakınlarındaki ormanlıkta birisi öldürüldü. Polis çoktan tüm çevreyi kordon altına aldı ve bu da otoparka giriş ve çıkışları zorlaştırıyor. Tüm okul sonrası aktiviteler iptal oldu. Thomas iyi, tüm takım oyuncuları da benimle birlikte spor salonunda. Ailelerden çocuklarını</p>
<p>almaya <i>gelmemelerini,</i> bunun yerine çocuklarının okuldan gelirken servisten indikleri duraklarda beklemelerini istiyoruz. Otobüsler saat 17:30 civarında çocukları evlerine götürmeye başlayacak, ancak durakta kendilerini bekleyen bir yetişkin olmadığı sürece araçtan ayrılmalarına izin verilmeyecektir. İşbirliğiniz için teşekkürler. Herhangi bir sorunuz varsa, okul idaresiyle iletişime geçebilirsiniz, ama telefonları cevaplayan dört kişi olmasına rağmen hatlar bu öğleden sonra oldukça yoğundu, bu yüzden gerçekten ihtiyaç duymadığınız müddetçe aramayın."</p>
<p>Mesaj bitti, Ben telefonunu kapattı ve pantolonunun ön cebine yerleştirdi. Susan eliyle ağzını kapatmış, yüzünde bir rahatlık ve üzüntü ifadesiyle Ben’e bakıyordu. Diğer kolunu korumacı bir şekilde karnına sarmıştı. Saat 16:34'ü gösteriyordu. Ben kolunu karısının omuzlarına sardı ve onu kendine doğru çekti. Evlerinin önündeki geniş pencereye baktı. Pencere, içerideki oturma odasına açılan kısıtlı bir görsel portal gibiydi. Ben, koltukta oturmuş televizyon izleyen Joel’in başmm tepesini ve farklı taraflara yönelmiş kahverengi saç kümesini görebiliyordu. <i>Umarım haberleri seyretmiyor dur,</i> diye düşündü.</p>
<p>Ben, o anda bile şerif arabalarından birinin bir ailenin otoparkına park etmekte olabileceğini düşünürken Susan’ın alnından öptü. Zihnindekileri açıkça görebiliyordu: yavaşça ilerleyen bir araç duruyor, iki üniformalı emniyet görevlisi araçtan çıkarak evin ön kapışma uzanan yolu yürüyordu. Kapı zilini çalışlarını ve ev sahiplerinin salondan kapıya doğru yürürken çıkardıkları ayak seslerini dinlediklerini hayal etti, kapının ardından ince bir ses duyuldu: <i>"Kim o?"</i></p>
<p><i>“ Şerif Departmanı'ndan geliyoruz, bayan."</i></p>
<p>Bir anlık duraklama oluyor, ardından zaten korkmuş olan bir ses, evin daha iç kısımlarındaki birisini çağırıyor. " <i>Şerif Departmanı'ndan geldiklerini söylüyorlar."</i></p>
<p>Üst kat merdivenlerinden inen bir erkeğin sesi geliyor: "<i>Pekâlâ, ne istiyorlarmış? Tanrı aşkına, Martha, kapıyı açsana!"</i></p>
<p>Metalik yuvasında dönen kapı kilidinin sesi duyuluyor. Kapı açılıyor ve açık kapının eşiğinde hemen hemen Susan ve kendisi ile aynı yaşlarda olan bir adam ve bir kadın görünüyor. Dışarıdaki soğuk, gri dünyaya ve önlerinde duran talihsiz iki haberciye bakıyorlar. Bu tablo kanını dondurdu, sanki sadece bu an bile onları zayıflatmış gibi, o ana kadar yaşadıkları her şeyden daha öte bir kırılganlık sergiliyorlar. Ürkek bir şekilde önlerinde duran, onlara duymak istemedikleri haberler getiren, iki istenmeyen adamın ciddi yüz ifadelerini incelediler, aslında gerekli olan tüm bilgiyi içlerinde bulunduran ifadelerini: <i>Çok üzgünüm. Oğlunuz öldü. Ormanlığın içinde ölüme terk edilmiş olarak bulundu, bunu yapanı bulmaya çalıştığımız şu sıralarda ise hâlâ orada yatıyor. Bir daha bu kapıdan asla giremeyecek.</i></p>
<p>O anda, kendilerine ait garajm yolunda, ayaklarının alfandaki çakılların üzerinde durdukları sırada, Ben sessiz bir duayla şükranlarını sundu. Tanrı onu affetsin, ama bu korkunç mesajı almaları için seçilen kişiler o ve karısı olmamıştı. Ailesi güvende olduğu için ettiği bu rahatlama ve şükür duası, habercilerin gelmesini bekleyen kişiler için bir merhamet duasıydı.</p>
<p>"Hadi içeri girelim," diye fısıldadı Susan’a ve birlikte merdivenleri çıktılar.</p>
<p>Yirmi dakika sonra üçü birlikte kaldırımda oturmuş, sabırsızlıkla Indian Creek Lisesi otobüsünün gelmesini bekliyorlardı. Doğuya doğru bir blok öteden, Canton Yolu'ndan kuzeye, 22. Yola doğru ilerledikleri sırada, hareket halindeki araçların sesi duyulabiliyordu. Susan yanında huzursuzca kıpırdandı. Ben de onunla aynı huzursuzluğu paylaşıyordu. Okulun güreş hocasından gelen sesli mesaj kaydı bir ebeveyni bu kadar rahatlatabiliyordu işte.</p>
<p>Ben saatine baktı. Altı olmuştu. <i>Otobüsün çoktan gelmiş olması gerekmiyor muydu?</i> diye merak etti. Trafiği ve gün içinde yaşananlan düşününce, muhtemelen gerekmiyordu. Herkeşi bir araya toplamak ve tüm çocuklara göz kulak olmak tahmin edilenden daha uzun sürebilirdi. Bazı veliler saat altı buçuğa, hatta yediye kadar eve varamayabilirdi ve bu da belirlenen duraklarda bekleyen kimsenin olmayacağı anlamına gelirdi. Ben daha bir saat orada bekleyebileceklerini fark etti.</p>
<p>Semte karanlık çökmeye başlamıştı bile. Otuz dakika daha geçtiğinde karanlıkta bekliyor olacaklardı. Böyle bir durumda, bir psikopat sokaklarda gezerken, ailelerin karanlık havada dışarıda durup otobüsün çocuklarını durağa getirmesini beklemelerini istemek herhalde en iyi çözüm olamazdı, diye düşündü Ben. İki blok ötede oturuyor ol-</p>
<p>malarına rağmen, eve gidip arabayı almayı bile düşünmüştü. Susan ve Joel’i burada yalnız bırakmak istemiyor, ancak otobüsün onlar gittikten sonra gelebileceğini düşünerek hep birlikte eve dönmekten korkuyordu. Güneş, ufuk çizgisine doğru inişine devam ederken büyüyen ve eğilen gölgelerini seyrederek orada beklediler.</p>
<p>Ağustos böceği boyutlarındaki bir şey hafifçe Ben’in üst bacağına çarparak onu korkuttu. Neredeyse haykıracaktı, ancak böcek bir anda kaybolmuştu. Sert ve çatırdayan bir kabuğu olan böceğin kendisine çarptığım düşününce istemsizce titredi.</p>
<p>Böcek bir anda geri geldi, uğultulu bir sesle Ben’in sağ kalçasına yerleşti. Ben, olduğu yerden geri sıçradı. <i>"Hay sıçayım! O da neydi öyle?"</i></p>
<p>Susan kaşlarını kaldırmış, meraklı bakışlarla ona bakıyordu. "Neyin var senin?"</p>
<p><i>"Az önce kocaman bir böcek bacağıma çarptı,"</i> dedi Ben. <i>"Hem de iki defa!"</i></p>
<p>Bu sözleri söyler söylemez iki şeyin farkına vardı: birincisi, az önce etrafındakilerden oldukça etkilenen sekiz yaşında bir çocuğun önünde küfretmişti ve hiç şüphesiz ki oğlu bir sonraki hafta boyunca evde, okulda ve mahallenin oyun bahçesinde avazı çıktığı kadar "Hay sıçayım!" diye bağıracaktı. İkincisi ise, sağ kalçasına <i>iki defa</i> çarpan ağustos böceğinin önceden titreşime aldığı kendi cep telefonu olduğuydu. Tam bir ahmak gibi hissederken cebine uzandı ve telefonunu çıkardı.</p>
<p><i>"Hay sıçayım! Bu kocaman bir böcek değil ki, baba. Bu senin telefonun."</i> Joel heyecanlı bir şekilde telefonu işaret ediyordu.</p>
<p>"Teşekkür ederim, Joel," dedi üzerinde sadece A.T.O. yazmakta olan dijital ekrana bakarak. Arayan kişi Adli Tabip Ofisi'ndeki asistanıydı, ki bu da ya cesedin A.T.O.’ya doğru yolda olduğu ya da çoktan oraya vardığı ve yakmda otopsi yapılacağı anlamına geliyordu. Böyle bir davada otopsiyi hemen bu akşam yapmasını isterlerdi. Bu çağrıyı cevaplamak uzun ve yorucu bir gecenin başlangıcı olacaktı.</p>
<p>"Aç hadi," dedi Susan, Ben ona doğru baktığında. "Ağustos böceğine cevap versen iyi olur."</p>
<p>Ben telefonu kaydırarak açtı ve karısı ile oğlundan biraz uzağa yürüdü. "Alo," dedi.</p>
<p>"Dr. S," hattın öbür ucundaki ses heyecanlı bir şekilde konuştu. "Ben Nat."</p>
<p>"Merhaba. Ne var ne yok?"</p>
<p>"Bugün öğlen saatlerinde ormanlık alanda bulunan çocuk cesedini duymuşsundur. Hani ölümüne bıçaklanmış olan?"</p>
<p>"Evet. Duydum."</p>
<p>"Pekâlâ, polisler suç mahallini incelemeyi bitirdiler ve çocuğu bize teslim ediyorlar. Birazdan onu almak üzere yola çıkacağım."</p>
<p>"Tamam. Ofise vardığında ve her şey hazır olduğunda beni ara."</p>
<p>"Tabii, Dr. S. Hiç sorun değil. <i>Ama, şey.</i> A.T.O.'nun önünde kameraları ve eşyalarıyla bekleyen bir sürü haberci toplanıyor, anlarsın ya. Ceset henüz burada bile değil ama haberciler sanki birazdan Elvis’in bir gösteri düzenlemesini bekliyorlarmış gibi buraya toplanıyorlar. Bizim için büyük bir dava, sence de öyle değil mi?"</p>
<p>"Nat, beni dinle." Ben, sesini elinden geldiğince sakin ve normal bir tonda tutmaya çalıştı. Dinginliğini koruyabilirse aşırı heyecanlı asistanı üzerinde de olumlu bir etki bırakabileceğini umarak yavaşça konuştu. Çok işe yarayacağından şüpheliydi, fakat denemeye değerdi.</p>
<p>"Evet? Ne yapmamı istiyorsun?"</p>
<p><i>İki tane Valium iç ve beni sabah olunca ara,</i> diye düşündü Ben kendi kendine. Ancak bunun yerine, "Bunun önemli bir dava olduğu konusunda haklısın," dedi.</p>
<p>"Eminim," diye feryat etti Nat. "Soğukkanlılıkla işlenmiş oluşu falan, böylesine bir cinayet buralarda her gün karşılaşacağın bir şey değil. <i>Bu</i> bir gerçek."</p>
<p>"Doğru," dedi Ben. "Buralarda her gün karşılaşabileceğimiz bir durum değil. Küçük bir kasaba için büyük bir haber, o muhabirler de birkaç fotoğraf karesi ve sekiz haberleri için, on saniyelik kısa bir açıklama isteyecekler."</p>
<p>"Kesinlikle doğru. Burada işler daha da ilginç bir hal alacak, ortalık panayır yerine dönecek."</p>
<p>"Muhtemelen haklısın," diyerek ona katıldı Ben. "Ama şu anda yapmamız gereken bir iş var. Önemli bir iş. Bugün bir çocuk öldürüldü. Sarı renkli polis bantlarıyla çevrili bir yerde yatıyor. Ve çocukları bir daha asla eve gelemeyecek olan bir aile var. Şimdi, bizim işimiz oğlanın nasıl öldüğü hakkında bilgi toplamak ve elimizdeki tek kanıt ise çocuğun cesedi. Eğer işimizi dikkatli ve profesyonel bir şekilde yaparsak, polisin katili yakalamasına yardımcı olabilecek bir şey bulabiliriz. "</p>
<p><i>"Çok doğru,"</i> diyerek söylenenlere katıldı Nat heyecanlı bir şekilde. <i>"Bu çok büyük bir olay olmaz mı?</i> Sence mahkemede tanıklık yapmamı isterler mi?"</p>
<p>"Belki. Ama sana kesin olarak tek bir şey söyleyebilirim. Eğer duygularımızın, elimizden gelenin en iyisini yapmamızı engellemesine izin verirsek, şayet dikkatimizin dağılmasına izin verip muhabirler, polis ve akşam sekiz haberleri hakkında çok fazla düşünmeye başlarsak, işte o zaman işi batırırız. Gözden bir şey kaçırırız veya delil zincirinde bir çatlak oluştururuz ya da aceleyle daha sonra pişman olacağımız bir sonuca varırız. Ama o zaman, her şey için çok geç olur."</p>
<p>"Hem de çok," dedi Nat ciddi bir şekilde. Sesi artık daha sakin, daha dingindi, fakat Ben daha önceki heyecanın hâlâ yüzeye çok yakında durduğunu algılayabiliyordu, asistanının ses tonu şimdi daha da önemli bir şey tarafından kontrol altına alınmıştı, içinde uyanan sorumluluk hissi. Asistanının azim dolu ve hareket etmeye hazır vücudunun kaslarına adrenalin yüklenmiş şekilde, sağ elinde tuttuğu telefonla laboratuvar ofisinin ortasında dikildiğini zihninde canlandırabiliyordu. Nathan Banks iyi bir çocuktu. Yirmi iki yaşındaydı, patoloji uzmanının asistanı olmak için biraz erken bir yaştı. Fakat Ben onu küçüklüğünden beri tanıyordu ve Nathariın son on sekiz yıldır United Hava Yolları ile uçuşlar yapan, uçak pilotu olan, bu nedenle evde fazla bulunmayan babası ile de arkadaştı. Nat çok erken yaşta Adli Tabip Ofisi’nin cazibesine kapılmıştı. On altı yaşındayken orada gönüllü çalışmaya başlamıştı. Çoğunlukla aletleri hazırlayarak ve temizleyerek Berie yardım ediyor, bakım işleri yapıyor, bu tip görevleri yerine getiriyordu. Ama Nat, Ben otopsi yaparken onu izlemekten ve otopsiye yardım etmekten de çok hoşlanıyordu. Annesi</p>
<p>Karen, Ben’e oğlu Nat’in bu alana olan ilgisi hakkında bazı tereddütlerini anlatmasına rağmen, çekinerek de olsa izin vermişti. Bir öğlen vakti ofise çıkagelmiş ve yüzünde endişeli bir ifadeyle Ben’e on altı yaşmdaki bir çocuğun hayatım ölü insanların etrafında çalışarak geçirmesinin normal bir şey olup olmadığını sormuştu. Tıp fakültesine yirmi altı yaşındayken giren, ancak on sekiz yaşından beri hem kendi kasabasındaki Acil’de, hem de Allegheny Vilayeti Adli Tabip Ofisi'nde gönüllü olarak çalışmış olan Ben, Karen’a oğlunun bu mesleğe olan ilgisinin endişelenmesini gerektirecek bir durum olmadığım anlatmıştı. İleride kariyer sahibi olabilmesi için yardımı bile dokunabilir, demişti. Sonraki iki yıl boyunca Nat, Ben’in yaptığı otopsilerde yavaş yavaş ellerini daha çok kullanabileceği bir rol üstlenmişti. En sonunda, yeteneklerini laboratuvarda gerçekten aktif olabilecek kadar geliştirmişti ve Nat liseden mezun olduktan sonra, Ben onu gönüllü çalışan pozisyonundan maaşlı personele geçirmeyi teklif etmişti. Nat, büyük bir heyecanla teklifi kabul etmişti ve o zamandan beri yanında çalışıyordu.</p>
<p>Ben telefona doğru, "Panayır yerinin bir parçası olmak mı istiyoruz, yoksa birer profesyonel olup elimizdeki işe odaklanmak mı?" dedi, "karar vermemiz gereken şey bu. İkisinden birini yapabilirsin, Nat; fakat ikisini birden yapamazsın. Şu andan itibaren senden duymak istediğim tek şey bu işi nasıl halletmek istediğin."</p>
<p>"Pekâlâ, o halde İ.Ş.İ.M.İ.Z.İ. yapalım," diye cevapladı asistanı. "Endişelenmeyin, Dr. S, ben yanınızdayım."</p>
<p>"Duymak istediğim de buydu." Ben, çöken karanlığın</p>
<p>içinde kaldırımın üzerinde durmaktan olan Susan ve Joel’e baktı. "Dinle, oraya gelmeden önce yapmam gereken bazı şeyler var. Sen gidip cesedi alarak, A.T.O/ya geri geldikten sonra beni cep telefonumdan arayabilir misin?"</p>
<p>"Tabii ki."</p>
<p>"Peki, eğer muhabirler akşam haberleri için senden birkaç kelime söylemeni isterlerse onlara ne söyleyeceksin?"</p>
<p>"Onlara <i>'Yorum falan yok!’</i> diyeceğim. Üslubumu bozduğum için özür dilerim. Yapmamız gereken bir iş var."</p>
<p>"Doğru," Ben gülümsedi, o öğlen eve geldiğinden beri ilk kez bir hafiflik hissetmişti. "Görüşürüz."</p>
<p>"Anlaşıldı, tamam," dedi Nat.</p>
<p>"Anlaşıldı, tamam," diyerek iç çekti Ben telefonunu kapaürken. Karısıyla oğlunun bulunduğu yere doğru döndü. Biraz sonra, bir dizel motorun onlara yaklaşan sesini duydu, araç köşeyi döndüğündeyse yaklaşmakta olan otobüsün farlarında birer siluet haline geldiler.</p>
<p>Bir saat sonra Ben, Honda'sıyla Adli Tabip Ofisi'ne gitmek için doğuya doğru ilerliyordu. Ailesiyle birlikte otobüs durağından eve yürüdükleri sırada hafif bir yağmur gökyüzünden düşmeye başlamıştı. Ama artık aracın tepesini ısrarla tıkırdatan düzenli bir sağanak haline gelmişti. Hafif bir sis çökmüştü. Ben, yağmur yüzünden kayganlaşan yolda arabasını yavaşça ve daha dikkatli sürmek zorunda kaldı. Arabayı çalıştırdığında alışkanlık olarak radyoyu açmıştı, fakat yerli radyo istasyonlarının çoğunluğunun verdiği haberler cinayetle ilgiliydi. Arada bir çeken diğer radyo istasyonları da fırtına yüzünden parazitten ibaretti. Radyoyu kapattı ve yola odaklandı.</p>
<p>Thonias, o gece otobüsten indiğinde rahatlamış ve minnet dolu olan ebeveynlerine kavuşmuş, küçük kardeşinin ardı arkası kesilmez sorularıyla karşılaşmıştı. Öğrendiklerine göre Thomas da kurbanın kimliği ya da işlenen suçun detaylan hakkında Phil Stanner’ın anlattığından fazlasını bilmiyordu. Bu mantıklıydı çünkü kurbanın ailesini konu hakkında bilgilendirilene kadar tüm polis departmanının ağzı sımsıkı kapalı olacaktı.</p>
<p>Thomas ailesinin yanına gitmek için otobüsten indiğinde açıkça görülen bir şey vardı; dalgın ve sessiz bir şekilde günün olayını düşünmekte olduğunu belli eden, Ben’in hiç beklemediği bir yüz ifadesi... Eve giderlerken çok</p>
<p>az konuşmuş, fazla yorum yapmadan ailesinin sorularını dinlemişti. Ben, oğlunun şok sürecinden mi geçtiğini, yoksa eve ve okula bu kadar yakm bir yerde böylesine vahşi bir cinayet işlenebileceği fikrini kabullenmeye mi çalıştığını merak etti. Joel yaşmdaki çocukların ölümü belirsiz, kendilerine uzak bir olay olarak gördüklerini, kendi hayatlarında var olmayan bir şey olarak gördükleri için önemsemediklerini düşündü. Ancak bu bakış açısı çocukların ergenliğe girmesi ve daha önceden hayal gibi gelen gerçeği keşfetmeye başlamalarıyla değişiyor gibiydi. Popüler filmler, arka planda batmakta olan güneşin önündeki güzel yüzlü insanların birbirini vurmasıyla ya da iki aşık bir salın üzerinde son anlarmı geçirdiğinde Titanik’i buz gibi Atlantik Okyanusu sularma yavaşça batırarak durumu romantikleştirmeye çalışıyordu. Bunlar, Ben’in bir tabip olarak karşılaştığı ölüm şekillerine hiç benzemiyordu. Ölümün birçok farklı biçimde tanımlanabileceğini düşündü, ancak deneyimlerine bakılırsa ölüm kişisel ya da zarif bir şey değildi.</p>
<p>Tıp asistam olarak çalıştığı stajyerlik günlerinde, sağlık ekibi, göğüs kemiği altındaki sancısı sol koluna ve boynuna doğru yayılan elli sekiz yaşmdaki bir adamı getirdiğinde, Ben acil servisteki üçüncü vardiyasındaydı. Sınırlı zaman içinde adamı çabucak muayene etmiş, EKG'sini de kontrol ettikten sonra adamın kalp krizi geçirdiğine karar vermişti. Acil departmanında, belli EKG değişimleri ile kalp krizi geçiren hastalara müdahale için tıkanmış damarını açmak ve kalbe giden kan akışının yeterli miktara ulaşmasını sağlamak için üretilmiş, çok güçlü pıhtı eritici olan trombolitik ilaçlar kullanımı gerekiyordu. Baştabip hemen oraya ulaşamadı, hastanın durumu kötü görünüyordu ve Ben, personeline ilacı hasta üzerinde kullanmaları talimatını verdi. Sonuçlar hemen kendini belli etti. Beş dakika içinde hasta, ağrısının daha da şiddetlendiğinden, hatta artık sırtına doğru da yayıldığından şikayet ediyordu. Sekiz dakika sonra hastanm kan basma düşerken, kalbi bir dakika içinde yüz otuz defa atmaya başladı. Adam, kendi üstüne ve Ben’in temiz, beyaz, yeni ütülenmiş önlüğünün koluna kustu. Birkaç dakika sonra bilincini kaybetti ve Ben hastanın nabzını hissedememeye başladı. Hastanın soluk borusuna solunum tüpü yerleştirmeye çalıştı ama kusmuktan hiçbir şey göremedi. Tüp, adamın yemek borusuna kaydı ve solunum pompasını her sıkışında çıkan hava adamın ciğerlerine değil, midesine gitti. Ben, kalp masajı yapmaya başladı. İlk birkaç baskıda üst üste koyduğu ellerinin altında çatırdayan kemiklerin verdiği hissi algıladı. "Dr. <i>Gardner’ı çağır!"</i> diye bağırdı kapı girişinde duran hemşireye ve çok geçmeden çağrı sistemindeki anonsu duydu: <i>"Dr. Gardner, lütfen derhal Acil’e! Dr. Gardner, lütfen derhal Acil'e!"</i></p>
<p>Ben, sekiz dakika boyunca kan akışı sağlayabilmek için hastanm göğsüne basınç uyguladı. Her durakladığında, başını kaldırarak hastanın monitördeki kalp ritmine bakıyordu. Şok cihazını hazırlayıp hastanın göğsüne yerleştirdikten sonra <i>"HAZIR!"</i> diye bağıracak olan ve hastanm vücuduna bir balyoz gibi şok verecek elektrik dalgası gönderen iki düğmeye basacak hemşireye <i>"Şok uygula, 200!"</i> diye emretti. Hemşire her seferinde "Hasta yanıt vermiyor, Doktor Bey," diye rapor verdi. Ben, parçalara ayrılan kaburga kemiklerinin üzerinde basınç uygulamaya yeniden başlamadan önce bir selfaktör gibi hastanın göğsüne yayılan bir başka elektrik dalgası daha istedi. Ben’in ilk kez denediği o resüssitasyon kâbusu sırasında hastanm mesanesindeki büzücü kaslar gevşemiş ve neredeyse bir litre kadar idrar hastanın vücuduna ve yatağın örtüsüne yayılmıştı. Ufak bir ürin akıntısı sürekli olarak yere damlıyordu. Ben, hemşirenin her şok öncesinde cihaza yeterince iletken jel sürmemesi nedeniyle yanık izleri oluşan hastanın harelenmiş göğsüne baskı uygulamaya devam ediyordu. Odada yanmış et, ter, sidik ve hastanın oraya gelmeden önce yediği anlaşılan ton balıklı sandviç kusmuğunun iğrenç karışımından oluşan kötü bir koku vardı. Kısa bir süreliğine unutulan soluk borusu tüpü, hastanın yemek borusundan çıktı ve çınlayan bir şapırtı sesine neden olarak yere düştü.</p>
<p><i>"Burada ne HALTLAR dönüyor böyle, Dr. Stevenson?!" </i>Dr. Jason Gardner, Ben’in baştabibi, giriş kapısında durmuş, inanmayan bir ifadeyle karşısındaki sahneye bakıyordu. Binanın diğer tarafındaki kafeteryadan bu tarafa koştuğundan soluksuz kalmış gibi görünüyordu. Ben, adamın sarı kravatma ürkmüş bir hayvan gibi tutunmuş olan küçük makarna parçasını fark etti.</p>
<p>"Kalp krizi." Ben’in boş, belirsiz ve kısık ses tonu umutsuzca af diliyor gibiydi ve olanları açıklamaya çalışırken kelimeler ağzından aceleyle dökülüyordu. "Buraya getirildiğinde koluna, boynuna ve sırtına yayılan bir göğüs ağrısından şikâyet ediyordu. Tek bilinen, hipertansiyonu olduğuydu. EKG'sinde değişiklikler vardı, ST yükselmesi ve Miyokard İnfarktüsü olduğunu düşündüm. Ona trombolitik tedavi uyguladım. Sizi çağıracaktım ancak yeterince vaktimiz olmadığını düşündüm. Trombolitikleri verdikten kısa süre sonra durumu kötüleşti. Kalp masajı ve defibrilasyon yapmayı denedim fakat onu geri getiremedim. Anlamıyorum. Nabzını alamamaya başlar başlamaz hemşireye sizi anons ettirmesini söyledim, ama-"</p>
<p>"Röntgenleri nasıldı?"</p>
<p>"Göğüs röntgeni mi?" Ben, bir an düşündü. Röntgen çekilmesini istemiş miydi ki? "Ben... Bilmiyorum. Sanırım onu ilk getirdiklerinde röntgen çekilmişti, ancak kontrol etmeye fırsatım olmadı."</p>
<p>"Kontrol etmeye fırsatım olmadı da <i>ne demek?"</i></p>
<p>"Ben... Durumu kötüleşmeye başlamıştı ve yeterince zamanım yoktu..."</p>
<p>"Tanrı aşkına, Stevenson! Basınç uygulamayı kes ve git bana o lanet röntgenleri getir!"</p>
<p>Ben, başını eğdi ve ellerine baktı, hâlâ adamın göğsüne bastırıp çekmekte olduğunu fark edince şaşırdı. Ellerini durmaya zorladı. "Belki bir şok daha denesek..." diye bir öneride bulundu umutlu bir şekilde.</p>
<p>"Hasta ölmüş," diye kükredi Gardner. "İstediğin kadar şok uygulamaya devam et ama yine de şimdiki gibi ölü kalacaktır. Git bana o röntgeni getir. Gözden kaçırdığın şey neymiş, görelim."</p>
<p>Ben, odadan çıktı ve gözlem kutusuna doğru koridor boyunca yürüdü. Duvarda, içinde kılıfa konmuş röntgen görüntüleri olan ahşap bir dolap asılıydı. Ben röntgenleri karıştırdı, aralarından doğru olanı buldu ve alıp resüssitasyon odasına geri döndü. Dr. Gardner soğumakta olan</p>
<p>vücudun yanında dikilmiş, hastanın çizelgesine göz gezdiriyordu. Ben, adamın gözlerinin açık kaldığını ve az önce girdiği kapıya doğru bakmakta olduğunu fark etti. İş hayatı boyunca suçlayıcı ya da kin dolu olmayan, sadece küstahça bakan o ölü gözleri asla unutmayacaktı. En kötüsü de buydu -o bakışlardaki soğukluk. O gün tek şey öğrenmişti; bir şeyler yanlış gittiği ve birisi öldüğü takdirde, suçlanacak çok şey bulunduğu ancak ölen kişinin artık hiçbir şeyi umursamadığıydı.</p>
<p>"Röntgene bir bakalım," diye homurdandı Gardner, Ben zarfı ona uzatü. Adamm röntgenini kılıfından çıkararak resüssitasyon odasının gözlem kutusuna yapıştırmasını izledi. Deneyimli doktor bir süre röntgeni inceledi ve ardından Ben’i sorguya çekti, "Pekâlâ, buradan ne sonuç çıkarıyorsun, Dr. Stevenson?"</p>
<p>Ben, tereddüt içerisinde boğazını temizledi. "Ciğerler bir şekilde aşırı havaya maruz kalmış. Kalp ise hafiften genişlemiş gibi görünüyor, ancak bu anteroposteriyor görüntüsünün bir eseri olabilir. Kostofrenik marjinler iyi görünüyor. Bir sızıntıya ya da plevra zarları arasına hava kaçmış olduğuna dair herhangi bir belirti yok."</p>
<p>"Hı hı. Peki mediyastinumu nasıl tarif edersin?"</p>
<p>"Genişlemiş. Aort topuzu, yetersiz bir şekilde görüntülenmiş."</p>
<p>"Kesinlikle. Peki Dr. Stevenson, hipertansiyonu olan elli sekiz yaşındaki bir adam koluyla sırtına doğru yayılan bir göğüs ağrısı ve göğüs röntgeninde genişlemiş bir mediyastinum ile size gelirse, ne düşünürsünüz?"</p>
<p>"Aort diseksiyonu mu?" diye atıldı Ben. "Peki ya hastanın EKG'sindeki ST değerinin yükselmesi?"</p>
<p>Gardner EKG sonuçlarının olduğu belgeyi kaptı, göstermelik bir şekilde baktıktan sonra Ben’e uzattı. "Alt ST yükselmesi ile birlikte sağ taç damara doğru Stanford A tipi aort yırtılması. Bu adama trombolitik vermek, onu idam etmekle aynı şeydi. 38'lik bir silahla kafasına sıksan, yaşama şansı daha yüksek olurdu."</p>
<p>O son sözler, Dr. Gardner’ın konu hakkındaki en son yorumu, meydan okur gibi havada asılı kaldı. Ben, patronu ve ölü adamın arasında odada öylece dikildi, mantıklı bir cevap verebilecek durumda değildi. Yaşadığı acı ve utançtan dolayı yüzü yanıyordu. Odanın köşesindeki bir hemşire, hastanın resüssitasyon belgesine bazı notlar alıyormuş gibi yapıyordu. Hızlıca Ben’in olduğu yere baktı, yüzünde tedbirli bir ifade vardı.</p>
<p>"Tıbbı tetkikçiye haber ver ve bu olayı önümüzdeki cuma gerçekleşecek olan Hastalık ve Ölüm Konferansına bildir," diye talimat verdi Dr. Gardner. "İşinin başına dön. Hâlâ muayene olmak için bekleyen hastalar var. Ha bir de, Stevenson?"</p>
<p>"Evet?" Ben, saygı duyduğu danışmanından birkaç teselli kelimesi duymayı bekleyerek kafasını kaldırdı.</p>
<p>"Diğer hastaları da öldürmemek için elinden gelenin en iyisini yap," dedi Gardner yumuşak bir şekilde, sonrasında ardına bile bakmadan odadan ayrıldı.</p>
<p>Bir hekim olmanın en kötü yanı, diye düşündü Ben genç bir stajyer olarak Acil’de yaşadığı o korkunç deneyimi düşünürken, kendini böylesine yıkıcı olayların ardından bile hiçbir şey olmamış gibi yoluna devam etmeye zorlamaktı. Muayene olmayı bekleyen diğer üç hastanın, soğuk algınlığı olan bir çocuk, arkadaşları tarafından Acil’e getirilen sarhoş bir genç ve bileğinde çatlak bulunan kırk iki yaşında bir adam olduğu ortaya çıktı. Bir diğer deyişle günlük, sıradan vakalardı. Ben zihnini elinden geldiği kadar boşaltmaya çalışarak hepsiyle konuştu, dikkatlice ve profesyonelce hepsini muayene etti. Kulak muayene cihazıyla çocuğun kulağına bakarken kendi kendine düşünüyordu. <i>Az önce bir adam öldürdüm.</i> Artık sedyesinin kenar boşluklarından kusmaya başlamış olan kız için antiemetik ilaç talep ederken düşünüyordu, <i>basit bir göğüs röntgenine bakamayacak kadar aceleci davrandığım için, şu anda 2. resüssitasyon odasında beyaz örtülere sarılı yatan bir adam var.</i> Adamm çatlamış bileğini incelerken, ölen hastanın artık hissedilemeyecek nabzını aramak için tuttuğu bileğini hatırladı. Hastaları, düşündüklerinin farkında değildi. Bu üç hastayı muayene edip tedavi ettiği süre boyunca Acil Servis’e iki kişi daha gelmişti. Onların ardından şiddetli astımı olan bir hasta da ambulansla çıkageldi. Böylece hastalarına üç kişi daha eklenmiş oldu.</p>
<p>Çoğu meslekte, bir çalışan korkunç ve travmatik bir şey yaşarsa, günün geri kalanında dinlenmesi için eve gönderilir ve muhtemelen bir doktora yönlendirilirdi. Olanları sindirmek ve kendini o ortamdan uzaklaştırmak için biraz zamanı olurdu. Nefes almaya, yaşadıklarını eşiyle paylaşmaya ya da bir bara gidip sarhoş olmaya fırsatı olurdu. Tıbbi stajyerlikte ise, tıbbı tetkikçiye haber vermen ve işinin başına geri dönmen söylenirdi. Sana çok yardımı dokunacak bir de tavsiye verilirdi, "Bir sonraki hastayı öldürmemeye çalış," ve sen de yine birini öldüreceğinden korkardın. Böyle olaylardan sonra kendini toparlamak ancak tüm görevlerini ve yükümlülüklerini tamamladıktan sonra geriye kalan özel zamanında yapabileceğin bir şeydi. Burada her zaman başka bir hasta, başka bir konferans, başka bir sunum, gecenin köründe başka bir acil durum, söndürülecek başka bir yangın olurdu. <i>Her zaman.</i></p>
<p>Yağmur, gecenin karanlığında sokağa düşmeye devam ediyordu. Araçların parlak farları o eğreti ışıltılarını kasabanın kanalizasyonuna ve oraya doğru ilerleyen yüzlerce minik su damlasının üzerine savuruyordu. Altı kilometre ötede Nat, genç bir çocuğun vücudunu son tıbbi muayenesine hazırlıyordu. Uzun ve yorucu bir gece olacaktı, ayrıca Ben bunun arkasından başka şeylerin geleceğinden de oldukça emindi. Bir şeyler daha yoluna giremeden daha da kötüye gidecekti. Bu tip olaylarda her zaman böyle olurdu. Ben burada bulunmak, böyle bir gecede ailesinden uzak bir yere doğru araç kullanıyor olmak istemiyordu. Yapılacak en doğru şey buymuş gibi gelmiyordu ve Ben kime sadık olduğunu merak etti. Ben fırtınanın aç gözlü parmaklarının içinden bir parça kopardığmı hissetti. Kendisini küçük bir şey gibi kanalizasyona doğru akıp giderken hayal etti. <i>Elimde hiçbir şey kalmadığında ne hissedeceğim?</i> diye sordu kendine, <i>o zaman geldiğinde bunun farkında olabilecek miyim? </i>Üzerine düşen yağmur damlalarının çıkardığı tıngırtılar dışında, arabanın içinde var olan tek şey sessizlikti.</p>
<p>Nat bir konuda haklıydı; basın için bu olay gerçekten büyük bir haberdi ve ortalık tam bir panayır yerine dönmüştü. Ben, Adi Tabip Ofisi’nin önündeki kalabalığı yarım kilometre öteden fark edebilmişti. Ofisin genellikle loş bir şekilde ışıklandırılan merdivenleri şimdi ışık banyosu yapıyordu. En az üç televizyon kanalına ait ekipler en iyi konum için itişip kakışıyordu. Sokağın karşısına park etmiş iki devriye arabası vardı, bir diğeri de haberciler dikkatsiz bir sürücü tarafından ezilme riskine girmeden ekipmanlarını kurabilsinler diye trafiğin sol şeridini kapatmıştı. Ben ofise ön kapıdan girmeyi denemeyecekti bile, binanın arka tarafındaki teslimat girişinden içeri gizlice süzüleceğini umarak önce sol taraftaki Broadway’e, ardından da sağ taraftaki Oregon Bulvarı'na döndü.</p>
<p>Aracını Oregon Bulvarı'na park etti ve dışarı çıktı. Ceketiyle kendisini sağanaktan korumaya çalışarak, toplanmaya başlayan su birikintilerinin arasından Brady Meydanı'na doğru yarım blok boyunca hızlıca yürüdü. Ofisin arka girişi genellikle karanlık olurdu. Binanın arkasındaki otopark iki araç dışında tamamen boştu. Bir tanesi Nat’in cesedi buraya getirmek için kullandığı ofise ait araçtı. Onun yanında, Ben’in tanımadığı bir panelvan duruyordu, boşa alınmıştı ve egzoz borusundan bulut gibi yayılan beyaz bir</p>
<p>duman yükseliyordu. Ben yaklaştığı sırada aracın yan kapısı kayarak açıldı. İçinden çıkan iki adam, otopark boyunca yürüyerek Ben’in yanına geldi.</p>
<p>"Dr. Stevenson siz misiniz?" diye sordu bir tanesi karanlıkta.</p>
<p>"Evet?" diye cevapladı Ben dikkatli bir şekilde.</p>
<p>Ben, aniden televizyon kameralarının parlak ışıkları arasında kaldı.</p>
<p>"Dr. Stevenson, kurbanın kırk yedi defa bıçaklanmış olduğu doğru mu? Kurbanın kimliği konusunda net bir bilgiye ulaşılabildi mi?" diye sordu haberci, mikrofonu Ben’in suratına dayayarak.</p>
<p>"Kurbanı henüz incelemedim. Bunun için buradayım."</p>
<p>Elinde mikrofon olan adam Ben’in açıklamasındaki ince anlamları tasvip etmemişti ki hâlâ birbiri ardına sorular sormaya devam ediyordu. "Kurban, kasabada yaşayan biri miydi, Dr. Stevenson? Tanıyor muydunuz? Olay mahallinde herhangi bir suç aleti bulundu mu?"</p>
<p>"Ben nereden bileyim? Bunları polislerle konuşmalısın." Ben, anahtarlarını bulabilmek için cebini karıştırdı.</p>
<p>"En son bu şekilde işlenen hangi cinayeti incelemiştiniz, doktor? Vilayet Adli Tabip Ofisi ya da Eyalet Polisi ile konuştunuz mu?"</p>
<p>"Asistanım dışında hiç kimseyle konuşmadım." Ben, kapı kilidine yerleştirdiği anahtarı çevirdi ve içeri girebileceği kadar bir geniş bir boşluk oluşana kadar kapıyı yana kaydırdı. "İzninizle..."</p>
<p>"Dr. Stevenson, sizin oğlunuz da Indian Creek Lisesi'ne gidiyor. Kendisi, okuldan sadece birkaç blok ötede gerçekleşen bu cinayet haberini nasıl karşıladı?"</p>
<p>"Sizden daha iyi karşılamış gibi görünüyor," diye cevapladı Ben ve hevesli muhabirden gelen soru akınına karşı kapıyı kapattı. Koridordaki ışıkları açtı. Binanın içi huzur verici bir şekilde sessizdi. Nat’in koridorun sonundaki ptopsi odasında hareket ederken çıkardığı sesleri duyabiliyordu. Asistanının ekipmanları dizmek ve inceleme için cesedi hazırlamak gibi görevleri yerine getirirken kendi kendine hafifçe mırıldanmak gibi bir alışkanlığı vardı. Ben, her ne kadar yeni neslin dinlediği müziklerin melodilerini tanıyamasa da, bu hoş bir durumdu. Ceketini sol tarafındaki portmantoya astı ve koridorun sonuna doğru ilerledi.</p>
<p>"Merhaba, Nat," dedi odaya girerken.</p>
<p>"Ne haber?" diye cevapladı Nat neşeli bir şekilde. "İçeri girmeye çalışırken yoldaki muhabir birliğinden darbe aldın mı?"</p>
<p>"Tabii ki," dedi Ben. "Zekâmı kullanarak, arka taraftan gelirsem onları yeneceğimi düşünmüştüm, ama orada da beni bekleyen nöbetçileri vardı."</p>
<p>"Eminim, vardır. Aracı arkadaki otoparka park eder etmez üzerime üşüştüler, tıpkı piknik sepetinin üzerine üşüşen sinekler gibi... <i>'Bize şunu söyle! Bize bunu söyle!</i>'O adamlar oldukça..."</p>
<p>"Israrcı? Yüzsüz?" diye kelime önerdi Ben.</p>
<p>"Bana sorarsan <i>sinir bozucu</i> olduklarını söylerdim. Hayret bir şey, o sorulardan hiçbirinin cevabı bende yok. Kentucky Derbisi'ni kimin kazanacağını sorsalar daha iyi olurdu. Hem bilseydim bile, onlara hiçbir şey anlatmazdım. Tıpkı senin söylediğin gibi Dr. S.: <i>"Yorum falan yok!"</i> Değil mi?"</p>
<p>"Bence bunu söyleyebilen tek kişi şendin." Ben, inceleme masasının üzerinde duran cisme baktı, hâlâ fermuarı çekili olan siyah ceset torbasının içindeydi. "Ne durumdayız?"</p>
<p>"Daha on dakika önce geldim. Dışarıdaki sis gittikçe yoğunlaşıyor ve aracın ön camındaki buz çözücüler de o kadar iyi çalışmıyor. Yağmurlu günlerde, özellikle yağmurlu gecelerde, aracı oldukça yavaş kullanmak lazım, yoksa sonumuz arkadaki beyefendi gibi olur. Ne demek istediğimi anlıyorsun, değil mi?"</p>
<p>Asistanı aletleri sererek ve bağlantıları kontrol ederek odanm içinde dolaşmaya devam etti. Tüm bu denetimli karmaşıklığın arasında bir çalışkanlık abidesiydi, saçı daima yataktan yeni çıkmış gibi dağınık, tişörtünün bazı uçları pantolonuna sıkıştırılmış ama kimi kısımları da dışarıda bırakılmış, bir ayakkabısının bağı gevşemiş ve her an açılabilecekmiş gibi olurdu. Ancak hayat tarzı buradaki işini hiç etkilemiyormuş gibi otopsi odası her zaman düzenli ve kullanıma hazır durumdaydı.</p>
<p>"Jim Ducket'ten araca göz atmasını isterim," dedi Ben. "Eğer bir sorun varsa, tamir edilene kadar Vilayet'ten başka bir araç isteyebiliriz."</p>
<p>"Ah, aracın pek bir problemi yok. Sadece arada bir kasıklarına tekme atmak gerekiyor. Şayet Jim Ducket’in bir şeylere göz atmasını istiyorsan, radyoyu kontrol etsin. Tanrım, buraya geldiğimde istasyonların yarısı klasik rock türüne ayarlanmıştı. Beş günlük bir tatil yapıyorum ve tüm mekân cehenneme dönüyor."</p>
<p>Ben gülümsedi. Nat geçen hafta babasıyla birlikte kayak yapmak için Utah’a gitmişti. Ben de asistanı tam zamanlı çalışmaya başlamadan önce olduğu gibi tüm kanal seçimlerini kendisi yapmıştı. Ben, geçen hafta ruptüre serebral anevrizmadan dolayı evinde ölmüş olan Kendra Fields’ı almak için yola çıktığında, birkaç radyo ayan yapmak o günkü ilk işiydi. Eve vardığında, Kendra’nın kocası John ön kapıda onu bekliyordu. <i>"Sanırım artık gitti ve bu sefer gerçekten gitti, doktor,"</i> dedi yaşlı adam duygusuzca. John seksen dokuz yaşındaydı ve Ben’in kilisesindeki topluluğa üyeydi. Kendra ondan üç yaş büyüktü ve hayatı boyunca iki kalp krizi, ciddi bir felç, göğüs kanseri ve ufak bir uçak kazası atlatmıştı. Tüm bunlar düşünüldüğünde, artık eşyalarını toplayıp eve dönme vakti gelmişti. Ben yarım saat boyunca John ile sohbet etti. Ardından Kendra’nın cesedini aracın arka tarafına yükledi ve radyonun sesini insanların başlarını çevirip ona bakmasını sağlayacak kadar açarak Adli Tabip Ofisine giderken misafirine Creedence Clearwater Revival dinletti. Kendra Fields, hayatının son on yılım sağır bir şekilde geçirmişti.</p>
<p>"Eh, kasabayı terk edip aracı kullanma görevini benim gibi bir moruğa bırakırsan olacağı bu," diye bilgilendirdi genç meslektaşmı.</p>
<p>"Öyle mi? Pekâlâ o halde, bir daha asla böyle olmayacak," diye garanti verdi Nat. "Bir dahaki sefere aracın anahtarlarım da yamma alacağım. Gidip alınan gereken bir ceset olursa, o hırpalanmış külüstürle alırsın. Bagaja tık ya da ne yapıyorsan yap, çok da umurumda."</p>
<p>Ben, odanın diğer tarafına yürüdü ve duvardaki bir kancada asılı olan plastik önlüğü aldı. Gözlerine koruyucu gözlüğünü, kafasına başlığını, ayaklarına galoşlarını ve ellerine de lateks eldivenlerini geçirdikten sonra cesedin yanına gitti. Nat’in orada bulunmasından ve ardı arkası kesilmeyen patavatsız konuşmasıyla ona eşlik etmesinden memnundu. Ben, derin bir nefes alarak ciğerlerini doldurdu ve havanm burnundan yavaşça çıkmasına izin verdi. Sağ eliyle ceset torbasının fermuannı tuttu ve aşağı çekti.</p>
<p>Fark ettiği ilk şey, kurbanın on dört ya da on beş yaşında olduğuydu. Cildi pürüzsüzdü ve yüzünde hafif çiller vardı. Hâlâ açık olein gözleri maun rengi ile karışık kahverengiydi. Saçları da kahverengiydi, ancak gözlerinin renginden biraz daha açık bir tondaydı. Kısmen alnına düşmüş olan ve gittikçe incelen bir saç tutamı yüzündeki belirgin birkaç yaranın tam üzerinde, sol yanağımn ortalarında bitiyordu. Yüzünün bu kısmı geriye sadece sivri uçlu yarıklar bırakacak şekilde parçalanmıştı.</p>
<p>"Taaaannm," diye yorum yaptı Nat. "Suratından epey büyük bir parça eksilmiş. Katil ona neyle vurmuş olabilir?"</p>
<p>Ben, bir süre çıkıntılı kenarlarına bakarak açık yarayı dikkatle inceledi. "Bu bir ısırık yarası," dedi yavaşça. "Fotoğraf makinesini getir."</p>
<p>Nat odanın diğer tarafına yürüdü, kabini açtı ve laboratuvarın dijital fotoğraf makinesi ile geri döndü. "Onu ısırmış mı," diye kendi kendine yavaşça tekrarladı Ben yaranın hakkında düşünürken. "İşte <i>bu</i> berbat bir durum."</p>
<p>Ben, cesedin yüzündeki yaraların birkaç fotoğrafını çekti. "Hem de birkaç yerden ısınlmış." Çocuğun boynunun sağ alt kısmını işaret etti. "Şunu görüyor musun?"</p>
<p>Ben’in işaret ettiği yerde daha geniş ikinci bir et parçası eksikti. Çocuğun üzerinde hâlâ öldüğü andaki kıyafetleri vardı; siyah tişörtünün yakası yırtılmıştı ve kurumuş kanla kaplanmıştı. Ben, gevşekçe durup yarayı kısmen kapatan deri parçalarım pens ile kaldırarak yarayı dikkatli bir şekilde inceledi. Boynunda konuşmayla aktifleşen bir ses kayıt cihazı vardı. Çalışmaya devam ederken tarafsız ve deneyimli bir ses tonuyla konuşmaya başladı:</p>
<p>"Dr. Ben Stevenson, 22 Mart, 2013; vaka numarası-" Tahtada asılı duran yazı tahtasına baktı. "Vaka numarası 127: Kurbanın kimliği bilinmiyor. Ceset direkt olarak Jefferson Vilayeti Şerif Departmanı’nın gözetimi altındaki suç mahallinden getirildi." Nefes aldı. "Kurban Kafkasyalı, yaklaşık on dört yaşlarında ve tişörtle kot pantolon giyen bir genç. Yüz ve kafatasının incelenmesinde sol şakak kemiği çıkıntısından yüzeysel bir şekilde başlayan ve 3,6’ya 4,1 santimlik yumuşak doku avülsiyonu yarasının orbiküler boşluğun yan kısmındaki bir parçayı da etkileyecek şekilde genişlediği görülmüştür. Büyük ve küçük zigomatik kaslardaki avülsiyonlar ve masseter bağdokusuna doğru genişleyen yara işaretlendi." Eldivenli parmağıyla çocuğun çenesini hafifçe kaldırdı ve oraya bir işaret koymak için ince, metal bir alet kullandı. "Çene ucu altı bölgesindeki incelemede ise milohiyoid ve hiyoglosus kaslarma kadar uzanan ve dil, üst damak, üst yutak boyunca önemli bir derecede arkaya doğru ilerleyen, 0,75’e 0,90 santimetre ölçülerinde bir patlak tespit edildi. Kafatasında da kafa derisinin altındaki kas yapısı ve epikranyal aponevroz zarı boyunca uzanan yedi - düzeltiyorum, sekiz adet benzer delikler görüldü. Bu sekiz yaradan iki tanesi kafatasım delerek kroniyal bölgeye girmiş durumda. Boynun sağ tarafındaki inferolateral kısımda akromiyoklavüküler eklemin ortasına doğru ilerleyen, sağ şah damarı kadar alt boyun kasını, yanal boyun kasını ve sternokleidomastoid kasını da kapsayan ikinci bir avülsiyon yarası tespit edildi."</p>
<p>İncelemenin bu kısmı, yani ilk kontrollerin ve vücudun tasvirinin yapılması, Ben’in en ilgi çekici bulduğu kısımdı. Karşılaştığı her cesedin anlatacak bir hikayesi vardı ve bir insanın hayatı tıpkı bir teknenin altındaki izler gibi, süreç boyunca meydana gelen fiziksel yaralar tarafından açıkça ortaya konurdu. Hem cerrahi hem de travmatik yaralar; dövmeler; hayat boyu süren damardan alınan uyuşturucu madde bağımlılığının izleri; yanıklar; nasırlar; yağ ve kas dağılımı; yıllar boyu sürmüş olan kamburluk yaratıcı bedensel çalışmalardan kaynaklanan abartılı omurga eğriliği; güneş yanığı izleri; nikotin bulaşmış tırnaklar; yenmiş tırnaklar ve hatta bir insanın dişlerinin durumu bile o insanın yaşam tarzı konusunda bazı bilgiler verirdi. Ben’in düşüncesine göre bunlar bir incelemenin en ilginç, aynı zamanda da estetik olarak en güzel detaylarıydı - bunların bir cesedin fiziksel kusurlarmı anlatırken epey ilginç kelimeler olduğunu biliyordu, ancak ne de olsa o bir patoloji uzmanıydı. Bu izler ve kusurlar basit bir anatomiden çok daha fazla anlam içeriyordu. Olaylardan, davranışlardan ve hayat deneyimlerinden ortaya çıkan ve gidenlerin arkalarında bıraktıkları en insancıl, hayat ile en iç içe olan şeylerdi.</p>
<p>Travmatik ölümlerde ise durum farklıydı. İnsanın gözü ister istemez hayat ateşini aniden söndürmüş olan o ölümcül yaralara kayıyordu. Özellikle genç insanların vakalarında otopsi, artık adamakıllı yaşanmış olan bir hayattan geriye kalan izleri keşfetmekten çıkar, daha ancak başlamış olan bir hayatın sonuna tanıklık etme eylemine dönüşürdü. Şu anda önünde olan vaka da öyleydi. Ben, çirkin yaraların birinden öbürüne geçip duruyordu; yaraların her biri bu gence, aslında genel anlamda tüm insanlığa karşı yapılmış apaçık bir terbiyesizlikti. Gözlemlenmesi gereken bir trajediydi. Ben, durmak ve önündeki vücudu bir beze sararak onu bu son utançtan kurtarmak istedi. Ancak kendini gerçeklerden korumak için kullandığı bir kalkan olan deneyimli ve tanımlayıcı tıbbi terimlerini kullanarak işini yapmaya devam etti.</p>
<p>"Göğüs kafesi incelemesinde kaburgalar arasındaki bölgenin ön tarafında bulunan sağdan dördüncü ve altıncı kısımda, ayrıca orta aksiller çizgisi boyunca sağdan beşinci, yedinci ve sekizinci kısımlarda delikler görülmüştür. Sol areola .ve alt kısmındaki pektoralis kasında yukarıda tarif edilmiş olan boyun ve yüzdeki yaralara benzeyen ve 4,1’e 3,8 santimlik avülsiyon vardır. Hançer darbelerinden kaynaklanan kırıklar mevcut. Karm bölgesinin incelenmesinde sağ üst kısımda 0,8’e 0,9 santimlik deliklere rastlanırken, sağ kanat bölgesinde de benzer iki yaraya rastlanmıştır. Karın bölgesinin sağ üst kısmından suprapubik bölgeye kadar uzanan, karın kası ve periton bağdokuya da işlemiş olan 35 santim boyunda çapraz bir yarık var. İnce bağırsak çıkarılmış durumda. Kurbanın cinsel organı ise... Kayıp."</p>
<p>Durdu ve başını kaldırarak masanın karşısında, cesedin diğer tarafında dikilen Nat’e baktı. Gözleri cesede odaklanmış bir halde kıpırdamadan ve dimdik bir şekilde ayakta dururken, yuvarlak, çocuksu yüzünün rengi atmıştı. Ben bir anda utandı. Ceset torbasının fermuarını açar açmaz Nat’i eve yollamayı akıl etmiş olması gerektiğini düşündü. Bu, kendi tercihi olan bir meslek olsa bile, böyle bir şeyi yirmi iki yaşındaki birinin görmesi gerekmezdi. Karen Banks, oğlunun A.T.O.’da çalışmasına yalnızca Ben’in onun fiziksel ve psikolojik sağlığını koruması karşılığında izin vereceğini kesin bir dille söylemiş, Ben de Nat’in ailesinin ona olan güvenini ve saygıyı ciddiye almıştı. A.T.O.’da şimdiye kadar çalıştığı süre boyunca Nat, metastatik kanserin yıkıcı etkilerinden, kendini silahla vuranlara ve motorlu taşıt kazalarında hayatlarını kaybedenlere kadar birçok otopside görev almıştı. Çocuk istismarı ve ani bebek ölümü sendromu gibi vakalarda, küçük yaştakilerin otopsilerinde bile bulunmuştu. Delikanlı, insan vücudu üzerinde görülebilecek bu tür travmalar ya da tatsızlıklar konusunda acemi değildi. Fakat bu... Bu başlı başına başka bir durumdu.</p>
<p>"Beni dinle, Nat. Bırak bu işi ben halledeyim," dedi. "Saat geç oldu ve telefonları cevaplamakta Tanya’ya yardımcı olman için yarın sabah erkenden ofiste olmanı isteyeceğim. Brady Meydanı’nın haline bakılırsa, basın bu konudan kolayca vazgeçmeyecek ve sanıyorum Şerif Departmanı'ndan Sam Garston da Adli Tabip raporunu almak için sabahın erken saatlerinde burada olacaktır. Geriye kalan işlerle ben ilgile-"</p>
<p>"Hmm... Dr. S.?"</p>
<p>"Ne oldu, Nat?"</p>
<p>"Bu vaka, çalışmakta olduğum altı sene boyunca şu kapıdan girmiş en ilginç ve en önemli şey."</p>
<p>"Biliyorum. Bu oldukça-"</p>
<p>"Ve eğer... Eğer delinin teki bu çocuğun penisini kesip ormanda bir yere fırlattı diye otopsinin orta yerinde çıkıp gideceğimi düşünüyorsan... Çok yanılıyorsun."</p>
<p>"Ben onu demek-"</p>
<p>"Tüm organları kendi başına tartmak, rapor yazmak ve etrafı temizlemek için 40 dakika daha harcamak mı istiyorsun?"</p>
<p>"Sanırım bunları yapabi-"</p>
<p>"Kaç saat boyunca burada kalmak istiyorsun Dr. S.?"</p>
<p>"Bunun konuyla ilgi-"</p>
<p><i>"Kesinlikle olmaz.</i> Tartışma bitmiştir. <i>Burada kalıyorum. </i>Ya da... Ya da kendine başka bir asistan bulursun."</p>
<p>Nat kollarını bağdaştırmış bir şekilde cüretkâr bakışlarını Ben’e odaklamışken masanın karşı tarafında duruyordu. Jkili çıt çıkarmadan ve hiç kıpırdamadan yaklaşık yirmi saniye boyunca birbirlerini incelediler. Belli ki Ben asistanının ciddi olduğunu anlamıştı. İki seçenekten oluşan kısa listesini gözden geçirdi: Nat’i eve göndermek ve asistanını kaybetme riskini almak ya da kalmasına izin vermek ve bu deneyimin çocuğun psikolojisi üzerinde yaratabileceği etkilerin sorumluluğunu kısmen de olsa üzerine almak.</p>
<p><i>"Sen</i> nereden biliyorsun?" diye sordu Ben. Kararını vermeye çalışırken zaman kazanıyordu.</p>
<p><i>"Neyi</i> nereden biliyorum?"</p>
<p>"Saldırganın çocuğun penisini, senin üslubunla söylersek, ormanda bir yere fırlattığını nereden biliyorsun?"</p>
<p>"Ah, evet. Polisler olay yerinde bulmuşlar. Cesetten yaklaşık elli metre uzaklıktaymış. Polis köpeği izini takip etmiş. Organ, cesedin sağ ayak bileğine bağlı olan fermuarlı küçük torbada."</p>
<p>"Anlıyorum," dedi Ben.</p>
<p>İki adam bir süre daha hiç konuşmadan orada kaldılar ve parçalanmış cesedi incelediler.</p>
<p>"Pekâlâ, sonuç nedir?" dedi Nat bir sonuca varmak için sabırsızlanarak.</p>
<p>"Bilmiyorum," diyerek iç çekti Ben, parmaklarıyla masaya vuruyordu. "Senin zaten çok narin olan psikolojik durumunu daha fazla kötüleştirmek isteyip istemediğime karar vermeye çalışıyorum."</p>
<p><i>"Artık çok geç, Dr. S.!</i> Ben Adli Tabip Ofisi'nde takılan birisiyim. Psikoloji durumum zaten mahvolmuş bir halde. Şimdi bana şu neşteri uzat. Tıpkı bir Şükran Günü yemeği gibi bu hindiyi güzelce dilimleyeceğim."</p>
<p>Ben, inanmayan gözlerle ona bakarken başını salladı. "Bu söylediğin o kadar yakışık almaz bir şey ki açıklamaya neresinden başlasam bilemiyorum."</p>
<p>"Benim için şu testereyi prize takmaya ne dersin?" <i>"Tabiiiii."</i></p>
<p>"Tamam, bunu kendim de yapabilirim." Nat karşı tarafa yürüdü ve aletin umbilikal kordonunu yerdeki prize taktı. "Göğsün açılmasını istiyorsun, değil mi? Her zamanki şekilde?"</p>
<p>Ben, hiçbir şey söylemedi.</p>
<p>"Harika," diyerek başını salladı Nat, sanki işleme başlamak için yeşil ışığı almış gibi. "Şimdi biraz geri çekil, patron. Sıçrayacak parçacıkların üzerindeki o beyaz önlüğü kirletmesini istemem. İşin bu kısmını bana bırak."</p>
<p>Kemik testeresini eline aldı ve işe girişti.</p>
<p>Ben Honda'sını park yerine yerleştirip el frenini çektiğinde, saat neredeyse sabahın ikisini gösteriyordu. Yağmur çiselemeye dönüşmüş, kasaba halkı ise en sonunda uykuya çekilmişti. Ben’in eve gelirken gördüğü evlerdeki ışıklar kapatılmış, rahatsız edici sessizlik yeni bir kar tabakası gibi kasabamn üzerine çökmüştü. Ben’in kendi eviyse ön kapının üzerindeki hareket sensörü dışında karanlıkta kalmıştı. Anahtarım kapı kilidine yerleştirerek çevirdi ve dilin yuvasında geriye doğru kayarken çıkardığı klik sesini duydu. Elini, akşamki yağmurun hâlâ üzerinde olduğu pirinç tokmağa yerleştirerek kapıyı açtı ve içeri bir adım attı.</p>
<p>Giriş holünün büyük bir kısmı gölgeler'arasındaydı. Ben, sağ tarafındaki ahşap bir dolabın üzerinde duran küçük lambayı yaktı. Stevenson Ailesi’nin eve yeni gelenleri selamlamak için her daim ön kapıda bekleyen devasa Alınan Mastifi Alex (Joel’in onu saygılı ve abartılı bir şekilde selamlarken seslendiği ismiyle "Büyük İskender"<sup>2</sup>) kuyruğunu aşağı yukarı sallarken, ilgisini çekebilmek için Ben’in eline burnunu sürttü. Her zamanki stiline sadık kalan Alex, ona doğru ilerlerken habersizce tüm ağırlığıyla Ben’in sol ayağının üzerine çıktı ve Ben ön kapıya doğru geri geri ilerlemek zorunda kaldı. 80 kiloluk evcilleştirilmiş</p>
<p><i><sup>1</sup></i> "Alexander The Great"</p>
<p>dev köpek okşanmak için beklemeyi pek gerekli bulmamış ve kendisine en yakın kişinin yanına giderek ona yaslanmıştı. Verdiği tepki yalnızca meşru müdafaaydı.</p>
<p>Alex yüzünü Ben’in bacağına gömerken, Ben de devasa köpeğin başının yan tarafını okşadı. Anahtarlarını duvardaki askıya yerleştirdi ve evdeki sesleri dinlerken ceketini çıkardı. Mutfaktaki buzdolabı hafifçe mırıldanıyor, sol tarafındaki duvarda bulunan havalandırma devamlı olarak sıcak hava üflüyor ve koridorun sonundaki oturma odasında bulunan saatin sarkacı daimi ritmiyle kendi kendine sessizce tıkırdıyordu. Fakat duydukları sadece bu mekanik seslerden ibaret değildi. Daha derinlerden duyulan bir sesle ev, kurulduğu zeminde oturma yaparak daha güvenli bir hale gelirken, kendi ahengini oluşturuyordu. Hem gerçek hem de mecaz anlamda sıcak bir ortam, bir sığmak ve bir yuva hissi oluşturan bu ev, orada yaşayan ailenin benliğini içinde saklıyordu. Bunu yaparken, inşa edildiği ilk halinden daha sağlam görünüyordu. Gün içinde ne yaşanırsa yaşansın, ev dediği bu mekâna gelmek onu memnun ediyor, gün içinde yaşadıklarını daha iyi anlamasına yardımcı oluyordu. Büyük İskender de Ben’e katılarak kuyruğunu sağa sola salladı.</p>
<p>Alex pek de yumuşak olmayan adımlarla onu takip ederken, Ben koridordan geçerek oturma odasına ilerledi. Odayı geçti ve merdivenlerden yukarı çıktı. En tepeye vardığında durdu ve sağa dönerek oğlanların odalarına giden koridorda yürüdü. Kapılarının önünde yaklaşık otuz saniyelik bir süre boyunca karanlıkta bekledi. Sadece dinliyor, bir süreliğine onlara yakın olduğunu hissediyordu. Arkasına döndü ve zıt yönde bulunan, Susan ile paylaştığı yatak odasına gitmek için diğer koridora yöneldi. Oğlanların yatak odalarını ziyaret ederken kendisine eşlik eden Alex döndü ve oturma odasının ön cepheye bakan penceresinin yarandaki yatağına gitmek için merdivenlerden indi. Ben, yatak odasının kapısını açtı ve karısını uyandırmamaya çalışarak yavaşça içeri girdi.</p>
<p>Susan’ın uykusu genellikle huzursuz olurdu ve uykuya zor dalardı. Ben onu tanıdığından beri Susan bir çeşit insomni hastasıydı ve tüm bu yıllar boyunca başarısızlıkla sonuçlanan deneyler yapmıştı. Ancak her nasılsa, birçok kadının aksine her iki hamileliğinde de çok iyi bir uyku düzeni olmuştu. Üçüncü hamileliğinin üçüncü ayında bile uyumak Susan için kolay bir şeydi; ışığı kapattıktan on dakika sonra nefesi yavaş ve yumuşak bir hal alırdı. İronik Olan şey, o dönemde uyumakta zorluk çeken kişinin Ben olmasıydı. Yatakta yatıp, ön bahçedeki meşe ağacı dallarının evin çatısına karşı ustaca dans edişini izlerdi. Yanında yatan karışırım nefes alıp verişini dinlerdi ve güncel olayları düşünürdü: o yaz benzin fiyatlarındaki ufak ancak sürekli olan yükseliş; yaklaşmakta olan valilik seçimleri; Bay Flescher’in salı günü pozitif çıkan beyin omuriliği sıvısı gram boyaması. Potansiyel uyku saatleri bu şekilde akıp gider, Ben’in ertesi gün uyuşuk, halsiz ve boynuna bir ağırlık asılmış gibi hissetmesine neden olurdu. Aklının bu şekilde durgun olmasından dolayı, gün bitene kadar hata yapıp dururdu. O akşam yemeği dalgın bir şekilde yer, lezzetine hiç dikkat etmez, karısıyla olan muhabbeti dinlemeye çalışsa da her zaman lafın arkasında kalır ve sohbetin orta ye-</p>
<p>rinde acaba karısı ona bir soru mu sordu, yoksa kendi konuşma sırası mı geldi diye merak ederdi. Özür dileyerek izin ister ve önceki gece kendisine uğramayan gece uykusunu bulma umuduyla erkenden yatağına çekilirdi. Bazen uyku yaz fırtınası gibi merhametli bir şekilde üzerine çökerdi. Böyle zamanlarda ise rüyaları tuhaf ve vahşi olur, Ben gece yarısı hafifçe terlemiş bir şekilde uyanarak çığlık atıp atmadığını ve aptalca da olsa Susan ile odada yalnız olup olmadığını merak ederdi.</p>
<p>Susan’ın hamileliğinin büyük bir kısmı boyunca bu işkence devam etti. Ben, Susan’ın her akşam hiçbir çaba sarf etmeden uykuya dalmasını ve güneş bir sonraki sabah odalarını doldururken yenilenmiş ve iyi bir ruh haliyle uyanmasını gitgide artan bir kıskançlıkla izledi. Ben, sanki Susan’ın insomni ile olan mücadelesini kendi üzerine almış ve çocuk, karısının içinde sorunsuz bir şekilde gelişebilsin diye hamileliği boyunca tüm bu sorunları üstlenmiş gibiydi. Durum buysa onurlu, ancak ağır bir görevdi. Tuhaf fakat öngörülebilir bir şekilde, Susan her iki çocuğunu da dünyaya getirdikten sonra yaklaşık bir ay içerisinde uyku düzenleri eski haline dönmüştü. Birdenbire Ben, bebeğin gece beslenmesi için alarmı kurmak zorunda kalmıştı. Aksi takdirde uyanamıyordu. Bu durumların çoğunda, yatağın Susan’a ait kısmının boş olduğunu fark eder, kalkıp araştırdığındaysa Susan’ı (o gece Ben’in sırası olmasına rağmen) bebeğin bakımıyla ilgilenirken bulurdu. "<i>Hayatım</i>, <i>bunu ben yapabilirim,"</i> derdi Susan’a yorgun ama sevimli bir ses tonuyla. <i>"Sorun değil,"</i> diye cevaplardı Susan, <i>"ben zaten uyanıktım."</i></p>
<p>"Ofiste zor bir gündü sanırım, hayatım?" Ben, gömleğinin düğmelerini açarken Susan’ın sesi onu korkutmuştu.</p>
<p>"<i>Tanrım</i>, bebeğim. Beni korkuttun."</p>
<p>"Özür dilerim," dedi Susan. "Otopsi nasıldı?"</p>
<p>Ben ayakkabılarının bağcıklarını çözdü ve çıkardı. Şık pantolonunu da çıkararak kirli sepetine koydu. Gözleri karanlığa alışmıştı ve artık bir dirseğinin üzerine dayanmış bir şekilde yataktan kendisini izleyen karısını görebiliyordu.</p>
<p>"Oldukça berbat," diye cevaplayan Ben derin bir nefes verdi ve günün stresini vücudundan atmaya çalışarak gerindi. Yaşlı ve yorgun hissediyordu, bu akşam yaşanan olaylar nedeniyle cesareti kırılmıştı.</p>
<p>"Konuşmak ister misin?"</p>
<p>"Pek değil," dedi yatağa tırmamrken. Fiziksel olduğu kadar duygusal olarak da aşırı yorgun hissediyordu.</p>
<p>Susan kollarını ona doladı ve Ben’in vücudunu kendi vücuduyla kaplayarak sıkıca sarıldı. Örtünün altı oldukça sıcaktı ve yumuşak solukları Ben’in tenine nüfuz ediyordu. "Seni seviyorum," dedi.</p>
<p>"Ben de seni seviyorum," dedi Ben odanın sessizliğinde bir fısıltıdan biraz daha yüksek çıkan sesiyle. Gerçekten seviyordu. On yedi yıllık bir evlilikten sonra, onu şimdi daha çok sevdiğini fark etti. Hayatlarındaki samimi birliktelikleri boyunca Ben’in içinde sürekli olarak gelişen, onu şaşırtan ve büyüleyici şekilde gelişmeye devam eden bir aşktı onların ki. Ben karısına döndü ve onu hafifçe öptü. Susan’ın eli Ben’in elini buldu ve parmakları yılların samimiyetiyle iç içe geçti. Ardından Susan, Ben’in elini çıplak sol kalçasına doğru götürdü. Vücudu Ben ile birleşmek için</p>
<p>ayaklandı ve bu defa öpücükleri öncekinden daha tutkulu, daha ısrarcıydı.</p>
<p>"Evde olduğun için çok mutluyum," diye fısıldadı ve Ben de uykunun biraz daha bekleyebileceğine karar verdi.</p>
<p>Ben o gece rüyasında büyük oğulları Thomas’ı ve on iki yıl önce Susan ile birlikte bir sirke gittikleri günü gördü. O günlerde yalnızca üç kişiydiler, Susan’ın Joel’e hamile kalmasına daha üç buçuk yıl vardı.</p>
<p>Havada, ağır bir şekilde sosis ve elma şekeri kokusu hissediliyordu ve bu kokular kafeslerinde huzursuzca dolanan hayvanların hoş olmayan kokularıyla karışıyordu. Devasa çadırdan çıktıklarında ayaklarının altındaki kuru otlar ve atılmış yer fıstığı kabukları çatırdadı. Thomas, henüz dört yaşındaydı ve Ben oradaki satıcıların birinden uçan balon almak için durdu. İşlem otuz saniye bile sürmemişti ve bu sırada Ben, Susan’ın oğullarının elini tuttuğunu'düşünmüştü. Ancak arkasını döndüğünde, Thomas devasa otoparkı dolduran insan kalabalığının içinde kaybolmuştu.</p>
<p>Birdenbire, her şey değişti. Tepelerindeki hoparlörlere verilen müzik alaycı, kulak tırmalayan bir lunapark havasına bürünmüştü. Yanından geçen yabancılar Ben’e pis bir şekilde sırıtıyor gibiydiler, tam yanından geçtikleri sırada ona bakabilmek için başlarını yana doğru çeviriyorlardı. Mor bir yelek giyip, limon yeşili bir papyon takarak dışarı çıkan müşterilere yer fıstığı satmaya çalışan bir adam</p>
<p><i>("Taze yer fıstığı! Taze yer fıstıklarınızı buradan alabilirsi</i><i>niz</i>/")</p>
<p>Ben’in bulunduğu noktaya doğru döndü ve eliyle ağzını kapatarak yere balgam ve kan karışımı gibi görünen bir şey tükürdü. Ben’in inanmayan gözlerle ona baktığını gören adam, dişleri olmayan kokuşmuş ağzıyla ona gülümsedi. <i>“Ne dersin, bayım? Yer fıstığı ister misin?"</i> diye sordu ve Ben’in tüm vücudundaki tüylerin dikilmesine neden olan, tavuk gıdaklamasına benzeyen kahkahalara boğuldu.</p>
<p>Sonsuz gibi gelen yirmi dakika boyunca Thomas’ı aradılar. Susan onu gözden kaybettikleri ilk yerde beklerken, Ben etrafındaki gitgide genişleyen çemberi yararak ilerliyor, oradan geçmekte olan insan seline doğru Thomas’ın ismini haykırıyor ve tepelerindeki hoparlörlerden gelen müziğin arasından oğlunun sesini duymaya çalışıyordu. Bu kısa sürede Ben’in zihni, dünya üzerinde var olan ve o anda oğlunun başına bela sıkıştırmış olabilecek her türlü kötülüğü düşünebilmişti.</p>
<p>Ben yer değiştiren insanlardan oluşan kalabalığın arasında bir an için oğlunu gördü, en azından gördüğünü sandı.</p>
<p>"Thomas," diye bağırdı Ben kocaman bir pamuk şekerini tutan iri yarı adamın yanından geçerken.</p>
<p>Adam, öfkeli bir şekilde <i>"Hey!"</i> diye bağırarak karşı çıktı, ancak Ben onu duymadı bile. Çünkü o sıcak ağustos gecesinde, sonbaharın filizleri henüz üç hafta daha görünmeyecek ve ağaçlar yazlık yapraklarına sıkıca tutunacakken gördüğü kişi <i>Thomas</i>'dı. Kafasının üzerindeki farklı bir yöne yatarak soru işareti şeklini alan o tanıdık saç şekliyle orada dikiliyor ve etrafındaki yabancı yüzlere bakıyordu.</p>
<p>Ben, dizlerinin üzerine çöktü ve korkmuş olan oğlunu kollarının arasına aldı. <i>"Yüce Tanrım, beni çok korkuttun!" </i>diye onu azarlarken, sıkıca sarıldı. Mor yeleği ve limon yeşili papyonu olan adam ("T<i>aze yer fıstığı! laze yer fıstıklarınızı buradan alabilirsiniz!")</i> şüpheli bir şekilde onları izledi.</p>
<p>Ben, sessizce mırıldanarak şükranlarını sundu ve ardından ayağa kalkıp Thomas’ı kollarına alarak seyrelmiş insan kalabalığının içinden Susan’a doğru yürüdü.</p>
<p><i>"Bu ufaklıklar, hep senden kaçarlar."</i></p>
<p>Ben, sesin geldiği yöne doğru döndü ve kendini, sarıya kaçan gözleriyle ona suçlarcasına bakan yer fıstığı satıcısıyla karşı karşıya buldu.</p>
<p>"Pardon?"</p>
<p>Adam bir süre onu inceledi. Mor yeleğinin altındaki zeytin yeşili tişörtü ter izleriyle koyu bir renk almış, siyah botları ise toz ve ezilmiş kuru ot parçalarıyla kaplanmıştı. Dişleri olmayan kokuşmuş ağzıyla Ben’e alaycı bir şekilde gülümsedi. <i>"Bir dahaki sefere çocuğuna daha iyi göz kulak olmalısın, ”■</i> diye nasihat verdi ve bir kez daha yere tükürdüğü bordo renkli balgam, kavruk kahverengi toprak üzerine düşmeden önce olduğu yerde döndü ve tısladı. Kibirli bir tavırla Ben’e baktı, buruşmuş olan çenesi sanki kafatasından ayrıymış gibi sağa doğru yatmış, garip bir açıyla duruyordu. Bir şeyler çiğnediği sırada çene kemiği yine de bir aşağı bir yukarı hareket ediyordu. Ezilmiş yer fıstığı kabukları ölü böcekler gibi adamın yamulmuş ağzından dökülüyor, ayaklarının üzerine düşüyordu. <i>"Böyle çocukları hep yakından izlemek gerekiyor."</i></p>
<p>Donup kalan Ben ne diyeceğini bilemeyerek öylece dikildi ve adama bakmaya devam etti.</p>
<p>"Öyle işte," dedi bir süre sonra yer fıstığı satıcısı kendi kendine, aksi iddia edilemez bir sonuca ulaşmış gibiydi. Yere bir kez daha tükürdü ve elinin tersiyle ağzını sildi. <i>"Eğer dikkatli olmazsan, bu tip çocuklar ellerinden kayıp gidiveriyor.</i> " Dalgın bir halde bir süre bekledi. Ardından boğumlu işaret parmağını kaldırarak suçlarcasına Thomas’a doğrulttu. Ben, oğluna daha sıkı sarıldı ve kendi vücudunu çocukla mor yelekli adamın arasına yerleştirebilmek için hafifçe döndü.</p>
<p><i>"Hayata atıldığında bir oğlanın ne yapacağını asla bilemezsin,"</i> dedi adam yırtıcı bakışlarıyla Thomas’ı incelerken. Adamın sesi artık yükselmeye başlamıştı, büyülenmiş bir cemaatin önünde bağıra bağıra İncil’i anlatan bir vaiz gibi, sesi kalabalığın gürültüsünü bastırıyordu. "Onun güvende olduğunu düşünüyorsun, bayım. <i>Ama güvende değil.</i> Oğluna yeniden kavuştun sanıyorsun. <i>Ama kavuşmadın.</i> O kayıp zaman boyunca nerede olduğunu, kimlerle arkadaşlık ettiğini bilmiyorsun. Ona bir bak. <i>YER FISTIĞI YİYORDU. VE YER FISTIKLARI ÇÜRÜK. HEM DE HEPSİ!!"</i></p>
<p>Ben, korumacı bir şekilde kollarını sardığı oğluna bakmak için döndü. Thomas yüzünü yukarı kaldırdı, suçluluk duygusu ve korkudan oluşan bir ifade ile Ben’e bakıyordu. Çocuğun hasta olduğu artık açıkça görülüyordu. <i>"Özür</i> dilerim, babacığım," dedi. "Bilmiyordum." Ardından küçük vücudu sert bir şekilde sarsıldı, kanlı ve çiğnenmiş fıstığı yere, Ben’in ayaklarının dibine kustu.</p>
<p>BOLUM 2</p>
<p>Ölüme Şahit Olmak</p>
<p>Sam Garston öyle bir adamdı ki, Vilayet Şerifliği sanki o kuruma bir ihtiyaç olduğundan değil de, Jefferson Vilayeti meclisi adamın yeteneklerini ve kamu hizmetine karşı olan Sarsılmaz bağlılığını kullanabilmek için kurulmuş gibi davranıyordu. Ailesini on üç yıl önce bu bölgeye getiren Ben, Sam’i yerel halk kadar iyi tanımıyordu. Bununla birlikte, Adli Tabip olması nedeniyle Sam ile o kadar sık bir araya gelmişti ki, artık onu çok iyi tanıyormuş gibi hissediyordu. Cumartesi sabahı saat 9:00’da Adli Tabip Ofisi’nin önüne park etmiş olan Jefferson Vilayeti polis aracını ve Ben’in oraya varmasını beklerken binanın duvarına dayanmış iki metre boyunda ve yüz yirmi kilo ağırlığındaki emniyet müdürünü görünce hiç şaşırmadı.</p>
<p>"Günaydın, Müdür Bey," diyerek onu selamladı Ben binanın ön kapışma çıkan altı basamağı tırmandıktan sonra.</p>
<p>"Güzel bir sabah," diyerek dostane bir tavırla karşılık verdi Garston, hafifçe kıstığı gözleriyle mavi gökyüzünü incelerken. Sol başparmağını rahat bir şekilde silah kılıfına sokuşturmuştu ve binaya öyle bir yaslanmıştı ki herhangi biri ikinci bir iş olarak Adli Tabip Ofisi’nin yapısal takviye ekibine katıldığını düşünebilirdi. Sam sağ ayağıyla ittirerek duvardan ayrıldığında, Ben tüm yapının yükünü yeniden üstüne alan A.T.O.'nun hafifçe kaydığım hissedebilmişti.</p>
<p>"Aslında bu sabah senden önce burada olabileceğimi düşünmüştüm, Sam," dedi Ben ön kapının kilidini açarken. Bir toz bulutu, girişteki iki büyük camdan içeri giren güneş ışınlarının arasında süzülüyordu. Adli Tabip Ofisi eskiydi, en az seksen yıl önce inşa edilmişti ve bir görev değişikliği gerçekleşene kadar yıllar boyunca vilayetin posta ofisi olarak kullanılmıştı. Yaptığı işle gurur duyan ve işini oldukça iyi yapan bir hademe tarafından haftanın beş günü silinip temizleniyordu. Buna rağmen, eski binaya yerleşen toz belli ki orada bulunmaya bir hakkı olduğunu düşünüyordu ki her akşam ışıklar söndükten ve mekân kilitlendikten sonra geri dönüyordu. Ben’in oraya gelen ilk kişi olduğu bu gibi sabahlarda ahşap döşemeden havalanıyor ve kendisini karşılıyordu.</p>
<p>"Bir yere sabah saat 9:00’da varıyorsan hiçbir yere benden önce varamazsın," diye karşılık verdi adam. "Bana göre günün yarısı neredeyse bitti bile. Saat beş buçukta uyandım ve sekizden beri burada seni bekliyorum. Hatta öğle yemeği vakti gelmiş gibi hissediyorum."</p>
<p>Ben, küçük ofisinin kapı kilidini açü ve iki adam içeri girdi. Masasının arka tarafına geçti ve hafifçe sola kayan plastik tekerleklerin üzerindeki döner koltuğuna oturdu. Garston odadaki diğer sandalyenin yanında duruyor, başı neredeyse alçak tavana değiyordu. İri vücudu tam arkasındaki koridordan gelen güneş ışığını kapatıyordu. Ben, masa lambasını açtı.</p>
<p>"Otursana, Sam," diye teklifte bulundu boş sandalyeyi göstererek. Müdür, hafif bir gıcırtıyla tepkisini gösteren bahtsız sandalyeye oturdu. Yüzündeki tedbirli beklenti ifadesi, Ben’in bu adamın birkaç sandalye tarafından hayal kırıklığına uğratıldığını anlamasına yetti. Bu sandalyenin aynı şeyi yapmamasından dolayı mutluydu. Bir çivi gibi sert, ancak işini şaşırtıcı bir nezaket ve ılımlı bir şekilde yürüten Sam’i severdi.</p>
<p>"Görünüşe göre bu sandalye dayanabilecek," diye gözlemde bulundu Sam, altındaki sandalyeye bakıyordu.</p>
<p>Ben gülümsedi. "Eğer dayanmazsa, arka tarafa çıkarır ve kurşuna dizeriz."</p>
<p>"Bunu yaptığım ilk sefer olmazdı," diye yorum yaptı müdür. Parmaklarını birbirine geçirdi ve eklemlerini öyle sesli bir şekilde kıtlattı ki çıkan ses küçük ofisin duvarlarında yankı yaptı. Karısının isteği doğrultusunda yirmi yıl önce bıraktığı bir alışkanlıktı, ancak böyle stresli zamanlarda tekrar yüzeye çıkabiliyordu. Suçlu bir ifadeyle Ben’e baktı. "Kusura bakma."</p>
<p>"Sorun değil."</p>
<p>Sam derin bir nefes aldı ve içindekileri döktü. "Pekâlâ, elindeki bilgiler neler?"</p>
<p>Ben, masasının sol tarafındaki çekmeceyi açtı ve koyu yeşil renkli bir dosya çıkardı. İçinde birkaç fotoğraf ve bir önceki gece kaydettiği disketi vardı. "Bildiğin gibi, genç bir delikanlı," diye başladı. "On dört yaşlarında diyebilirim."</p>
<p>"Kurbanın kimliği hakkında bir bilgiye ulaştığımızı düşünüyoruz," dedi Garston. "Kevin Tanner, on beş yaşında ve cesedin bulunduğu noktanın yakınlarındaki bir lisede öğrenci. Öğrendiğimiz üzere dün gece evine gitmemiş. Bu sabaha kadar kayıp ihbarı yapılmamış, ihbar yaklaşık iki buçuk saat önce yapıldı. Çocuğun annesi ve küçük kardeşi akraba ziyareti için şehir dışında, babası ise geceleri Steubenville'deki bir sevkiyat şirketinde çalışıyor. Baba bu sabah eve gelmiş ve evin bomboş olduğunu görünce endişelenmiş. Sabah saat 6:30’da bizimle iletişime geçti."</p>
<p>"Tanner denen bu çocuk, geceyi bir arkadaşının evinde geçirmiş ya da erken bir saatte babası daha eve gelmeden evden çıkmış da olabilir."</p>
<p>"Pek de öyle değil," dedi Sam. Babası, çocuğun kendisine haber vermeden bir arkadaşının evinde kalmaya gitmeyeceğini söylüyor. Ayrıca bu sabah eve saat 6:00'dan biraz önce geldiğini ve o saatin çocuğun uyanıp dışarı çıkması için çok erken bir saat olduğunu söyledi. Ailenin bir de köpeği var. Hayvan, gece tuvaletini halının üzerine yapmış. Oğlanın babası köpeğin daha önce böyle bir şey yapmadığım söylüyor. Hayvan, Bay Tanner dün akşam saat 5:00’de evden ayrıldığından beri dışarı çıkarılmamış."</p>
<p>"Oldukça uzun bir vardiya," dedi Ben.</p>
<p>"Haftanın birkaç günü günde on iki saatlik vardiyalarda çalışıyor. Babamn anlattığı çocuk profili kurbanınki ile uyum gösteriyor. Kendisi şu anda emniyette bir rapor dolduruyor. Bazı sorular sormak için orada tutacaklar, ama sonra çocuğu teşhis etmesi için buraya getirmek istiyoruz."</p>
<p>"Bu hiç hoş olmayacak," dedi Ben. "Ceset çok kötü bir halde. Birisi, bu zavallı çocuğa epey kötü davranmış."</p>
<p>"Hıhı," Sam sağ işaret parmağının eklemini kıtlattı. <i>Tık!</i> Ofisin içerisinde maytap patlamış gibi bir ses çıktı ve Ben oturduğu yerden hafifçe sıçradı. "Bana o konudan bahsetsene."</p>
<p>Patoloji uzmanı, başını eğerek önündeki rapora baktı.</p>
<p>"Pekâlâ, bilinmeyen bir aletin yol açtığı bıçaklanma yaraları var," diye başladı. "Aletin bir bıçak olduğunu düşünmüyorum. Giriş yaralan 0,75'ye 0,90 santim genişliğinde ve hepsi aynı silah kullanılarak yapılmış gibi duruyor."</p>
<p>"Tornavida olabilir mi?"</p>
<p>"Belki de. Boyundan girip kafatasma doğru genişleyen bir yara var. Bu, aletin en az onon beş santim uzunluğunda olduğunu gösteriyor. Sadece kafa bölgesinde sekiz delik vardı. Bunlardan iki tanesi kafatasmı delmiş." Konuştuğu esnada masadaki resimleri çeviriyordu.</p>
<p>"İlginç."</p>
<p>"Evet, bunu yapmak güç gerektiren bir şey, ya da en azından kararlılık."</p>
<p>"Ya da öfke," diye yorumda bulundu Sam resimleri incelerken.</p>
<p>"Olağanüstü sert bir saldırıymış," diye devam etti Ben. "Kurban, saldırgan tarafından birkaç defa ısırılmış. Aslına bakarsan sadece ısırılmamış, çocuk ısınlarak parçalanmış. Etin bir'kısmının koparıldığı yüz, boyun ve göğüs bölgelerinin yumuşak dokularında birkaç avülsiyon yarası mevcut."</p>
<p>"Isırık yaralarıyla bir ilgisi var mı?"</p>
<p>"Öyle görünüyor."</p>
<p>"Bu ısırık yaralan bir hayvan tarafından yapılmış olabilir mi? Belki de kurban öldürüldükten sonra bir hayvan yapmıştır."</p>
<p>"Pek mümkün değil," diyerek başını salladı Ben. "Çoğu hay varan insanlardan daha sivri dişleri ve farklı diş yapıları vardır. Kenarda gördüğün bu tırtıklar" -masanın üzerinde duran resmi işaret etti- "insan diş yapışma ait."</p>
<p>Sam bir süre resmi inceledi. "Ne demek istediğini anladım," dedi. Ben’e bakmak için başını kaldırdığında, yüzü hafiften solmuştu. "Yalnız bu çok... Barbarca. Anlayamıyorum."</p>
<p>"Daha en korkunç kısma gelmedim bile," diye yanıtladı Ben.</p>
<p>"Kurbanın cinsel organının ormanın içinde, cesetten elli metre ötede bulunmasından mı bahsediyorsun?"</p>
<p>"Evet. Babasmın bunu duyması pek hoş olmayacak."</p>
<p>"O halde benim önerim," Sam bakışlarının masanın karşısındaki Ben’e odakladı, "bu bilgiyi ona söylememen."</p>
<p>"Zaten böyle bir niyetim yok," dedi Ben. Sam, yaralı askerler gibi masanın üzerine saçılan fotoğrafları incelerken, Ben açık olan ofis kapısından dışarıya bakabilmek için sandalyesini döndürdü. Günlerden cumartesiydi, ancak Adli Tıp Ofisi canlanmaya başlıyordu. Ofisin sekreterlik işlerinin birçoğunu halleden Tanya Palson binaya gelmişti ve ön taraftaki masada telefonları cevapladığı duyulabiliyordu.</p>
<p>"İlgini çekebilecek bir şey daha olabilir," dedi Ben, Garston önündeki fotoğrafları incelemeye devam ederken.</p>
<p>"Neymiş o?" diye sordu Sam, kaşlarını hafifçe kaldırmıştı.</p>
<p>"Saldırganın solak olduğunu düşünüyorum."</p>
<p>"Evet, ben de tam şimdi onu fark etmiştim," dedi Sam. "Delik şeklindeki yaralar vücutta sağ göğüs ve böğür bölgelerinde toplanmış. Saldırganın kurbanla yüz yüze durduğunu farz edersek, cinayet silahını sol elinde tutmuş olması gerekiyor."</p>
<p>"Kesinlikle," diyerek ona katıldı Ben. "Ayrıca, kafatasını delmiş olan iki yara kurbanın beyninin sol tarafına giden bir yolu takip ediyor. Koronal ve oksal ek yerlerinden içeri giriyorlar."</p>
<p>"Nereden içeri giriyorlar dedin?"</p>
<p>"Kafatası, çocukluk döneminde, eklem yerleri şeridi denen birkaç farklı kemiğin bir araya gelmesiyle oluşur. Kafatasının zayıf bölgeleridir."</p>
<p>"Çatlak şeridi," diye bir öneri sundu Sam.</p>
<p>"Evet," diyerek ona katıldı Ben, "şayet başka bir şekilde ifade etmek gerekirse."</p>
<p>"Şansı yaver gitmiş yani öyle mi?"</p>
<p>"Muhtemelen. Ama kafatasında sekiz tane yara var ve <i>hepsi</i> eklem şeritlerinin üzerinde. Bence," dedi Ben düşünceli bir tavırla, "belki de saldırgan ne yaptığını biliyordu."</p>
<p>"Ne demek istiyorsun?"</p>
<p>"Benim izlenimlerime göre," Ben masanın karşısındaki Jackson Vilayeti Şerifi'ne karamsar bir tavırla baktı, "katil bunu daha önce de yapmış."</p>
<p><i>Tık! Tıktık!</i> Masanın altından Sam’in eklemlerinin sesi geliyordu.</p>
<p>"Evet," diyerek başını salladı Ben.</p>
<p>Ön taraftaki odada telefon çalıyordu. "Adli Tabip Ofisi," diyerek cevapladı Tanya. "Size nasıl yardımcı olabilirim?"</p>
<p>Ben fotoğrafları topladı ve üzerinde sadece "Kimliği Belirsiz" yazan dosyanın içine koydu. "Cesedi görmek istiyor musun?" diye sordu.</p>
<p>"Pek değil," diye yanıtladı Sam. "Ama bana bunun işimin bir parçası olduğu söylendi."</p>
<p>"Bu işlerle ilgilenen dedektiflerin olduğunu sanıyordum."</p>
<p>"Yakında olacak," dedi Sam. "Cari Schroeder. İyi bir adam. On iki yıldır emniyette çalışıyor. Şu anda çocuğun babasını sorguya çekmekle meşgul. Bu dava onun."</p>
<p>"Peki. O halde, sormamın bir sakıncası yoksa, <i>senin</i> burada ne işin var?"</p>
<p>Sam yavaşça ayağa kalktı. O kadar nazik bir adamdı ki direkt olarak karşınızda dikilmediği sürece boyutlarının ne kadar göz korkutucu olduğunu unuturdunuz. "Ben müdürüm," dedi. "Her incelemede iyiden daha da iyi bir durumda olan bu vilayette ikamet eden insanları korumak gibi bir sorumluluğum var. Dün olanlar..." Doğru sözcükleri bulabilmek için düşünüyormuş gibi bir hali vardı. "Dün olanlar beni sinirlendiriyor, Ben. Ve bu olayla yakından ilgilenmeyi planlıyorum."</p>
<p>O anda, Ben kanunen doğru tarafta olduğu için sevindi. "Anlıyorum," diyerek ciddi bir ifadeyle başını salladı, açık kapıyı ve hemen ardındaki otopsi odasını işaret etti. "Pekâlâ... Bu taraftan, Müdür Bey."</p>
<p>İki adam ufak ofisten tek sıra halinde çıktı ve bitişikteki odanın içindeki çelik masanın üzerinde sabırlı bir şekilde uzanan bedene doğru ilerlediler.</p>
<p>Saat sabah 11:00, Adli Tabip Ofisi. Ben, ufak ofisinde oturdu ve bekledi. Müdür Garston’a Dedektif Schroeder'den çocuğun babasıyla birlikte Adli Tabip Ofisi'ne doğru yola çıktıklarını haber veren bir telefon gelmişti on dakika önce. Ve yol da çok uzun değildi.</p>
<p>Sam, binanın ön tarafındaki merdivenlerde durmak için dışarı çıkmıştı. Muhabirler, sabah 9:30'dan itibaren toplanmaya başlamıştı. Müdürden otopsi sonuçlan ve soruşturmanın ilk aşamalan ile ilgili bazı açıklamalar yapmasını bekliyorlardı. Dedektif Schroeder, Bay Tanner’ı Adli Tabip Ofisi’nin arka kapısından içeriye sokarken, Sam orada bulunmasının muhabirlerin ilgisini kendi üzerine çekebileceğini umuyordu. Harika bir plan olmamakla birlikte, ellerindeki en iyi plandı.</p>
<p>Ben, Tanya’nın ön taraftaki masada oturarak gelen telefonları cevapladığını duyabiliyordu. Ben ofise vardığından beri telefon hiç susmamıştı ve tek istediği telefonun susmasıydı. Ancak yine de, diye düşündü, sessizlik daha da kötü olabilirdi. Masasında oturdu ve yan odada üstü örtülü duran beden hariç bir şeylere, herhangi bir şeye, odaklanmaya çalıştı.</p>
<p>Sam Garston'un ilginç bir adam olduğunu düşündü. Ürkütücü fiziksel karakteristikleri ve işine olan aşırı bağlı-</p>
<p>lığı hayatına anlam katıyordu. Kariyeri boyunca süregelen başarılarının en büyük sebeplerinden biri hiç şüphesiz ki buydu. Fakat adamın farklı bir yönü daha vardı, Ben’in daha önce sadece bir kez şahit olduğu bir şeydi.</p>
<p>İki yıl önce Ben, Pleasent Hill'den gelen dört aylık bir bebeğin otopsisini yapmak gibi talihsiz bir sorumluluk üstlenmişti. Bebek, Steubenville’nin hemen kuzeyinde kalan bir banliyö mahallesinde yaşayan, orta sınıf bir ailenin çocuğuydu. Baba, yerel bir gazetenin spor bölümü için yazı yazarken, anne ise bir yandan çocuğuyla ilgileniyor, bir yandan da internet üzerinden perakende satış yapmaya çalışıyordu. Cuma geceleri yerel Cineplex sinemalarında bir film izleyebilmek ve ardından da meşhur İtalyan restoranında akşam yemeği yiyebilmek için bebeğe bakıcı tutarlardı. Bir cuma gecesi eve gelmiş ve bakıcıyı oturma odasında televizyon izlerken bulmuşlar. Bebek ise üst kattaki odasında uyuyormuş. Bebeği kontrol etmek için odaya girmişler, bakıcının parasını ödemişler ve baba, genç kızı evine bırakmış. Geri dönüğünde, karısını yatak örtüsünün altında çıplak bir şekilde, büyük bir sabırla kendisini beklerken bulmuş. Sevişmişler ve bir sonraki hafta sonu ne yapacaklarını tartışırlarken uyuyakalmışlar. Tüm bunlar bir sonraki gün dedektiflere verdikleri ifadeler olarak kayda geçirilmişti. Ertesi sabah küçük kızın odasında gittiklerinde, bebek ölmüştü.</p>
<p>Olay, ilk bakışta, hayatlarının birinci senesinde ölen ve ölümleri açıklanamayan bebeklerin durumunu tanımlamak için kullanılan ABÖS - Ani Bebek Ölümü Sendromu gibi görünüyordu. Önceden "beşik ölümü" de denirdi. Ancak otopsi, bebekte 'gözlerin arkasında görülen küçük kanamalar'anlamına gelen retinal kanamalar olduğunu açığa çıkarmıştı. Ayrıca sarsılan bebek sendromuyla ortaya çıkan bir beyin incinmesi olan subdural hematomu da ortaya koymuştu. Ben, bu ilk bulgularla birlikte soruşturmayı yürüten dedektif ile iletişime geçmiş, ardından hem ebeveynler hem de bebek bakıcısı daha uzun bir sorgulama için polis merkezine getirilmişti. Şüpheler, bir gece önce bebeği sarstığını inatla reddeden genç kızın üzerinde toplanmıştı. Kızın söylediğine göre eve geldiğinde bebek uyuyormuş. Bir saat sonra beslemek ve altmı değiştirmek için onu uyandırmış. Bebek, bu sürecin çoğunda uyuyormuş ve biberona pek de ilgi göstermemiş. Dedektifler kızı birkaç saat daha sorguya çektiler. Pazarlık yaparak kızı ikna etmeye çalıştılar. Aleyhine olan davayı kanıtlayabilecek nitelikteki uydurma kanıtlar hakkında yalan söylediler ve en sonunda kız korkudan gözyaşlarına boğuldu. Fakat ne olursa olsun, hikâyesinden vazgeçmedi.</p>
<p>Sâm, o gece soruşturmadan sorumlu dedektiflerle birlikte Ben’in evine uğramıştı. Kızın hikâyesinin ikna edici derecede tutarlı olduğu konusunda onu bilgilendirdiler. Kız, ya gerçekten masumdu ya da mükemmel bir yalancıydı, ki bu da ebeveynlerin birini ya da ikisini ellerindeki şüpheliler konumuna düşürüyordu. Dedektifler, ebeveynlerin üzerine ne kadar gitmeleri gerektiğini ve otopsi sonuçlarından birini diğerinden daha suçlu gösteren bir bulgu olup olmadığı öğrenmek istiyorlardı. Anne ve baba zaten travma geçirmiş dürümdalar, diye belirtti Sam, gerek olmadığı takdirde onları suçlamak istemiyorlardı. Durum oldukça kırılgandı.</p>
<p>O akşam Sam’in yanındaki iki dedektiften biri, adı Harvey Nickelback olan kısa boylu ve zayıf bir adam, Sam’in uyum sağlamalarını istediği bu soruşturmayı fazla önemsemiyordu.</p>
<p>"Bu konuda gerekeni yapmaktan neden çekindiğimizi anlamıyorum," dedi sesini yükselterek, bir yandan da baş ve işaret parmağı ile ince bıyıklarının kenarlarına dokunuyordu. "Çocukta retinal kanamalar vardı ve kafası kanla dolmuştu. Bana kalırsa bu, tam bir çocuk istismarı kanıtıdır."</p>
<p>"Dava bu yüzden araştırılıyor zaten," dedi Sam. "Eğer ölüm sebebi sarsılmış bebek sendromuysa, bunu yapan her kimse hapse girecektir."</p>
<p>"Peki o zaman," dedi Nickelback hevesle.</p>
<p>"Ama dikkatli olmalıyız," diye ekledi Sam. "Doğru insanların peşine düştüğümüzden emin olmadan, elimizdeki bu bilgilerle o ebeveynleri suçlamayacağım. Tek çocuklarını daha yeni kaybettiklerini unutma. Şu anda yaşadıkları dünya, acılarla dolu bir yer."</p>
<p>"Ya da suçlarla," diye karşılık verdi dedektif.</p>
<p>"Muhtemelen her ikisi de. Ancak bunu doğru bir şekilde yapabilmek için tek şansımız var."</p>
<p>Sam’in Ben’i en çok etkileyen yanı bu olmuştu, durumu idare ederken gösterdiği hassasiyet. Bunu hiç söylememişti ama Ben, Sam’in bu davayla ilgili bazı hisleri olduğunu, nedenini açıklamak onu zor duruma düşürecek olsa da bir şeylerin tam olarak yerine oturmadığını hissettiğini düşünüyordu. Neredeyse apaçık olan kanıtlarla yüz yüzeyken bile, dedektiflere beklemelerini, kararlarını bir süreliğine askıya almalarını söylemişti. Sonunda, bunun yapılacak en doğru şey olduğu ortaya çıktı. Bir sonraki hafta Ben’in masasma ulaşan adli farmasyen raporu bebeğin organlarında, özellikle de beyin ve kaslarda yüksek miktarda glutarik asit olduğunu gösteriyordu. Rapordaki aşırı değerler çocuğun vücudun çeşitli aminoasitleri parçalamakta güçlük çekmesiyle ortaya çıkan ve birinci tip glutarik asidemi denen ender görülen bir metabolik bozukluğu olabileceği şüphesini uyandırdı. Metabolik yan ürünleri birikimi, diye devam ediyordu rapor, sıklıkla zihinsel engellilik, kas gücü ile tonüsünde değişimler ve beyin ile gözlerde çocuk istismarı ile karıştırabilecek kanamalar şeklinde birkaç klinik belirti ortaya çıkarır. Bu, Ben’in otopsi sırasında keşfettiği retinal kanamaları ve subdural hematomlan açıklıyordu. Adli farmasyenin bulgulan her şeyi değiştirmişti çünkü bebeğin bir çocuk istismarı kurbanı olmadığı ve ender görülen genetik bir bozukluktan kaynaklanan komplikasyonlar ı\edeniyle öldüğü kesinliğe kavuşmuştu. Sam’in beklemek konusundaki hisleri doğru çıkmıştı.</p>
<p>"-evenson?"</p>
<p>Bu olağanüstü bir şeydi, o sezgi ve-</p>
<p>"Affedersiniz, Dr. Stevenson?"</p>
<p>Ben, başını kaldırıp masasından yukarı doğru baktı, görüşü netleşiyordu. Adli Tabip Ofisi’nin sekreteri, ofisinin kapısında duruyor ve ona bakıyordu.</p>
<p>"Ne oldu, Tanya?" diye sordu.</p>
<p>"Arayan Dedektif Schroeder'di," dedi. "Çocuğun babasıyla birlikte buradalar. Şu anda arabayı otoparka çekiyorlar."</p>
<p>Phil Tanner yorgun bir yüz ifadesiyle esmer bir tene sahip, uzun boylu, zayıf bir adamdı. Üzerinde rengi solmuş iş tulumu ve ön cebinde gözden kaçırmanın mümkün olmadığı bir sigara paketi olan, Ben’in tahminlerine göre Marlboro, lacivert ve eski bir tişört giyen biriydi. Dedektif Cari Schroeder, koyu renk takım elbisesi ve bordo renkli kravatı ile onun yanında dikiliyordu. Geriye doğru yatırdığı siyah saçları, ayakkabılarıyla mükemmel bir uyum içindeydi. Ben'den de, Tanner'dan da birkaç santim kısaydı, ancak kıvrak ve sağlam bir yapısı, donuk ve dikkatli gözleri vardı. Bet}, bir kavganın ortaya çıkması durumunda, dedektifin göz ardı edilemeyecek biri olduğunu düşündü. Schroeder, iki adamı önceden prova ettiği belli olan bir şekilde hızlıca tanıştırdı.</p>
<p>"Bay Tanner," diye selamladı çocuğun babasını Ben, kendisine doğru uzatılmış olan geniş ve nasırlı eli sıktı.</p>
<p>Adam hiçbir şey söylemeyerek hafifçe başını salladı. Gerginlikten kaskatı olmuş bir halde koridorda duruyordu.</p>
<p>"Beyefendi, sizin için çok zor bir durum olduğunu biliyorum," diye konuşmaya devam etti Ben. "Bir süreliğine gelip ofisimde oturabilirsiniz ve kendinizi haz-"</p>
<p>"Oğlum nerede?" diye sordu Tanner, Ben’in omzunun</p>
<p>üzerinden yandaki odaya bakıyordu. Uzun yıllar sigara içmiş birinin derin ve sert sesine sahipti.</p>
<p>"Onu teşhis edebilmenizi umuyo-"</p>
<p>"Bırakın da göreyim o zaman."</p>
<p>"Evet, tabii," diyerek adama hak verdi Ben. İki adamı bitişikteki odaya götürdü. Çocuğun vücudunu, en azından yüzünü, denetlemeye uygun hale getirebilmek için elinden geleni yapmıştı. Yaralan çok derin ve kötü bir haldeydi, Ben de estetik uzmanı değildi. Birdenbire çocuğun üzerinde, özellikle de sol yanağındaki ısırık izi üzerinde çalışabilmek için daha fazla zamana sahip olabilmeyi istedi. Birkaç tane yatay matris sütür kullanarak yaranın kenarlarını bir araya getirmeyi başarabilmişti fakat şimdi yeterli gelmiyordu.</p>
<p>"Yaralar epeyce derindi," diye açıkladı Ben, özür diler gibi bir tavırla. "Yüzünde belirgin deformasyonlar vardı." Ben, adamlar ofise varmadan önce çocuğun üzerine örttüğü battaniyenin kenarlarını dikkatlice kıvırdı. Babanın vereceği tepki için kendini hazırlıyordu.</p>
<p>Phil Tanner bir süre sessizliğini korudu, çocuğun bozulmuş fakat yumuşak görüntüsünü inceliyordu. Gerçeküstü ve belirsiz bir büyülenmişlik haliyle oğluna bakıyordu. O sırada ön odadaki telefon çaldı ve Ben, Tanya’nın telefonu cevapladığını duydu. "Adli Tabip Ofisi," dedi. Ben ona, Tanner’ın ziyareti süresince telefonları bekletmesini söylemeyi unuttuğu için kendine kızdı. Duyduklan ses Phil Tanner’ı hipnoz durumundan çıkarmış gibiydi. Adam, kafası karışık bir şekilde ikisine baktı.</p>
<p>"Bu benim oğlum değil," dedi. Ben ile Dedektif Schroeder şaşkınlıkla birbirlerine baktı.</p>
<p>"Sizin oğlunuz değil mi?" diye sordu Schroeder. "Hayır," diye cevap verdi adam. Durumu açıklığa kavuşturmaya çalışırcasına başını iki yana salladı. "Durun. Tam olarak doğru olmadı. Demek istediğim, evet, bu <i>benim </i>oğlum, ama... Ama onun gibi <i>görünmüyor."</i> Önünde dikilmekte olan iki adamm yüzünü inceledi.</p>
<p>"Görüntüsünü değiştiren bazı darbelere maruz kalmış," diye tekrar açıkladı Ben.</p>
<p><i>"Bunu</i> ben de görebiliyorum, doktor." Phil Tanner’ın gözleri, istemsiz şekilde geriye doğru bir adım atan Ben’e odaklanmıştı. "Aptal değilim."</p>
<p>Dedektif Schroeder, "Sakin olun, Bay Tanner," diyerek sakin ve seviyeli ses tonuyla lafa daldı. "Böyle bir şey, her zaman büyük bir şok etkisi yaratır. Sizi temin ederim ki Dr. Stevenson’ın demek isted-"</p>
<p>Phil Tanner onu duyduysa bile, dikkate almışa benzemiyordu. Sol elini battaniyenin altına soktu ve çocuğun soğuk, cansız elini buldu. Elini sıkı sıkı tuttu.</p>
<p>"tCevin?" diye seslendi, yüzünde karmaşık ve olanlara inanamadığını belli eden bir ifade vardı. "Kevin? <i>Kevin?” </i>Çocuğun ismini her haykırışında sesi gitgide yükseliyor, odanın duvarlarında yankılanıyordu. Sesi, tıpkı asla cevaplanmayacak bir kapının çalınması gibi boş ve kasvetliydi.</p>
<p>Tanner, nihayetinde başını kaldırdı ve yalvaran gözlerle Ben’e baktı. "Bu benim oğlum değil, öyle değil mi, doktor? Yani... Tanrım... <i>Yüzü parçalara ayrılmış bir halde bu masada yatan kişinin oğlum olmadığını söyle! Söyle</i>, <i>doktor!"</i></p>
<p>"Bay Tanner, lütfen-" dedi birisi pek de ikna edici olmayan bir şekilde. Ben, konuşan Dedektif Schroeder miydi yoksa kendisi mi, emin olamadı.</p>
<p>"Kevin?" diye devam etti çocuğun babası hâlâ yükselmekte olan sesiyle. "Kevin? <i>Oğlum? Kevin?? Bana bunun sen olmadığım söyle!! Kevin, öldün mü sen? ÖLDÜN MÜ, OĞLUM?"</i></p>
<p>Battaniyenin altındaki varlıktan bir yanıt gelmedi.</p>
<p>"Sana ne yaptılar böyle?!" diye sordu solgun ve sessiz bir şekilde yatmakta olan çocuğa. <i>"SANA... NE YAPTILAR BÖYLE?!!"</i></p>
<p>Acı dolu bu son yakarış sırasında Phil Tanner’in telaşlı gözleri Ben’e yönelmiş ve sanki çocuğun ölümünden sorumlu olan kişi oymuş gibi üzerine odaklanmıştı.</p>
<p><i>"OĞLUMA NE YAPTIKLARINI BİLMEK İSTİYORUM!!"</i> dedi tekrar, bu seferki soru değil, bir suçlamaydı. Ben, geriye doğru bir adım daha attı. Sol kalçası, üzerinde elektronik tarh olan metal masaya çarptı. Tarh, masanın kenarına devrildi ve ardından aşağıdaki zemine düştü. Küçük odanm içindeki gürültü neredeyse sağır ediciydi. Ben, Tanya’nın ön taraftaki masadan seslendiğini duydu, "Dr. Stevenson? Her şey yolunda mı?"</p>
<p>"Bu kadarı <i>yeterli,</i> Bay Tanner." Cari Schroeder, adamı kolundan tuttu ve dışarı çıkarmaya çalıştı.</p>
<p><i>"HADİ ORADAN! BEN OĞLUMUN YANINDA OLMAK İSTİYORUM!!"</i> diye şiddetle karşı çıktı Tanner, bir yandan da dedektifin elinde kurtulmaya çalışıyordu.</p>
<p>"Kendinize hakim olmazsanız geceyi nezarethanede geçirmek zorunda kalacaksınız," dedi Schroeder sert bir şekilde. <i>"Bu kadar yeter!"</i></p>
<p>Phil Tanner bakışlarını dedektiften Ben’e, oradan da önündeki masada yatan vücuda çevirdi. Anlamsız bakan gözleri kocaman olmuştu. Boynu ve önkolundaki kaslar lacivert tişörtünün alfanda kabarmış, seğiriyordu. Ben, Tanner masanın karşısından üzerine saldırırsa, diye düşündü kendi kendine, hemen sağ tarafa doğru kayacak ve ofisine kaçacaktı. Eğer ofisine girip kapıyı da kapatabilirse, Dedektif Schroeder adamı etkisiz hale getirene kadar kendini korumuş olacaktı. <i>Savaş ya da kaç,</i> diye düşündü Ben. Savaşma kısmını Schroeder’e bırakacaktı, ne de olsa adam bunun eğitimi almıştı. Ben ikinci seçeneği tercih ediyordu.</p>
<p>Phil Tanner’in içindeki öfke, ortaya çıktığı kadar hızlı bir şekilde birdenbire yok olmuştu. Görüşü netleşmeye başlıyordu. Ancak buraya gelirken sahip olduğu kudret artık yoktu. Omuzları düşmüş, vücudu sanki beklemediği bir anda midesine yumruk yemiş gibi iki büklüm olmuştu. Nasırlı elini, oğlunun üzerinde yattığı masaya koydu, ancak ona bakmıyordu. Uzun süre hiçbir şey söylemedi ve parçaları yere saçılmış olan kırık teraziden geriye kalanlara baktı. Nihayet konuştuğunda sesi, neredeyse fısıltı gibi çıktı.</p>
<p>"Özür dilerim. Bu şekilde tepki vermemem gerekirdi."</p>
<p>Schroeder, bir elini adamın omzuna yerleştirdi. "Çok zor bir durum yaşıyorsunuz, beyefendi," dedi. "Aynı durumda ben olsaydım, sizden ne kadar farklı davranırdım bilemiyorum."</p>
<p>"Yine de özür dilerim. Ben sadece..." Bir an yüzünü kontrol alfana almaya çalıştı. "Ben sadece... Şey... Ölmüş olmasını <i>istemiyorum."</i> Adam son kısmı öylesine yumuşak bir ses tonuyla söylemişti ki, eğer odada başka bir ses daha olsaydı, Ben adamm ne dediğini duyamazdı. Phil Tanner’in gözleri yaşla doldu. "Bu sabah eve geldiğimde ve onu bulamadığımda... Sonrasında bana ormanlık alanda bir oğlan cesedi bulunduğu söylendiğinde... Ben sadece..."</p>
<p>"Sakin olun," dedi Schroeder. Sesi sakin ve empati yüklüydü. Ben sessizce bekledi, hayatında gördüğü en ilginç şeymiş gibi fayansların arasındaki sıvalan incelemekle meşguldü.</p>
<p>Tanner, dedektife baktı. "Cesedin <i>o</i> olmasını hiç istemedim... Anlıyor musunuz? Belki de ceset ona ait değildir diye düşündüm. Ölenin, başka birinin oğlu olmasını istedim. Kevin değil. <i>Benim</i> oğlum değil. Umduğum şey buydu. Ölen kişinin başka birinin oğlu olmasını diledim. Buna... Buna inanabiliyor musunuz?"</p>
<p>"Evet, inanabiliyorum," diye cevapladı.</p>
<p>Phil Tanner başı eğik bir şekilde, birisinin ona bundan sonra ne yapması gerektiğini söylemesini beklercesine masanın yanında durdu. Bir ya da iki dakika boyunca öylece durdu; hiç kimse konuşmadı. Sonra birdenbire, Tanner başka bir şeyin aklına gelmesiyle başım kaldırdı ve onlara baktı. "Aman Tanrım," dedi. Gözlerinde bir dehşet ifadesi vardı. "Annesine ne diyeceğim? O <i>henüz bilmiyor. Oğlumuzun öldüğünü karıma nasıl söyleyeceğim?"</i></p>
<p>Ön masadan gelen ve sürekli araya giren telefon sesi nihayet kesilmiş, Adli Tabip Ofisi sessiz ve durağan bir hale bürünmüştü, en azından o an için. Odada duyulan tek ses, alınan solukların ritmiydi.</p>
<p>Başka hiçbir şey yoktu.</p>
<p>"Bu gece dışarı çıkmıyorsun, Thomas! Konu kapanmıştır." Ben, tartışmaktan yorulmuş ve anlayışlı olma noktasını aşmıştı.</p>
<p><i>"Pekâlâ, baba!"</i> diye bağırarak cevap verdi oğlu, kollarım öfkeyle havaya kaldırmıştı. <i>"Sen nasıl istersen!"</i> Bir hışımla mutfaktan çıktı ve üst kattaki odasına gitti. Altı saniye sonra Thomas’ın kapısı koridordaki tüm resimleri sarsacak kadar sert bir şekilde çarpıldı ve hemen ardından yankıları duyuldu.</p>
<p>Joel, mutfak masasında sessizce oturmuş, fasulyelerini çatalına alabilmek için tabağın kenarına doğru itiyordu. Akıllılık etmiş ve bu tartışmanın dışında kalmayı seçmişti. Babalı, tabağındakilere baktı. "Onları yemeyi düşünüyor musun?"</p>
<p>"Hayır," diye dürüstçe cevapladı Joel.</p>
<p>Ben, kaşlarını kaldırarak ona bakmaya devam etti. Joel, karşı koymak için kendini zihnen hazırlarken babasımn bakışlarına karşılık verdi. <i>Kimse İnfazcı’ya,</i> Joel’in en sevdiği çizgi roman kahramanı, <i>sebzelerini yemesini söylemiyor,</i> diye düşündü sinirli bir şekilde. Sadece, "Pardon, bayım, onları yemeyi düş-" kısmına kadar konuşabilirdiniz. Sonrasında ise <i>BAM!,</i> bir 45'liğin namlusuna bakıyor olurdunuz.</p>
<p>"O halde sanırım bu gece mutfakta uyumaya hazırsındır?" diye sordu Ben. "Yastığını ister misin?"</p>
<p>Joel, gözlerini devirerek iç çekti. Alex, Joel’in sandalyesinin dibinde yattığı yerden ona baktı. Joel’in fasulyeleri köpek arkadaşına yedirme konusundaki başarısız çabalarının bir sonucu olarak, iki fasulye köpeğin hemen yanında, yerde duruyordu. Görünüşe göre, Alex de fasulyeden pek hoşlanmıyordu.</p>
<ul><li><a href="../Text/main-1.xhtml">"Baba, ben doydum. Bu ikinci porsiyonum."</a></li>
<li><a href="../Text/main-2.xhtml">"Nerede yaşıyorsun sen?"</a></li>
<li><a href="../Text/main-3.xhtml">Başka bir şey daha vardı. Sam, koparılmış organın </a></li>
<li><a href="../Text/main-4.xhtml">"Bir şey fark etmeyecektir," demişti Susan, Ben ne</a></li>
</ul>
<p><a id="bookmark0"><sup></sup></a><a href="#footnote1">1</a></p>
<p><sup></sup>  O.O.: Operasyon Odası</p>
</body>
</html>