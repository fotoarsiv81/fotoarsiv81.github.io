<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>Başka bir şey daha vardı. Sam, koparılmış organın Ben için özel olarak bırakıldığından, bir mesaj olduğundan asla şüphe etmemişti. <i>Ya da bir uyarı,</i> diye düşündü Ben kendi kendine bir ürpertiyle. Her iki durumda da kötü bir işaretti. Eğer Ben katilin hedefi haline gelmişse, ailesi de tehlikede demekti. Susan, çocukları alıp Sedona'daki ailesinin yanma gitmeyi kabul edince Ben çok rahatlamıştı. Bu iki buçuk haftanın ne kadar fark yaratacağını kestirmek zordu fakat ailesini güvenli bir yere göndermiş olmak kafasını rahatlatmıştı. "Sen de bizimle gelmelisin," diye teklifte bulunmuştu Susan ama Ben reddetmişti. Ceset bulunursa ya da bulunduğunda, dedektiflere yardımcı olabilmesi önemliydi. Suçluyu yakalamalarına yardım etmek için yapabilecekleri her şey öncelikliydi.</p>
<p>Fakat yine de Susan ve çocuklar gittikten sonra Ben onları ne kadar özlediğini fark edince şaşırmıştı. Günlük aktiviteleri dikkatini başka noktalara çekmeye yetiyordu fakat akşamları arkasında onu sabırla takip eden Büyük İskender ile birlikte bir odadan diğerine gidip geliyordu. "Onlar yokken ev çok sessiz, öyle değil mi?" diye sordu hüznünü paylaşarak kuyruğunu ileri geri sallayan köpeğe.</p>
<p>"İkiniz nasıl anlaşıyorsunuz bakalım?" diye sormuştu Susan o akşam telefonda.</p>
<p>"Alex ve ben birlikte sürekli film izliyoruz," dedi Ben. "Sedona nasıl?"</p>
<p>"Çok güzel," dedi Susan. "Yılın bu zamanlarında Arizona mükemmel oluyor. Babam bizi yarın yürüyüşe çıkaracak. Sana eposta ile birkaç resim gönderirim."</p>
<p>"Harika," dedi Ben hissettiğinden daha neşeli konuşmaya çalışarak.</p>
<p>Hatta bir süre sessizlik oldu. "Sen iyi misin?" diye sordu Susan.</p>
<p>"Evet." Ben eğildi ve elini Alex’in geniş boynunda gezdirdi. "Sizi özlüyorum, hepsi bu."</p>
<p>"Hâlâ bize katılmak için bir uçak bileti alabilirsin."</p>
<p>"Alamam," dedi Ben. "Şimdi olmaz."</p>
<p>"Şimdi aslında mükemmel bir zamanlama olabilir," dedi Susan. "Karlar eriyene kadar hiçbir şey ortaya çıkmayacak."</p>
<p>"Ya o zamana kadar yeni bir cinayet işlenirse?"</p>
<p>"İşlenmeyecek."</p>
<p>Ben iç çekti. "Bunu bilemezsin. Kendime aylardır saldırganın buralardan çekip gittiğini söylüyordum. Ama aslında buna hiç inanmadım. Ve şimdi de bu oldu. Yeni bir şans yakalamayı bekliyordu Susan, aradan geçen zaman boyunca beklediği buydu."</p>
<p>Ben, artık olayın neye dönüştüğünü fark etti, bir bekleme eylemi olmuştu. Karın erimesini beklemek. Bir yerlerde yatan cesedin bulunmasını beklemek. Adli Tabip Ofisi’nin kapısında bir başka vücut parçasının ortaya çıkmasını beklemek. Soruşturmanın nereye gideceğini, parçalatın nasıl bir araya geleceğini ve bu geçiş dönemi süresince birinin hayatına kastedilmesini beklemek. <i>Beklemek,</i> diye düşündü Ben ailesine o gece için veda edip telefonu kapattığında. Gözleri bağlanmış bir şekilde idam mangasının önünde dimdik duran, ölüm cezasına çarptırılmış bir adam gibi beklemek. Darbenin indirilmesi için bekliyor, etrafı dinliyordu.</p>
<p>Noel'den bir hafta kadar önce Ohio'nun büyük çoğunluğunu ve Pennsylvania’nın batı bölgesini örten karın ardından on iki gün süren aşırı soğuk bir hava kütlesi geldi. Hava sıcaklığı sadece iki günde, birkaç saat için artı dereceye yükselmişti. Sonuç olarak, iki hafta önce yağan kar biraz olsun erimişti. Zorunluluk nedeniyle temizlenmiş olan kaldırımlar, otoparklar ve otoyollar hariç, arka bahçelerde, tarlalarda ve ormanlarda bulunan bel hizasındaki birikintileri, sanki daha yeni yağmış gibi el değmemiş bir şekilde duruyordu.</p>
<p>Spor mağazalarında özellikle kar botu ve kayak takımı satışlarında benzeri görülmemiş bir patlama yaşanmıştı. Yerel itfaiye çalışanları, yangın musluklarını gömülü oldukları kar yığınlarının altından çıkarabilmek için birkaç gün uğraşmıştı. Sağlam bedenler ve kar kürekleri, otoyolları temizlemek, küçük hayvanların hayatlarını sürdürebilmeleri için arka bahçeyi yeniden kullanılır hale getirmek konularında smavdan geçmişti. Acil Servis, buz tutan kaldırımlar nedeniyle sakatlananların akıruna uğramıştı. Yirmi yaşın altında (ve üstünde olan) herkes için bu havanın en önemli özelliklerinde biri de kızak yapma fırsatıydı. Tamamı kış tatili için ülkenin her yerinden gelen yüz binlerce çocuk, plastik aletlerle kaymak için karla kaplı tepelere tır-</p>
<p>inanıyordu. Birçoğunun yaşayabileceği en basit eğlence buydu.</p>
<p>Bret Graham, amcasını motorlu kızağını ona vermeye ikna etmiş, sabah 10:30 civarında yüksek devirdeki motorun gürültüsüyle el değmemiş kar yığınlarının üzerinde geziyordu. Kızağı karların arasında gelişigüzel yollar açarak bir ileri bir geri sürerken, gidonlarını sıkıca tutuyordu. Aracı 403 Crawford Bulvarı’nın arkasında durdurdu. Motorun bir süre boşta çalışmasına izin verdi, ardından kontağı kapattı. Araçtan inerek, arka avluya geçmek için bahçede yürüdü. Gürültülü bir şekilde kapıyı çaldı. İlk başta evin içinden ses gelmedi. Ardından, koridordan yaklaşan ayak seslerini duydu ve camlı bölümde Cynthia’nın yüzü belirdi. Kız ona bir süre merakla baktıktan sonra kilidi çevirerek kapıyı açtı.</p>
<p>"Dışarıda ne halt ediyorsun sen, Bret Graham?" diye sordu yüzünde kocaman bir gülümsemeyle. Sesi melodik ve tüy gibi hafifti. Sadece bu bile Bret’in kalp atışlarının hızlanmasına neden oluyordu.</p>
<p>Kızın gülümsemesine karşılık verdi. "Seni kar kızağı ile gezdirmeye geldim, hayatım."</p>
<p>Cynthia, park halinde kendisini bekleyen araca baktı. Yumuşak karın üzerinde hafif sola yatık duruyordu. "Bilemiyorum, Bret Graham." (Oğlanı adını soy ismiyle birlikte söylemekten hoşlanıyordu, "Ben Bret Graham ile birlikteyim," ya da "Bret Graham beni bu gece sinemeye götürüyor," gibi.) "O şey pek de güvenli gibi durmuyor."</p>
<p><i>"Güvenli gibi durmuyor mu?"</i> diye tekrarladı abartılı bir somurtma ifadesiyle. <i>"Ne demek</i> güvenli gibi durmuyor?"</p>
<p>"Çok acayip bir görüntüsü var," diye cevapladı Cynthia kollarını önünde kavuştururken. "O makineyi nasıl kullanacağını biliyor musun ki?"</p>
<p>"O <i>makineyi nasıl-?"</i> cümlenin sonunu eksik bıraktı. "O 'makine'dediğin şeyin sürücüsü ben iken, onun üzerinde evinde olduğundan daha güvende olursun!"</p>
<p>"Bundan pek emin değilim," dedi Cynthia.</p>
<p>"Öyle mi?" Bret başını alay edercesine iki yana salladı. "O zaman kar kıyafetlerini giyip gel de sana nasıl bir şey olduğunu göstereyim."</p>
<p>"Öyle - mi dersin?" Sesindeki heyecanı gizlemek Cynthia için çok zor bir şeydi.</p>
<p>"Tabii ki," diye cevap verdi Bret büyük bir özgüvenle, başka türlü davranması söz konusu bile olamazdı.</p>
<p>"Tamam," dedi Cynthia yüzü beklentiyle aydınlanırken. Açık kapı eşiğinden öne doğru eğilerek, Bret Graham’ın dudaklarına hızlıca bir öpücük kondurdu. "Bret Graham beni kar kızağıyla gezdirecek!"</p>
<p>"Bu doğru."</p>
<p>"Yaşasııın!" diye haykırdı ve giysilerini almak için içeri koştu. Bret onu beklemek için mutlu bir şekilde koridora adım attı. Güneş parlıyordu, kar yumuşak ve davetkardı, hazır bekleyen adrenalin yüklü bir roket gemisi vardı ve kız arkadaşını evden almak için buraya gelmişti. On altı <i>yaşındaysanız,</i> hiçbir şey bundan daha iyi olamazdı.</p>
<p>Cynthia geri döndüğünde, karların arasından geçtiler ve araca bindiler. Kız araca, ata biner gibi binmiş, kollarını sımsıkı bir şekilde Bret’in beline dolamıştı. "Bu şeyin güvenli olduğundan emin misin?" diye sordu bir kez daha.</p>
<p>"Hayır, değilim," dedi Bret motoru çalıştırırken. "Seni bu yüzden yanıma alıyorum. Eğer kaza yapacak olursak, üzerine düşecek yumuşak bir şey olsun istiyorum."</p>
<p>"Öyle mi?" dedi Cynthia. "Al sana üzerine düşecek yumuşak bir şey!" Bir avuç dolusu kar topladı ve onu Bret’in suratına yapıştırdı.</p>
<p>"Ah, bu <i>hiç</i> güzel değildi," dedi Bret gözlerindeki sulu karı temizlerken. Bir kısmının boynundan aşağıya doğru süzüldüğünü hissedebiliyordu. "Sıkı tutunsan iyi olur, güzelim! Çılgınca bir deneyime hazır ol!"</p>
<p>"Hayır. Yavaş sür."</p>
<p>"Tabii," dedi Bret ve motoru tam gaz çalıştırdı. Araç neredeyse kızı arkasından atacak şekilde öne fırladı.</p>
<p>Bret’in kulağma, "Hey! Yavaş ol!" diye bağırdı Cynthia motorun gürültüsü nedeniyle. Gitgide hızlandıkları için zemin bulanıklaşmaya başlamıştı bile.</p>
<p>Kar kızağının ucunu arada bir havaya kaldırmaya yetecek bir hızla küçük tepeleri aşarak ilerlemeye devam ettiler. En son yükselişte, tam bir buçuk saniye boyunca havada kalarak, yumuşak bir sarsıntıyla etrafa püsküren beyazlığın içine indiler. Devrilmekten son anda kurtulan araç, Bret’in gidonları ağaçların olduğu noktaya döndürmesiyle sağ tarafa doğru yol aldı.</p>
<p><i>"Hayır! Ağaçların olduğu yer olmaz!"</i> diye bağırdı Cynthia oğlanın kulağına, ancak sesi, motorun yanında duyulmadı.</p>
<p>Bret’in çılgın bir şekilde yan yatarak zikzaklar çizmesine yetecek bir mesafe bırakarak ağaçların arasında ilerlediler. Cynthia, Bret’in omzunun üzerinden öteye bakmaya bir defa cesaret edebildi ve bunu yaptığı anda pişman olarak, başını yolculuklarının geri kalanı boyunca onun omzuna gömdü. Motorlu, araç her dönüşte bir sağa bir sola yalpalıyordu. Yaklaşık yetmiş metre ileride, ağaçların ardında el değmemiş karlarla kaplı geniş ve açık başka bir arazi vardı. Ağaçlığın en sonunda dururken, Bret zeminin hafiften eğimli olduğunu görebiliyordu. Niyeti, aracını o alana uçarak girmelerini sağlayacak bir hıza yükseltmekti. Sağ baş parmağıyla gaza bastı.</p>
<p>Yanından hızla geçip gittiği sessiz ağaçlar dışında kimsenin olmadığını bilerek, "Vuuhuu!" diye bağırdı.</p>
<p>Hamle pek başarılı olamadı. Ağaçlık bölgenin açık araziyle birleştiği noktaya beş metre kala, karlarm altında gömülü olan bir şeye çarptılar. Kar kızağının burnu derine batmış, üstündeki iki kişi de gidonların üzerinden havaya fırlamıştı. Cynthia’nın kollan, Bret’in beline sıkıca sarılmış haldeydi. Sonuç olarak, ikisi havada mükemmel bir şekilde uçtu. Yeryüzüyle yeniden iletişime geçmeleri neredeyse iki saniye bile sürmedi fakat o kısa süre boyunca ikisi de ne kadar kötü yaralanacakları konusunda düşünmeye vakit bulabilmişti. Vücutları, sanki jimnastik yarışması salto yapıyorlarmış gibi havada tepetaklak üç çeyrek dönüş tamamlamıştı. İkisi de sporcuydu, Bret güreşiyor ve koşuyor, Cynthia da beş yaşından beri futbol oynuyordu. İkisi de düşüşü hafifletmek için kolunu ya da bacağını uzatmak gibi bir hata yapmadı. Çenelerini eğip, vücutlarını gevşek tutarak, birbirlerine iyice sokuldular ve uyumlu bir şekilde yuvarlandılar. Yere çarptıklarında yumuşak karla buluştular. Altlarındaki kar yavaşça ezilirken iki defa yuvarlandılar ve durdular.</p>
<p>Burnu kısmen kara gömülü olan kar kızağı, ağaçlık alanın yamacında boşta çalışmaya devam ediyordu. On saniye boyunca ikisi de konuşmadı.</p>
<p>Fiziksel konumunu göz önüne alan ve önemli derecede yaralanmadığını fark eden Bret, sessizliği bozan kişi oldu. "Cynthia," dedi ona daha iyi bakabilmek için o tarafa doğru yuvarlanarak. "İyi misin?"</p>
<p>"Ah," dedi Cynthia, yüzü kara gömülmüştü.</p>
<p>Bret, onu kaldırıp yan tarafma doğru çevirdi. "Kırığın var mı? Kollarını ve bacaklarını hareket ettirebiliyor musun?"</p>
<p>"Galiba sağ kolum hariç her yerimi hareket ettirebiliyorum," dedi Cynthia yavaşça.</p>
<p>"Kırık gibi mi sence?" diye sordu. Suçluluk duygusu, içinde büyük dalgalar halinde ilerlemeye başlamıştı bile. "Çok üzgünüm," dedi. "Bu yaptığım gerçekten aptalcaydı."</p>
<p>"Galiba... Galiba biraz... Kıpırdatabileceğim," diyerek yüzünü buruşturdu.</p>
<p>"Dur! Oynatma! Kolun muhtemelen kırıldı."</p>
<p>"Hayır, bekle biraz," dedi Cynthia. "Bir anlığına uyuşmuştu sadece. Sanırım hareket ettirebiliyorum. Bir saniye... Yapabilirsem..."</p>
<p>Sağ eli hızla yükseldi ve bir avuç dolusu buz gibi karı o gün ikinci kez Bret’in suratına yapıştırdı. Elindeki karın en azından yarısı Bret’in açık kalmış olan ağzından içeri girdi. Geçirdiği şok ve şaşkınlıkla olduğu yerden sıçrayan delikanlı geriye düştü.</p>
<p>"İşte sana küçük bir sürpriz!" diye bağırdı Cynthia.</p>
<p><i>"Afiyet olsun!"</i></p>
<p><i>"Ne-?"</i> Bret bir ağız dolusu karı tükürdü. "Bunu... Bunu yaptığına inanamıyorum!"</p>
<p>"İnansan iyi olur, seni ezik!" diyerek alay etti Cynthia. "Bunu hak ettin. <i>İkimizin de</i> ölmesine sebep olabilirdin." Devrilmiş olan araçlarına baktı. "Çarptığımız şey neydi ki öyle?"</p>
<p>"Nereden bileyim," dedi Bret. Kar kızağının arkası kırk beş derecelik açıyla gökyüzüne bakıyordu. "Hey," Bret kıza ciddi bir ifadeyle bakıyordu. "Sinirden köpürmediğin için teşekkürler. Çoğu kız büyük ihtimalle..."</p>
<p>"İlk olarak," diyerek sözünü kesti Cynthia, "sinirli olmadığımı kim söylüyor? Bunu telafi etmen gerekeceğini biliyorsun."</p>
<p>"Peki ikinci olarak?"</p>
<p>"Ve ikinci olarak, ben 'çoğu kız'değilim. Aklında bulunsun."</p>
<p>"Peki bayan," dedi Bret. "Başka bir şey var mı?"</p>
<p>"Evet," dedi Cynthia öne doğru eğilip yanağına bir öpücük kondururken. "Hadi buradan gidelim... Tabii ölüm kızağın kullanılmayacak hale gelmediyse." Kız, aracın yolunu tutmuştu bile.</p>
<p>Bret, ayağa kalktı. Bacakları onu taşıyabiliyordu. Kırık gibi görünen herhangi bir şey yoktu. Kazayı, yarasız beresiz atlatmışlardı. Bu iyiydi. Ama yine de kendini suçlu hissediyordu. O kadar hızlı kullanmamalıydı. Eğer Cynthia yaralansaydı, o zaman ne yapardı bilmi-</p>
<p>Cynthia o anda bir çığlık attı. Çığlığının tınısı sessiz gün ortasını delip geçti. Ağaçların arasına daldı ve kaçmaya çalışan bir hayvan gibi koşuşturarak geri döndü. Öyle donup kalmıştı ki bir süre sadece ona bakarak olduğu yerde dikildi. Ardından ayakları hareket etmeye başladı, kendi iradeleriyle hareket ediyor gibi görünüyorlardı. Bret, kar dizlerine kadar yükselmesine rağmen, elinden geldiğince hızlı bir şekilde Cynthia’ya doğru koştu.</p>
<p><i>"Ne oldu?"</i> diye bağırdı aralarındaki mesafeyi kapatırken. Cynthia ne cevap veriyor ne de yeniden çığlık atıyordu, sadece orada duruyor, dimdik vücuduyla hasar gören kar kızağma tepeden bakıyordu. Derin karın arasında ilerlemek aşırı derecede zor ve yavaştı. Bret, Cynthia’nın yeniden çığlık atmasını istedi çünkü böyle yaparsa hâlâ aklı başındadır demekti. Ancak tek bir çığlığın ardından gelen sessizlik çok kötüydü.</p>
<p>"Ne oldu?" diye sordu tekrar, fakat cümlesini bitirdiğinde artık kızın yanında duruyor, ne olduğunu kendisi de görebiliyordu. Kız arkadaşı, aracın burnunun altında kaybolduğu karlara, onları havaya fırlatan, çarptıklan şeye bakıyordu. Neyse ki büyük bir kısmı hâlâ yüzeyin altında gizliydi. Dışarıya çıkan bölümü de ne bulduklarını anlamaları için yeterliydi. Tek bir kol, karın altından, sanki derin bir uykudan uyandırılmış gibi, suçlarcasına gökyüzüne doğru uzanıyordu. Teni mavimsi bir beyaza dönmüştü, etrafındaki kardan sadece birkaç ton daha koyuydu. Kol, kas ve kemik kıvrımından oluşan bilekte ansızm sona eriyordu.</p>
<p>Üçüncü kurbanı keşfetmişlerdi.</p>
<p>BOLUM 5 Keşifler</p>
<p>Kimliği teşhis edilememiş genç bir oğlan, metal otopsi masasında yatmış, hikâyesini anlatmak için bekliyordu. Çocuğun cinayete kurban gittiği konusunda hiçbir şüphe yoktu. Sağ köprücük kemiğinden başlayan derin bir yarık, boynun ön kısmına doğru üçgenimsi bir yol izleyerek sol alt çenede sona eriyordu. Şahdaman gibi boyun damarlarmı da zedeleyen yarık, oldukça derindi. Neyse ki çocuk bir dakika içinde kan kaybından ölmüş olmalıydı. İlk otuz saniye içinde bilincini kaybettiği kesindi. Kanamanın çok fazla olduğu kuğu beyazı fonda, parçalanmış halının ortasında kıvrılmış bir şekilde yatan üstü açık cesedin polis tarafından çekilen renkli fotoğraflarında çarpıcı detaylar görülüyordu.</p>
<p>Yaraların durumundan ve vücudun parçalanma şeklinden yola çıkıldığında, bu cinayeti işleyen zanlının önceki iki kurbana saldıranla aynı kişi olduğu konusunda şüphe yoktu. Kurban öldükten sonra yapılmış gibi görünen birkaç insan ısırığı vardı. Ben, bu yaralardan çıkarılacak olan diş yapısının diğerlerinden alınan örneklerle eşleşeceğinden emindi. Vücudu parçalamak, saldırgan için önemli bir motivasyon unsuru gibiydi. Kurbanın yüzü, aşındırıcı bir yüzey kullanılarak soyulup çıkarılmıştı. Akla ilk gelen şey, <i>peynir rendesine benzer bir şey</i> olabileceğiydi. Daha önce de</p>
<p>olduğu gibi, kurbanın parmaklarından birkaçı koparılmıştı. Ya vücudu fırlattığı alanda bir yerde ya da Ben’in otopsi esnasında keşfetmesi için vücudun bir yerlerine tıkılmış haldeydiler. Sol elin durumu zaten biliniyordu.</p>
<p>Ailenin kimler olduğu öğrenildiğinde, çocuğun yüzüne bakarak cesedini teşhis etmeleri kolay olmayacaktı. Çocuğun kimliği muhtemelen parmak izine ya da diş kayıtlarına bakılarak teşhis edilecekti. Ben kurbanın vücut yapısına bakarak, çocuğun muhtemelen on ya da on bir yaşında olduğunu tahmin etti, <i>Joel'den çok da büyük değil, </i>diye düşündü kasvetli bir ürpertiyle.</p>
<p>Şimdiye kadar geçen haftalara dair bir kayıp ihbarı gelmemişti. Çocuk, ailesinden kaçmış olabilirdi. Dedektif Schroeder’in söylediğine göre, son altı ay içinde 400 kilometrelik sınırlar içerisinde kurbanın cinsiyetine ve tahmini yaşına uyan yirmi üç kaçak ihbarı yapılmıştı. Bu sayı Ben’e yüksek görünmüştü, ancak Schroeder’e sorduğunda dedektif şaşırıp kalmıştı.</p>
<p>"Her gün bir sürü çocuk evden ayrılıp tek başına yaşamaya karar veriyor. Birçoğunda aile ortamı," omuzlarını silkti, "idealden çok uzak. Öyle ki bazen evde kalmak, ellerindeki sayılı seçenekler arasında en tehlikelisi oluyor."</p>
<p>Ben, açık ofis kapısından masanın üzerinde yatmakta olan cesede baktı. Dedektif Hunt, cesedin başında durmuş birkaç fotoğraf daha çekiyordu. "Bu davada öyle değil," dedi.</p>
<p>"Evet, değil," diyerek ona katıldı Schroeder masanın karşı tarafında oturduğu yerden. Ben, adamın saçının son dokuz ay içinde belirgin bir şekilde beyazladığını fark etti.</p>
<p>Gözlerinin kenarları da artık daha fazla sarkıyordu. Dedektif, kalemini elindeki not defterinin köşesine hafifçe vurduktan sonra yeni bir sayfaya geçti. "Ne zaman öldüğüyle ilgili herhangi bir fikrin var mı?" diye sordu.</p>
<p>Ben, ellerini önündeki masanın üzerinde birleştirdi. "Nokta atışı yapmak zor," diye başladı sözüne. "Ceset kara gömülüydü ve bu durum yüzeysel dokuda bazı ufak nemlenmelere sebep olmakla birlikte çürüme sürecini de geciktirir."</p>
<p>Schroeder, onaylarcasına başını salladı. "Kar kızağının ve onu kullanan kişilerin bıraktığı izler haricinde cesedin bulunduğu civara el değmemişti. Olay yerine giden ya da oradan gelen birine ait herhangi bir iz yoktu. Bu da demek oluyor ki," diye devam etti, "kurban oraya başka bir yerden getirilmemiş. Muhtemelen kar yağmadan önce ya da tam o esnada orada öldürülmüş. Birikecek karın içine gömülmesi için de öylece terk edilmişti."</p>
<p>"Zaman açısından, A.T.O.'nun ön merdivenlerindeki paketi bulduğum güne denk geliyor," dedi Ben. "Bu da fırtınanın ilk günüydü. Kesik el soğuk ve neredeyse kansızdı, fakat belirgin bir çürüme görülmüyordu."</p>
<p>"Demek oluyor ki," diye not düştü Cari, "katil bir kez daha gündüz gözüyle cinayet işledi." Başını iki yana salladı. "Kabul etmeliyim ki çok cesurca bir davranış."</p>
<p>"Belki adam yakalanmak istiyordur," dedi ofise giren ve oturabileceği bir sandalye olmadığı için Ben’in masasının arkasına geçip ince vücudunu duvara yaslayan Dedektif Hunt.</p>
<p>Ben, ona döndü. Sol omzunun üzerinden hafifçe arkasına bakması gerekmişti. "Oturacak bir yer olmadığı için üzgünüm dedektif," diyerek özür diledi. "Eğer almak isterseniz otopsi odasında birkaç tabure var."</p>
<p>Danny teklifi eliyle geri çevirdi. "Önemi yok, doktor," diyerek gülümsedi. "Yüksek düzey bir dedektif olduğumda departman bana oturmam için kendi sandalyemi verecek. Şef Garston'un sözü var. O zamana kadar, ayakta dururken düşünmeyi öğrendim."</p>
<p>"En iyi bu şekilde düşünebiliyorsun çünkü beynindeki kan daha hızlı hareket ediyor," dedi ortağı ona tatsız bir bakış atarak. Cari, yorgun düşmeye başlamıştı. Olaylar başladığından beri hemen hemen her zaman kötü bir ruh hali içerisinde olmuştu.</p>
<p>"Resimdekiler ailen mi, Dr. Stevenson?" diye sordu Danny kendisine edilen hakareti yok sayarak. Ben’in masasına yerleştirdiği çerçeveli bir fotoğrafı işaret ediyordu. Resim, iki sene önce Batı Virginia'daki bir su raftingi gezisinde çekilmişti. Fotoğrafta, nehir boyunca uzanan geniş bir kaya parçası üzerinde, kafalarının üzerinde havaya kaldırdıkları küreklerle omuz omuza poz vermişlerdi.</p>
<p>"Evet," dedi Ben resmi ona uzatarak. "Çok iyi bir grubuz, değil mi?"</p>
<p>Danny gülümsedi. "Hangi nehir burası?"</p>
<p>"Aşağı Gauley."</p>
<p>"Yukarı olanını denedin mi hiç?"</p>
<p>Ben, başım iki yana salladı. "Orası bizim deneyim seviyemizi hayli aşıyor," dedi. "Yukarı Gauley’de ölenler oldu, dedektif."</p>
<p>Cari, gözlerini meslektaşma dikmişti. Bu anlamsız muhabbet süresince içindeki öfke gitgide büyümüştü. Şayet ortağın Danny Hunt ise, maraton koşusuna bağcıkların birbirine bağlı bir şekilde başladığını son birkaç aydır iyiden iyiye fark etmişti. Genç adam onu yavaşlatıyor, genellikle yaptıkları işin ciddiyetini anlamamış gibi görünüyor ve ellerinde bulunan davaya dair bazı bulguları incelemektense gevezelik etmeyi tercih ediyordu. <i>Sam Garston ile bu çocuğun tavırları hakkında konuşmam lazım,</i> diye düşündü. Danny’nin gayet iyi biri olduğunu düşünüyordu, ancak dedektiflik için yaratılmadığından adı gibi emindi.</p>
<p>"Muhabbetiniz bitti mi?" diye sordu ortağına soğuk bir tavırla. "Artık elimizdeki dava hakkında konuşmak istiyorum da. Tabii eğer sizin için de bir sakıncası yoksa."</p>
<p>Danny, fotoğrafı Ben’e geri verirken başını evet anlamında salladı. Ceketinin cebine uzandı ve not defterini çıkardı. "Özür dilerim," dedi gözlerini önündeki sayfalara odaklayarak.</p>
<p>"Teşekkür ederim," diye cevapladı Cari. Doktora döndü. "Maktulün suratı konusunda ne düşünüyorsun? Sence kurbanı teşhis etmemizi güçleştirmeye mi çalışıyordu."</p>
<p>"Sanmıyorum." Ben yüzünü astı. "Çocuğun parmaklarından birkaçını da koparmış, ancak bunu parmak izlerini gizlemek için yaptığını düşünmüyorum. Birkaç parmağı olduğu gibi bırakmış. Buna ek olarak, koparılan bütün parmaklar olay mahallinin çevresine dağıtılmış şekilde bulundu."</p>
<p>"Peki o zaman suratı parçalamak neden? Bu sayede psikolojik profili hakkında bir şey söyleyebilir miyiz?"</p>
<p>"Psikolojik profil çıkartmak benim uzmanlık alanım değil," dedi Ben. "Ama bunun aynı adam olduğunu düşünüyorsak, ki düşünüyoruz, cevabım hayır. Diğer iki kurbanın da yüzleri zarar görmüştü, ancak genel hatlar olduğu gibi duruyordu. Bu onun çalışma tarzına uymuyor."</p>
<p>"Çalışma tarzı?"</p>
<p>"Vücutlardaki yaralara bakarak, gittikçe kötüleştiğini söyleyebilirim."</p>
<p>"Onlara zarar vermekte gitgide daha da ustalaşıyor mu diyorsun yani?" diye sordu Dedektif Schroeder yan odadaki metal masaya bakarak.</p>
<p>"Hayır," dedi Ben. "Bence bir çeşit deney yapıyor, yaratıcılıkta ne kadar ileri gidebileceğini görmek istiyor. Yaptığı şeylere olan isteği gitgide artıyor."</p>
<p>Ardından soruları birkaç soru çoğunlukla formalite icabıydı. Artık hepsi neyle karşı karşıya olduklarını biliyorlardı. Katille bir şekilde yakınlık kurmuşlardı. Her katliamın ardından güçlükle ilerleme kaydetseler de adamın arkasında bıraktığı parçalar sayesinde onu daha iyi tanıyorlardı. Dedektif Schroeder ve Hunt, Ben’e zamanını ayırdığı için bir kez daha teşekkür ettiler. "Eğer yardımcı olabilecek başka bir şey keşfedersen," diye gerek olmadığı halde hatırlattı Cari, "lütfen bizi ara." Ben arayacağına dair söz verdi.</p>
<p>Dedektifler oradan ayrılarak otoparkın arka tarafına park ettikleri sivil araçlarına doğru ilerlediler. "Biliyor musun," dedi Cari soğuk havada otomobilin kapısmı açarken, "gerçekten bir defa olsun işine konsantre olmayı denemelisin." Anahtarı kontağa takarak Chevy’i çalıştırdı, fakat bir süre öylece bırakarak boşta çalışmasını sağladı. "İçeride <i>yaptığın da</i> neydi öyle? Bu dava seni sıkıyor mu? Bu hafta sonu doktorla birlikte su raftingine gitmeyi mi tercih ederdin?"</p>
<p>"Özür dilerim/'dedi Danny. "Seni kızdırmak gibi bir amacım yoktu."</p>
<p>"Sence uygunsuz davranan ben miyim?" diye karşı geldi Cari. "Sence buna kızmamam mı gerekiyordu?" Arabayı geri vitese aldı ve binadan uzaklaşmaya başladı. Kendi kendine aşırı tepki verdiğini, davanın stresinin onu fazla etkilediğini söylüyor, öfkesinin geçmesi için uğraşıyordu. "Neden kafam gömülü olduğu yerden çıkarıp davayı çözmeye istekliymiş gibi davranmıyorsun? Biraz yardıma hayır demezdim aslında. Bunu başarabileceğini düşünüyor musun?"</p>
<p>Danny, sessizliğini koruyarak yolcu koltuğunun penceresinden dışarı bakmaya devam etti. Sağ eli dirsek dayanağında kıpırdanıp duruyordu. Cari, bir süre onu izledikten sonra iyice çileden çıkarak başını iki yana salladı. Çocukla kavga edilmiyordu; sorun buydu. Eğer birisi Carl’a az önce yaptığı gibi sözlü uyarıda bulunursa, Cari <i>kim</i> olduklarını umursamaz ve ona cehenneme kadar yolu olduğunu söylerdi. Ancak yanındaki genç adam öylece oturmuş ve bunu kabullenmişti.</p>
<p>Arabayı otoparktan çıkardı ve merkez yönünde ilerledi. Araç hızlandıkça tekerlekleri asfalt üzerinde feryat ediyordu. Yolculuğun geri kalanında ikisi de konuşmadı. Küçük evler ve iş yerleri her iki taraflarından da hızla akıp gidiyordu. Burası büyük bir kasaba değildi; bir lisesi, birkaç benzin istasyonu, birkaç ban ve birkaç restoranı vardı. Gerçekten pek bir şey yoktu. Ama <i>onların</i> koruması, <i>onların</i> muhafaza etmesi gereken bir yerdi. Şimdiye kadar hiç kimse çıkıp da adamın yakalanmasının bu kadar gecikmesi konusunda bir şey söylememişti. Kimse ayağa kalkıp, "<i>Polis neden işini yapmıyor? Bunu bilmek istiyorum!"</i> dememişti. O tip bir kasaba değildi. Buradaki insanlar Carl’ın arkadaşları ve komşularıydı, birçoğunu şahsen tanıyordu. Çoğunlukla düzgün insanlardı. Şerif Departmanı'run buna bir son vermek için ellerinden gelen her şeyi yaptığına inanıyorlardı. Kasabanın bu konuda inana tam gibi görünüyordu ve çoğu insan polisi yaylım ateşine tutmanın Departman’ın işini kolaylaştırmayacağının farkındaydı. Soruşturmanın son saldırının ardından hiçbir ilerleme kaydedememiş olması Cari için her şeyi daha sinir bozucu bir hale getirmişti. Utanıyor, kendini suçlu hissediyordu. Davayı çözmek için üzerine düşenleri yapmadığına inandığı herkesi azarlamaya hazırdı. Danny, burada olaya giriyordu. Ensesinde boza pişirecek birine ihtiyacı vardı ve Cari bunu yapan kişi olmak durumunda kalmıştı. <i>Şayet duygularını incittiysem, </i>diye düşündü on dakika sonra merkezin önüne park ederken, <i>n'apaltm, şansına küssün.</i> Eğer işe yarayacaksa, kesinlikle buna değerdi.</p>
<p>Danny ise kısa yolculukları boyunca ön koltukta sessizce oturmuş, pencereden dışarı bakıyor, geçtikleri yan sokakları ve mağaza vitrinlerini düşünceli bir şekilde izliyordu. Az önce ortağından işittiği azarı fazla umursamamıştı. Derisi, Dedektif Schroeder’in sandığından çok daha kalındı. Partnerinin düşündüğü gibi ensesine boza pi-</p>
<p>şirilmesine de ihtiyacı yoktu. Bu davayı en başından beri ciddiye alıyordu ve Motorlu Taşıtlar Müdürlüğü'nden teinin edilen fotoğrafları, uykusunda bile görecek kadar çok incelemişti. Kanıtları dikkatli bir şekilde tekrar tekrar gözden geçirmiş, fondaki kalabalığın arasından öne çıkacak bir şey aramıştı. Çabalarından aldığı sonuçlar Carl’ı olduğu kadar onu da sinirlendirmişti. Neden böyle olduğunu bilmiyordu. Geçmişte sıkı çalışmasının karşılığını her zaman almıştı. Belki de konu hakkında çok fazla düşünüyor, bir şeyleri ortaya çıkarmak için çok uğraşıyordu. Eğer durum buysa, sabrın bedeli de kayıp bir süreç demekti. Yaptıkları ne kadar nafile olsa da, durum onu yeniden harekete geçmeye itmişti. Bugün otopsi incelemesine gelirken yanında kendi dijital fotoğraf makinesini getirmesinin nedeni buydu. Ceset bulunduğunda, olay mahalli fotoğraftan Olay Yeri İnceleme ekipleri tarafından tüm ayrıntılarıyla çekilmişti. Otopsi sırasında da yaraların kapsamlı fotoğrafları çekilmişti. Her yaranın kaydı tutulmuştu. Tüm bu süreci tekrar etmek zorunda değildi. Fakat yine de bunu yapma ihtiyacı hissetti, tek sebebi ellerindeki kanıtlarla daha iç içe olmak istemesiydi. Ortağı ile Dr. Stevenson patoloji uzmanının bitişikteki ofisinde olayın derinliklerine dalarken, kendisi cesetle birlikte yirmi dakika boyunca otopsi odasında kalmıştı. Danny işini bitirdiğinde makinesini çantasına koymuş ve yan odaya geçerek diğerlerine katılmıştı. Ve o zaman...</p>
<p>"Kurbanların vücutları oldukça hırpalanmış," dedi otoparka girdikleri esnada sessizliği bozarak.</p>
<p>"Bunu şimdi fark ediyorsun, değil mi?" diye cevapladı</p>
<p>Cari. Danny, tepki vermedi. Düşünceli bir ses tonuyla konuştu. "Bir el ve birkaç parmak koparılmış. Derin bıçak yaraları var. İlk kurbanın cinsel organı koparılmıştı. Son kurbanın yüzünün büyük bir kısmı kazınmış."</p>
<p>"Evet. Bunların hepsini bir araya getirmen inanılmaz bir şey," dedi Cari.</p>
<p>"Çıplak ellerinle o tip yaralar açamazsın."</p>
<p>"Kendine göre bir silah kullandığını daha önce kararlaştırmıştık sanıyorum."</p>
<p>"Aslında birkaç farklı silah da kullanmış olabilir. Birinin yüzünü sıradan bir bıçakla aşındırmak oldukça zor olurdu."</p>
<p>"Mmhmm." Cari kontağı kapattı.</p>
<p>"Ve kopuklar: Çok keskin bile olsa, bir kemiği hiç bıçakla kesmeyi denedin mi?"</p>
<p>"Zamanında avlanmışlığım var."</p>
<p>"O zaman bunun kolay olmadığını biliyorsundur, özellikle de bunu yaparken yakalanma ihtimalini en aza indirmeye çalışıyorsan ve kısa süre içerisinde birkaç tane kemik kesmen gerekiyorsa."</p>
<p>"Buradan çıkarılması gereken bir sonuç var mı?" diye sordu Cari sabırsızlıkla. "Yoksa sadece bir şeyleri telafi mi etmeye çalışıyorsun?"</p>
<p>"Bugün yaraların fotoğrafmı çekerken," diye cevapladı Danny avuç içlerini incelerken, "böyle bir şeyi gerçekleştirebilmek için nasıl silahlar, ya da özel aletler kullanmak gerekir diye düşündüm."</p>
<p>"Ve?"</p>
<p>"Ve o tip birçok aletin odadaki lavabonun içinde durduğunu ya da çekmecelere tıkıldığmı fark ettim."</p>
<p>"Hey dur bir dakika/'diyerek onu susturdu Cari. "Eğer doktorun ya da asistanının bununla bir ilgisi olduğunu söylemeye çalışıyorsan, hedeften epey uzaktasın demektir. Olaya dikkatini yeterince verseydin, yapacak daha iyi bir şeylerimiz olmadığı için durumu çoktan gözden geçirmiş olurduk. İkisinin de üç saldırının en az birinde olay yerinde olmadığı hakkında kesin kanıtları var. Ve asistandan alınan DNA örneği de ısırık yaralarından alınan örneklerle uyum göstermedi."</p>
<p>"Doğru. Sadece, Adli Tabip Ofisi’nin bu tip bazı aletleri olduğunu söylüyorum. Bazı aletlerin kaybolduğunun fark edilmediğine de bahse girebilirim. Ya da belki," dedi, "birisi fark etmeden geri getirilmiş bile olabilir. Düşünsene. Bir cinayet silahı için ne güzel bir saklama yeri, her gün kadavraları yarmak için kullanılan benzer aletlerle dolu bir otopsi odası. Cinayetler arasında A.T.O. çalışanları tarafından bizzat temizlenmiş bile olabilirler."</p>
<p>"İlginç bir teori," dedi Cari. "Ama kimse olmadığında o odayı kilitli tutuyorlar. Fazladan anahtarları olan bir güvenlik görevlisi de yok. Geriye ne kalıyor? Sekreter mi? O tip saldırılar yapabilecek kadar güçlü birine benziyor mu sence?"</p>
<p>"Hayır," dedi Danny. "Ayrıca bıçak yaralarının çoğu yukarı doğru bir rota takip ediyor ki erkek saldırgana daha uygun bir hareket. Kadınlar bıçağı genelde başlarının yukarısına kaldırır ve aşağı doğru indirirler."</p>
<p>"Genel olarak öyle, evet," dedi Cari. "O zaman bu, meskene tecavüz anlamına mı geliyor? Kontrol edebiliriz, ama zorla içeri girilmesi konusunda geçtiğimiz yıl boyunca</p>
<p>Adli Tabip Ofisi'nden herhangi bir ihbar aldığımızı hatırlamıyorum."</p>
<p>"Hayır, almadık."</p>
<p>"O halde senin teorine göre A.T.O.’ya girmek için elinde anahtarları olan, ama orada çalışmayan birisini arıyoruz. Arkadaşlar, aile, sevgililer. O tip biri, değil mi?"</p>
<p>"Doğru."</p>
<p>"Pekâlâ... Bunu araştırabiliriz, birkaç kişiyle konuşup profile uyan biri var mı diye bakabiliriz, ama bir şey çıkacağını sanmıyorum. Ben olsam çok umutlanmazdım, Sherlock Holmes, ama aklını yeniden bu soruşturmaya yormak istemeni takdir ed-"</p>
<p>"Bir şey daha var," dedi Danny.</p>
<p>"Nedir o?"</p>
<p>"Isırık yaraları. Onları düşünmeden edemiyorum."</p>
<p>"Ne olmuş onlara?"</p>
<p>"İlk olarak, sadece çok... Bilemiyorum... Hayvanca geliyor. Çok ilkelce. Davanın en üzücü faktörünün bu olduğunu düşünüyorum, sence de öyle değil mi?"</p>
<p>"Bana soracak olursa tüm olay üzücü," dedi. "Bugünkü o parçalanmış surat oldukça rahatsız ediciydi. Fakat ürkütücü bir işimiz var delikanlı. Bu tip durumlara alışman gerekiyor."</p>
<p>"Biliyorum." Danny tekrar ellerini inceledi. "Bugün ısırık yaralarının fotoğrafını çekiyordum." Başını kaldırdı ve acı dolu bir şekilde, hafifçe gülümsedi. "Detayları görebilmek için oldukça yakından incelemem gerekti."</p>
<p>Cari iç çekti. "Öyle mi?" Kontağı kapattığı için klima çalışmıyordu ve aralık soğuğu yolcu bölümüne yayılmaya başlamıştı. Genç ortağının ısırık yaralarını fotoğraflarken geçirdiği travma hakkında sızlanmasını dinlemek yerine, bir an önce sıcak olan ofisine girmek istiyordu. <i>Sen bir polis dedektifisin,</i> diye hatırlatmak istedi iş arkadaşına. <i>Bir çaresine bak.</i></p>
<p>"Diş hekiminin silikon tabakalara bakarak teşhis ettiği sol üst köpek dişi ile ilk azı dişi arasındaki anormal boşluğu hatırlıyor musun? Adına, diyastaz demişti."</p>
<p>Cari onaylarcasına başını salladı. "Tabii ki. Onu araştırmıştık. Bir şey çıkmamıştı."</p>
<p>"Yeni bulunan cesedin üzerindeki izlerin en azından biri de bu tanıma uyum gösteriyor. Ne aradığmı biliyorsan açıkça görülüyor."</p>
<p>"Böylece bu çocuğu öldüren adamın diğer iki kurbana saldıranla aynı kişi olduğu ortaya çıkıyor. Biz de bundan şüphelenmiştik zaten."</p>
<p>"Doğru."</p>
<p>"Yani? Bunun bizi bulunduğumuz noktadan nasıl daha ileri götürdüğünü anlayamadım."</p>
<p>Dedektif Hunt, ellerini incelemeyi bıraktı ve başım kaldırarak ortağına baktı. Hasta gibi görünüyordu. Cari, mevsimin ilk kış soğuğundan dolayı hastalanıp hastalanmadığını merak etti. Muhtemelen kendisi de hasta olacaktı.</p>
<p>"Bugün iki diyastaz fark ettim," dedi. "Birincisi cesedin fotoğraflarını çekerken, diğeri de doktorun ofisinde. Birkaç ay önce Motorlu Taşıtlar Müdürlüğü'nden aldığımız tüm o fotoğraflara bakmasaydım aklımda kalmazdı. Masanın karşısına baktım ve o anda gördüm. Emin olmak için daha yakından bakmam gerekiyordu ve işte, gün gibi ortadaydı."</p>
<p>"Sen neden bahsediyorsun?" diye sordu Cari, midesinde bir şeylerin kıpırdandığım hissederek. Ortağmın birazdan söyleyeceği şeyin ne olduğunu bildiğini düşündü.</p>
<p>"Doktorun masasında duran fotoğraf," diye cevapladı Danny. "Tüm ailenin nehir kenarında poz vererek çektirdiği resim. Herkesin suratında kocaman gülümsemeler olan."</p>
<p>"Hangisi?" diye sordu Cari. Ağzı bir anda kurumuştu ve sanki büyük annesinin dolabından çıkarılan birkaç naftalini yemiş gibi hissediyordu.</p>
<p>Genç dedektif bakışlarını çevirmedi. Yüzü, az önce ayrıldıkları otopsi odası gibi durgun ve ciddiydi.</p>
<p>"Büyük oğlan," dedi Danny ve hemen ardından arabadan inerek sıcak olan merkeze doğru ilerlemeye başladı.</p>
<p>Sam Garston, sandalyesinde geri yaslandı. İki dedektif birbirlerine bakıyor ancak tek kelime konuşmuyorlardı. Telefon edince onu akşam yemeğinin ortasında yakalamışlardı. Konuşmak için zamanı var mıydı? "Tabii ki," demişti. "Ne oldu?" Dedektif Schroeder, yüz yüze görüşmelerinin daha iyi olacağını söylemişti.</p>
<p>"Eğer acil bir durum yoksa dışarıya çıkmam," diye cevaplamıştı Sam yağmaya başlayan sulu sepkeni pencereden izlerken. "İlla bu akşam konuşulması gerekiyorsa, siz ikiniz evime gelseniz iyi olur."</p>
<p>Kendisinden daha genç olan iki dedektif araçlarıyla ıssız yollardan geçmiş ve patronun ön kapısına çıkan kaldırımda güçlükle yürümüşlerdi.</p>
<p>"Dışarısı bu gece çok soğuk," dedi Carla onları içeri alırken. "Sıcak kahve içmek ister misiniz? Daha yeni yaptım."</p>
<p>İkisinin de <i>bu</i> öneriyi ikinci defa düşünmesine gerek yoktu.</p>
<p>Anlatılanları dinledikten sonra başını sağ tarafa çeviren Sam, salonunun duvarım inceledi. Duvarda, çoğunlukla yetişkinlerin çıkabildiği birkaç tatilde çekilmiş fotoğraflar vardı. Tatillerin hepsi kısaydı ve çok nadiren izne çıkabilmişti. Kendisi ve eşi Carla hep meşgul olmuş, sonu gelmeyen görevler ve zorunluluklar nedeniyle sürekli</p>
<p>alıkonulmuştu. Küçük dünyaları, istedikleri gibi düzgün bir şekilde paketlenmişti. Sam, son zamanlara dek durumu hiç bu şekilde görmemişti. Son günlerdeyse düşüncelerinin gitgide emekliliğe doğru kaydığım fark etmiş ve seçeneklerinin sorumluluklarından daha fazla olduğu bir hayatın nasıl olacağını merak etmişti. Artık o kadar uzak değildi, bunu hissedebiliyordu. Ancak hâlâ çözüm bekleyen birkaç mesele vardı.</p>
<p>"İnsanları sorgulamaya başlamadan önce bundan emin olmalıyız," dedi en sonunda. "Eğer yanılıyorsak, durum..." söylenecek doğru kelimeyi arıyordu, "berbat bir hal alır." Söylediğini anladıklarından emin olmak için ikisine de baktı. "Ben Stevenson, bu departman ile yakın bir iş ilişkisi içinde olmakla birlikte, benim de yakm bir arkadaşımdır."</p>
<p>"Bir tek parmak izi durumu açıklığa kavuşturacaktır," dedi Schroeder.</p>
<p>"Hayır. Emin olmadığımız sürece çocuğun parmak izi vermesi için merkeze getirilmesini istemiyorum."</p>
<p>"Şayet evi arama izni çıkarabilirsek, çocuğun odasından yeterli miktarda parmak izi alabiliriz," diye bir öneride bulundu Danny, "tabii bulabileceğimiz başka şeyler de olabilir."</p>
<p><i>"Senin</i> tek fotoğrafa bakıp yaptığın çıkarıma dayanarak Ben Stevenson'un evi için arama izni çıkarmam ben," dedi Sam sinirli gözlerle Dedektif Hunt’a bakarak. Kendi kendine Hunt’ın suçu olmadığım söylüyordu. Adam sadece işini yapıyordu, Sam’in ona verdiği işi. <i>Kanıtların götürdüğü yolu takip etmelisin,</i> diye hatırlattı kendine, <i>kimin kapısına çıkarırsa çıkarsın.</i></p>
<p>"Artık üzerinde odaklandığımız birisi olduğuna göre, neden yargıca çocuğun diş kayıtlarının açıklanması için bir dilekçe vermiyoruz?" dedi Dartny.</p>
<p>Sam bunu bir süre düşündü. "Kasabada üç tane dişçi var," diye cevapladı. "Hangisinin hastası olduğunu bilmiyoruz. Yargıçtan, her üç dişçiden de diş kaydı alabilmemiz için mahkeme emri çıkarmasını istemek zorunda kalacağız. Bu da merak uyandıracaktır. Bizimki gibi küçük bir kasabada gizli tutabileceğimiz bir şey değil."</p>
<p>"Çocuğun diş kayıtlarından adli diş hekiminin bir sonuç çıkarabileceği ne malum peki? Hiçbir sonuç alamayacağımız bir kumar olabilir," dedi Cari.</p>
<p>"Bilmiyorum, Şef," diyerek iç çekti Danny. "Evi aramak için kısıtlı bir arama izni çıkarmak en mantıklı yöntem, çocuğun odasından parmak izleri alıp etrafa şöyle bir baktıktan sonra çıkacağız. Eğer haklıysak, onu yakalamış oluruz. Eğer yanılmışsak doktordan özür dileriz. Soruşturmanın vahametini bildiği için emin ol bizi anlayacaktır."</p>
<p>"Bundan elimizden geldiğince kaçınmak istiyorum," diye cevapladı Sam. "Demek istediğim, bu konudan ne kadar eminsin ki? Thomas Stevenson'u tanıyorum. İyi bir çocuktur, akıllı, atletik, oldukça sevilen bir..."</p>
<p>"Profilimize uyuyor," dedi Cari.</p>
<p>Sam başparmağını sandalyesinin deri kolçaklarında gezdirdi. "Gerçekten onun, diğer çocukları öldürmekten ve parçalamaktan, Monica Dressler’a saldırmaktan sorumlu olduğunu mu düşünüyorsun? Sence o, bunu <i>yapabilecek</i> birisi mi?"</p>
<p>"Kontrol edene kadar bunu bilemeyiz, Şef," dedi Cari.</p>
<p>Doğrusu, bu ipucunu takip etme konusundaki çekingenliği onu şaşırtmıştı.</p>
<p><i>"İçindeki ses</i> sana ne söylüyor?" diye sordu Garston. "Bunu gerçekten yapmış olabileceğini mi düşünüyorsun?"</p>
<p>Cari omuzlarım silkti. "Tanrı biliyor ki bunu yaparım o olmasını ben de en az sizin kadar istemiyorum. Ama bunu istemek, böyle olmadığı anlamına gelmez."</p>
<p>"Neden liseyi kontrol etmiyorsunuz?" diye sordu ince bir ses mutfaktan, Carla Garston kapıda belirmişti. Hepsi ona bakmak için döndüler. "Üzgünüm," dedi kadın dedektiflere. "Kulak misafiri olmamam gerektiğini biliyorum. Ama yirmi sekiz yıllık evliliğin ardından, kocamm bu konuyu gece benimle konuşacağından emindim. Dolayısıyla onu bu dertten kurtarıyorum." Elini sanki, <i>"Beyler, lütfen detaylara takılıp kalmayalım,</i>" der gibi yarı omuz mesafesine kaldırdı. "Umarım lafınızı bölmemi mahzur görürsünüz."</p>
<p><i>"Neden liseyi kontrol etmiyorsunuz,</i> derken ne demek istiyorsun?" diye sordu Sam karısının laf arasına girmesine şaşırarak.</p>
<p>"Parmak izleri için," diye cevapladı kadm bir havluyla ellerini kurularken.</p>
<p>"Carla, orada kaç tane parmak izi bulunabileceğine dair fikrin var mı senin?" dedi şaşkınlık içinde.</p>
<p>"O kadar fazla yoktur," dedi kadm. "Aramayı kısıtlı bir bölgede yapmanız gerekiyor."</p>
<p>"Mesela?" dedi Dedektif Schroeder.</p>
<p>"Dolabının kapağı, tabii ki." Elindeki havluyu fırının yanındaki rafa kaldırmak için mutfağa giderek gözden kaybolan kadın, biraz sonra salona geri döndü. "Okulun üzerinde olduğu arazi Vilayet bölgesinde. Arama izni çıkarmanızı kolaylaştıracaktır. Ayrıca, bina yarıyıl tatili dolayısıyla boş. Sizin için kapıyı açacak hademe hariç, kimseyi rahatsız etmeden içeri girip çıkabilirsiniz."</p>
<p>Bu fikri akıllarında tartıp mantıklı bulunca hepsi birbirine baktı.</p>
<p>Carla, omuzlarını silkti. "İyi bir başlangıç gibi görünüyor en azından," dedi. "Kahvenizi tazelememi ister misiniz, Dedektif Hunt? Dedektif Schroeder? Eğer içmezseniz boşa gidecek olan yarım demlik kahvem var. Sam’in doktoru, uyumadan önce kafein almaması gerektiğini söylüyor. Son zamanlarda biraz uykusuzluk problemi çekiyor da."</p>
<p>"Dedektiflerin <i>bunları</i> bilmesi gerektiğini sanmıyorum, Carla," dedi Sam. Oturduğu yerde huzursuzca kıpırdandı.</p>
<p>"Bu bir sır değil ki," dedi kansı. "Bazı günler gözlerinin altında torbalar varken, işe gittiğini gören ve rütbesini hak eden her dedektif şimdiye kadar bunu anlamıştır."</p>
<p>"Ben biraz daha kahve alabilirim," diyerek gülümsedi Danny Hunt. "Tüm demliği içsem de bebek gibi uyuyabilirim. Üniversitedeyken edindiğim bir alışkanlık sanırım."</p>
<p>"Senin üniversiteli biri olduğunu tahmin etmeliydim," diyerek gülümsedi kadın kahveyi tazelerken. "Bu kadar zeki olmana şaşırmamalı."</p>
<p>Danny yirmi yedi yaşındaydı ama bazı durumlarda yüzü hâlâ kızarıyordu.</p>
<p>"Ceza Hukuku anabilim dalı herhalde?" diye sordu Carla.</p>
<p>"Hayır, bayan. Biyokimya ile birlikte felsefe okudum."</p>
<p>"Ah. İyi bir dedektifte olması gereken tüm bileşenler," dedi kadın Carl’ın bardağını da doldurmak için mutafa dönerken. Demliğin boşalması ve yapılması gerekenlerin makul bir şekilde kararlaştırılmasıyla birlikte, yatmak için izin isteyerek salondan ayrıldı.</p>
<p>"Resimler için teşekkür ederim," dedi boynu ve omzu arasına sıkıştırdığı kablosuz telefona. Yatak odasına girdi ve tamamıyla yalnız kalabilmek için kapıyı kapattı.</p>
<p>"Rica ederim," dedi Thomas.</p>
<p>"Keşke seninle birlikte orada olabilseydim." Monica, küçük fotoğraf yığınını tekrar karıştırdı. En sevdiği fotoğraf Thomas’ın aşağıda kalan vadiye yukarıdan bakan bir kayanın üzerinde dikildiği fotoğraftı. Kameraya öyle bir açıyla dönmüştü ki yüzünün bir tarafı karanlıkta kalmıştı ama diğer tarafı doğmakta olan güneşin ışığıyla parlıyordu. Kayalık canlı bir kırmızıya bürünmüştü, arka planda kalan turuncu renkli gökyüzü ise eserinin tamamlandığını bilip de hâlâ üzerinde çalışmak isteyen bir sanatçı gibiydi. Monica başparmağıyla fotoğrafa dokunarak Thomas’ın yüzünü okşadı. "Eve ne zaman dönüyorsun?"</p>
<p>"Beş gün içinde. O zamana kadar bekleyebilecek misin?"</p>
<p>"Hayır."</p>
<p>"Pekâlâ, o zaman kendine başka birini bulman gerekecek."</p>
<p>Monica gülümsedi. "Başkasını istemiyorum. Seni istiyorum."</p>
<p>Thomas, bir süre sessiz kaldı. Monica, odanın karşı ta-</p>
<p>rafına geçerek yatağının kenarına oturdu. Birlikte orada uzandıkları öğlen vakti etraflarında görkemli bir şekilde açığa çıkarken, Thomas’ın onu saran bronzlaşmış kollarım düşünerek parmaklarını yatak örtüsünün üzerinde gezdirdi.</p>
<p>"Ben odadan ayrıldığımdan beri neler yapıyorsun?" diye sordu Thomas.</p>
<p>"Heyecan verici bir şey yok," dedi Monica. "Çoğunlukla, okul ödevleri ve fizik tedaviyle uğraşıyorum. Koşu bandında koşturuyorlar artık. Haftanm üç günü, yarımşar saat." Yüzünü buruşturdu. "Koşmaktan nefret ediyorum."</p>
<p>"Etmemelisin. Koşmak konusunda oldukça iyisin."</p>
<p>"Sen nereden biliyorsun ki?" diye meydan okudu Monica. "Beni hiç koşarken görmedin."</p>
<p>Kısa bir sessizlik oldu. "Doğru, ama sen her konuda iyisin," dedi Thomas. "Bahse girerim istediğin zaman çok hızlı koşabiliyorsundur."</p>
<p>Monica'run dehşete kapılmış bir şekilde kesik kesik nefesler alarak ağaçların arasında koşarkenki hali gözünün önüne geldi ve hemen ardından yok oldu.</p>
<p>"Yeterince hızlı değilim," dedi ayağa kalkıp pencereye doğru yürüyerek. Parmaklarını cama bastırdı. Ön bahçe hâlâ kar birikintileriyle kaplıydı. Üç tane ağaç dalı çıplak parmaklarını gökyüzüne doğru uzatmıştı.</p>
<p>"Dinle, şimdi gitmem gerekiyor. Biraz daha sabret. Bir hafta olmadan eve döneceğim."</p>
<p><i>Hemen kapatma,</i> diyecek gibi hissetti, Monica. <i>Biraz daha konuşamaz mıyız?</i> Dudaklarını birbirine bastırdı ve sessizliğini korudu.</p>
<p>"Yarın yine telefon ederim," diye söz verdi Thomas. "Tamam mı?"</p>
<p>"Tamam," diye cevapladı Monica, sesi daha kısık çıkmıştı.</p>
<p>Monica bağlantı kopana kadar, diğer taraftaki mekanik ses başka bir çağrı yapmak istiyorsa telefonu kapatıp tekrar denemesini söyleyene kadar ahizeyi bırakmadı. Telefonu düğmesine basıp kapattı ve hemen yanındaki masanın üzerine bıraktı. Ancak uzun bir süre dışarıdaki kasvetli akşamüzeri havasına bakarak pencerenin yanında ayakta beklemeye devam etti. Park halindeki birkaç araç dışında sokak bomboştu ve oyun oynayan çocuklar yoktu. Bugünlerde herkes çok dikkatli hareket ediyordu. Gözleri, ön bahçeleri ve yolları, karların içine terk edilmiş olan kar kızaklarım inceledi. Önündeki manzara ona birden itici ve sanki ebeveyn yatak odasındaki şifonyerin üzerinde bulduğu erotik bir dergi gibi müstehcen görünmüştü. Arkasını dönmek, fark etmemiş gibi davranmak istedi.</p>
<p>"Her şey yoluna girecek," dedi kendi kendine, gerçekten yoluna girip girmeyeceğini merak ederek.</p>
<p>Bunu çok merak ediyordu.</p>
<p>Çarşamba günü, öğleden sonraydı. Soğuk hava nihayet bölgedeki ağırlığından feragat etmiş, neredeyse bir aydır yerlerde toplanmış olan kar ve buz en sonunda yokluğa doğru kaçınılmaz değişimini gerçekleştirmişti. Bulanık sulardan oluşan trilyonlarca derecik, lağımlara, akarsulara, göletlere, su depolarına ve hatta dünyanın gözenekli toprağma doğru yolculuğa çıkmıştı. Son haftalarda sürekli bir mevcudiyet gösteren beyaz örtü, artık yerini kahverengimsi çamurlu birikintilere bırakmıştı. Ağaçların dalları artık üstlerinde biriken kar engeli olmadan, iki büklüm ve kambur bir duruşun ardından tahta omurgalarım yukarı uzatmıştı. Kasaba halkının büyük çoğunluğuysa kalın buz katmanından yeni kurtulan kaldırımları kürekle temizlemeyi makul görmüştü.</p>
<p>Sam Garston da ofisinde oturmuş, eriyen karların üst kattan aşağıdaki kaldırıma iri damlalar halinde düşüşünü izliyordu. Laboratuvardan gelen telefonun üzerinden daha bir saat bile geçmemişti. Stevensonların oğlunun okuldaki dolabından aldıkları birkaç parmak izi, üç kurbandan ikisini üzerindeki izlerle eşleşmişti. (Son kurban birkaç hafta boyunca karın altında gömülü kaldığı için üzerinde herhangi bir parmak izi bulunamamıştı.) "Eşleşme hakkında herhangi bir sorun, analizcinin aklında herhangi bir şüphe</p>
<p>var mı?" diye sormuştu Sam. "Pek yok," diye cevaplamıştı telefonun diğer ucundaki adam. Kullandıkları yazılım programının hata vermesi oranı 1.6 milyonda birdi. Böyle bir şeyi umut etmek için çok düşük bir şanstı.</p>
<p>Bu durum Yargıç Natalie Grossman’ın kendileri için çıkarttığı, Stevensonların mülkünü arama emrini talep etmek için yeterli olmuştu. Dedektif Schroeder ve Hunt, belgeyi almaya gitmişti ve alır almaz Sam ile ofisinde buluşacaklardı. FBI Ajanı Culver’ı yeni bulgular ve yapılacak olan ev araması konusunda bilgilendirmişti. Büro, kanıt toplamak konusunda yardımcı olması için kendi adli ekibini gönderecekti. Stevensonların oğlu görüldüğü yerde tutuklanacak ve sorgu için merkeze getirilecekti. Sam için ne kadar zor olsa da, ailenin geri kalanının da sorguya çekilmesi gerekecekti. Çocuğun tek başına hareket ettiğinden emin olmak önemliydi.</p>
<p>Parmak izi eşleşmesi hakkında suç laboratuvarından gelen telefon, Sam’in midesinde, sakladığı bir şişe Maalox'tan cömert bir yudum almasına rağmen elli dakikadır geçmeyen, tatsız bir bulantıya neden olmuştu. Bu ve göğsünde hissettiği ağırlık (hiçbir endişe belirtisi taşımadan) son on yıldır sürekli işittiği kalp krizlerinden birini geçiriyor olup olmadığı konusunda merakını uyandırmıştı. <i>Neden olmasın?</i> diye sordu kendine. Gün içinde yağlı şeylerden birkaç kaşık yemeye zaman ayırırdı. Şayet ölürse Adli Tabip Ofisi'nde incelemeye tabii tutulacağı kesindi. Belki de bu hafta bitmeden dünyaya kapalı bir tabutun içinden bakacaktı. "Çok güzel düşünceler bunlar," diye mırıldandı yukarıdaki oluktan koparak ölü bir kuşun cesedi gibi aşağıdaki betona düşen kar parçasını izlerken. Sağ elinde tuttuğu, mide ekşimesine karşı kullanılan ilaçtan bir yudum daha içti. İlacın yoğun ve iğrenç yapay tatlığı yüzünden yüzünü buruşturdu. <i>Kalp krizi.</i> Düşüncesi bile korkudan ürpermesine neden oluyordu.</p>
<p><i>Mesleğin hoş olmayan birçok yönünden biri de bu,</i> diye düşündü. Tanıdığın, ailesiyle birden fazla kez akşam yemeği yediğin, babası sadece iş ortağın değil aynı zamanda arkadaşın da olan birinin kanundışı şeyler yaptığını öğrenmek. (Bu davada "kanundışı şeyler yapmak" çok yetersiz bir ifade değil miydi?) Yine de, Sam o genç kurbanların maruz kaldığı öfkeyi... O çocukların ailelerinin yaşadığı yürek parçalayıcı acıyı düşündüğünde... <i>Aslında en kötü kısmı onlardı, </i>diye hatırlattı kendisine. <i>Bu değil.</i></p>
<p>Tutuklama ve bunun ardından gelecek süreç için Sam üzerine düşen görevi neredeyse yapmıyordu bile, değil mi? Bu, genç bir adam olarak akademiye girdiği andan itibaren başlayan bir sorumluluktu. O zamanlar yalnızca bir fikir, bir kavram, yaklaşık kırk yıl önce sınıfındaki herkesle birlikte mezuniyet seremonisinde söylediği birkaç sözcüktü. Yine de, bu işin eninde sonunda ondan talep edeceği fedakârlıktan ve hayatı boyunca bazı şeyleri kaybedeceğinden hiç şüphelenmemişti. Şimdi, on yıllar sonra ve neredeyse kariyerinin sonuna varmışken, geriye bakıyor ve nihayet o kayıplarm değerlendirmesini yapabiliyordu. Uykusuz geceleri ve şimdi elinde sıkıca tutmakta olduğu Maalox şişesi yalnızca başlangıçtı. Akşam üstü göğsünde yerini almış olan rahatsız edici ağırlık da bunun bir parçasıydı. İnsan ırkının giderilmesi mümkün olmayan birçok eksiği olduğunu hatırlatan, zamanla toprakla karışsa da kuvvetli bir yapısı olan çöl çiçekleri gibi kafasına kazınmış trajedilere tanıklık etmişti. Yıllardır ona dayatılan mesleği için yapılacak fedakârlıkların gerçek ölçüsü işte <i>buydu.</i></p>
<p>Masasının üzerindeki telefon çalmaya başladı. Arayan muhtemelen Dedektif Schroeder'di, arama emrini çıkardıklarını söyleyecekti. Böylece soruşturmanın son süreci başlayacaktı. Meslekte 38 yıl, 2 ay, 14 gündür görev yapan Jefferson Vilayeti Şerif Departmanı’nın Şefi Samuel J. Garston bu olayla hiçbir ilgisinin olmasını istemediğini fark etti.</p>
<p><i>Yemin ediyorum ki,</i> diye düşündü kendi kendine telefona uzanırken, <i>gücümü, becerilerimi ve düşüncelerimi en iyi şekilde kullanarak, mesleğimin gerekliliklerini inançla ve tarafsız bir şekilde yerine getireceğim... Tanrı yardımcım olsun.</i></p>
<p>Arayan Cari Schroeder'di. Bilgilendirmeden ibaret olan konuşmaları kısa sürdü. Sam, otuz saniye içinde telefonu kapattı. Ceketini raftan alarak ofisinin kapısını açtı. Göğsünde daha önce hissettiği ağırlık neyse ki azalıyordu. En azından bu iyiydi. Önemli bir şey olmamasını umuyordu. Tanrı yardımcısı olsun.</p>
<p>Stevenson mülküne varan ilk kişiler Dedektif Schroeder ve Hunt olmuştu. Yol kenarmda sadece bir araç, Susan’ın gri Saab’ı duruyordu. Ancak ön kapıyı uzun bir süre çalmalarına rağmen evde kimsenin bulunmadığı ortaya çıktı. Hafta içindeki bir günün ortasında olduklarından bu şaşırtıcı bir durum değildi. İki doktor da büyük ihtimalle işteydi. Emniyet görevlileri derhal Ben’in çalıştığı hastaneye ve Susan’ın bir meslektaşıyla paylaştığı muayenehaneye sevk edildi. Ben’in Adli Tabip Ofisi'ne de bir araç gönderildi. Çekmecelerde, raflarda veya tezgâhlarda cinayetlerde kullanılmış olabilecek bir aletin bulunması ihtimaline karşı bina güvenlik altına alınmalı ve baştan sona araştırılmalıydı. Şef Garston, Schroeder ve Hunt'tan birkaç dakika sonra aracını yola park etti. Kısa bir süre içinde olay yeri inceleme ekibiyle birlikte, başka polis araçları da Stevensonların evine geldi. Polis araçlarının ve personelinin toplanması, Stevensonların sokağını trafiğe kapattı.</p>
<p>Sokağm karşısındaki iki katlı mütevazı evde yaşayan Mary Jennings, öğle yemeğini hazırladığı sırada mutfak penceresinden şerif yardımcılarının ve polis araçlarının toplandığım gördü. Endişeye kapılarak Susan Stevenson'u cep telefonundan aradı. Duruma bakılırsa telefonu cevaplayan kişi ne polis ekipleriyle kuşatılmış karşıdaki evde, ne de</p>
<p>yaklaşık beş kilometre ötedeki muayenehanesindeydi; sesi 3000 kilometre uzaktan geliyormuş gibiydi.</p>
<p>"Selam, Mary. Nasılsın?" <i>Jefferson Vilayeti Şerif Departmanı’nın yarısının ön bahçesinde olduğunu düşünürsek,</i> diye düşündü Mary, <i>Susan’ın sesi şaşırmış gibi gelmedi.</i></p>
<p>"Sadece her şeyin yolunda olduğundan emin olmak istedim," diye cevapladı Mary. "Evinizin önünde bir grup polis arabası var. Sanırım bu sabah evinize hırsız girmiş."</p>
<p>Hattın diğer ucundan cevap gelmeyince Mary hattın kopmuş olabileceğini düşündü. "Sue?" dedi tereddütle. "Hâlâ orada mısın?"</p>
<p>İlk başta bağlantının gerçekten koptuğunu sandı. Fakat dinlediğinde öyle olmadığını fark etti. Arka planda bir ses duyuyordu, marketin kasiyerinin alım satım durumunu yazar kasaya fişi işlemesi gibi <i>(Hepsi bu kadar mı? Başka bir şeyler var mıydı?)</i> boğuk bir ses geliyordu. Hattın öbür ucundan bir ses duyduğunda telefonu kulağından uzaklaştırmak üzereydi.</p>
<p>"-ane?"</p>
<p>"Alo, Susan?"</p>
<p>"Mary, orada mısın?"</p>
<p>"Buradayım," diye cevapladı Mary. "Üzgünüm, bağlanü koptu sand-"</p>
<p>"Kaç tane?"</p>
<p>Mary’nin kaşları çatıldı. Arkadaşının neyi kastettiği hakkında hiçbir fikri yoktu. "Ne kaç tane?" diye sordu.</p>
<p>"Polis. Şerif yardımcıları, Mary." Susan’ın sesi gergin ve sabırsız gibiydi. "Evde kaç tane emniyet görevlisi var?"</p>
<p>Soru onu hayretler içerisinde bırakmıştı. Bu, Mary’e şu durumun <i>en önemsiz</i> detaylarından biriymiş gibi gelmişti. "Ben, şey... bilmiyorum. Bir bakayım." Pencereye geri döndü ve camdan dışarıya baktı. "Evde değilsin herhalde," dedi.</p>
<p>Susan bu soruyu yanıtsız bıraktı. Bunun yerine, komşusu ilk sorusunu tekrar etti. "Kaç taneler, Mary?"</p>
<p>Mary araçları ve görebildiği insanları saydı. Hepsi olmasa da çoğu üniformalıydı. "Beş, hayır, altı araba," diye bildirdi. "Bir tane beyaz bir karavan. Görünüşe göre... bilemiyorum... On iki, on beş kadar görevli var gibi görünüyor. Söylemesi zor. Bazıları hâlâ arabalarının içinde. Bir şeyi bekliyorlarmış gibi görünüyor. Düşündüm ki... Yani, bu söylediğim korkunç bir şey ama," diyerek devam etti, "düşündüm ki belki de bir ambulans bekliyorlardır." <i>Ya da bir cenaze arabası,</i> diye düşündü, ama dile getirmedi. Aklının bir köşesinde, Ben’in kalp krizi geçirmiş olabileceğine dair endişesi vardı. Susan’ın kocası son zamanlarda çok fazla stres altındaymış gibi görünüyordu. Çok zayıf, çok... <i>Rahatsız</i> görünüyordu. Vücudunda istemsiz bir silkinme hissetti.</p>
<p>"-en orada mı?"</p>
<p>"Üzgünüm, tatlım. Ne dedin?"</p>
<p>"Ben orada mı?" Sesi gergin ama kontrollü gibiydi, kulağa ne kadar komik gelse de neredeyse böylesine bir gelişmeyi uzun zamandır bekliyormuş gibiydi.</p>
<p>"Hayır," dedi Mary. "Ben’in arabasını da, kendisini de görmüyorum. Belki de onun eve gelmesini bekliyorlardır." O anda Mary’nin aklında bir fikir belirdi ve sesindeki paniği gizleyemedi. "Ah, Tanrım, Susan! Umarım durum çocılklarla ilgili değildir! Umarım çocuklara bir şey olmamıştır!"</p>
<p>"Çocuklar benimle birlikte," diye cevapladı Susan.</p>
<p><i>"Ah, Tanrı’ya şükür!"</i> dedi Mary. <i>"Bunun için Tanrı’ya şükürler olsun, tatlım."</i></p>
<p>Hattın diğer ucundaki ses bir süre sessizleşti, ardından cevap verdi. "Evet. Bunun için Tanrı’ya şükürler olsun."</p>
<p>Yaklaşık beş saniye kadar ikisi de konuşmadı. Kısa bir süreydi, ancak Mary bir kararın verildiği izlenimini edinmişti.</p>
<p>"Artık kapatmalıyım, Mary," dedi Susan. "Aradığın için teşekkür ederim. Ne kadar önemli olduğunu ve ne kadar müteşekkir kaldığımı anlatamam."</p>
<p>"Rica ederim, tatlım," dedi Mary iltifatı alçak gönüllükle kabul edip, Stevensonlara, özellikle de Susan’a, böylesine iyi bir arkadaş ve komşu olabildiği için memnuniyet duyarak. Kendisinin ve ailesinin iyi olup olmadığından emin olmak için Susan’ı aramak içinden gelen bir şeydi. Ülkenin geri kalanı ne kadar kopuk ve bencil bir hal almış olsa da, orta batıda komşuların <i>hâlâ</i> yapmakta olduğu bir şeydi.</p>
<p>"Bizim için her zaman iyi bir dost oldun, Mary. Bu arkadaşlık yıllar boyunca benim için çok şey ifade etti. Hâlâ da ediyor. Her şeye rağmen, umarım arkadaşlığımızı devam ettirebiliriz."</p>
<p>"Tabii ki ettiririz, Susan. Ne olursa olsun bana gelebileceğini biliyorsun. Yapabileceğim bir şey olursa, ne olursa olsun, söylemen yeterli."</p>
<p>"Teşekkür ederim, Mary. Hoşçakal."</p>
<p>Bağlantı koptuğunda telefonda klik sesi duyuldu ve</p>
<p>Mary ahizeyi yerine yerleştirdi. Konuştukları konulan düşünerek birkaç dakika daha mutfakta kaldı. Sokağın karşısındaki Stevenson mülkünde neler olduğuna dair çok az bilgi edinebildiğini fark etti. Ne olursa olsun, yardım önerisinde bulunduğunu düşündü, bu yüzden memnundu. Kendi kendine bir şarkı mırıldanarak, öğle yemeği için masayı hazırlamaya gitti.</p>
<p>O akşamüzeri Trinity Tıp Merkezi’nin patoloji laboratuvarının kapısında beliren şerif yardımcısı, Stevensonların bir arkadaşı olan Tony Linwood'du. Mikroskobunun üstünden bakan Ben, onu hemen tanımıştı.</p>
<p>"Merhaba, Tony," dedi Ben gülümseyerek. "Seni görmek ne güzel."</p>
<p>"Doktor," diyerek başını öne eğdi Tony. Genç, genellikle neşeli olan yüzü ifadesiz, vücut dili temkinliydi.</p>
<p>Onu karşılamak için masasınm etrafından dolanıp yanına doğru ilerleyen Ben, şerif yardımcısının ses tonunu fark etti ve durdu. Parmakları, verniklenmiş ahşap yüzeye hafifçe dokunuyordu.</p>
<p>"Seni, bizim meslekte 'hastanenin bağırsakları'diye adlandırdığımız bu bölüme getiren şey nedir?" diye sordu.</p>
<p>Tony’nin ayakları hafifçe, biraz da rahatsız bir şekilde kenara kaydı. "Şef Garston sizi görmek istiyor, bayım."</p>
<p>Ben midesinin sıkıştığını hissetti. <i>Yine mi,</i> diye düşündü. <i>Bu kadar çabuk mu?</i> Son otopsinin üzerinden bu kadar az zaman geçmişken başka biriyle daha yüzleşemezdi.</p>
<p>"Bir cinayet daha mı işlendi?" diye sordu kaygılı bir şekilde.</p>
<p>"Sizinle konuyu konuşma yetkim yok, bayım. Sadece gelip sizi almam söylendi."</p>
<p>Çok resmi. Çok tedbirli. Birdenbire aklına bir fikir geldi: <i>Ya Ben tıbbi muayene memuru olarak değil de, kurbanın babası olarak çağırılıyorsa?</i> Bir panik dalgası vücudunu kapladı ve şerif yardımcısının üzerine atlayıp, üniformasından yakalayarak neler döndüğünü anlatmasını istemek için içinde büyük bir istek oluştu. <i>("Bu sefer benim oğullarımdan birisi mi, lanet olası?! BENİM ÇOCUKLARIMDAN BİRİNİ Mİ ÖLDÜRDÜ?!!")</i> Eğer böyle davransaydı, aile dostu olsun ya da olmasın, sonucu iyi olmazdı. Şerif yardımcısı Linwood telsizden bir çağrı aldığında, sevk memuru "187 durumu için muhtemelen şüpheli, sorgulama için bekleniyor," demişti. 187 cinayet anlamına gelen telsiz koduydu ve böyle bir suçla neredeyse hiç karşılaşmamış olan bir kasaba için Tony, sevk memurunun bahsettiği cinayet serisinin hangisi olduğuna dair şüphe duymadı. Dr. Stevenson’ın yapacağı herhangi bir kaçış denemesi, sırtında şerif yardımcısının dizini hissedip yüzükoyun yere yatırılmasıyla sonuçlanırdı.</p>
<p>Ben, çocukların anneleriyle birlikte Arizona’da, dolayısıyla zarar gelemeyecek bir yerde olduklarını hatırladı. Geriye tek soru kalıyordu. <i>Bu seferki kim olacaktı?</i> Pes ederek içini çekti. "Tamam, bekle de anahtarlarımı alayım."</p>
<p>"Arabanızı burada bırakabilirsiniz, bayım," dedi Tony. "Benimle birlikte gelmeniz gerektiğine dair talimat aldım."</p>
<p>Ben, suratını astı. "Arkandan gelebilirim, Tony. Sorun olmayacaktır."</p>
<p>"Üzgünüm, bayım. Kesin talimatlarım var."</p>
<p>Ben, bir süre düşünerek bekledi. <i>"Benimle birlikte gelmeniz gerektiğine dair talimat aldım,"</i> demişti Tony. <i>"Sizinle konuyu konuşma yetkim yok, bayım."</i> Daha önce suç mahalle-</p>
<p>rine giderken kendisine eşlik eden bir polis hiç olmamıştı. <i>Burada neler oluyor?</i> Parçaları bir araya getirmekte güçlük çekiyordu.</p>
<p>"Tony... Şerif yardımcısı Linwood," dedi Ben dikkatli bir şekilde cümlesinin ortasında daha resmi bir hitap şeklini tercih ederek. "Gözaltında falan mıyım ben?"</p>
<p>"Hayır, bayım," diye karşılık verdi adam. "Şu anda değilsiniz."</p>
<p>Polis arabasına yapılan yolculuk kısa sürmüş, ikisi de konuşmamıştı. Laboratuvarın çıkışında onları bekleyen bir şerif yardımcısı daha vardı ve emniyet görevlisi, Tony’nin kullandığı aracın ön tarafındaki yolcu koltuğuna oturmuştu. Ben, kapıların yalnızca dışarıdan açılabildiği arka tarafa oturtuldu. Aradaki organik cam onu polis memurlarından ayırıyordu ve dizleri, önündeki koltuğun arka tarafına değiyordu.</p>
<p>Şerif yardımcıları birlikte mi çalışıyordu, yoksa bir arabaya iki şerif yardımcısının binmesi normal bir şey miydi? Hiçbir fikri yoktu. İlk ihtimalden şüpheleniyor, ama yine de ikinci memurun herhangi bir boğuşma çıkması olasılığına karşı gönderilip gönderilmediğini merak ediyordu. Polisle kavga etmek Ben için hayal etmesi zor, hatta saçma bir durumdu. <i>Onu hangi konuda sorgulamak istiyorlardı?</i> Aklına gelen herhangi bir suçu yoktu. Ama yine de sıradan bir suçlu gibi polis arabasmm arka koltuğunda oturuyordu.</p>
<p>Ben’in onu evine götürdüklerini fark etmesi uzun sürmedi. Yine de virajı dönüp de kendi evi görünür hale geldiğinde, park eden polis araçlarının ne kadar çok olduğunu görünce şaşırıp kaldı. Araç, sokaktaki birkaç evi geçtikten sonra durdu. Mütevazı konutlardan oluşan sokakta sıralanmış resmi araçların konumu düşünüldüğünde en fazla yaklaşabildikleri mesafe buydu.</p>
<p>"Burada bekleyin," diye talimat verdi ön koltukta oturan Ben’in tanımadığı şerif yardımcısı. (<i>Sanki başka bir şanstın varmış gibi,</i> diye düşündü Ben kendi kendine.) Tony, arabada kalmıştı ve motoru kapatılmış olmasına rağmen hâlâ direksiyonu kavnyordu. Ben, ona ne olup bittiğini sormayı tekrar düşündü ama yapmamaya karar verdi. Eğer gerçekten çok önemli bir olay gibi görünen bu durumda sorgulanacaksa, ne kadar az konuşursa, o kadar iyiydi. Başım iki yana salladı. Kendisini bir sanık gibi hissetmeye başlamıştı bile. Çok da uzun sürmemişti.</p>
<p>Yan tarafındaki kirli camdan dışarı baktı. Sam Garston'un, yanında şerif yardımcısıyla birlikte arabaya doğru geldiğini görebiliyordu. Sam sert ve asabi görünüyordu. "Arabanın arkasında ne işi var?" diye bağırdı. "Hemen dışarı çıkarın!"</p>
<p>Tony, sürücü koltuğundan fırlayarak arkadaki yolcu koltuğunun kapısını açtı. Ben, dışarı çıkıp ayağa dikildi.</p>
<p>"Bunu yapmak zorunda kaldığım için çok üzgünüm, Ben..." diye söze başladı Sam iri ellerinden birini çenesinin kenarmda gezdirerek.</p>
<p><i>"Umarım gerçekten öyledir,</i>" diye araya girdi Ben adamm sözünü bitirmesine izin vermeden. "Konu her neyse, Sam, seni temin ederim ki bu şekilde..."</p>
<p>"Ben?"</p>
<p>"... <i>ucube gösterisi..."</i></p>
<p>"Ben?"</p>
<p>"... <i>Demek istediğim, Tanrı aşkına, benim komşularım var! </i>Ne düşünecekleri-"</p>
<p>"Ben, kes sesini," dedi Garston açıkça ve Ben’in susmasını <i>sağladı.</i> Tıpkı suratma bir tokat yemiş gibiydi.</p>
<p>Sam, başka taşkınlıklar da bekleyerek bir süre sessizce durdu. Yanlarında dikilen iki şerif yardımcısı birbirlerine baktı, ancak tek kelime etmediler. Ben’in onu dinlediğinden emin olduktan sonra, Şef Garston konuşmaya devam etti.</p>
<p>"Dediğim gibi, Ben, bunu yapmak zorunda kaldığım için çok üzgünüm, ama konuyu daha da ileri götürmeden önce sana Miranda haklarını<a id="footnote1"></a><sup><a href="#bookmark0">1</a></sup><sup></sup> okumak zorundayım."</p>
<p><i>"Miranda haklan mı?"</i> dedi Ben inanamayarak, ama önündeki iri adam sanki durumu fark etmemiş gibi konuşmaya devam etti.</p>
<p>"Birincisi," dedi Ben’in dinlediğinden emin olmak için direkt olarak gözlerinin içine bakarak, "sessiz kalma hakkına sahipsin. Söylediğin her şey mahkemede aleyhine kullanılabilir ve kullanılacaktır."</p>
<p>Ben sanki bu sözleri çok uzaklardan duyuyormuş gibi hissediyordu. Şerif yardımcıları yolda ve evinin ön bahçesinde boş boş dolanmaya devam ediyordu. Hareketleri Ben’e çok yavaş ve gerçeküstü görünüyordu, neredeyse bir noktadan başka bir noktaya süzülüyor gibiydiler. Sağ tarafında, yan binadaki komşuları büyük bir şaşkınlıkla Ben ve memurlar arasında geçen konuşmayı izliyordu. Ben ikisini de tanıyordu; Harry ve Samantha Caddington. Susan onların aile doktoruydu. Uç yıl önce, oğulları hodgkin lenfoması tedavisi gördüğünde onu hastanede her gün ziyaret etmişti. Hastalığın en kötü zamanlarında, çocuğun yatağının yanında saatler boyunca durmuştu. Ben de öyle yapmıştı. Ama şimdi, onunla göz göze bile gelmek istemediklerini fark etmişti.</p>
<p>"İkincisi," diye devam etti Garston, "bir avukat tutma hakkın var. Dinliyor musun, Ben?"</p>
<p>"Evet," diye cevapladı Ben uyuşmuş dudaklarıyla, sesi kendisine bile donuk gelmişti.</p>
<p>"Eğer avukat tutacak paran yoksa, senin için bir avukat atanacaktır." Sam, nefes almak için duraksadı. Soğuk havaya rağmen terlemiş gibiydi. "Yüzüne okunmuş olan bu haklarını anladın mı?"</p>
<p>"Evet, anladım," dedi Ben.</p>
<p>"Güzel. Şimdi, beni dinle. Gözaltında değilsin, Ben. Ama sana birkaç soru sormak zorundayız."</p>
<p>"Tamam," dedi Ben, zayıf bir şekilde. Tüm yapabildiği buydu.</p>
<p>"Evini ve arsanı aramak için elimizde bir arama izni de var."</p>
<p>"Mahkeme kararı," dedi Ben, kelimelerden bir anlam çıkarmaya çalışarak. Kelime sanki yeni öğrenmeye başladığı ikinci bir dile aitmiş gibi kulağına çok tuhaf ve yabancı gelmişti.</p>
<p>"Gerekirse eve zorla girme hakkımız da var. Ama anahtarını verirsen ön kapı zarar görmez."</p>
<p>Ben, cebini karıştırdı ve evin anahtarını çıkararak memurlardan birine uzattı.</p>
<p>"Güzel," dedi Sam başım sallayarak. Ceketinin iç cebine uzandı ve bir kâğıt parçası çıkardı. "Arama iznini inceleme hakkın var, Ben."</p>
<p>"Sorun değil. Sana güveniyorum, Sam." Tekrar sağ tarafta bulunan ve aceleyle gözlerini kaçırarak kendi evlerinin merdivenlerini incelemeye başlayan komşularına baktı.</p>
<p>"Güvenmemelisin," dedi Sam. "Şimdi olmaz. Arkadaşın olarak sana tüm haklarım kullanmam tavsiye ediyorum, Ben. İşte, al ve oku." Formu, gözlerim yazının üzerinde gezdiren Ben’e uzattı. Sade bir İngilizceyle yazılmıştı, ama kelimeler şu anda anlaşılmaz geliyordu. Kâğıdı geri verdi.</p>
<p>"Sokağın ortasından ayrılabilir miyiz, lütfen?" diye mırıldandı.</p>
<p>"Tabii ki," dedi Sam. "Hadi gidelim."</p>
<p>Döndü ve ön kapıya doğru yürüdü. Ben’in anahtarını verdiği memur bir süre kilitle uğraştı. "Kilidi biraz kaldırman yeterli olacaktır," dedi Ben ve adam başını salladı. Biraz sonra kapının kilidi açıldı. Memur elini kapının koluna koydu.</p>
<p>UUUUUUUU-UUU-UUUUUUUUUUUÜ!</p>
<p>Şerif yardımcısı Ben’e baktı, hafifçe kaşlarını kaldırmıştı. "Evde köpek mi var?" diye sordu.</p>
<p>"Ah, evet," dedi Ben. "Alex. Büyük İsken- şey... O bizim..." <i>güvenlik sistemimiz,</i> diyecek oldu, "Alınan Mastifi köpeğimiz."</p>
<p>"Alınan Mastifi mi?" diye tekrar etti memur. Kapının arkasındaki uluma devam ediyordu.</p>
<p>UUUUUUUUU-UUUUU-UUUUUUUUUUU!!!</p>
<p>"Onu bodruma götürmeme izin verseniz iyi olacak."</p>
<p>Eli kapı kolunda olan memur, Sam’e baktı, Sam de başını sallayarak onayladı. "Ben onunla giderim," dedi Şef. "Geri kalan herkes bir süre burada beklesin."</p>
<p>Şerif yardımcısı geri adım attı ve sağ elini <i>"Önden buyurun, "</i> der gibi bir ifadeyle havaya kaldırdı.</p>
<p>Ben, kulpu çevirdi ve kapıyı içeri geçmesine yetecek kadar açtı. "Bir dakika, bekle tasmasını takayım," diye seslendi Sam’e. Duvarda asılı duran zincir tasmayı aldı ve köpeğin kocaman kafasından geçirdi. Metal halkalardan birine parmağını geçirdi ve köpeği bodruma inen kapıya doğru götürdü. Ben köpeği giriş kapısından uzaklaştırdığında, Sam bu fırsatı değerlendirerek içeri girdi ve kapıyı arkasından kapattı. Koridor boyunca o ikisini takip etti.</p>
<p>Ben, bodruma inen kapının önünde durdu ama açmadı. Şefe döndü. "Neler oluyor, Sam?"</p>
<p>Adam, bakışlarına karşılık verdi. Rengi soluk, hafif grimsi ve hasta gibi görünüyordu. "Durum ciddi, Ben. Korkunç bir şey." Başını iki yana salladı. "Böyle olmamasını çok isterdim."</p>
<p>"Bunu nasıl yapabildin, lütfen anlat."</p>
<p>Şef iç çekti. "Köpeği bodruma götür. İşimize başlamalıyız. Diğerlerini içeri alacağım, o zaman konuşabiliriz."</p>
<p>Ben, kapıyı ve ışığı açtı, Alex’i aşağı yolladı. Kapıyı kapatarak, mutfak masasının kenarından bir sandalye çekti. Birazdan olacaklar için kendini hazırlıyordu. Masum olduğunu biliyordu ve kendi aleyhine bir şeyler söylemiş olabileceğinden endişelenmiyordu. Bu durumda geriye Susan ve çocuklar kalıyordu, ama Ben onlardan <i>herhangi</i> birinin böylesine önemli bir konuyla ne ilgisi olabileceğini bilemiyordu. Onları çok iyi tanıyordu. Ailenizdekilerle hayatın sunduğu tüm güzellikleri ve çirkinlikleri beraber yaşar</p>
<p><i>("Durum ciddi, Ben. Korkunç bir şey.")</i></p>
<p>ve iletişim halinde olursunuz. Süreç boyunca farklı bireyler halinde başlayan iki ayrı kumaş dikilerek, organik ve ayrılması mümkün olmayan yeni bir şey oluşturur. Ben’in aklında tek şey vardı: <i>Lütfen, onları kaybettirecek bir şey olmasın.</i> Eğer birisi ölmüş ya da feci şekilde yaralanmışsa, bununla yüzleşebilecek gücü olup olmadığından emin değildi. <i>Lütfen, onları kaybettirecek bir şey olmasın,</i> diye sessizce dua etti kendi kendine ya da dinlemek istiyorsa Tanrı’ya. Bu kafa karışıklığı ve düzensizlikte, önemliymiş gibi görünen tek düşünce buydu.</p>
<p>"Pekâlâ," dedi memurların evin, <i>onun</i> evinin, her tarafına yayıldığını izlerken... Bir eliyle de destek almak istercesine masanın kenarına tutunuyordu. "Bana neler olduğunu anlatın."</p>
<p>"Hayır. Siz kafayı yemişsiniz, bu çok belli." Ben, boş gözlerle bir eli granit mutfak tezgâhına dayamış, lavabonun yanında dikilen Dedektif Schroeder’e baktı.</p>
<p>Dedektif, Ben’in bakışlarına rahatsız edici bir metanetle karşılık verdi. "Kanıtlar oldukça açık, Dr. Stevenson."</p>
<p><i>Pis elini mutfak tezgâhının üzerinden çek,</i> diye bağırmak istedi Ben. <i>Orası karımın yemek yaptığı yer!</i></p>
<p>Ama onun yerine, "Kanıtlar doğru değil," dedi.</p>
<p>"Çocuğun parmak izleri iki kurbanın üzerinde bulundu."</p>
<p>"Çocuğun parmak izleri..." Ben tekrar Ğtti, sesi kah ve boştu, kelimelerden bir anlam çıkarmaya çalışıyordu. Birdenbire oğlu, sarsılmaz bir dürüstlük ve kararlılıkla sevdiği büyük oğlu, karşısında duran bu adam için öylece "çocuk" oluvermişti.</p>
<p>"O çocuğun bir adı var," diye bilgilendirdi dedektifi. "O ismi kullanmanı şiddetle tavsiye ediyorum."</p>
<p>Üçü, iki dedektif ve Sam Garston, daha da ilerlemeden önce yaşadığı şokun biraz azalmasına zaman tanıyarak bir süre sessizce beklediler. Ben’e kalırsa sonsuza kadar bekleyebilirlerdi. Birkaç dakikalık mola, onun için hiçbir fark yaratmayacaktı.</p>
<p>"Ben," diye lafa girdi Sam. "Sen ve-"</p>
<p><i>"Onun evimden çıkmasını</i> istiyorum!" Ben, işaret parmağıyla Cari’ın olduğu noktayı gösteriyordu.</p>
<p>"Üzgünüm, Ben," dedi Sam. "Bu, Dedektif Schroeder’in davası. Seni sorguya çekme hakkı var."</p>
<p>Ben, o ana kadar tek kelime etmemiş ve şu anda masaya oturmakta olan Dedektif Hunt’a döndü. "Bu soruşturmayı yürütenlerden biri de sen değil misin?"</p>
<p>Dedektif, onaylayarak başını salladı.</p>
<p>"Güzel," dedi. "Sen kal." Bir kez daha kıdemli dedektifi işaret etti. <i>"Ama o dışarı çıkıyor.”</i></p>
<p>Adamların hiçbiri kıpırdamadı. Cari Schroeder, Ben’e sanki koleksiyonuna eklemeyi düşündüğü ilginç bir tür böcekmiş gibi bakmaya devam etti.</p>
<p>"Dinle," dedi Sam. "Sorgulama sürecinde böyle bir üslup kullanmamalısın."</p>
<p>"Bu, tam olarak da kullanmak istediğim üslup!" Ben’in gözleri Schroeder’in olduğu yere bakarken yeniden parladı. "Saklayacak hiçbir şeyim yok, <i>hiçbir şey\</i> Ailemin de öyle. Sizinle işbirliği yapmaya ve sorularınızı cevaplamaya razıyım. Ama burada oturup da bu adamın oğluma katil demesini <i>DİNLEMEYECEĞİM</i>!"</p>
<p>Mutfağı sessizlik kapladı. Bitişikteki odalarda adli olay yeri ekibinden oluşan ve onların varlığının neredeyse farkında olmayan çalışanlar böcekler gibi etrafta koşuşturuyor, saklı hâzinelerini bulmak için her yeri didik didik arıyordu. Ben onların konuşmalarını, kendi aralarında sessizce muhabbet ettiklerini duyabiliyordu. Ve tabii ki kendisinin de çok gülünç davranışlarda bulunduğunu fark etmişti. Cari Schroeder, sadece işini yapıyordu. Hepsi öyleydi. Şef ve ekibi, kanıtları onları götürdüğü yere kadar takip etmişti. Büyük bir hata yapıyorlardı tabii ki, oldukça barizdi ve çok geçmeden bunun farkına varacaklardı. Ancak o zamana kadar, Ben’in bu üslupla konuşması için... <i>(şüphe)...</i> bir sebep var mıydı gerçekten? Sakin kalmak ve onlarla mümkün olduğunca iş birliği içinde olmak mantıklı görünüyordu. Öyle değil mi?</p>
<p><i>Peki ya haklıysalar?</i> dedi kafasının içindeki bir ses. <i>Ya haklıysalar, Ben? Bunu hiç düşündün mü?</i></p>
<p>Tabii ki düşünmüştü. Bu ihtimali bir saniyenin çok küçük bir süresince düşünmüş ve ön kapıdan dışarıya, ait olduğu yere fırlatmıştı.</p>
<p><i>Öyle mi?</i></p>
<p>Evet, öyle. Ellerindeki tüm delilleri ortaya serebilir, istedikleri suçlamalarda bulunabilirlerdi. Ama oğlunun masumiyetinden şüphe etmesini <i>sağlayamazlardı. Sağlayamayacaklardı.</i></p>
<p><i>Çünkü oğlunu tanıyorsun. Neler yapabileceğini biliyorsun. Neler yapamayacağını da.</i></p>
<p>Tabii ki oğlunu tanıyordu. On yedi yılın ardından, doğal olarak tanıması gerekirdi. Oğlunun, söyledikleri şeyle <i>uzaktan da</i> olsa bir bağlantısı varsa, Ben bunu bilebilirdi. Öyle değil mi?</p>
<p><i>Tabii ki,</i> dedi ses. <i>Nasıl bilmeyebilirsin ki? Ne de olsa oğullarınla birlikte çok şey atlattın, her ikisiyle de.</i></p>
<p>Evet, atlatmıştı. Susan da öyle.</p>
<p><i>Joel’in üst kat tırabzanından aşağı düştükten sonra hastanede geçirdiği süreç gibi. Bu gibi zamanlarda.</i></p>
<p>Tabii ki. Öyle zamanlarda.</p>
<p><i>Tırabzanın üzerinden düşmüştü. Bir kazaydı.</i></p>
<p>Evet. Böylesine korkunç bir kazanın aileyi bir araya getirmek gibi—</p>
<p><i>Başka bir şey yaşanmış olamazdı, değil mi Ben? Çocuk bir şekilde... İttirilmiş... Ya da aşağı fırlatılmış olamazdı mesela.</i></p>
<p>Fırlatılmış mı? Bu çok saçmaydı.</p>
<p><i>Çünkü sen oradaydın. Her şeyi gördün, bilmen gerekirdi, değil mi? Böyle bir şey yaşansaydı bilirdin.</i></p>
<p>Ama Ben olayı görmemişti. Tüm çekişmeyi görmemişti. Merdivenlerden çıkarken şahit olduğu tek şey Joel’in vücudunun aşağıdaki zemine doğru düştüğüydü.</p>
<p><i>Ve hepsi bu, değil mi? Başka hiçbir şey olmadı. Bakışlarının yakaladığı ve senin görmemeyi tercih ettiğin bir şey yoktu öyle mi?</i></p>
<p>Hayır, hiçbir şey yoktu.</p>
<p><i>Çünkü oğlunu tanıyorsun. Neler yapabileceğini biliyorsun.</i></p>
<p>Evet. Biliyordu. Yoksa bilmiyor muydu?</p>
<p>Başmı kaldırıp dedektife baktı. Üçü birden onu izliyor, tekrar inkâr etmesini bekliyorlardı. Gözlerindeki bakışlardan sorunun her birinin, <i>Sam’in bile mi? Evet, arkadaşı Sam’in bile,</i> aklında yer ettiğini görebiliyordu. Mutfaktaki tek ahmak... kendisiydi. Ama yine de iddia ettikleri şeyi kabullenemiyordu. Hiçbiri ona mantıklı gelmiyordu. Hem de hiçbiri.</p>
<p>"Susan’ı arayın," dedi en sonunda. "Şu anda Arizona’da, aile ziyaretindeler. Karımı arayın ve o size tüm bunların ne kadar aptalca olduğunu söylesin. Arayın onu. O zaman göreceksiniz." Ve onlara telefon numarasını verdi.</p>
<p>Otomobil çorak bölgede ilerlemeye devam ederken, çöl güneşi arabanın metalik yüzeyine çarpıyordu. Dikiz aynasından ufukta beliren başka bir araç daha görülebiliyordu. İçindeki hızlanma dürtüsünü güçlükle bastırdı. Bunun yerine, hız sınırının biraz üzerinde, saatte on kilometre daha süratli giderek, otomatik hız kontrolünün işini yapmasına izin verdi. Arabasmm polis tarafından kenara çekilmesini istemiyordu. Şimdi olmazdı. Zaman kısaydı, değil mi? <i>Ne kadar zamanları vardı ki?</i> Bilmiyordu, kesin olarak <i>bilemiyordu.</i> Bunu bilmemek ayağını gaz pedalına koyup şerefsizin gazını köklemek istemesine neden oluyordu ama yine içindeki dürtüye karşı koydu. Eğer panik yaparsa, her şey biterdi.</p>
<p>Aklına daha akıllıca bir fikir geldi. Dur, ya şimdi burada ya da bir sonraki çıkışta (kum ve ara ara görülen çalılıklardan oluşan bu boş arazide o çıkış neresi olacaksa artık dur). Durum çok daha kötü bir hale gelmeden tüm bunlara bir son ver. Arka koltukta iki çocuk da uyuyordu, bir tanesi artık çocuk denmeyecek yaştaydı. Bir sonraki çıkıştan gitmeyi seçip bir benzin istasyonu ya da bir market, sabit hattı olan herhangi bir yer (son kırk dakikadır cep telefonundaki hat çekmiyordu) bulursa, telefon edip olduğu yerde bekleyebilirdi. Her şeyin bitmesine izin verebilirdi. En akla uygun hareket planını uygulamayı seçebilirdi.</p>
<p>Ki bunlar şu anda yapmakta olduğu şeyin tam tersiydi. Kendini, bir şekilde onları koruduğuna inandırmaya çalışabilirdi, ama... Gerçekten öyle mi yapıyordu? Bunun kötü bir şekilde sonuçlanacağını uzun zamandır biliyordu. On yıl önce, o daha altı yaşındayken, bazen saatler boyunca küçük yüzünde hiçbir ifade olmadan oturup onları izlediği günlerde bunu biliyordu. Normal değildi; bunu bilmek için çocuk psikoloğu olmaya gerek yoktu. O zamanlar, belki de bir çeşit kriz ya da ona verdikleri isim ile <i>yokluk nöbeti</i> geçirdiğini düşünmüştü. Ama zekice bakan ve etrafında olup bitenden haberdar olan gözleri, başka bir şey söylüyordu. Emin olabilmek için onu bir çocuk nörolojisi uzmanına götürmüştü. "Neden böyle yapıyor?" diye sormuştu, ancak yarım düzine test ve harcanan binlerce doların ardından, uzman doktor çocuğun sağlıklı olduğuna kanaat getirmişti.</p>
<p>"Hiçbir sorun göremedim," diyerek onu rahatlatmaya çalışmıştı. "Zeki ve meraklı bir çocuk. Bu durum..." diyerek omuzların silkti tombul elini muayene odasının kapı koluna koyarken, "sadece gelişiminin bir parçası. Büyüdükçe geçecek, yerini başka şeyler alacaktır."</p>
<p>Ve Thomas büyüdükçe, bunlardan <i>gerçekten de</i> kurtulmuş gibi görünmüştü, en azından bir süreliğine. Susan da oğlunun diğerleriyle olan iletişimi kadar genel davranış şeklinin de normal olduğunu düşünerek kendini avutmuştu. Thomas’ın tepkileri asla tam olarak normal olmasa da, en azından etrafındaki dünyada rol almaya istekli görünüyordu. Susan, ağaç faresini de o günlerde keşfetmişti.</p>
<p>Ben, bir önceki sene evlerinin arkasına küçük bir kulübe inşa etmişti. Çim biçme makinesi, testere tezgâhı, birkaç saksı, döner testere ve birkaç kürek ile el aletini koymak için küçük bir depoya ihtiyacı vardı. Çok teferruatlı değildi ama bir çatısı, dört tane duvarı ve kocasının genellikle kilitli tuttuğu kayarak açılan alüminyum kapısı vardı.</p>
<p>Kulübenin kapısının hafifçe aralık olduğunu fark ettiğinde, ilkbaharın son günlerinden birinde öğle vakti, arka bahçede çalışıyordu. Aslında konu pek aklına gelmezdi; ama son zamanlarda çöplerini kemiren bazı hayvanlarla başları dertteydi. Eğer fareler kapıdan içeri girip geçen hafta satın aldığı dört çuval tarım toprağını kemirmeye başlamışsa, büyük bir dağınıklıkla karşılaşacak demekti. Kapıyı kapatmak ve kulübenin hayvanlar tarafından ele geçirilmediğinden emin olmak için oraya doğru yürüdü. Ulaşınca içeri bir göz attı ve kapıyı plastik rayının üzerinden kaydırarak kapatmaya başladı. Fakat durdu, kulübenin açık kapısından dışarıya kötü bir koku geliyordu. <i>Ah, Tanrım. Bir şey buraya girmenin bir yolunu bulmuş ve muhtemelen içeride ölmüş.</i> Durumu araştırmaya hiç de hevesli değildi ama bu tip iğrenç ve kötü kokulu şeylerin temizleyicisi olan Ben, şehir dışındaydı ve salı gününe kadar da geri dönmeyecekti. O vakte kadar kokunun ne kadar kötüleşeceğini Tanrı bilirdi.</p>
<p>Fikrini değiştirdi, içeriyi daha fazla aydınlatmak için kapıyı tamamen açtı. Belki de boş yere endişeleniyordu. Temiz havarim içerideki sinir bozucu kötü kokuyu yok edeceğini ummuştu. Güneş ışığı altında kulübenin içinde gördükleri oldukça önemsizdi. Aletler her zamanki gibi oluklu alüminyum duvarlara tembelce yaslanmış duruyorlardı. Çim biçme makinesi hareketsizdi, sabırla Susan’ın kocasının geri dönmesini bekliyordu. Meraklı bir kalabalık gibi kulübenin köşesine toplanmış tarım toprağı dolu çuvallara bile el değmemişti. Hiçbir şey yerinden kıpırdamamıştı ve Susan’ın görebildiği kadarıyla ölü bir hayvan yoktu. Ama yine de koku her zamanki gibi çok sertti, hatta içeri girdiğinden beri daha beter hale gelmişti.</p>
<p>Gözleri yerine burnunun kendisine yol göstermesine izin vererek, kulübenin arka taratma yürüdü. Kokunun en yoğun olduğu nokta burasıydı. Tarım topraklanın bir kenara iterek, duvarların köşelerini inceleyebilmek için ellerinin ve dizlerinin üzerine çöktü.</p>
<p>Hiçbir şey bulamadı.</p>
<p>Ayağa kalktı ve ellerini kalçalarına yerleştirerek, kulübenin içini incelemeye devam etti. Koku o kadar berbattı ki Susan, kendi terinin ve bedeninin kokusunu tercih ederek tişörtünün ön kısmını burnunun üstüne kadar çekmek zorunda kaldı. Ne kadar araştırsa da kötü kokunun çıkış noktasını bulmayı başaramamıştı.</p>
<p><i>Pekâlâ</i>, <i>elimden geleni yaptım,</i> dedi kendi kendine. Geri döndüğü zaman bu işi Ben halledecek. Evliliklerindeki iş bölümlerinden biri buydu. Hamile olduğu zaman çocuklarını dokuz ay boyunca gitgide genişleyen rahminde taşımıştı. Her iki hamileliğinin ilk üç ayında da sık sık mide bulantısı ve kusma nöbetleri geçirmişti. O zamandan beri bacaklarında varis, belinde de ağrı vardı. Çocuklarının kocaman kafalarını en ufak delikten ittirerek çıkarmıştı ve vücudunda kalıcı değişimler meydana gelmişti. Alet kulübesindeki ölü hayvanlan bulup çıkarmak kocasının işiydi. Görevlerinin bu şekilde ayrılması aslında yeterince adil değildi. Ben, çok kolay şeylerle yırtıyordu ama o anda Susan üzerine düşen görevden oldukça mutluydu.</p>
<p>Susan, kokuşmuş şeyden uzak olmanın verdiği memnuniyetle arkasından kapıyı da kapatarak kulübeden çıktı. Çimenlik alanı geçip bahçe işine geri dönecekti ki, kulübenin kapısı kapatılıp kilitlendiği halde o iğrenç kokunun hâlâ hissedildiğini fark etti. <i>Ya o şey içeride değil de kulübenin arka tarafındaysa?</i> diye aklına geldi.</p>
<p>O zaman bile olayı kendi haline bırakmayı düşünmüştü. Bu şeyi aramak için günün yarısı boyunca çöpçü avı oyunu oynamak onun sorumluluğu değildi. Kocası şehir dışındayken ve çocuklar da arkadaşlarıyla dışarıdayken kendi başına kalabildiği günler çok nadirdi. Bir veteriner gibi bahçenin içinde ipuçları arayarak dolanması değil, günün tadını çıkarması gerekiyordu. <i>Canı cehenneme,</i> diyerek kararmı verdi. <i>Lanet bahçesine geri dönecekti.</i></p>
<p>Yine de birkaç dakika sonra kendini kulübenin arkasında etrafa dikkatlice bakınırken buldu. Tişörtünün ön kısmını tekrar bir bandana gibi burnunun üstüne kadar çekmişti ve arka bahçesini araştırmaktansa Vahşi Batı’da posta arabası soymaya daha hevesliymiş gibi görünüyordu. Tam da o esnada, kokunun kaynağını gördü. İlk başta <i>ne </i>gördüğünden pek emin değildi, etrafında çok fazla sinek toplanmıştı. İleriye doğru bir adım attı ve eliyle onları kovaladı. Uçuşan sineklerin çoğu kısa süre için geri çekilmişti, Susan’ın oradan uzaklaşarak onları ödülleriyle baş başa bırakmasını beklerken hâlâ o bölgede dolaşıyorlardı. Ayaklarının dibinde, alt kısmı yukarı dönük geniş bir Tuppervvare saklama kabı vardı. Kulübenin gölgesinde,</p>
<p>kabın ağzını tamamen kaçatan beş santim kalınlığındaki bir kerestenin üzerinde tepetaklak duruyordu. Bütün kenarlarından alttaki keresteye çivilenmişti.</p>
<p>Kabın yüzeyinde içindeki şeyin detaylarını görmeyi güçleştiren buğu olmuştu. Kabın içini tamamen dolduran koyu görüntüsü hareket etmiyordu. Kabın içine özellikle hapsedilmiş olan şey her ne ise kesinlikle ölüydü. Buna hiç şüphe yoktu. Plastiğin üzerinde, çürüyen cesedin kötü kokusunu dışarı salan birkaç delik açılmıştı. Oysa asıl amaç hayvan nefes alabilsin diye kabın içine hava girişini sağlamakmış gibi görünüyordu. Susan’ın gözleri hayvanın çabucak ölmesini engellemek için tasarlanmış olan bu küçük delikler arasında gidip gelmeye başladı. Hayvanın yavaşça ölmesi istenmişti.</p>
<p>Susan, ani bir bulantı ve hafif bir inlemeyle geri adım atmıştı. Bunu yaparken kendi ayağına takılmış ve eğreti ölüm kapanının birkaç metre gerisindeki çimlerin üzerine sertçe düşmüştü. Eğer yerde ters dönmüş bir çivi olsaydı, ciddi şekilde yaralanabilirdi, ama tüm çiviler başka amaçlar için kullanıldığından oldukça şanslıydı. Sinekler bu uzaklaşmayı tekrar toplanmalarına dair bir işaret olarak algılamış, kabın içine girmek için umutsuzca çabalamışlardı. Bir tanesi Susan’ın koluna kondu ama kadın hızla vurarak onu ezdi. Kendini geriye doğru attı ve önündeki berbat görüntüden uzaklaşmak için yengeç gibi hızla yürüdü. Tüm bu süreç boyunca plastik kabın üzerindeki deliklere bakıp duruyordu.</p>
<p>Yavaşça öl, içerideki şey. Yavaşça öl. Bu düşünce kafasının içinde tıpkı çürüyen bir denizanası gibi dökülüp saçılıyordu. Susan ellerinin ve dizlerinin üzerine çökerek çimlerin üzerine midesindekileri boşalttı. Kusmuğunun kokusu birkaç metre ötedeki leşin kokusuyla birleşti ve midesi yine kasılınca iki büklüm duran vücuduyla tekrar kustu. Dünyanın ekseni yerinden oynamış gibi görünüyordu. Sırtı, omuzlan ve alnı ter içinde kalmıştı. Bırakırsa, vücudunun dünyadan ayrılıp etrafım çevreleyen karanlığa kapılacağından korkarak çimleri sıkı sıkı avuçlamıştı. Uzun süre öylece durmuştu; gözleri kapalı, parmakları yumuşak toprağa gömülü, kulaklarında sinekler vızıldar şekildeydi. Altındaki toprak tehlikeli bir şekilde sarsılıyordu.</p>
<p>En kötü kısmını atlattığında, düzelmeyi umut ederek bir şekilde çimlerin üzerine uzandı. Bir sinek baldırına kondu. Susan kıpırdanarak onu uzaklaştırdı. Ne kadar orada yattığından emin değildi. Tek başınaydı ve kimse gelip iyi olup olmadığım sormamışta. O zaman zartanda birçok şey aklına gelmiş, ama en çok alta yaşındayken odanın karşısında durup kendisine bakan tuhaf, esmer oğlu Thomas’ı düşünmüştü. Bunu onun yapıp yapmadığını merak etmiyordu, bir anne içgüdüsüyle, onun yaptığım biliyordu. Asıl detayları merak ediyordu. Çekici nereden aldı? Kulübeden tabii ki. Çekiç şimdi neredeydi? Arasa, her zamanki yerinde asılı bulacağından kesinlikle emindi. Çekici yerine koydu ama hayvanı orada bıraktı. Bu ne demekti? Neden onu saklamaya çalışmamışta? Ağlamak istiyordu, çünkü bu oğlunun ciddi bir şekilde sorunlu olduğu anlamına geliyordu. Kalın çerçeveli gözlüklü, papyonlu ve zayıf nörolojisti düşündü. <i>"Bu durum... Sadece gelişiminin bir parçası. Büyüdükçe geçecek, bunların yerini başka bir şeyler alacaktır."</i></p>
<p>Öyle de olmuştu. O boş bakışların yerini başka bir şey almıştı. Şimdi ne olacaktı? Oğluyla yüzleşmeli miydi ve eğer yüzleşecekse nasıl, diye sordu kendi kendine. Cezalandırılmalı mıydı? Cezalandırmak belki de çok hafif kalırdı. Hastaneye mi kaldırılmalıydı? Bir ebeveyn ya da bu olayda bir doktor, bir sosyopat karşısında ne yapabilirdi ki? Uğraştığı şey de buydu, öyle değil mi? Normal insanlar, sırf yavaşça öldüklerini izlemek için hayvanlan Tupperware kaplarmın içine çivilemezdi. Dahası, utanç hissetmeyerek kanıtlan ortada bırakıp öylece çekip gitmezdi.</p>
<p>Beyninin konuyu etraflıca analiz etmesine izin verdi. Tıp fakültesi, sosyopatların ya da bugünlerde kullanılan adıyla antisosyal kişilik bozukluğu hastalarının, hiçbir tedavi girişiminden etkilenmediğini bilecek kadar psikoloji bilgisi vermişti. Asıl problem bu hastaların insanlığın temel yeteneği olan özdeşleştirme yeteneğine sahip olmamasıydı. Kendilerini zihinsel olarak, hayvan ya da insan olsun, başka bir varlığın yerine koyamıyorlardı. Sorun, doğruyla yanlışı ayırt edememeleri değil, bunu umursama yetisine sahip olmamalarıydı. Elma yemek veya bir hayvana eziyet etmek vicdanlarında aynı seviyede, yani sıfır huzursuzluk yaratıyordu: sıfır. Aslında sanki vicdan, doğruyla yanlışı umursama yeteneği, anatomik olarak beyinlerinde bulunmuyor gibiydi. Merhamet, böyle kişilerin içlerinde barındırdıkları bir yeti olmadığı için aynı durum merhametsizlik için de geçerliydi. Organlarım kaybeden kişilerde yeniden kol ve bacak çıkması beklenemeyeceği gibi, bu durum da ilaçlarla sona erdirilemez, psikoterapi ya da psikanalizlerle düzeltilemezdi. Yüzyıllar boyunca tıbbi müdahale vücudun, kırık bir kemik ve hatta sağlıksız bir zihin gibi, bozuk kısımlarını düzeltmekte ustalaşmıştı; ama özellikle vicdan gibi belli bir şekli bulunmayan ve en baştan beri var olmamış bir şeyi <i>yaratmak</i> konusunda pek iyi değildi.</p>
<p>Aynı şekilde, mantıklı bir açıdan bakıldığında, yaptığı canilik için çocuğunu cezalandırmak faydasızdı. Ceza almak, belki yaptığı her hareketin bir sonucu olacağını öğretebilirdi. Ama eğer oğlunun bu hareketin yanlış olduğunu kabul etme yeteneği yoksa, cezalandırmak olayın tekrarlanmasını önleyemezdi.</p>
<p>Peki başka ne seçeneği kalıyordu? Oğlunu, kilit altına alınması için bir yerlere mi gönderecekti? Böyle bir şeyin tekrarlanmadığından emin olmak için günün her dakikası onu takip mi edecekti? İmkânsız. Bacaklarını önünde çapraz yapıp kollarını dizlerine sararak çimenlerin üzerinde oturdu. Plastik hücrenin içindeki ölü ağaç faresinin bulunduğu yerden yaklaşık on metre uzakta aklındaki sorulara cevap bulmaya çalıştı. Hiç ummadığı bir durumla karşılaşmıştı ve ne yapması gerektiğini bilemiyordu. Leşin kötü kokusunu hâlâ alabiliyordu. Tüylü vücudu güneşin altında çürümüş ve şişmişti. Küçük ayakları dışarıya çıkmak için harcadığı çaba yüzünden parçalanmış ve kanlanmıştı. Midesinde bir düğüm hissetti ve bir kez daha kusmak için yan tarafa döndü. Bu defa hiçbir şey çıkmadı. Midesini tamamen boşaltmıştı.</p>
<p>Toprakla kirlenen elinin tersiyle ağzını sildi ve etrafında sinek bulutu olan plastik kaba baktı. Görüntüsü onu iğrendirmişti, aralarındaki mesafeyi olabildiğince uzatmak istedi. Birden kendisinin de bunun bir parçası olduğunu fark etti. Oğlu kadar kendisi de bu özelliğe sahipti. Anne ve çocuk arasında hiç kopmayan bir bağlantı yok muydu? Çocuk anne rahmine düştüğü andan itibaren, ikili vücut ve kan ile birbirine bağlanıyor, bu içgüdüsel yakınlık çocuğun doğumunun çok sonrasma kadar devam ediyordu. Teninin rengi ve kalbinin ritmi gibi, ayrılmaz bir parçası haline geliyordu. Kendilerini çocukların hayatlarından ayrı tutabilen ya da en azından çeşitli görevleri ve sorumlulukları doğrultusunda, duygu ve düşüncelerini bölümlere ayırabilen babaların durumunun daha farklı olduğunun bilincindeydi. Kendisi bu zihinsel ayrılık düzeyine hiçbir zaman erişememişti. Her şeyden önce bir anneydi ve doğası gereği kendisini çocuklarının hayatlarına bağlı hissediyordu. Durumu daha basitçe açıklamakta zorluk çekiyordu ama hiçbir şüphe barındırmadan, mükemmel bir şekilde anlayabiliyordu. Dolayısıyla, kabm içindeki şey, Thomas’ın eseriydi. Şimdi de bunun icabına bakmak zorundaydı.</p>
<p>Ayağa kalktı, bahçeden geçerek eve girdi. Yatak odasındaki dolabm üst raflarında bulundurduğu tıbbi ekipman bölümünden bir çift kauçuk eldiven çıkardı. Ağzını ve burnunu kapatmak için muayene maskesi aradı ancak bulamayınca, banyodaki ilaç dolabından bir şişe Vicks kapıp jeli üst dudağıyla burnunun arasına bol miktarda sürdü. Başının arkasından düğümlediği bir mendille yüzünün alt kısmını örttü. Kulübeye geri döndü ve Ben’in tırmıkla topladığı yapraklardan ve diğer bahçe döküntülerinden kurtulmak için sakladığı dayamklı çöp poşetlerinden iki tanesini aldı. Daha fazla düşünmeden, kulübenin arka tarafına yürüdü, yerdeki keresteyi çıkardı, sandığından daha ağırdı,</p>
<p>ancak nedenini sorgulamadı ve çöp poşetinin içine tıktı. Öfkeli sinekler kafasının etrafında uçuşuyorlardı fakat Susan bu defa onları kovmak için duraksamadı. Poşetin ağzını kendi etrafında birkaç kez çevirerek ağzını düğümledi. Poşeti diğerinin içine koydu ve aynı işlemi bir daha uyguladı.</p>
<p>Elindekiyle birlikte (Neydi bu? Bir keşif mi? Ödül mü? Utanç paketi mi?) ön tarafa park ettiği Saab otomobiline doğru yürüdü, bagajı açtı, poşeti koydu ve sıkıca bağlı iç içe iki plastik torbanın dışına sızan kokuya rağmen bagajın kapağını kapattı. Çöplüğe giderken yirmi dakika boyunca yol aldı ama bunu neredeyse hiç hatırlamıyordu, o şeyi kazılmış toprağın içine atışını neredeyse hiç hatırlamıyordu, bir süre öylece dikilip, yukarıdan çöplüğü izlediğini neredeyse hiç hatırlamıyordu. Sanki yanılmış ve içerideki hayvan hâlâ canlıymış gibi, poşetin kıpırdadığını gördüğünü çok iyi hatırlıyordu. Bu kadarı kâfiydi. Hızlıca arkasını dönmüş ve oradan uzaklaşmıştı. O günden geri kalan tek şey eve dönerken soğuk soğuk terlediğiydi. Haftalar sonra, kokuyu yok etmek için sarf ettiği onca çabaya rağmen, Ben hiç fark etmemiş olsa da araba hâlâ o şey gibi kokuyordu. Muhtemelen kokuya ait anılarıyla ilgiliydi.</p>
<p>Thomas’ı ilk gördüğünde, olay hakkında hiçbir şey söylemedi. Aslında onunla konuşmaktan kaçındığını fark etti. Hayvanın kaybolduğunu görünce acaba Susan’ın onu keşfettiğini anlamış mıydı? Umurunda olup olmadığını da merak etti, ama büyük ihtimalle böyle bir derdi yoktu.</p>
<p>Bir hafta sonra, onu odasında yalnız yakaladı, yatağına yatmış, kulaklıklarıyla müzik dinliyordu. Odanm kapısı kapalıydı. Susan, çamaşır sepetini taşıyordu. Sepeti bir kalça-</p>
<p>sına yaslayarak yavaşça kapıyı çaldı, cevap gelmeyince odanın boş olduğunu düşünerek kapıyı açtı ve içeri girdi.</p>
<p>Thomas’ın odada olduğunu görünce, giysileri dolaba yerleştirmek birkaç saniye sürecek olmasına rağmen daha fazla ilerlemek ve onunla yalnız kalmak istemeyerek kapının girişinde durdu. Susan, bu karşılaşmadan çok, yanında oğlu varken rahat olamadığım fark ettiği için huzursuzlanmıştı. <i>Ne yapmış olursa olsun,</i> diye hatırlattı kendine, <i>hâlâ onun annesiyim.</i> Bu durum kulübenin arkasına gittiği gün sona ermemişti. Keşfettikleri sonucunda oğlunu daha farklı görmeye başlamışsa, aralarındaki ilişkinin temelinde bir değişim olmamıştı. <i>Yoksa olmuş muydu? Hayır,</i> diye karar verdi Susan. Thomas hâlâ onun oğluydu ve Susan ona bakmakla sorumluydu. Bu koşullar altında görevini nasıl yerine getireceğini henüz çözememişti, ama tıpkı oğlu beyin felci geçirmiş ya da zihinsel özürlü bir şekilde doğmuş gibi, sorumluluk sorumluluktu.</p>
<p>Onunla konuşabilmek için kulaklıklarını çıkarmasını işaret etti, Thomas sekiz yaşındaki sıradan bir çocuğun isteksizliğiyle söylenileni yaptı. Susan içeri girdi, elindeki sepeti yere bıraktı ve kapıyı kapattı.</p>
<p>"Kulübenin arkasındaki ölü fareyi buldum," dedi sakin bir şekilde, "plastik kabm içine çivilediğin fareyi."</p>
<p>Thomas’ın nasıl bir tepki vereceğini bilmiyordu. Belki inkâr ederdi. Ya da öfkelenirdi. Yalan söylerdi. Ağlamasına bile hazırlıklıydı. Ama hiçbir tepki alamadı. Bir elini başını altına koymuş bir şekilde yatağında yatıyor, Susan’ın devam etmesini ve kayda değer bir şey söylemesini bekleyerek boş gözlerle annesine bakıyordu.</p>
<p>Hiçbir tepki göstermeyince, Susan konuşmaya devam etti. "Zavallı ve aciz hayvana işkence ettin ve onu öldürdün. Nedenini öğrenmek istiyorum."</p>
<p>Yüzünde hiçbir ifade belirmeyen TTıomas, Susan’a bakmaya devam etti.</p>
<p>"Sen hasta mısın, Thomas? Seni bir hastaneye mi yatırmalıyım? Yapmam gereken şey bu mu?"</p>
<p>Değişim olmadı. Yeşil gözleri ilgisizce bakmaya devam etti. Hissiz ve boş bakışları rahatsız ediciydi. Muhtemelen, şüphelerini onayladığı için, Thomas’ın tepkisizliği onu korkuttu. Susan onu tokatlamak istedi. Thomas’ı omuzlarından tutup suratında bir duygu, <i>herhangi bir duygu,</i> belirene kadar onu ileri geri sarsmak istedi. <i>"Böyle olduğu için lanet olsun sana! Beni bu duruma düşürdüğün için lanet olsun!"</i> diye bağırmak istedi. Ama bunun yerine sepeti aldı ve içindekileri yere döktü. Bu yaptığı anlamsız ve zavallıca bir hareketti.</p>
<p>"Beni dikkatle dinle," dedi Thomas’a. "Böyle bir şeyi bir daha görmezden gelmeyeceğim. Asla. Eğer bir problemin varsa, hakkından gelmen gerekiyor. Eğer bu amaçla yardım gerekiyorsa, yardım da bulurum. Ama önce istemen lazım. Bana, iyileşmek istediğini göstermen gerekiyor. Bu... bu sorumluluğu üstlenmelisin. Çünkü böyle gidersen, Thomas, sonun hiç iyi olmayacak. Emin olabilirsin."</p>
<p>Çocuk hiçbir şey söylemedi, ifadesinde de gözle görülür bir değişim olmadı. Arkasına döndü ve odadan çıktı. Oturma odasına gitmek için merdivenlerden indi, inerken neredeyse kendi ayağına takılıp düşecekti. Öylesine öfkeliydi ki neredeyse ağlayacaktı. Görüşü hafifçe buğulandı. Evden uzaklaşmak için yürüyüşe çıkma ihtiyacı hissederek</p>
<p>ön kapıya gitti. Ben, faturaları düzenlediği mutfaktan ona baktı.</p>
<p>"Sorun ne?" diye seslendi Susan’a.</p>
<p>"Hiçbir şey," dedi Susan. Oğulları hakkında Ben’e ilk defa yalan söylüyordu, ancak bu son olmayacaktı. "Yürüyüşe çıkıyorum."</p>
<p>"Eşlik etmemi ister misin?"</p>
<p><i>Ah, iyi niyetli Ben,</i> diye düşündü Susan öfkeyle kendi kendine. <i>Çok iyi niyetli ancak ihmalkâr.</i> Ben’i o konuma düşürmenin haksızlık olduğunu düşündü. <i>Nereden bilebilirdi ki?</i> Önerisini kabul etsem mi acaba? Ama eğer bunu yaparsa ağaç faresi ve oğullarının yeni hobisi hakkındaki her şeyi ona anlatacağını biliyordu. Şayet böyle yaparsa olayların kontrolünü kaybederdi ve henüz buna hazır değildi. Ben’i işin içine karıştıramazdı. Düşünmek ve neler olacağını görmek için zamana ihtiyacı vardı. Evet, bu korkunç bilgiyi bir süreliğine kendine saklayacaktı. En az değişime neden olacak eylem buymuş gibi görünüyordu ve o anda mantıklı geliyordu. Belki de mantıklı gelen tek şey buydu. O günlerde bu kararın gelecek yılların seyrini nasıl değiştireceğini ya da en basit kararların bazen en önemli kararlar olabileceğini bilmesine imkân yoktu.</p>
<p>"Hayır, teşekkürler," diye seslendi kocasına. "Bir süre kendimle baş başa kalmalıyım."</p>
<p>Tüm bunlar çok uzun zaman önce yaşanmış gibi geliyordu. Hayat, her zaman yaptığı gibi ilerlemiş ve Susan yıllar boyunca oğullarının büyümesini ve olgunlaşmasını izlemişti. Ağaç faresi olayından sonra yaklaşık iki sene boyunca, Susan Thomas’ın davranış biçimiyle ilgili benzer bir</p>
<p>kanıt bulamamış, söylediklerinin işe yaradığını, Thomas’ın bir şekilde iyileştiğini düşünmüştü. Thomas’ın onuncu yaş gününden kısa bir süre sonra, mahallelerindeki telgraf direklerine zımbalanmış ilanlar görmeye başlamıştı. <i>Kayıp kedi,</i> yazmışlardı huysuz görünümlü kedinin Bay Tibbs olduğunu belirterek. Karın bölgesinde geniş, beyaz bir çizgi bulunan, turuncu bir kediydi. <i>Bulana ödül verilecektir!</i> diye belirtmişlerdi ilanda ve iletişim kurulabilmesi için telefon numarası ve adres yazmışlardı. Adres, Susan’ın üç ev aşağısında yaşayan komşularına aitti.</p>
<p>İlanı okuduktan sonra yaptığı ilk şey, eve geri dönüp kulübenin arkasına bakmak olmuştu. Burada bir şey olacağını... <i>Ne</i> düşündüğünü tam olarak kendisi de bilmiyordu. Ancak tabii ki orada bir şey yoktu. O gece yemekte kayıp kedi ilanı gördüğünden bahsetmiş, herhangi bir tepki verecek mi diye göz ucuyla Thomas’ı izlemişti. Thomas onu duymamış gibi davranınca Susan az da olsa rahatladı. <i>Ya hiç iyileşmemişse?</i> diye şüphe etti. <i>Ya gitgide daha iyi olduğu şey, gerçek doğasını saklamaksa?</i></p>
<p>Birkaç gün geçti. O hafta sonu, Susan komşularma uğramaya karar verdi. O yaz katılmayı düşündüğü pasta süsleme kursuna komşusu Annie’nin de katılmak isteyip istemeyeceğini soracaktı. Bir süre konuştular ve artık gitmek üzereyken, Bay Tibbs ile ilgili ilanları fark ettiğini söyleyip, hayvanın bulunup bulunmadığını sordu.</p>
<p>"Hiçbir iz yok," diyerek başım iki yana salladı arkadaşı. "Her zaman dışarıda gezen bir kediydi. Arkadaki ormanlıkta gezmeyi seviyordu herhalde. Yakaladığı takdirde ne yapardı bilmiyorum ama kuşları kovalamayı da severdi.</p>
<p>Bazen, tüm geceyi dışarıda geçirirdi. Doğrusu pek de umursamadım." Susan’a gülümsedi. "Ancak her kahvaltı ve akşam yemeği vaktinde arka kapıda belirirdi. Yemek yemeyi severdi. Çoğu gece pencerenin parapetinde uyurdu." Kedinin yokluğunda ıssız ve boş pencere eşiğini işaret etti. "Sally çok üzgün. O kediyi gerçekten çok seviyordu."</p>
<p>"Geri gelecektir," diyerek onu teselli etti Susan, iyimser görünmeye çalışıyordu.</p>
<p>"Öyle umuyorum," diye cevapladı Annie. "Umarım araba falan çarpmamıştır. Eğer Sally yolda böyle bir şeyle karşılaşırsa, travma geçirmiş bir kızım olacak."</p>
<p>"Öyle düşünme," dedi Susan uzanıp arkadaşının elini sıkarken. "Kediler, her sorunun altından kalkan hayvanlardır. Tehlikeden nasıl uzak duracaklarmı da bilirler." Gülümsemeyi denedi ve neredeyse gerçekçi göründüğünü fark etti.</p>
<p>Eve geri dönünce, etrafa ikinci kez göz atmak için alet kulübesine gitti. Kulübenin kapısı, olması gerektiği gibi kilitliydi. Mutfaktan anahtarı aldı, asma kilidi çıkardı, kapıyı açtı ve içeri girdi. İçerideki hava durgundu ve yağ ile toprak karışımı bir kokusu vardı. Orada olmak, ağaç faresini bulduğu günü hatırlattı. Yeni kesilen çimler, çim biçme makinesinin tekerlerine yapışmıştı. İki yıl önce aldığı tarım toprağı çuvalları çoktan gitmişti. Onların yerinde, duvara yaslanmış bir şekilde duran bahçıvan küreği vardı. Ucu toprakla kaplıydı. Parmaklarını, küreğin ahşap sapında düşünceli bir şekilde gezdirdi. Kürek, tertipli kulübenin içinde olması gerektiği yerde değilmiş gibi görünen tek aletti. Tamamen iç güdülerine dayanarak küreği aldı, kulübeden çıktı ve evin arkasındaki ormanlık alana doğru yürüdü. Yeni kazılmış bir mezar bulmak yirmi dakikasını, içerideki bedeni çıkarmak ise iki dakikasını aldı. Sağ eli gayri ihtiyari pantolonunun arka cebine gitti, farkında olmadan aldığı siyah çöp poşetini çıkardı. Kulübeden poşet aldığını hatırlamıyordu ama öyle yaptığı açıkça ortadaydı. Neyle karşılaşacağını biliyor olmalıydı.</p>
<p>Bu defa hayvana ne yapıldığını hiç fark etmeden, bir önceki gibi iki tane poşetin içine koydu. Tekrar çöplüğe gitti ve ondan kurtuldu. Eve döndü, duş aldı ve yattı. Ben, bir buçuk saat sonra eve dönünce onu rüyasız uykusundan uyandırdı.</p>
<p>"İyi misin hayatım?" diye sordu Susan’ın saçlarını gözlerinin üstünden çekip, elinin tersiyle alnına dokunarak. "Uykunda terliyordun. Hasta mı oldun?"</p>
<p>"Hayır," dedi başını kaldırıp ona bakarak, düşünceleri hâlâ uykusuyla karışıyordu. <i>Ama oğlun hasta,</i> demeye niyetlendi, fakat bir kez daha söylememeye, onu bu işin dışında bırakmaya karar verdi. Sebebini yalnızca Tanrı biliyordu. "Sadece yorgunum," diye mırıldandı ve rahatsız edilerek içinden çıkarıldığı huzur veren hiçliğe geri dönmek için yatağm diğer tarafa doğru döndü.</p>
<p>BÖLÜM 6</p>
<p>Hayatta Kalma Koşulları</p>
<p>Mayıs ayının başlarıydı. Dr. Ben Stevenson koyu mavi renkli Honda'sını otoparka park etti ve motoru kapattı. Bitmek bilmeyen kış soğuğu iki hafta önce nihayet sona ermiş, yerini sıcak güneşe, çiçeklenen ağaçların renkli dokusuna ve yeni bir mevsime hazırlanan böceklerin çılgın telaşına bırakmıştı. Normalde bu hava, Ben’in Ohio'nun soğuk, amansız ve inatçı kış aylarında kötüye giden ruh halini aydınlatırdı. Bu yıl ise, mevsim değişimi yalnızca mağlubiyet hissini arttırmıştı. Ona hayatın devam ettiğini hatırlatmış ve yaralar ne kadar derin olursa olsun bir gün iyileşeceğini, mağlubiyetin, ne kadar acı verici olursa olsun, her yılın ardından yavaşça kaybolacağını ifade etmişti.</p>
<p>Arabadan çıkarak kapıyı kapattı, otoparktan geçtiği sırada arkasına baktı. Sivil bir polis arabasından onu gözetleyen yoktu. Takip etmeyi iki ay önce bırakmışlardı ve <i>bu bile</i> onu hüzünlendiriyordu. <i>Bu kadar çabuk mu vazgeçtiler, </i>diye merak etti, <i>belki de yardımı dokunabilecek daha fazla bilgiye sahip olmadığını düşünmüşlerdi...</i> Eğer ikinci seçenek geçerliyse, o zaman haklıydılar. Onlar gibi Ben’in de bilgisi yoktu, hem de hiç. <i>Takip ettikleri bazı ipuçları olmalı,</i> dedi kendi kendine. Olmak <i>zorundaydı.</i> Bir anne ve iki çocuğu, arkalarında hiçbir iz bırakmadan yeryüzünden silinmezdi. Öyle değil mi? Hayır. İlla ki bir şeyler oldu.</p>
<p>Ortalıktan kayboldukları gün, Ben, gözaltına alınmıştı. Sekiz saat boyunca aynı soruları yüzlerce farklı şekilde tekrar ve tekrar sorarak onu sorguya çekmiş, bir şey bilmediğine inanmayarak çelişkili ifadeler vermesi için onu zorlamışlardı. "Yani diyorsun ki," demişti Özel Ajan Culver, "kurbanların üzerindeki ısırık izlerini inceledin, fotoğraflarını çektin, dedektiflerle konuyu tartıştan ama oğlunun diş yapısıyla örtüştüğünü <i>hiç fark etmedin. Şu resimlere bir baki"</i> Masanın üzerine Ben’in evinde açıkça sergilenen çerçevelenmiş Thomas’ın fotoğraflarını fırlattı. "Tüm soruşturma boyunca odak noktamız olan, sol üst köpek dişiyle ilk azı dişi arasındaki boşluğu görmedin mi yani? <i>Bunu görmüyor musun?!"</i></p>
<p>Doğrusunu söylemek gerekirse, görmemişti. Daha açık söylemek gerekirse, her gün görmüştü, ama asla aradaki bağlantıyı kuramamıştı, kendisine asla bağlantı kurma <i>iznini vermemişti.</i> Tıp fakültesinde öğrenciyken, Ben’in hocalarından biri, soyadı Zaret olan bir cerrah, öğrencilerine sürekli "Gözler, zihnin bilmediği şeyleri göremezler," derdi. Başka bir deyişle, belli bir hastalık ihtimalini göz önünde bulundurmazsanız, gerçek semptom ve işaretleri asla göremezsiniz. "Onu burada görebilmem için," derdi kısa boylu cerrah işaret parmağını göz seviyesinde tutarak, "önce burada düşünmem lazım," deyip elini alnına götürerek cümlesini bitirirdi.</p>
<p>Ben, başını iki yana salladı. Görmemişti, görmek için kendisine izin vermemişti. Ama ya görebilseydi? Çok geç olmadan olaya müdahale edebilir miydi? Peki ya Susan?</p>
<p>Ne zamandan beri, ne kadarını biliyordu? Neden bildiklerini Ben'le paylaşmamıştı? Ve daha önemlisi, neden bunu durdurmak için hiçbir şey yapmamıştı? Kendine her şeyden çok sorduğu soruysa şuydu: Neden kaçmayı tercih etmişti?</p>
<p>Belki de tüm bu süreç boyunca söylemeye çalışmıştı, ama Ben onu hiç dinlememişti. Yaptıkları konuşmalardan aklında kalmış olan bazı şeyleri anımsıyordu.</p>
<p>"<i>Thomas'ırı o kızla birlikte olmaması gerektiğini düşünüyorum. Bir şekilde en sonunda onu incitecek."</i></p>
<p><i>"Bu konuda neden onunla konuşmuyorsun?"</i></p>
<p><i>"Bu çocukların hayatlarını güvence altına alabilmek için almaya hazır olduğum,</i> hatta aldığım, <i>önlemler konusunda hiçbir fikrin yok... Onlar için her şeyi,</i> her şeyi, <i>yaparım."</i></p>
<p><i>“Annem herkesin affedilmeyi hak ettiğini söylüyor. Birbirimizi yargılamak bize düşmezmiş. Tanrı’nın bileceği bir işmiş."</i></p>
<p><i>"Birbirimize göz kulak olmalıyız. Tıpkı her zaman yaptığımız gibi."</i></p>
<p><i>"Onu kaybetmek istemiyorum."</i></p>
<p>Ben, ilk cinayetin ardından karısından çocukları bir süre başka bir yere götürmeyi istediğini, neredeyse yalvardığını hatırladı. En önemli şeyin onların güvenliği olduğunu savunmuştu.</p>
<p><a id="bookmark0"><sup></sup></a><a href="#footnote1">1</a></p>
<p><sup></sup> ABD’de tutuklanan ya da sorgulanacak kimselere, gerekli işlem yapılmadan önce okunması zorunlu olan haklar.</p>
</body>
</html>