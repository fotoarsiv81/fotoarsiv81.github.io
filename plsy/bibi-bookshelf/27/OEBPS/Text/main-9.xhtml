<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre5"><a id="bookmark0" class="calibre9"></a><span class="calibre6">Bölüm 22</span></h1>

  <p class="calibre3">"Tahminim şantaj," dedim. Evet, öyle dedim. Minibüsün ortasına bomba düşmedi ama. Koltukların arasında Ramazan topu gümlemedi. Şampanya açılmadı. Kurusıkı mermiler atılmadı havaya. Balonlar patlatılmadı. Reklamcı arkadaşımın minibüsünün benim dışımdaki altı yolcusu sanki akşama gideceğimiz filmin konusuna ilişkin bir şey söyleminim gibi karşıladı açıklamamı. Minibüsün kliması ateşlenmeye niyetli birini anında soğutacak kadar güçlü üfürüyordu belki. Serra Çolak'ın kaşı kalktı biraz. Bir şey söylesem de olur söylemesem de der gibi duruyordu. Kimsenin şaşkınlık oyunu oynamaması iyi haber dedim kendi kendime. Hiçbiri beni enayi yerine koymaya girişmedi.</p>

  <p class="calibre3">Kemal Çakır'ı kimin öldürmüş olabileceğini konuşmaya sıra gelirse de aynı tavrı gösterecekler mi diye merak ettim sonra. İnsanların neyi ciddiye alıp neyi almayacaklarını kestirmek zordu. Şantajı doğal karşılayan biri cinayeti de aynı doğallıkla sindirebilirdi belki. Belki de değil. Belki sindirmeyecek birileri vardı. Göreceğiz dedim kendi kendime. Serra Çolak tutamadı kendini ama.</p>

  <p class="calibre3">"Kim kime şantaj yapmış peki?" dedi son derece sakin bir sesle. "Onu da bir lütfedin ama, annadın mı?"</p>

  <p class="calibre3">Bir sürü göz bana baktı. Vereceğim cevabı bilip bilmediklerini umursamadım konuşurken.</p>

  <p class="calibre3">"Şantajı yapan Kemal Bey'di," dedim. "Çek şantajın karşılığı olarak verilmişti."</p>

  <p class="calibre3">Serra Çolak bu bilgi onun için hiç önemli değilmiş gibi yüzünü buruşturdu.</p>

  <p class="calibre3">"Niye yapsın bunu?" dedi. "Adamın kocaman bir galerisi var. Pahalı pahalı arabalar Serdar'dan öğrendiğime göre. Neden yapsın?"</p>

  <p class="calibre3">"İşleri pek yolunda gitmiyordu ama," dedim. "Kriz var Onun sattığı türden arabalara binenler yenisini almak buyana, elinde-kileri çıkarmaya bakıyorlar."</p>

  <p class="calibre3">"Kriz hep var annadın mı," dedi Serra Çolak. "Burası Türkiye."</p>

  <p class="calibre3">"Ekonominin durumunu tartışmaya gerek yok," dedim kafamla minibüsün arka sırasına işaret ederek. "Çakır Otomotiv'de işlerin nasıl gittiğini bilen biri var aramızda. O söylesin."</p>

  <p class="calibre3">"Remzi Bey haklı," dedi Selma Karaca. "Çok parlak değildi durum."</p>

  <p class="calibre3">"Belki daha da fenaydı," dedim. "Üst üste icra emirleri geliyordu. Bayağı asap bozucu olmalı. Gördüm onları."</p>

  <p class="calibre3">"Evet," dedi Selma Karaca. Sustu sonra. Sanki çok konuşursa istemediği şeyleri de söylemek zorunda kalacakmış gibi.</p>

  <p class="calibre3">Serra Çolak bir şey söylemek ister gibi ağzını açtı. Söyleyemedi ama. Minibüsün ön taraflarından bir melodi yükseldi. Close Encounters of the Third Kind filminde dünya dışı varlıklarla haberleşmek için kullanılan fadolasollafa nota dizisi tınladı küçük uzayımızın içinde. Söylenebilecek en önemli şey birazdan söylenecekmiş gibi sustuk.</p>

  <p class="calibre3">"Pardon," dedi reklamcı arkadaşım. Yan gözümle ona baktım. Ceketinin cebine uzandı. Cebinden kallavi bir cep telefonu çıkardı. Konuşma ya da her türlü haberleşmeyi becerebilen cinsten yeni modellerden. Kulağına götürdü. Hepimiz dinledik ne diyecek diye.</p>

  <p class="calibre3">"Efendim," dedi. Bir süre dinledi. Hâlâ yandan bakıyordum, yüzündeki gevşemeyi gördüm.</p>

  <p class="calibre3">"Evet," dedi sonra. "Oralardayız. Evet, alabilirim. AKM'nın önünden. On beş yirmi dakika sonra sanırım. Trafiğe bağlı. Tamam."</p>

  <p class="calibre3">Reklamcı arkadaşım konuşurken dışarıya göz attım. Hilton Ote-li'nin hizasındaydık. Ortalık taksiden geçilmiyordu. Telefonu yeniden cebine koyarken bir yandan da benim olduğum tarafa baktı. Gözlerimin üstünde olduğunu görünce bana da gülümsedi.</p>

  <p class="calibre3">"Pardon," dedi tekrar. "Sürpriz."</p>

  <p class="calibre3">Ben önüme döndüm. Serra Çolak'ın tarafına baktım. Devam dedim içimden. "Bir şey söyleyecektiniz."</p>

  <p class="calibre3">Sesim tahminimden daha gür çıktı. Serra Çolak sorgulanıyormuş gibi hissetti galiba kendisini bir an, sonra aştı bu duyguyu.</p>

  <p class="calibre3">O zaman işiniz kolay diye düşünüyorum annadın mı," dedi. "Bizim galerici kime şantaj yapıyorsa katili de odur."</p>

  <p class="calibre3">"Aklımdan geçti bu ama şart değil. Adam..." Sonra ekledim. "Adam ya da kadın, şantaja maruz kalan kimse, parayı ödedi. Üstüne bir de neden öldürsün?"</p>

  <p class="calibre3">"Doğru," dedi Serra Çolak. "Ben olsam ben de öldürmem. Manyak mıyım? Hadi ödemesem neyse, annadın mı." ?Serdar Kara yalnızca menajerinin kafasının çalışmadığını göstermeye niyetlendi.</p>

  <p class="calibre3">"Çekle ödenir mi şantaj parası?" dedi. "İşler tersine dönerse izi sürülemez mi kolaylıkla?"</p>

  <p class="calibre3">Ondan başka da kafası çalışanlar vardı ortalıkta. Ya da öyle umuyordum.</p>

  <p class="calibre3">"Kim söyledi çekin şantaj karşılığı yazıldığını?" dedim kendi kendimle çeliştiğimin farkında olduğumu gösteren bir ses tonuyla. "Çekteki para satılan bir otomobilin karşılığı. Belki biraz kazıklanmış alıcı ama o kadar da olur. Serbest piyasa ekonomisi... "</p>

  <p class="calibre3">"Bir hayli kazıklanmış," dedi Selma Karaca. Yüzünde çok küçük bir gülümseme vardı.</p>

  <p class="calibre3">“Bir hayli," dedim başımla onaylayarak. "Tıpkı senin beni kazıkladığın gibi..." ?"Ne?" dedi Selma Karaca.</p>

  <p class="calibre3">"Benim evde ve sonrasında anlattığın her şeyin yarısından fazlası palavraydı," dedim.</p>

  <p class="calibre3">"Ne?" dedi tekrar. Gözlerinde ne yapmak istediğimi olarak anlayamamanın verdiği bir kuşku gölgesi vardı Koltuğunda öne doğru eğildi biraz. Serra Çolak dönüp ona baktı.</p>

  <p class="calibre3">Ben minibüsün içindeki herkese konuştum. El hareketlerimle yardım ettim kendime.</p>

  <p class="calibre3">"Bu küçük hanımı dün akşamüstü benim evde buldum " dedim. "İzinsiz girdiğini söylemeye gerek yok. Evde ve dışarda biraz konuştuk. Konuşmadan önce küçük bir numara çekti bana ama yaşımı hesaba katmadığı için çalışmadı numarası Ne olduğunu sormayın. Detektif filmlerinde görmüşsünüzdür benzerlerini."</p>

  <p class="calibre3">Serra Çolak kocaman bir kahkaha attı. Şuh bir kahkaha Sonra bir cenaze sonrası ciddi şeyler konuştuğumuzu hatırlamış gibi kesti gülmesini. Hülya Yaman sanki başka bir filmden buraya düşmüş, ne olduğunu anlamıyormuş gibi duruyordu. Nazan Akdoğan önüne baktı.</p>

  <p class="calibre3">Devam ettim. Sanki yalnızca bir tek kişiye konuşuyormuş gibiydim bu kez.</p>

  <p class="calibre3">"Bu işe bulaştığımdan beri salak gibi davranıyordum," dedim. "Kime ne sorsam doğru dürüst bir şey öğrenemiyordum. Şunu iyi bilirim. Benim işimde, sorduğun bir soruya aldığın cevap doğru da olabilir yalan da. Önemli değil. Seni bir sonraki soruya götürür her ikisi de. Sorular ve cevaplar. Birbirini tamamlar. İlla doğru olması şart değil. Soruların da cevapların da."</p>

  <p class="calibre3">Reklamcı arkadaşım kendini tutamadı, lafa girdi. İki eli direksiyondaydı sanıyorum ama.</p>

  <p class="calibre3">"Tıpkı bizim işe benziyor söylediğin," dedi sesinde bir gülümsemeyle. "Müşterinin duymak istediğini söyleriz, sonra bildiğimizi yaparız. Bunu daha önce fark etmemiştim."</p>

  <p class="calibre3">"Belki" diye cevap verdim kafamı arkaya çevirmeden. "Selma Karacamın sözünü ettiğim girişimini yemeyince uzun zamandır yaşamadığım bir güven duygusu geldi üstüme. Ondan sonra doğruyu söyler diye düşündüm. Yanılmışım."</p>

  <p class="calibre3">“Dedim ya yendim sizi?" dedi Selma Karaca, “Hangisinden başlayayım?" dedim. Serra Çolak heyecanla atıldı.</p>

  <p class="calibre3">“Başla bir yerinden annadın mı," dedi. "Vallahi heyecanlandım annadın mı,"</p>

  <p class="calibre3">“Evimin anahtarım Hülya Hanım'dan aldığını söylediğinde inandım sana mesela," dedim. "Kafam çok karıştı ama inandım sana."</p>

  <p class="calibre3">"Ben kimseye..." diye bağırdı Hülya Yaman oturduğu yerden. Devamını getirmesine gerek yokmuş gibi sustu sonra. Konuşulanları dinlemiyormuş gibi duruşu yanıltıcıymış demek ki dedim içimden.</p>

  <p class="calibre3">"Biliyorum," dedim. "O sıra yakında oturan, evi boşalttığımı bilen, penceremde asılı bezdeki komşu emlakçıdan evin anahtarını alabilecek tek kadının siz olduğunuzu düşünüyordum"</p>

  <p class="calibre3">Hülya Yaman kardeşine baktı. Sanki bakmaktan başka çaresi olmadığı için bakıyormuş gibi.</p>

  <p class="calibre3">"Evet," dedim. "Komşu olduğumuz birisi daha olduğunu çok sonra öğrendim. Bir sürü yanlışımdan en önemlisi belki. İlk görüştüğümüzde sormalıydım nerede oturduğunu." Asuman Yaman sesini çıkarmadı. Önüne bakıyor gibi yaptı. Söz kendisine gelirse ne söyleyebileceğini düşünüyordu sanki.</p>

  <p class="calibre3">Selma Karaca'ya döndüm. “Seni yollayan Hülya Hanım değildi," dedim. "Asuman'dı. Doğrusu o zaman kafam gerçekten iyi karışmıştı. Çeki yerine koymam için bana veren kadın neden gelip evime saklasın? Zaman akışı da uymuyordu üstelik. Kendime çok güvendim, uyanamadım."</p>

  <p class="calibre3">"Başka?" dedi Selma Karaca. Kışkırtıyordu sanki. ?Evime bir şey almaya gelmedin," dedim. "Bir şey bırakmaya geldin."</p>

  <p class="calibre3">Hülya Yaman telaşla sordu. Hakiki bir telaşla, “Neyi bırakmaya?"</p>

  <p class="calibre3">"Kemal Bey'i sizin öldürdüğünüzü düşünenlere kızmakta haklıydınız belki," dedim. "Ya polise cinayete benim de kan tığımı üfürmek isteyenlere ne diyeceksiniz?"</p>

  <p class="calibre3">"Ne diyorsunuz Remzi Bey," dedi.</p>

  <p class="calibre3">"Eve ziyaretinin esas amacı çeki almak değildi," dedim "Bunu bırakmaktı."</p>

  <p class="calibre3">Elimi ceketimin, tiril tiril ince kumaştan açık mavi ceketimin iç cebine doğru götürürken altı çift göz beni izledi. Sanki ağır gösterim bir planın kahramanı gibi hissettim kendimi Kimse sesini çıkarmadı. Gözleri elimi izledi bir tek. İçerde çok tutmadım, avcumda tuttuğum şeyle birlikte hızla geri çıkardım.</p>

  <p class="calibre3">Avcumu açtım sonra. Herkes görsün diye biraz yukarda tuttum.</p>

  <p class="calibre3">"Buyurun buradan yakın," dedi Serra Çolak. Kibrit kutusunun yarısından küçük siyah şeyi başparmağımla işaretparmağım arasında tuttum. Vapur güvertesinde satış yapan pazarlamacılar gibi sağa sola çevirdim.</p>

  <p class="calibre3">Selma Karaca içini çekti.</p>

  <p class="calibre3">Nazan Akdoğan bir ona bir annesine baktı.</p>

  <p class="calibre3">Asuman Yaman elini alnına vurdu en güvendiği santrfor gol kaçırmışçasına.</p>

  <p class="calibre3">Reklamcı arkadaşım hafifçe gaz verdi minibüse. Bu kez kimi solladığına bakmadım.</p>

  <p class="calibre3">"Aaa," dedi Serdar Kara. "Hafıza kartı lan bu. Fotoğraf makinesi için."</p>

  <p class="calibre3">"Evet," dedim. "Cep telefonlarında da kullanılıyor. Evimde kalan tek eşyanın altında duruyordu. Bir daha beni hiç aramayacağını düşündüğüm birisi beni aramasaydı, bulamayacaktım büyük ihtimalle."</p>

  <p class="calibre3">"Eee?" dedi Hülya Yaman.</p>

  <p class="calibre3">"İçinde benim şu meşhur çeki taşıyan zarfı Çakır Otomotiv'in patron masasının en alt çekmecesine boca ederken çekilmiş fotoğrafım var sanıyorum. Bakmaya fırsatım olmadı ama yüzde bir milyon öyle."</p>

  <p class="calibre3">“Kim çekti o fotoğrafı?" dedi Serra Çolak gerçek bir merak çoşkusuyla. "Bu kadar önemliyse..." Selma Karaca elini kaldırdı. Konuşmadı ama. “Ama neden?" dedi Serra Çolak. Buna ben cevap verdim.</p>

  <p class="calibre3">"Asuman hakkı olduğunu düşündüğü çekin geriye gelme ihtimaline karşı Selma'yı alerte etmişti. Haber versin diye. Gidip el koymak için. Selma haber verdi de. Bu arada telefonunun kamerasını da kullandı. Beni çeki bıraktığım için, Serdar Kara'yı meşhur olduğu için çekti."</p>

  <p class="calibre3">"Sizin çeki bıraktığınızı nerden anladı?" dedi Serra Çolak.</p>

  <p class="calibre3">Philip Marlowe'un ruhu yanımda olduğu için teşekkür ettim içimden ona.</p>

  <p class="calibre3">“O gün galeriye gelenler arasında bir tek ben oturdum patronunun masasına da ondan," dedim.</p>

  <p class="calibre3">Selma Karaca başını salladı. Kaldırdığında bana bakışında bir miktar hayranlık vardı galiba, emin değilim. Devam ettim.</p>

  <p class="calibre3">"Sonra iş karışınca fotoğrafın başka bir işe daha yarayacağı aklına geldi Asuman'ın. Beni devreden çıkarmaya yarayabilirdi o fotoğraf..."</p>

  <p class="calibre3">“Hiçbir şey anlamadım," dedi Hülya Yaman. "Bir fotoğraf bunu nasıl becerebilir."</p>

  <p class="calibre3">“Dün sizi almaya ikinci kez gelen polisler, bence sonra bir de benim eve ziyarette bulundular," dedim. "Kendilerine telefonla bildirilen yerde bulmak için kartı. Önceliği size vermeleri doğal. Kart bir yere kaçamazdı. Kaçtı ama." “Orospu!" diye bağırdı arkadan Selma Karaca ön tarafa doğru. "Orospu. Polisi falan söylememiştin. Allah belanı versin."</p>

  <p class="calibre3">Asuman Yaman geriye dönüp Selma Karaca'ya baktı. Bir şey söylemedi ama. Dudağı incelmişti, jilet gibi olmuştu. Sonra bana döndü.</p>

  <p class="calibre3">“Çok talihliymişsiniz," dedi. "Bu kız da gördüğüm sekreterlerin en aptalı. Kovala dedim elli kere Kemal'e, dinlemedi beni."</p>

  <p class="calibre3">"Öyle deme," dedim. "Haksızlık olur. Halıyı kurcalarken çektiği numara muhteşemdi. Çok inandırıcı. Zarfın içinde ne olduğunu bilmediğine beni inandırması da." "Özür dilerim Remzi Bey," dedi Selma Karaca. "Ben yalnızca biraz para kazanmak istemiştim."</p>

  <p class="calibre3">"Biliyorum," dedim. "Çeki kendisi bozdurmak istemedi Sen, ya da daha iyisi, tanıdığın biri bozdurabilirdi. Komisyonunu verecekti sana. Hafıza kartı da yanında bonus."</p>

  <p class="calibre3">"Nah verirdi annadın mı?" dedi arkadan Serra Çolak.</p>

  <p class="calibre3">Doğru olabilir dedim içimden.</p>

  <p class="calibre3">"Tuvalette zarfı açıp çeke baktın," dedim. "Miktar gözünü korkutmuş olmalı. Ben de salaklığımla seni yönlendirdim. Tercihin hafıza kartı oldu. İşin yarısını yapmak tümünü yapamamaktan iyi geldi sana."</p>

  <p class="calibre3">Selma Karacamın gözlerindeki hayranlığın dozu biraz daha arttı. Ya da bana öyle geldi.</p>

  <p class="calibre3">"Bütün bunları sen mi yaptın Asuman?" dedi Hülya Yaman bütünüyle süngüsü düşmüş bir sesle. "İnanamıyorum. İnanamıyorum duyduklarıma."</p>

  <p class="calibre3">"Benim hakkımdı o para," dedi Asuman Yaman. Hemen peşinden ekledi. "Hem senin konuşmaya hiç hakkın yok ablacığım. Asıl sen düşmedin mi peşine ilk olarak?"</p>

  <p class="calibre3">Tam o sırada durduk. Surp Agop Hastanesi'nin cadde tarafındaki kapısının biraz ilerisinde. Dönüp bakmadan anladım kırmızı ışıkta olduğumuzu. Hülya Yaman'a bakıyordum çünkü. Hemen cevap vermedi. Hâlâ elindeki mendilin uçlarını düğümler gibi bir hareket yaptı yarı bilinçsizce.</p>

  <p class="calibre3">"Evet," dedi sonra sanki dudaklarının arasından. "Keşke..."</p>

  <p class="calibre3">Profilinden görüyordum onu. Başörtüsünün yüzünü sınırlayan kenarının yakınından aşağıya iki damla gözyaşı indi ağır ağır. Silmeye teşebbüs etmedi. Onun tarafında üstü açık bir</p>

  <p class="calibre3">Mercedes'in yeşili bekleyenlere yanaşıp durduğunu gördüm. İçinde iki genç kadın vardı. Yolcu tarafında oturan başına bir bandana bağlamıştı. Altından simsiyah saçları fışkırıyordu</p>

  <p class="calibre3">Moda bir bluz giymiş olmalıydı, omuzları çıplaktı. Bizim durmadığımız bir müzik parçasına uymuş indirip kaldırıyordu başını. Direksiyondakine bakmıyordu.</p>

  <p class="calibre3">Gözlerimi yanımdakine odakladım yeniden. Minibüs yolculuğumuzun yeni bir safhası başlıyor dedim içimden. Bekle benimle birlikte geride kalan minibüs ahalisi de bekledi, gözünde yaşlar olan bir kadın hâlâ etkileyiciydi canına yandığımın yirmi birinci yüzyıl Türkiye'sinde. Çok bekletmedi bizi Hülya Yaman.</p>

  <p class="calibre3">"Biliyorum," dedi gözlerini minibüsün döşemesinden kaldırmadan. "Biliyorum. Benim açgözlülüğüm başlattı her şeyi dedi çaresizliğim." “Anne!" dedi Nazan Akdoğan aynı lafı ilk söyleyişinden daha anlayışlı olmaya çalışan bir sesle, Hülya Yaman kızını umursamadı.</p>

  <p class="calibre3">“Kızmıştım," dedi. "Çok kızmıştım Kemal'e. Yaptığı şeyin iyi olmadığını o da biliyordu ben de. Tartıştık. Vazgeçmedi." Asuman Yaman bunları dinlemeye neden mecbur olduğunu anlamı-yormuş gibi hareketlendi koltuğunda. Reklamcı arkadaşım o sırada hareket etti. İçinde iki kadının olduğu Mercedes asfaltı cayırdatarak atıldı ileriye. “Anne, gerek yok," dedi Nazan Akdoğan. Annesi ona bakmadan devam etti.</p>

  <p class="calibre3">“Var, var," dedi Hülya Yaman. "Ruzi mahşer'in öte dünyalar kurulacağını sanırdım hep. Demek ki insan kaçamıyor, Kemal’im meleklere hesap veriyor şimdi. Ben de size vereyim de bitsin. Bitsin."</p>

  <p class="calibre3">Benim dışımda herkes önüne baktı.</p>

  <p class="calibre3">“Benim açımdan bu minibüste konuşulanların hepsi burada kalacak," dedim. "Aynı şeyin herkes için geçerli olacağını umuyorum. Bunun için nedenler var, biliyorum." “Öyle mi?" dedi Hülya Yaman benden çok diğerlerinin onay ya da itirazını bekler gibi. Hiç kimseden ses çıkmadı. “O zaman neden uğraşıyorsunuz bu kadar Remzi Bey?" eliyle minibüsün içini göstererek.</p>

  <p class="calibre3">"İki tane cevabı var," dedim. "Madem sordunuz. Birincisi Kemal Çakır'ı tanımam hiç ama sevmiştim. Ona bir borcum olduğunu düşünüyorum."</p>

  <p class="calibre3">"Katilini polise verince borcunuz silinecek mi?" dedi.</p>

  <p class="calibre3">"Katilini polise vermek umurumda değil," dedim. "Kötüsü gelirse polise verilecek cevaplarımın sağlam olmasını isterim, o ayrı. Esas neden yalnızca camları dışardan silen birisi olmadığımı hissetmek istemem. Bu benim için de yeni bir şey ama birisinin umurunda olduğunu öbür taraftan görür gibime geliyor."</p>

  <p class="calibre3">"Benim umursamadığımı mı zannediyorsunuz?" dedi.</p>

  <p class="calibre3">"Hayır ama," dedim. "Kemal Bey'in öldürülmesini sizin için yaptığım şeyin tetiklediğini de hiç unutmuyorum."</p>

  <p class="calibre3">"In ını ınnn," dedi Serdar Kara bir kez daha. Minibüsün içinde sessiz bir kızgınlık dalgasının dolaştığını hissettim. Serra Çolak, "hışşt" dedi müşterisine.</p>

  <p class="calibre3">"Doğru," dedi Hülya Yaman.</p>

  <p class="calibre3">Demir tavında dövülür dedim içimden.</p>

  <p class="calibre3">"Zarfı almaya Kemal Bey'le tartıştığınız için mi karar verdiniz?" dedim.</p>

  <p class="calibre3">"Evet," dedi Hülya Yaman. "Hem yaptığı iş yüzünden hem de şimdi söylemek istemediğim bir şey yüzünden çok kızmıştım. Ayrılacağını söyledi. Nazan'la ortada kalmak istemedim. İllegal bir şey olduğu için dava mava edemez dedim."</p>

  <p class="calibre3">"Çaktırmadan aldınız," dedim.</p>

  <p class="calibre3">"Ben almadım," dedi. "Nazan'ı gönderdim. Ben nasıl gideyim öyle kavga ettikten sonra. Nazan'ı severdi."</p>

  <p class="calibre3">"Bana o gün ikinci kez gidemem demiştiniz?" dedim.</p>

  <p class="calibre3">Bunca şeyin arasında o küçük ayrıntıyı nasıl hatırladığımı sorar gibi baktı yüzüme. Donuk bakışlarla cevap verdim. Bekledim.</p>

  <p class="calibre3">"Sizinle bismillah konuşurken kızımı karıştırmayayım istemiştim," dedi. "Ona farklı gözle..."</p>

  <p class="calibre3">Sorumun önemli olmadığını belli etmek için sözünü kestim.</p>

  <p class="calibre3">"Eve getirince çek olduğunu gördünüz," dedim. "Bu işi karıştırdı."</p>

  <p class="calibre3">“Evet," dedi Hülya Yaman. "Kemal parayı aldığını söyledi ama ben nakit sanmıştım. Zarfı öyle incecik gördüğümde... Çeki ben bozduramazdım. Üstelik yaptığımdan utanmaya da başlamıştım doğrusu."</p>

  <p class="calibre3">"Bana geldiniz," dedim.</p>

  <p class="calibre3">"Evet," dedi Hülya Yaman. "Onu daha fazla kızdırmadan yerine koymak istedim. Belki başka bir çözüm bulurduk. Konuşurduk. Anlaşırdık."</p>

  <p class="calibre3">“Ama izin vermediler buna," dedim.</p>

  <p class="calibre3">Hülya Yaman mendiliyle gözünden inme eğilimindeki yaşı sildi. Tuttu kendini sonra.</p>

  <p class="calibre3">"Evet," dedi. "Kemal ölünce iyice ortada kaldığımızı hissettim. Tekrar almanızı istedim sizden zarfı. Başladığım şeyi bitireyim dedim. Çarem yoktu."</p>

  <p class="calibre3">"Ama zarf uçmuştu," dedim.</p>

  <p class="calibre3">"İşte şimdi filmi başa sardık, annadın mı," dedi Serra Çolak. "Dön baba dönelim."</p>

  <p class="calibre3">Minibüsümüz Talimhane yönüne saptı önündeki araçların gitmesine izin verdiği hızı hiç zorlamadan. Saatte on kilometrenin altında yani.</p>

  <p class="calibre3">"Evet," dedim sonra ne diyeceğini merak ederek. "Başa döndük dediğiniz gibi."</p>

  <p class="calibre3">Bekledim.</p>

  <p class="calibre3">Ağzını açmadan önce derin bir nefes aldı Serra Çolak. Bu kez ellerini işin içine katarak konuştu. Önündeki koltukların arasından görüyordum kıpırdanışlarını.</p>

  <p class="calibre3">"Remzi Bey," dedi. "Gördüğüm en kötü detektifsiniz, filmler dahil. Romanları bilmem. Deminden beri insanlar kendiliklerinden anlatıp duruyorlar annadın mı. Bir televizyon Programının moderatörü gibisiniz. Söz verip duruyorsunuz. Bir ona, bir ona. Sizde tık yok. Ne bir tahlil, ne bir akıl yürütme, ne bir... Oysa..."</p>

  <p class="calibre3">Durakladı.</p>

  <p class="calibre3">"Oysa?" dedim. Dudaklarımdaki gülümseme başlangıcını gelişmeden engelledim.</p>

  <p class="calibre3">"Oysa," dedi. "Asıl olanın biraz önce ebediyete naklettiğimiz beyefendinin katilinin kim olduğunu ortaya çıkarmak olduğunu sanırdım hep. Her ne kadar demin polise teslim etmenin umurunuzda olmadığını söyleseniz bile."</p>

  <p class="calibre3">"Kemal Çakır'ın katilinin kim olduğunu bilmiyorum," dedim. "Bulacağıma ilişkin büyük bir umudum da yok."</p>

  <p class="calibre3">Hülya Yaman bana baktı. Nazan Akdoğan bana baktı. Asuman Yaman bana baktı. Selma Karaca bana baktı. Serdar Kara bana baktı. Reklamcı arkadaşım bile bana baktı. Yani öyle sanıyorum.</p>

  <p class="calibre3">Serra Çolak sindirmeye çalıştı cevabımı. Ellerinin kımıltısı durdu konuşmadan önce.</p>

  <p class="calibre3">"O zaman," dedi. "Taksim'e geldik annadın mı. Değerli şoförümüze bir söyleseniz de müsait bir yerde insek biz."</p>

  <p class="calibre3">"Emriniz olur annadın mı," dedim. "Ama sizinle ilgili noktaya dokunmadık henüz. Şimdi size 'gelmek' üzereydim. Yanınızdaki beyefendiyle. Söz almadan inmek ister misiniz gerçekten?"</p>

  <p class="calibre3">"Bizimle ilgili ne varmış?" dedi. "Yüzünü bile görmedim o Kemal Çakır'ın. Bu da bir araba alma hevesindeydi, bir iki kere uğradı. Ne alakamız var bizim cinayetle falan?"</p>

  <p class="calibre3">"Yani inmiyorsunuz?" dedim.</p>

  <p class="calibre3">Cevap vermedi Serra Çolak. Serdar Kara koltuğunda huzursuzca kımıldandı. Nazan Akdoğan koltuğunda büzüldü biraz. Reklamcı arkadaşımın minibüsü hareket edemiyordu. Elektrik idaresinin hizasındaydık.</p>

  <p class="calibre3">Bu sefer Sam Spade'in ruhunu çağırdım yardıma içimden.</p>

  <p class="calibre3">"Sizinle işyerinizdeki anlaşmamızı bozmayacağım," dedim. "Ne burada ne başka bir yerde. Ama her şeyi yerli yerine oturtabil-memiz için biraz konuşmamız gerek."</p>

  <p class="calibre3">"Konuş o zaman," dedi.</p>

  <p class="calibre3">"Hülya Hanım'ın Kemal Bey'le ayrılık kararına falan varan kavgasını tetikleyen şeyin biraz da sizin Nuri Alço dümeni olduğunu düşünüyorum," dedim.</p>

  <p class="calibre3">Hülya Yaman panikle atıldı. “Remzi Bey. Lütfen," dedi.</p>

  <p class="calibre3">Kızı biraz daha büzüldü koltuğunda. İkisine birden 'sakin olun, problem yok' işareti yaptım iki elimle. Başımı sallayarak destekledim bu hareketimi. Sonra devam ettim. “Serdar'la Nazan, Çakır Otomotiv'de tanışmışlardı. Seninle cip mip bir şey bakarken. Doğru mu?" Serdar Kara başını salladı. Nazan Akdoğan kımıldamadı. “Nuri Alço dümeni için biçilmiş kaftandı kız," dedim.</p>

  <p class="calibre3">"Serdar üzerinde çalışmaya başladı. Doğru mu?" Serdar Kara bir kez daha salladı başını.</p>

  <p class="calibre3">Reklamcı arkadaşımın minibüsü hareket etti. Bir iki korna aracılığıyla yeni yapılan otoparkın yanından geçtik, Tarlabaşı Bulva-rı'na fışkırmak için kırmızı ışıkta bekleyen araçların arasına takıldık. Ben son sorumu ne kadar usturuplu bir hale sokabilirim diye düşünüyordum. “Nazan'ı etkilemek için şarkıcılık yetmedi belki," dedim. "İlave hava atmak için başka şeyler de söyledi."</p>

  <p class="calibre3">Serdar Kara başını sallamadı. Kaşlarını çatmıştı neler söylemiş olabileceğini hatırlamak için sanki. Serra Çolak'ın gözleri parladı.</p>

  <p class="calibre3">Koltuğuma yaslandım. Kollarımı kavuşturdum.</p>

  <p class="calibre3">"Bu kadar," dedim. "Taksim'e geldik. Dilediğiniz yerde inebilirsiniz." "Bu kadar mı" dedi Serra Çolak. "Bu kadar," dedim. Katil?" dedi. "Ciddi misiniz?"</p>

  <p class="calibre3">Nerden bileyim katilin kim olduğunu?" dedim. "Belki çekten televizyonda dedikleri gibi bir alacak verecek meselesidir. Adamlarla arabada konuşmaya çıkmışlardır. Tartışma koyulmuştur. Hakaret falan... Polis bulur nasıl olsa. Bakarsın birisi ihbar eder."</p>

  <p class="calibre3">Minibüsün içinde hakiki bir sessizlik oldu. Serra Çolak pusmuş-tu. İlerliyorduk ama. Ağır ağır, kesik kesik. Şımarık bir ambulans sireni eşliğinde.</p>

  <p class="calibre3">"Yenilgiyi kabul ediyorsunuz yani," dedi Serra Çolak "Başından beri yeniktim," dedim. "Anladım," dedi.</p>

  <p class="calibre3">Metro girişinin tam önündeki ışık yeşil yanıyordu. Bir siyah taksiyle birlikte ilerledik. The Marmara Otelimin önündeki turist otobüslerinin yanından geçtik. Oturduğum yerden tinerci kılıklı birinin bir kadının çantasını kaptığını gördüm. Bizimle paralel koştu elinde çantayla. Kadın arkasından bağırıyordu galiba. Biz sola döndük, kapkaççı Gümüşsuyu'na doğru yokuş aşağı hızlandı. Peşinden kovalayan yoktu.</p>

  <p class="calibre3">Minibüsümüz Atatürk Kültür Merkezi'nin önünde yavaşladı sağa doğru. Üniversite öğrencileri "shuttle", dizi oyuncuları yapımcı aracı beklemiyordu. Durduk.</p>

  <p class="calibre3">Serra Çolak Serdar Kara'yı dürtükledi. Şarkıcı gündüz düşünden uyandırılmış gibi silkelendi. Bacağını hafifçe yana çeken Selma Karaca'nın yanından iki büklüm geçti. Uzanıp sürgülü kapıyı açtım. Dışarıdan sıcakla nem üfürdü. Şimdilik boğucu değildi. Çok uzun süre maruz kalırsak korkutucu olacaktı. Serdar Kara indi. Serra Çolak peşinden. Kimse kimseye hoşçakalın demedi.</p>

  <p class="calibre3">İnenlerin arkasından kapıyı geriye çekiştirirken reklamcı arkadaşımın minibüsünün yolcu kapısının açıldığını duydum. İçeri sıcak ve nemi bastıran bir koku girdi. Çok iyi tanıdığım bir koku.</p>

  <p class="calibre3">"Merhaba," dedi Yıldız Turanlı.</p>

  <p class="calibre3">"Sürpriz," dedi reklamcı arkadaşım.</p>

  <h1 id="sigil_toc_id_13" class="calibre5"><a id="bookmark1" class="calibre9"></a><span class="calibre6">Bölüm 23</span></h1>

  <p class="calibre3">“Merhaba," dedi Yıldız Turanlı.</p>

  <p class="calibre3">"Sürpriz," dedi reklamcı arkadaşım. Döndüm. Hatırladığım kadar güzeldi Yıldız Turanlı. Hatırladığım kadar zarif. Omuzlarından gördüğüm kadarıyla mor bir gömlek giymişti. İncecik bir kumaştan. Boynunu içinde yine morun baskın olduğu çok renkli bir eşarp örtüyordu. Saçları son gördüğümden biraz kısaydı. Yüzünde hafif bir makyaj vardı, son derece dengeli. İçimden söyledim.</p>

  <p class="calibre3"><span class="calibre12">Time to walk, time to run,</span></p>

  <p class="calibre3"><span class="calibre12">Time to aim your arrows at the sun.</span></p>

  <p class="calibre3"><span class="calibre12">Take it easy baby... Take it as it comes...</span></p>

  <p class="calibre3"><span class="calibre12">Take it easy baby... Take it as it comes...</span></p>

  <p class="calibre3">"Merhaba," dedim Yıldız Turanlı'ya. İçimdekileri gizlemeye çalıştım. Reklamcı arkadaşıma baktım. Dönüp sırıttı. “Keyfin yerine gelir diye düşündüm," dedi. "Aradım. Sağ olsun Yıldız Hanım kırmadı. Nasıl sürpriz ama..." Ona cevap vermedim. "Nasılsın?" dedim Yıldız Turanlı'ya. "İyiyim," dedi. "Sen nasılsın?"</p>

  <p class="calibre3">Hafif yan döndüm. Elimle işaret ettim adını söylediklerimi. î"Hülya Hanım'la karşılaşmıştın," dedim. "Bu kızı Nazan. Kardeşi Asuman. Arkadaki arkadaş Hülya Hanım'ın eşinin sekreteri, Selma. Cenazeden geliyoruz. Hülya Hanım'ın eşi Kemal Bey'in cenazesinden."</p>

  <p class="calibre3">Yıldız Turanlı iyice arkaya döndü. Uzanıp Hülya Yamn’ın omzuna dokundu.</p>

  <p class="calibre3">"Başınız sağolsun," dedi. "Çok üzüldüm."</p>

  <p class="calibre3">"Teşekkür ederim," dedi Hülya Yaman.</p>

  <p class="calibre3">Reklamcı arkadaşım minibüsü hareket ettirdi. Kapılar kapanınca yeniden aracın klimasının egemenliğine girmiştik Mete Cadde-si'nden inmeye başladık.</p>

  <p class="calibre3">Konuşmaya önce kim başlayacak diye bekliyordu minibüsün içindekiler. Ben dahil. Topu sessizce birbirimize attık Reklamcı arkadaşım Atatürk Kitaplığının hizasında gereksizce vites değiştirdi. Edindiğimiz hızın mürüvvetini göremedik ama. Ceylan Intercontinental Otelimin hizasındaki kırmızı ışıkta durduk mecburen.</p>

  <p class="calibre3">Hülya Yaman durmamızı fırsat bilerek konuştu.</p>

  <p class="calibre3">"Bir sonraki metro girişinde bırakır mısınız bizi?" dedi. "Eve gitmek istiyorum artık. Deminki arkadaşlarla inmek istemedim. Size zahmet olmazsa..."</p>

  <p class="calibre3">"Elbette," dedi reklamcı arkadaşım yeşille birlikte hareket ederken.</p>

  <p class="calibre3">"Polisler de gelirlerse hoş geldiler sefa geldiler," dedi Hülya Yaman sonradan aklına gelmiş gibi.</p>

  <p class="calibre3">Sola doğru döndük. Hyatt Regency'nin önünden sessizce geçtik. Divan Oteli terk edilmiş gibi duruyordu. Sağa kıvrıldı minibüsümüz.</p>

  <p class="calibre3">Yıldız Turanlı hafif geriye dönerek konuştu.</p>

  <p class="calibre3">"Polisler?" dedi. "Hayırdır?"</p>

  <p class="calibre3">Bana ve mesleğime kızgınlığını artıracağını bile bile konuştum.</p>

  <p class="calibre3">"Hülya Hanım'ın eşi bir cinayete kurban gitti," dedim sanki benim suçummuş gibi alçak bir sesle. "Polisler bir iki soru daha sormak için gelebilirler."</p>

  <p class="calibre3">Bir sessizlik daha çöktü reklamcı arkadaşımın minibüsünün içine. Trafik açık gibiydi. Engelsiz ilerledik.</p>

  <p class="calibre3">"Abla özür dilerim," dedi Asuman Yaman sonra. "Her şey için özür dilerim."</p>

  <p class="calibre3">Hülya Yaman kardeşine baktı. Hiçbir şey söylemedi.</p>

  <p class="calibre3">"Ama ben sizi hiç affetmeyeceğim Remzi Bey," dedi bana dönüp. "Kurcalamasaydınız bütün bunlar ortalığa dökülmeyecekti. Katili bulmak gibi bir derdiniz bile yok. Hem zaten isteseniz de... "</p>

  <p class="calibre3">"Evet," dedim. "İstesem de..."</p>

  <p class="calibre3">“İsteseniz de bunu becerecek yeteneğiniz olmadığını siz de biliyorsunuz." Başımı salladım.</p>

  <p class="calibre3">"Biz abla kardeş belki halledebiliriz aramızdakini," dedi. "Belki de halledemeyiz. Ama katil açığa çıkmadıkça içimizde hep kocaman bir boşluk olacak." “Her zaman öyle olur," dedim.</p>

  <p class="calibre3">“Yeter!" dedi Hülya Yaman. "Yeter. Artık konuşmayalım."</p>

  <p class="calibre3">Hülya Yaman'ın arzusuna uyduk. İstanbul Radyosu binasını sessizlik içinde geride bıraktık. Muhsin Ertuğrul Tiyatrosu'na giden yolu beklemeden geçtik. Yıldız Turanlı önüne dönmüştü. Reklamcı arkadaşımın sürpriz önerisinin içine nelerin dahil olduğunu bilmeden geldiği için kendisine kızıyordu, eminim.</p>

  <p class="calibre3">Hülya Yaman yerinde kıpırdandı aradan yirmi saniye geçtikten sonra. Elindeki mendil bir kez daha pişman oldu üretildiğine. Yerinde olsam işe yaradım diye sevinirdim. Arkasına tam dönüp reklamcı arkadaşımıza konuştu. “Vazgeçtim. Biraz yürüsem iyi gelecek," dedi. "Şuralarda indirebilir misiniz bizi? Sonra bineriz metroya." Reklamcı arkadaşım cevap vermedi. Hızını kesti. Sağa doğru yanaştık. Biraz daha ilerledi. Askeri Müze'nin önünde uzanan geniş kaldırıma yanaştı. Hülya Yaman minibüs tam durmadan iki saniye önce yerinden hareketlendi. Durunca uzanıp sürmeli kapıyı açtım. İnsem mi diye düşündüm bir an, sonra vazgeçtim.</p>

  <p class="calibre3">Hülya Yaman kaldırıma indikten sonra döndü, minibüsün içine doğru konuştu. Yüksek sesle. Sanki hepsi duysun diye.</p>

  <p class="calibre3">"Her şey için teşekkür ederim Remzi Bey," dedi. "Elinden gelen her şeyi yaptığınızı biliyorum. Bana inandığınız için ayrıca teşekkür ederim."</p>

  <p class="calibre3">"Bir şey değil," dedim.</p>

  <p class="calibre3">Elini uzattı. Uzattığı eli sıktım. Gözlerimin içine baktı.</p>

  <p class="calibre3">"Siz sandığınız kadar beceriksiz değilsiniz," dedi. "İstemediğinizden çok daha iyi bir insansınız, hepsi bu."</p>

  <p class="calibre3">"Teşekkür ederim," dedim. Ben de ona teşekkür ettim içimden.</p>

  <p class="calibre3">Açık kapıdan bir adım geri çekildi Hülya Yaman. Nazan Akdoğan hafifçe kalktığı koltuğunu bütünüyle terk etti, indi Asuman Yaman da hareketlendi.</p>

  <p class="calibre3">"Sen inme," dedi Hülya Yaman. "Sonra görüşürüz gerekirse." Sonra ekledi. "Belki."</p>

  <p class="calibre3">Kapıdan iyice çekilmeden önce bir kez daha gözlerime baktı Hülya Yaman. Onaylayan bakışlardı bunlar. Cesaret verici bakışlar. İyi ki aşağıya inmemişim dedim içimden.</p>

  <p class="calibre3">Sürgülü kapıyı çektim. Yerime oturdum. Reklamcı arkadaşım hareketlendi. Kaldırımdan uzaklaşırken anne ve kızın geriye doğru giderek küçülmesini izledim. Yan yanaydılar. Mendili ilk çöp tenekesine atacak diye geçirdim içimden.</p>

  <p class="calibre3">Osmanbey'e doğru ilerledik. Selma Karaca elini kaldırdı konuşmadan önce.</p>

  <p class="calibre3">"Ben Esentepe'ye kadar gelebilir miyim?" dedi. "Galeriye uğrayacağım bir iki şeyimi almak için. Lütfen."</p>

  <p class="calibre3">Kimse ona cevap vermedi.</p>

  <p class="calibre3">Asuman Yaman nerede ineceğine ilişkin bir açıklama yapmadı. İnerdi bir yerde. Ben yerimi değiştirdim. Karşıya, Nazan Akdo-ğan'ın boşalttığı koltuğa oturdum. Yanımdaki umurumda değildi, Yıldız Turanlı'yı seyrediyordum arkadan. Doğru yönde ilerlediğimi duydum içimden birden.</p>

  <p class="calibre3">Yıldız Turanlı sanki onu seyrettiğimi fark etmiş gibi geri döndü. Bana baktı. Gülümsemeyle ağır ciddiyet arasında bir ifade vardı yüzünde. Merak ağır basıyordu.</p>

  <p class="calibre3">"What was that all about?" dedi.</p>

  <p class="calibre3">İşte ne olduğumu bir kez daha düşündüm. Emekli asker, işten çıkarılmış havayolu pilotu, nevzuhur özel detektif, kararsız sevgili inançsız damat adayı, uke, arkadaş, iyi insan.</p>

  <p class="calibre3">Olduğum şeylerden en az birisini tam olmaya karar verdim. İkincisi bonustu.</p>

  <p class="calibre3">“Katili bildiğimi ama açıklamamayı tercih ettiğimi söyledi," dedim.</p>

  <p class="calibre3">"O da ne demek?" dedi reklamcı arkadaşım. Yıldız Turanlı’nın oturduğu yerde gerildiğini hissettim.</p>

  <p class="calibre3">"Ama kararlar değişebiliyor," dedim. "Ben senin yerinde olsam bu cenazeye gelmezdim." "Neler saçmalıyorsun sen?" dedi. Affet beni dedim içimden.</p>

  <p class="calibre3">"Siz ikiniz daha önceden tanışmıyordunuz," dedim tam reklamcı arkadaşımın sağ omzuyla Yıldız Turanlı’nın sol omzunun arasına konuşarak. "Bu buluşmaya çağırmak için seni aradığında kendisini nasıl tanıttı?"</p>

  <p class="calibre3">Yıldız Turanlımın isim hafızası en az benimki kadar iyiydi. Meslek özelliği. Duraksamadan konuştu.</p>

  <p class="calibre3">"Abadan," dedi. "Erkan Abadan. Senin reklamcı arkadaşın."</p>

  <p class="calibre3">“Erkan Abadan," dedim. "Çeki yazan Erkan Abadan. Katil Erkan Abadan. Reklamcı arkadaşım."</p>

  <p class="calibre3">“Ne diyorsun sen Remzi Ünal?" dedi artık galiba reklamcı arkadaşım olmayan adam. Bu an geldiğinde frene köküne kadar basar diye düşünmüştüm. En az benim kadar hazırlıklıydı demek ki dedim içimden. Öyle olduğunu gösterdi.</p>

  <p class="calibre3">“Hani çeki görmemiştin sen?" dedi.</p>

  <p class="calibre3">“Her söylediğime kendimin bile inanmadığımı bilmeliydin," dedim. Devam etmeliydim. Devam ettim.</p>

  <p class="calibre3">"Kusura bakma Yıldız," dedim. "Şu işi halledeyim, iner yürürüz."</p>

  <p class="calibre3">Asuman Yaman yüzüme bakıyordu. Görmedim ama biliyorum, Selma Karaca gülümsüyordu. Devam ettim.</p>

  <p class="calibre3">"Şarkıcı sıpa reklam anlaşması için ajansta ya da deneme çekiminde sette senin hakkında bir şey öğrendi," dedim. "Allah kahretsin. Her şeyi başlatan bir şey. Hoş olmayan bir şey. Ne olduğunu bilmiyorum. Merak da etmiyorum. O çekteki miktara değecek bir şey. Hava atmak için kıza söyledi. Bak ben hayatta neler biliyorum... Hafif erotik boyutlu bir şey Olmalı. Bana ne. Kız evde laf arasında üfürdü."</p>

  <p class="calibre3">Erkan Abadan'ın sesinde daha önce hiç duymadığım bir hışırtı vardı.</p>

  <p class="calibre3">"Remzi Ünal, sus lütfen," dedi.</p>

  <p class="calibre3">Oralı olmadım. Herhangi bir akşam aikido çalışmasına neden gelemeyeceğimi anlatır gibi devam ettim.</p>

  <p class="calibre3">"Çakır Otomotiv'e gidip geliyordun. 4x4lere ya da her neye meraklıysan. Kemal Çakır'ın başı icralarla dertteydi. Senin çok paran olduğunu biliyordu. Muhtemelen vicdanını rahatlatmak için kolay para kazandığını bile söylemiştir kendine birkaç kere."</p>

  <p class="calibre3">Osmanbey'in ortasında trafik yine tıkandı.</p>

  <p class="calibre3">"Şantajı kabul ettin. Çeki yazdın. Faturasız bir ödeme Kemal Çakır için dert değildi. Alışverişinin yarısı öyle olmalı. Sıkıya gelirse araba satarken seni biraz kazıkladığını söylerdi, olup biterdi. Ya da başka bir şey. Bilmiyorum. Önemi yok."</p>

  <p class="calibre3">"Remzi Ünal, sen benim arkadaşımsın," dedi Erkan Abadan. Sesindeki hışırtı titremeye dönüşüyor gibiydi. Yıldız Turanlı koltuğunun sağ tarafına doğru çekildi biraz oturduğu yerde. Bir an önce bitsin diye biraz daha hızlı konuştum. Bir de erkek ağlaması çekemezdim.</p>

  <p class="calibre3">"Arkadaşım olsaydın üstüme köpeğini salması için Serra Çolak'ı aramazdın," dedim.</p>

  <p class="calibre3">"Sus Remzi Ünal," dedi.</p>

  <p class="calibre3">Susmadım. Nasıl olsa inmişti minibüsten Serra Çolak.</p>

  <p class="calibre3">"Biraz sıkıştırınca verdi adını," dedim. "Teşekkür ederim, öldürün dememişsin. Herhalde çalıştığı birini mutlaka reklamda oynatma sözü verdin."</p>

  <p class="calibre3">Bu kez bir şey söylemedi Erkan Abadan. Söylese de söylemese de devam edecektim nasıl olsa. Öyle yaptım.</p>

  <p class="calibre3">"Çakır Otomotiv'e seninle birlikte gittiğimizde adamın önceden tanıdığını fark etmedim," dedim. "Çaktırmadı ama öfkeliydi. Çek uçmuştu çekmecesinden. Şantajı bir kez an kolaylıkla tekrarlayabilir. Ben içerde işimi yaparken den yeniden para istedi."</p>

  <p class="calibre3">Yavaş yavaş ilerledik trafiğin içinde. Minibüs kendi kendini götürüyor gibi geldi bana. Birisine geçirmese bari dedim den.</p>

  <p class="calibre3">"Bu kadarı fazlaydı. Sonu yoktu ödemenin. Kabul etmiş gibi davrandın. Gelirim ben sonra dedin adama. Gerçekten de gittin. Adamı galeride halledemezdin. Dışarıda bir yere çağırdın. Nereye gittiğini sekreterine söylediğini zannetmiyorum ama"</p>

  <p class="calibre3">Selma Karaca'nın arkamdan başını salladığını hissettim sanki.</p>

  <p class="calibre3">"Biraz dolaştınız. Akmerkez'in önünde işi bitirdin. Bu yeni arabalar dışarının sesini içeriye almamakta çok başarılı. Dışarıya da vermezler demek ki. Ajans yakındı. Akmerkez'in bir kapısından girip ötekinden çıkıp gittin."</p>

  <p class="calibre3">Koltuğumda geriye doğru yaslandım. Sustum. Benden ses çıkmayınca Yıldız Turanlı geriye döndü. Rengi biraz sararmıştı. Erkan Abadan bir kez daha konuştu. Sesindeki titremeyi engellemeyi başarmıştı.</p>

  <p class="calibre3">"Demek öyle Remzi Ünal," dedi. "Evet," dedim.</p>

  <p class="calibre3">"Şimdi ne olacak," dedi. "Müsait bir yerde bizi indireceksin," dedim. "Kızları da istedikleri yerde. Ondan sonra olacaklar beni hiç ilgilendirmez."</p>

  <p class="calibre3">"Polise gitmeyecek misin?" dedi. "Bu konuyu daha önce konuşmuştuk," dedim. "Kararım değişmedi. Diğerlerinin de bir şey söyleyeceğini sanmam. Başlarını derde sokmayı istemeyeceklerdir. Ancak Serra Çolak hanımefendi epeyi uyanık. İnmeden hemen önce gözleri parladı. Polis şu sıra bir ihbar telefonu alıyorsa şaşmam." "Hiçbir somut delil yok şu söylediklerinde," dedi. "Palavra olabilir hepsi."</p>

  <p class="calibre3">"İşe bir başlarlarsa mutlaka bulurlar," dedim. "Reklamcılara kiralık katil dendiğini duymuştum ama sen profesyonel değilsin, mutlaka bir iz bırakmışsındır."</p>

  <p class="calibre3">"Bakacağız," dedi Erkan Abadan. "Nereye bırakayım?"</p>

  <p class="calibre3">"Nerede durabilirsen," dedim. "Yalnız bir şey sormam gerek."</p>

  <p class="calibre3">"Sor," dedi.</p>

  <p class="calibre3">"Kemal Çakır şantajı ilk yaptığında neden bana söylemedin?" dedim.</p>

  <p class="calibre3">Bir şekilde halledebilirdik. İş buralara gelmezdi."</p>

  <p class="calibre3">"Çünkü sen benim arkadaşımdın," dedi Erkan Abadan. "Uke'm."</p>

  <p class="calibre3">"Bu sefer de iyi çalıştırdın beni," dedim.</p>

  <p class="calibre3">"Evet," dedi. Sonra sesinde hafif bir canlılıkla konuştu.</p>

  <p class="calibre3">"Benim de sana bir şey sormam gerek," dedi. "Çeki görmesey-din de anlayacak mıydın?"</p>

  <p class="calibre3">"Biraz önce suçluluğunu kanıtladın," dedim. "Arkadaki arkadaş diye sorduğumda adıyla cevapladın Selma Karaca'yı. İlk kez gitmiyordun galeriye. Ama kanıtlar hiç önemli değil."</p>

  <p class="calibre3">"Önemli değil, evet," dedi Erkan Abadan. "Şurada indireyim sizi."</p>

  <p class="calibre3">Galiba artık film göstermeyen bir sinemanın önünde sağa yanaştı. Durdu. Sürgülü kapıyı çekip indim. Yıldız Turanlı'nın kapısını açtım. Elimi uzattım. Tuttu. Elinde onsuz çıkmadığı küçük bir bavul kadar çantası, ağzından tek söz çıkmadan indi. Arkadaki-lerin inmeye niyetlenmediğini görünce sürgülü kapıyı ittim. Katil olduğunu öğrendikleri bir adamla birkaç kilometre daha gitme cezasına razılar demek ki dedim içimden. Fark etmez. Nerede isterlerse orada insinler, birlikte yürümeyelim de. İkisini de bir daha görmememi sağlayacağı için apartmandan taşındığıma ilk kez sevindim.</p>

  <p class="calibre3">Yıldız Turanlı koluma girdi. Trafiğin yönüne uyarak kaldırımda yürüdük. Minibüsün klimasından sonra çekeceğimiz vardı Kendimizi serin bir yere atsak mı dedim önce içimden, sonra vazgeçtim. Birlikte yürümek güzeldi. Biraz yürümeliydik</p>

  <p class="calibre3">"Yanılmışım," dedim.</p>

  <p class="calibre3">“Bir sürü konuda yanılıyorsun," dedi Yıldız Turanlı. "Hangisini kastediyorsun?"</p>

  <p class="calibre3">"Telefonla aradığı için bilmeden hayatımı kurtaran kadın Hülya Yaman değilmiş," dedim. "Kardeşiymiş. Evine ilk gittmemde anlamalıydım."</p>

  <p class="calibre3">"Bu neyi değiştiriyor?" dedi.</p>

  <p class="calibre3">"Beni kurtaranın o olmadığını bilseydim belki de işi kabul etmezdim ilk başta," dedim.</p>

  <p class="calibre3">"Vay be Remzi Ünal," dedi Yıldız Turanlı. "Hiç değişmeyeceksin."</p>

  <p class="calibre3">Sesimi çıkarmadım. Kolumla dışardan bedenime doğru bastırdım kolunu. Yıldız Turanlı ofisinde birisine danışmanlık eder-kenki ses tonuyla konuştu.</p>

  <p class="calibre3">"İstemediğinden çok daha iyi bir insan olmak hep zor geliyor değil mi?" dedi. "Galiba," dedim.</p>

  <p class="calibre3">"İşte bu yüzden, tam da bu yüzden evlenemeyeceğim seninle, biliyorsun değil mi?" dedi. "Biliyorum," dedim. "Bir sigaran var mı?" Dönüp yüzüme baktı. "Sigarasız çıkmazdın sen?" dedi. "Atlamışım," dedim. "Varsa ver."</p>

  <p class="calibre3">Boştaki eliyle çantasını karıştırdı. Paketini çıkarıp bana verdi. Ardından aynı eliyle çakmağını. Kaldırımda yan yana yürümeye devam ettik. Sigaramı yaktım. Ciğerlerime, biraz da derince çektim dumanı. Hafif başım döndü. Başımın döndüğünün farkında olmadan kolumu sıktı hafifçe Yıldız Turanlı.</p>

  <p class="calibre3">"Ne zaman bırakacağız şu sigarayı?" dedi sonra onun Yıldız Turanlı, benim Remzi Ünal olduğumuzu hatırlayıp. "Bilmem," dedim.</p>
</body>
</html>
