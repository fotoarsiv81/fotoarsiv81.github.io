<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h1 class="calibre5"><a id="bookmark0" class="calibre9"></a><span class="calibre6">Sonsöz</span></h1>

  <p class="calibre3">Bir televizyon programından gelen istek üzerine yazdığım 'okuruma mektup' aşağıda. 5 Ocak 2009 günü kamera karşısında okudum bunları:</p>

  <p class="calibre3">Sevgili okurum,</p>

  <p class="calibre3">Özür dilerim. Seni ihmal ettim. İlk tanıştığımız yıllarda zımnen vermiş göründüğüm sözü tutamadım. Sana çoktan vermem gereken yeni Remzi Ünal macerasını veremedim. Özür dilerim.</p>

  <p class="calibre3">İnan bana çok uğraştım. Bu gibi durumlarda uygulanmasında fayda görüldüğünü bildiğim tüm teknikleri uygulamaya çalıştım. Son teslim tarihleri icat ettim. Kendime ödül koydum. Yalan söyledim. Duruma yabancı olmayanlarla konuştum. Üstüne gittim. Üstüne gitmedim. Ne yapsam olmadı.</p>

  <p class="calibre3">Üstelik, yazmadığım zamanlar dışında yazar olmadığımı bilen birisiyim öteden beri. Bana bahşedilmiş bir yazar kimliği olmadığına, işimin ilhamla değil, çalışmakla var olacağına inanan birisiyim. O yüzden sana yeni bir kitap vermekten uzaklaştıkça, çalışamadıkça, yazar olmaktan da uzaklaştığımı biliyorum. Acı ama biliyorum.</p>

  <p class="calibre3">Bir tek tutunacak dalım var. Arada sırada telefon edip soruyorsun. Koridorda soruyorsun. Kitap fuarında soruyorsun. Telefonla soruyorsun. Email'le soruyorsun: Yeni kitap var mı diye. Nerede kaldı diye. Utanç içinde boynumu büküyorum ama içten içe seviniyorum. Hâlâ benden umutlular diye düşünüyorum. Hâlâ bana yazar muamelesi çekiyorlar.</p>

  <p class="calibre3">O yüzden özrümün yanı sıra teşekkürlerimi de kabul et lütfen, yeniden karşı karşıya geleceğimiz günü dünyanın en kocaman ipiyle çekiyorum. Umarım seni de kendimi de yanıltmam.</p>

  <p class="calibre3">Sevgili okurum, sevgilerimle. Celil Oker</p>

  <p class="calibre3"> Yeniden buluştuğumuz bugün, sana bütün kalbimle teşekkür ediyorum sevgili okurum. Umarım seni hayal kırıklığına uğratmamışımdır. C.O.</p>

  <p class="calibre3"><br class="calibre2"/></p>

  <div class="calibre1">
    <br class="calibre2"/>
  </div>
</body>
</html>
