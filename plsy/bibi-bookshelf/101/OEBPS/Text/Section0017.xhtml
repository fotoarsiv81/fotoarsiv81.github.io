<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>14.</h1>

  <p>Washington'un Metro Merkez Alanı'ndaki makine Graham'ın uçak biletini geri püskürttü, Graham onu alıp elinde havayolu çantasıyla kentin sıcağına çıktı.</p>

  <p>J. Edgar Hoover binası, kocaman beton bir kafese benziyordu. Onuncu Cadde üzerinde. Graham Washington'dan ayrılırken FBI henüz bu yeni binaya taşınma hazırlıkları içindeydi. Hiç görev yapma­mıştı burada.</p>

  <p>Crawford onu yeraltı koridorundaki danışma masası başında karşıladı, kimliğine kendi kimliğini de ekleyerek konuğunun durumunu güçlendirdi. Graham yorgun görünüyordu. Giriş için imza atarken bile sabırsızdı. Crawford, acaba içinden neler geçiyor, diye merak etti. Katilin kendisini düşünmekte olduğunu bildiğine göre...</p>

  <p>Graham'a da, Crawford'un yakasına takılı olan gibi manyetik bir kart verildi. Crawford kendi kartını çıkarıp ilerideki kapının yarığına soktu, kapı açıldı, birlikte beyaz koridora girdiler. Havayolu çantasını Crawford taşıyordu.</p>

  <p>"Sarah'ya sana araba göndersin diye talimat vermeyi unuttum," dedi.</p>

  <p>"Herhalde böylesi daha çabuk. Notu Lecter'e vaktinde yetiştirdin mi?"</p>

  <p>"Evet." dedi Crawford. "Daha yeni döndüm oradan. Hücre koridoruna sular döktük. Boru patlamış numarasına yattık. Elektriği kestik Lecter hücresine döndüğü sırada bizim Simmons koridorun yerlerin­' le ki suları siliyordu. Simmons artık Baltimore bürosunda şef. Söylen­diğine göre, Lecter numaramızı yutmuş."</p>

  <p>"Uçakta merak edip durdum... acaba notu Lecter kendi mi yazdı diye."</p>

  <p>"Ben de merak etmiştim. Görünce emin oldum. Kağıttaki diş izleri kadınların vücutlarındakine uyuyor. Hem tükenmezle yazılmış. Lecter'de tükenmez yok. Mektubu yazan Tattler'i okuyor, Lecter'de o da yok. Rankin'le Willingham hücresini aradılar. Çok sıkı aradılar ama bir halt bulamadılar. Her şeyi yerli yerine koyabilmek için önceden pola­roid'le resimler çektiler. Sonra temizlikçi girdi, her zaman yaptığı işleri yaptı."</p>

  <p>"Ne düşünüyorsun peki?"</p>

  <p>Crawford, "Kimlik tesbiti açısından bu not bir çıkmaz sokak," dedi. "Ne yapıp yapıp bu tanışıklığın bizim yararımıza işlemesini sağlamalı­yız, ama bunu nasıl yapabileceğimizi biliyorsam Allah canımı alsın. Laboratuvar sonuçlarının tamamı da birkaç dakikaya kadar gelir."</p>

  <p>"Hastanedeki postayla telefona baktırıyor musun?"</p>

  <p>"Lecter ne zaman telefonu eline alsa tesbit ve kayıtlama emri yürürlükte. Cumartesi öğleden sonra bir telefon görüşmesi yapmış. Chil­ton'a avukatını arayacağını söylemiş. Hat durumu karışık. Emin olamıyorum."</p>

  <p>"Avukatı ne dedi?"</p>

  <p>"Hiçbir şey. Lecter'in gelecekteki rahatlığını sağlamak amacıyla hastaneye özel hat çektik. Bir daha bizi böyle atlatamasın diye. İki yönlü haberleşmesi kontrolümüzde. Önümüzdeki postadan başlayarak tabii. Allahtan izin çıkarttırmak konusunda sızlanmadılar."</p>

  <p>Crawford vardıkları ikinci kapıya da manyetik kartını sokarken, "Yeni ofisim," dedi. "Gir içeri. Dekoratör bu boyaları herhalde savaş sırasında boyadığı bir gemiden arttırmış. İşte not. Orijinali de bu boydaydı ı."</p>

  <p>Graham notu iki kez okudu. Örümcek gibi harflerin kendi adını şe­killendirdiğini görünce, başının içinde yine çıngıraklar çalmaya başladı.</p>

  <p>"Kütüphane o yazının yalnızca Tattler'de çıktığını doğruluyor," dedi Crawford. "Yani sen ve Lecter hakkındaki yazı." Bir yandan kendine bir Alka-Seltzer hazırlıyordu. "Sen de bir tane ister misin? İyi gelir. Yazı bir hafta önce pazartesi yayınlanmış. Salı sabahı bayilerin eline geçmiş demektir. Bazı bölgelere ancak çarşamba ulaşmıştır. Alaska'ya, Maine'e falan. Dişli Sapık da bir tane almış... Salıdan önce alamaz. Yazıyı okumuş, Lecter'e mektup yazmış. Rangin'le Willingham hala hastane çöplerini karıştırıp zarfı arıyorlar. Durumları kötü. Chesape­ake'de kâğıtlarla boklu bezler aynı yere atılıyor... Evet, diyelim ki, mektup Lecter'in eline çarşamba günü geçti. Daha önce geçemez zaten.</p>

  <p>Nasıl cevap verebileceği konusundaki talimatı yırtıp çıkarıyor ve daha önce geçen o konuyla ilgili bir kelimeyi de karalıyor. Orayı da neden bütünüyle çıkarmadı, ona da hiç aklı m ermiyor."</p>

  <p>"İltifat dolu bir paragrafın ortasına rastlıyor da ondan," dedi Gra­ham. "O satırları bozmayı içi götürmez. Zaten tüm mektubu atmayışı da bundan." Parmak uçlarıyla şakaklarını ovalıyordu.</p>

  <p>"Bowman diyor ki, Lecter, Dişli Sapık'a cevap verebilmek için Tatt­ler'i kullanabilirmiş. Planları bu olmalı, diyor. Sence cevap verir mi bu n ota?"</p>

  <p>"Elbette. Mektuplaşmaya bayılır. Her tarafta mektup arkadaşları var."</p>

  <p>"Eğer Tattler aracılığıyla haberleşeceklerse, Lecter'in bu geceki baskıya ancak yetişebileceği ortada. Dişli Sapık'ın notunu aldığı gün cevap yazıp özel ulak yollasa bile, ancak bugün varır ellerine. Chicago bürosundan Chester şu anda Tattler binasında, gelen ilanlara bakıyor. Baskıcılar mizanpajla meşguller."</p>

  <p>Graham, "Allah vere de Tattler'i kuşkulandırmasalar," dedi.</p>

  <p>"Mizanpajcı Chester'i işadamı sanıyor. İlanlardan bir kazanç sağlayacağına falan inanmış. Her biri geldikçe ona para karşılığı gösteriyor, kimini satıyor. Her şeyi alıyoruz. Kuşku yaratmamak için. Tamam, diyelim ki, Lecter'in nasıl cevap vereceğini anladık, biz de o yolu izle­dik. O zaman Dişli Sapık'a istediğimiz mesajı yollayabiliriz demektir... ama ne diyeceğiz ona? Bu fırsatı nasıl değerlendireceğiz?"</p>

  <p>"İlk akla gelen, onu bir yere, belki bir posta kutusuna çağırmak," dedi Graham. "Görmek isteyeceği bir şeyi yem diye kullanarak. Lec­ter'in benimle konuşurken öğrendiği önemli bir ipucu belki. Yaptığı bir hata. Verdiği bir açık. Onu tekrarlamasını bekliyor olabiliriz."</p>

  <p>"Bunu yutmak için iyice ahmak olmalı."</p>

  <p>"Farkındayım. En iyi yem ne olurdu, bilmek ister misin?"</p>

  <p>"Pek emin değilim."</p>

  <p>Graham alçak sesle konuştu. "En iyi yem, Lecter olurdu."</p>

  <p>"Nasıl düzenlenebilir?"</p>

  <p>"Kolay olmaz. O ortada. Lecter'i Federal polis gözaltına alır. Onu başka bir psikiyatri hastanesine yatırırız. Kaçtı diye patırtı koparırız."</p>

  <p>"Ulu Tanrım."</p>

  <p>"Dişli Sapık'a gelecek haftanın Tattler'iyle mesaj yollarız. Kaçış olayından hemen sonra. Lecter ona bir randevu veriyor olur."</p>

  <p>"İnsan ne diye Lecter'le karşılaşmak istesin ki? Dişli Sapık bile olsa!"</p>

  <p>"Onu öldürmek için, Jack." Graham ayağa kalktı. Konuşurken dı­şarısını seyredebileceği bir pencere yoktu bu odada. "Aranan On Kişi" ilanının önünde durdu. Crawford'un duvarına asılmış tek süs buydu. "Böylelikle Dişli Sapık onu emip kendi içine almış olurdu. Eski haline oranla daha büyürdü."</p>

  <p>"Pek emin konuşuyorsun."</p>

  <p>"Emin falan değilim. Kim emin olabilir? Notu yazarken, size göstermek istediğim bazı şeylerim var, demiş. Günün birinde belki şartlar uygun olursa... Belki de ciddi bir davettir bu. Sırf nezaket göstermek için yazdığım sanmıyorum."</p>

  <p>"Acaba ne göstermek istiyor? Kurbanların tüm organları yerli yerindeydi. Kaybolmuş parça yok. Kafadan birazcık deri ve birkaç tel sa­çın dışında. O da herhalde... nasıl yorumlamıştı Bloom?"</p>

  <p>"Sindirimi bitmiş, demişti," diye karşılık verdi Graham.</p>

  <p>"Halk Lecter'in kaçtığını sanarsa tam oluruz işte. Gazeteler avaz avaz! Belki en iyi yol o olabilir, ama biz onu yine son çare diye tutalım."</p>

  <p>"Herhalde posta kutusuna falan gelmez. Ama Lecter onu sattı mı, satmadı mı diye anlamak için kontrol etmek isteyebilir. Eğer uzaktan bakabileceği bir yerse. Ancak bir iki yönde uzaktan görülebilecek bir nokta seçmeli, oralara gözcü koymalıyız." Daha ağzından çıkarken Graham da fark etmişti bunların pek işe yaramayacağını.</p>

  <p>"Gizli Servis'in hiç kullanmadığı bir yeri var. Bize kullandırırlar. Ama bugünkü gazeteye bir ilan yetiştiremezsek, gelecek sayı için ta pazartesiyi beklememiz gerek. Baskıya buranın saatiyle beşte giriyorlar. Yani Chicago'nun daha bir saat on beş dakika vakti var."</p>

  <p>"Peki, Lecter'in ilanı göndermek için yazacağı mektup... onu bulmak daha kolay değil mi?"</p>

  <p>Crawford cevap verdf. "Chicago bürosu gazetedeki o herifin nab­zını yokladı. Gelen posta, ilan müdürünün masasında bekliyormuş. Bunlardan isim ve adresler çıkarıp isteyenlere satıyorlar. Evlere satış yapmak isteyen firmalar hevesli. Yalnız insanlara bir şeyler satmak isteyenler. Aşk uğurları, kuvvet hapları, Uzakdoğulu kızlar, kişilik kusurları, dans dersleri falan filan. Belki ilan müdürünün vatandaşlık ruhuna hitap edebilir, masasındaki zarflara göz atabilir, sesini çıkarmamasını isteyebiliriz. Ama Tattler'i üstümüze sıçratma tehlikesini göze alamıyo­rum. Oraya girip postayı taramak için özel izin çıkarmalıyız. Aklımdan da geçmiyor değil."</p>

  <p>"Eğer Chicago bir şey bulamazsa biz yine de bir ilan verebiliriz. Tatt­ler konusunda yanılmış olsak bile, bir şey kaybetmeyiz," dedi Graham.</p>

  <p>"Ama yanılmamışsak, haberleşme ortamı gerçekten Tattler'se, biz de bu nota bel bağlayıp bir şeyler yazar, ortalığı berbat edersek... yani herif çıkan ilanı yutmazsa biz hapı yutarız. Sana Birmingham'ı sormadım. Bir haber var mı?"</p>

  <p>"O iş kapanmış, üzeri de silinmiş. Jacobilerin evi yeniden boyanmış, dekore edilmiş, satışa çıkarılmış bile. Malları ambarda, vasiyetname işlemlerinin sonuçlanmasını bekliyor. Konuştuğum kimseler Jaco­bileri pek yakından tanımıyorlardı. Tek söyledikleri, Jacobilerin karı koca birbirlerini ne kadar çok sevdiği. Ambardaki beş sandık eşyadan başka, izleri bile kalmamış artık. Keşke elimde... "</p>

  <p>"Keşkeyi bırak. İş senin elinde."</p>

  <p>"Ağaçtaki işaretten ne haber?"</p>

  <p>"Şu vurgun işareti mi? Bana bir şey ifade etmiyor," dedi Crawford.</p>

  <p>"Kızıl Ejder de bir şey ifade etmiyor. Beverly, Mah-Jongg'u biliyor. Akıllı kızdır. O bile anlamadı. Herifin saçlarından Çinli olmadığı belli." "Ağacın dalını çelik keseceğiyle kesmiş. Bunu anlıyorsam... " Crawford'un telefonu çaldı. Açıp kısaca konuştu.</p>

  <p>"Laboratuvar raporları hazırmış, Will. Haydi, Zeller'in odasına gidelim. Orası hem daha geniş, hem de bu kadar gri değil."</p>

  <p>Lloyd Bowman bu sıcağa rağmen bir kağıt kadar kuruydu. Kori­dorda yetişip onlara katıldı. İki elinde birer ıslak fotoğrafı kurusun diye sallayıp duruyordu. Koltuğunun altında da birtakım fotokopiler vardı. "Jack saat dördü beş geçe mahkemede olmalıyım," dedi. "Nilton Es­kew'le sevgilisi Nan davası için. Karı eline bir kalem alsa banknot taklit edebiliyor. Renkli bir Xerox makinesinde seyahat çeklerinin fotokopisini çeke çeke iki yıldır beni deli ettiler. Onlara dişimi geçirmeden buradan emekli olmayacağım. Yetişir miyim dersin, yoksa savcıya telefon edeyim mi?"</p>

  <p>"Yetişirsin," dedi Crawford. "İşte geldik."</p>

  <p>Zeller'in kanepesinde oturmakta olan Beverly Katz başını kaldırıp Graham'a gülümsedi, böylelikle yanı başındaki Price'ın çatık kaşlı ifadesini telafi etmiş oldu.</p>

  <p>Bilimsel Analiz Bölümü Şefi Brian Zeller bu iş için oldukça genç sayılırdı, ama saçları daha şimdiden dökülüyordu. Gözünde de çift mercekli gözlükler vardı. "Will, daha önce bir kez tanışmıştık galiba," dedi. "Başka herkesi tanıyor musun? İyi."</p>

  <p>Crawford, Zeller'in masasının ucuna dayandı, kollarını kavuştur­du. "Kimsede mucize haber var mı? Peki. Notun Dişli Sapık'tan gelmediğini kanıtlayacak herhangi bir ipucu?"</p>

  <p>"Yok," dedi Bowman. "Birkaç dakika önce Chicago'yla konuştum. Şimdilik ellerinde iki yüzü aşkın özel ilan var." Elindeki fotokopileri Graham'a uzattı. "Hepsini okudum. Her zamanki gibi evlenme teklifleri, evden kaçanlara çağrılar... aradığımız ilan bunların arasındaysa bile nasıl tanıyabileceğimizi bilemiyorum."</p>

  <p>Crawford başını iki yana salladı. "Ben de bilemiyorum. Önce fiziksel kanıtları bitirelim. Jimmy Price elinden geleni yaptı, parmak izi çıkmadı. Ya sen, Sev?"</p>

  <p>"Bende bir bıyık var. Hannibal Lecter örneğini tutuyor gibi. Renk de uygun. Bir kere Birmingham ve Atlanta'dan gelen örneklerden kesinlikle farklı. Üç mavi zerreyle birkaç kara benek," Brian'a baktı.</p>

  <p>"Zerreler klorlu temizleme tozuydu," dedi Zeller. "Temizleyicinin ellerinden dökülmüş olmalı. Birkaç da çok küçük kurumuş kan zerresi vardı. Kesinlikle kan ama grubunu anlayacak kadar fazla değil."</p>

  <p>Beverly, "Kağıdın iki ucundaki koparılma yerleri, delikli izlerin dışına çıkmış," dedi. "Eğer birinin evinde, sonradan tekrar yırtılmamış bir tuvalet kağıdı bulursak, belki yırtık izleri birbirini tutabilir. Bence bir emir çıkaralım, her yeri arayan polisler tuvalet kağıdını da alsınlar."</p>

  <p>Crawford başını salladı. "Bowman?"</p>

  <p>"Benim servisten Sharon kağıt konusunu izledi. Piyasadan örnek topladı. Bu tür kağıt kışlalarda, atölyelerde falan kullanılıyor. Markası Wedeker. Minneapolis'de imal ediliyor. Dağıtımı tüm ülkeye yapılıyor."</p>

  <p>Bowman fotoğraflarını pencereye yakın bir duyuru tahtasına yerleştirdi. Ufak tefek yapısına göre sesi bayağı derinden geliyordu. Konuşurken boynundaki papyon kravat da yukarı aşağı oynamaktaydı. "Yazı karakterine gelince, bu sağ elini kullanan bir adamın sol eliyle yazdığı yazı. Bilerek küçük harf yazmış. Uzun çizgilerdeki titrekliği, sonra harf boylarındaki farkları görüyorsunuzdur. Sanırım adamın az derecede ve tedavi edilmemiş astigmatı var. Notun iki kısmındaki kalem de aynı tip standart tükenmeze benziyor. Doğal ışıkta mavi. Ama renkli filtre altına girince ortaya bir fark çıktı. İki kalem kullanmış. Kalemi yırtılıp çıkarılan kısımda değiştirilmiş. İlk kalemin mürekkebi nerede bitmeye başlıyor, görüyorsunuz. Zaten ilk kalem pek sık kullanılmayan bir kalem. Yazının en başında nasıl mürekkep salmış, bakın. Herhalde kapağı takılmaksızın başaşağı konmuş bir yere. Kalemlerin durduğu bardağa falan. Bu durum akla bir yazı masasını getiriyor. Kağıdı üzerine koyup yazı yazdığı satıh da epey yumuşak. Bürolarda kullanılan şu deriden, ortası kurutma kağıtlı şeyler gibi. Kurutma kağıdında yazının izleri kalabilir. Bulunursa tabii... Beverly'nin dediği emre kurutma ka­ğıtlarını da eklemeyi öneriyorum."</p>

  <p>Bowman notun arka yüzünün fotoğrafını işaret etti. Fazla büyütül­mekten, kağıt bulanık görünüyordu. Gölge halinde izler vardı. Kalemin bastırılmasının arkaya verdiği izler. "Notun alt kısmını yazarken kağıdı katlamış," diye devam etti. O son kısım da sonradan yırtılan yer. Bu agrandismanda çok az iz çıktı. '666' diye bir şey okunabiliyor. Belki kalemi orada bitmiş, yenisini almıştır. Bu iz önce gözüme çarpmamış­tı. Yüksek kontras altında belirdi. Eldeki ilan kopyalarında henüz '666' geçen bir yazı yok. Cümle yapıları düzgün. Dolambaçlı laf yok. Kâğıdın kat yerlerine bakılırsa, normal boyda standart zarf içinde gönderilmiş. Şu iki kara leke, baskı mürekkebi. Herhalde notu basılı kağıt arasında postalamış. Gazete kağıdı falan. Dikkati çekmeyen bir kupür havasında. Galiba hepsi bu kadar," dedi Bowman. "Jack, ben bir an önce mahkemeye gitsem fena olmayacak. İfademi verir vermez sana telefon ederim."</p>

  <p>"Canlarına oku," dedi Crawford.</p>

  <p>Graham, Tattler'in özel ilanlarını inceliyordu. (52 yaşında güzel, biçimli bayan, Arslan burcundan, sigara kullanmayan Hıristiyan arkadaş arıyor. Yaş 40-70. Çocuklu istemez. Takma bacak kabul edilir. İlk mektupla resim yollanması.)</p>

  <p>İlanların verdiği acı ve umutsuzluk arasında, odadakilerin yavaş yavaş çıkıp gittiğinin farkına bile varmadı. Sonunda Beverly Katz ona seslendi.</p>

  <p>"Özür dilerim, Beverly. Ne demiştin?" Başını kaldırıp onun parlak, iyilik dolu gözlerine, yorgun yüzüne baktı.</p>

  <p>"Seni tekrar gördüğüme sevindim, şampiyon, dedim. Çok da iyi görünüyorsun."</p>

  <p>"Teşekkürler, Beverly."</p>

  <p>"Saul aşçılık okuluna gidiyor. Daha pek acemi ama, işler durulun­ca bir uğra da eserlerini senin üzerinde denesin."</p>

  <p>"Gelirim."</p>

  <p>Zeller laboratuvarını dolaşmak üzere çıktı. Odada Crawford'la Graham yalnız kaldılar. Gözleri saatteydi.</p>

  <p>"Tattler'in baskıya geçmesine kırk dakika kaldı," dedi Crawford. "Ben postalarına bakalım artık diyorum. Ne dersin?"</p>

  <p>"Zorunlu bence."</p>

  <p>Crawford, Zeller'in telefonundan Chicago'ya gerekli emri verdi. 'Will, eğer Chicago tombala tutturursa elimizde bizim vereceğimiz ilan hazır olmalı."</p>

  <p>"Ben üzerinde çalışmaya başlayayım."</p>

  <p>"Ben de posta kutusunu ayarlayayım." Crawford Gizli Servis'i arayarak uzun uzun konuştu. O konuşmasını bitirdiğinde Graham hala bir şeyler karalıyordu.</p>

  <p>"Tamam, posta kutusu bir harika," dedi Crawford sonunda. "Annapolis itfaiyesinin binası dışında, sokakta bir posta kutusu. Orası Lecter'in bölgesi sayılır. Dişli Sapık, Lecter'in oralar hakkında bir şeyler bildiğini anlayacaktır. Alfabetik delikler var orada. Servisin elemanları arabayla geliyor, görev talimatlarını ve adlarına gelen mektupları alıyorlar. Bizim adam orayı karşı kaldırımdaki parktan izleyebilir. Gizli</p>

  <p>Servis o yerin çok güven verici olduğuna yeminler ediyor. Bir keresinde kalp para basan biri için kullanmayı planlamışlar ama sonradan gerek kalmamış. İşte adres. İlandan ne haber?"</p>

  <p>"Aynı nüshada iki mesaj birden kullanmak zorundayız. Birinci mesaj Dişli Sapık'ı uyaracak, düşmanlarının kendisine sandığından fazla yaklaştığını haber verecek. Ona Atlanta'da kötü bir hata yaptığını, aynı şeyi tekrarlarsa işinin bitik olduğunu söyleyecek. Ayrıca Lecter'in ona gizli bilgiler postaladığını haber verecek. Konuşurken benim Lecter'e anlatmış olduğum bazı bilgiler. İpuçları falan. Bu mesajın sonu Dişli Sapık'ı ikinci bir ilana yöneltecek. İkincisi 'İnsanız' kelimesiyle başlıyor, diyecek ona. Tabii ikinci mesaj, 'Coşkun hayranınız' kelimeleriyle başlayacak. Posta kutusunun adresi burada verilecek. Böyle yapmak zorundayız. Birinci mesajdaki uyarıyı ne kadar dolambaçlı yaparsak yapalım, bazı kaçıkların merakını uyandırmış olacağız. Ama adresi bula­mayacaklarına göre, posta kutusuna gelip işleri berbat edemezler."</p>

  <p>"İyi. Bayağı iyi. Gidip benim odada bekleyelim mi?"</p>

  <p>"Bir şeyle meşgul olmayı tercih ederim. Brian Zeller'le de konuşmam gerek."</p>

  <p>"Tamam. Bir şey çıkarsa ben seni acele bulurum."</p>

  <p>Graham bölüm şefini Seroloji'de buldu.</p>

  <p>"Brian, bana bir iki şey gösterebilir misin?"</p>

  <p>"Tabii. Ne örneğin?"</p>

  <p>"Dişli Sapık'ın kan grubunu bulmak için kullandığınız örnekler." Zeller, Graham'a gözlüğünün yakın merceğinden baktı. "Raporda anlamadığın bir şey mi vardı?"</p>

  <p>"Yoktu."</p>

  <p>"Açıklanmamış bir nokta?"</p>

  <p>"Hayır."</p>

  <p>"Bir konu eksik mi bırakılmış?" Zeller o kelimeyi ağzında ekşi bir tat bırakıyormuş gibi söylemişti.</p>

  <p>"Raporun iyiydi. Daha iyisi can sağlığı. Ben yalnızca kanıtı elimde istiyorum."</p>

  <p>"Haa, tabii, bunu yapabiliriz." Zeller bu uygulama elemanlarının hepsinde bazı batıl inançlar olduğuna inanırdı. Graham'ın suyuna gitmekten mutluluk duyuyordu. "Hepsi şu tarafta," dedi.</p>

  <p>Graham onun peşi sıra bir yığın araç gereç arasından geçti. Zeller bir dolaptan birtakım resim ve slaytlar, kağıtlar aldı, buzdolabından da birkaç şişe çıkarıp hepsini birlikte tezgahın üzerine dizdi. "Bana bir şey sormak istersen yine demin beni bulduğun yerdeyim. Bu mikrosko­bun ışığı şu yanında."</p>

  <p>Graham mikroskop falan istemiyordu. Zeller'in bulgularından kuşku duyduğu da yoktu. Ne istediğini hiç bilmiyordu aslında. Saydam zarfları kaldırıp kaldırıp ışığa tutmaya başladı. Birmingham'da bulunmuş iki tel sarı saç. Başka bir zarfta, Bayan Leeds'in üzerinde bulunmuş üç tel saç.</p>

  <p>Graham önünde tükürük, meni, saç sıralanmış duruyordu. Bunların üzerinde, tam onun bir surat görmek istediği yerde, bomboş hava vardı.</p>

  <p>Tavandaki hoparlörden bir kadın sesi duyuldu. "Graham. Will Gra­ham, lütfen özel ajan Crawford'un odasına. Acil!"</p>

  <p>Oraya vardığında Sarah'yı kulağına kulaklık takmış daktilo yazar­ken buldu. Crawford kızın omzunun üzerinden bakıyordu.</p>

  <p>"Chicago'ya içinde 666 geçen bir ilan gelmiş," dedi alçak sesle. "Sarah'ya dikte ediyorlar. Bir bölümü şifreye benziyormuş diyorlar." Satırlar Sarah'nın daktilosuna tırmanıp duruyordu.</p>

  <p>Sevgili Derviş,</p>

  <p>Bana onur veren...</p>

  <p>"İşte bu. İşte bu," dedi Graham. "Lecter benim yanımda da ondan derviş diye söz etmişti."</p>

  <p>güzelliğiniz...</p>

  <p>"Tanrım," diye homurdandı Crawford.</p>

  <p>Selametiniz için 100 dua sunmaya hazırım.</p>

  <p>Yardım için bakacağınız yerler John 6:22, 8:16, 9:1,</p>

  <p>Luke 1:7, 3:1</p>

  <p>Galatlans 6:11, 15:2, Acts 3:3, Revelations 18:7, Jonah 6:8...</p>

  <p>Sarah her rakamı yüksek sesle tekrarlayıp kontrol etmeye girişince yazının hızı kesilmişti. Sonunda bitebildi. Rakamlı liste yarım sayfa kadar sürüyordu. İmza olarak "Tanrı seni korusun 666" deniliyordu.</p>

  <p>"Bu kadar," dedi Sarah.</p>

  <p>Crawford telefonu eline aldı. "Evet, Chester, ilan müdürüyle aran nasıl?... Yoo, iyi yapmışsın... Çıt çıkarmayacak, tamam. Sen oradan ayrılma, tekrar arayacağım."</p>

  <p>"Şifre," dedi Graham.</p>

  <p>"Öyle olmalı. Çözebilirsek yenisini hazırlamak için yirmi iki dakikanız var. Mizanpajcı.bu nüshaya sokmak için on dakika önceden haber ve üç yüz dolar para istiyor. Bowman odasında. Duruşmaya ara verilmiş. Ben CIA'in şifre servisine danışayım. Sarah, ilanın metnini CIA'in kartografi servisine faksla. Ben yolluyorum diyeceğim telefonda."</p>

  <p>Bowman ilanı masanın üzerine koydu, kenarlarını masaya paralel olarak düzledi, gözlüğünün camlarını parlatmaya koyuldu. Bu süre Graham'a pek uzun geldi.</p>

  <p>Bowman'ın çok çabuk iş çıkarır diye ünü vardı. Patlayıcı madde servisi bile Bowman'a baskı yapmaktan çekinir, başının etini yemeye kalkışmazdı.</p>

  <p>"Yirmi dakikamız var," dedi Graham.</p>

  <p>"Anlıyorum. CIA'yi aradınız mı?"</p>

  <p>"Crawford arıyor."</p>

  <p>Bowman metni birkaç kez okudu, ona baş aşağı ve yandan baktı, parmağıyla yukarıdan aşağı ve aşağıdan yukarı izledi. Raftan İncil'i çekti, beş dakika boyunca odada iki adamın soluğundan başka ses duyulmadı.</p>

  <p>"Hayır," dedi Bowman sonunda. "Vaktinde yetişemeyeceğiz. Bence geri kalan zamanı başka çareye yönelerek değerlendir."</p>

  <p>Graham boş avucunu açıp ona gösterdi.</p>

  <p>Bowman koltuğunu döndürdü, Graham'ın gözlerine baktı, sonra qözlüğünü gözünden çıkardı. Burnunun iki yanında birer kırmızı leke qöründü. "Lecter'in Dişli Sapık'tan aldığı tek haberin o not olduğuna inanıyor musun?" diye sordu.</p>

  <p>"Evet."</p>

  <p>"O halde şifre nisbeten basit bir şey olmalı. Amaçları yalnızca gazetenin normal okuyucusundan saklanmak. Tuvalet kağıdının zımba deliklerine bakılırsa, çıkarılan bölüm beş altı santimi geçmiyor. Oraya pek fazla bir şey sığamaz. Bu sayılar cezaevi numaralarına falan uymuyor. Bence bu bir kitap şifresi."</p>

  <p>Crawford o anda kapıdan giriyordu. "Kitap şifresi mi?"</p>

  <p>"Öyle görünüyor. İlk sayı, yani '100 dua' derken ki 100, belki sayfa numarasıdır. Arkadaki çifte numaralar da satır ve harf numaraları olabilir. Ama hangi kitap?"</p>

  <p>"İnci! değil," dedi Crawford.</p>

  <p>"Hayır, İnci! değil. Önce öyle sanmıştım. Galatlans 6:11 kandırdı beni. Oradaki cümle şöyle: 'Bak kendi ellerimle sana ne güzel bir mektup yazdım!' Anlamı uygun düşüyor. Ama bu bir rastlantı, çünkü onun arkasından Galatlans 15:2 demiş. Galatlans'ın yalnızca altı bölümü var. Jonah'da aynı durum. Jonah 6:8 diyor. Jonah dört bölümlü. Kullandığı kitap İnci! değil."</p>

  <p>Crawford, "Belki de kitabın adı, Lecter'in mektubunun şifresiz bölümünde ima edilmiştir," dedi.</p>

  <p>Bowman başını iki yana sallıyordu. "Sanmıyorum."</p>

  <p>"O zaman kullanılacak kitabı Dişli Sapık seçip bildirmiş," diye konuştu Graham. "Hangi kitap olduğunu Lecter'e yazdığı mektupta söylemiş."</p>

  <p>Bowman, "Öyle olması gerekir," dedi. "Lecter'i sorguya çekmek ister misiniz? Zaten asıl hastanesinde. Bence ilaçla... "</p>

  <p>Graham, "Üç yıl önce," diye sözünü kesti. "Hastaneye yeni geldiğinde o Princeton'lu öğrenciyi nereye gömdüğünü söylemek için ona sodyum amital vermişlerdi. Herif onlara bir sosun tarifini anlatmaya koyuldu. Hem onu sorgulamaya kalkarsak aralarındaki ilişkiyi kaybe­deriz. Eğer kitabı Dişli Sapık seçmişse, Lecter'in hücresinde bulunduğunu bildiği bir kitap olmalı."</p>

  <p>Crawford, "Bu arada Chilton'dan ödünç kitap almadığını ve yeni kitap falan sipariş etmediğini iyi biliyorum," diye atıldı.</p>

  <p>"Gazeteler bu konuda ne yazdı, Jack? Lecter'in kitapları konusunda?"</p>

  <p>"Tıp kitapları olduğunu yazdılar. Sonra... psikoloji kitapları ve yemek kitapları."</p>

  <p>"O zaman bu dalların birindeki en belli başlı kitap olmalı. O kadar bilinen bir şey ki, Dişli Sapık onun Lecter'de garanti bulunacağından emin olmalı." Bowman bir süre susup sonra devam etti. "Lecter'in kitaplarının bir listesi lazım. Sizde var mı?"</p>

  <p>"Yok," dedi Graham ayaklarının burnuna bakarak. "Chilton'a söyleyip... Durun. Rankin'le Willingham hücreyi ararken her şeyin polaro­id resmini çekmişlerdi. Yerli yerine yerleştirebilmek için."</p>

  <p>"Bowman bir yandan evrak çantasını kapatırken, "Resimleri alıp beni bulmalarını söyler misiniz lütfen?" dedi.</p>

  <p>"Nerede?"</p>

  <p>"Meclis Kütüphanesi'nde."</p>

  <p>Crawford CIA'in kriptografi servisini son bir kez daha aradı. Lang­ley'deki CIA bilgisayarı durmadan sayı-harf ilişkileri deniyor, alfabe hesaplarına girip duruyordu. Bir ilerleme yoktu. Onlar da Bowman'ın fikrine katılıyorlardı. Bu herhalde kitap şifresiydi.</p>

  <p>Crawford saatine baktı. "Will, elimizde üç seçenek var ve kararı şu anda vermek zorundayız. Ya Lecter'in mesajını çıkarır, yerine hiçbir şey vermeyiz ya kendi mesajımızı şifresiz olarak verir, Dişli Sapık'ı posta ku­tusuna davet ederiz ya da Lecter'in ilanını olduğu gibi basarız."</p>

  <p>"Lecter'in mesajını gazeteden çıkarma şansımız hala var mı ki?"</p>

  <p>"Chester'e göre o herif bunu beş yüz dolara yapacakmış."</p>

  <p>"Ben şifresiz mesaj fikrini hiç hoş bulmuyorum, Jack. Lecter'e bir daha mektup gelmeyecektir heriften."</p>

  <p>"Evet. Ama bu ilanı, içinde ne dendiğini bilmeden basmayı da içim götürmüyor," diye karşılık verdi Crawford. "Lecter ona yeni bilgi olarak ne söyleyebilir? Onun bilmeyip Lecter'in bildiği ne var ortada? Eğer Lecter elimizde yalnızca yarım el ayası ve bulanık bir başparmak izi olduğunu anlamış ve başka ipucumuz bulunmadığını da sezmişse, herif o dişleriyle amma güler bize mahkemede!"</p>

  <p>"Parmak izi durumu Lecter'e verdiğim özet dosyada yoktu. Bence en iyisi Lecter'in mesajını basmak. Hiç değilse Dişli Sapık'ın onunla tekrar ilişki kurmasını sağlar."</p>

  <p>"Ya Lecter onu mektup yazmaktan başka bir şeye teşvik ediyor­sa?"</p>

  <p>"O zaman uzun süre vicdan azabı çekeriz," dedi Graham. "Yine de yapmak zorundayız."</p>

  <p>On beş dakika sonra Chicago'da Tattler'in koca baskı makineleri dönmeye başladı ve giderek hız kazanan rotatif, baskı odasını toza ve gürültüye boğdu. FBI ajanı mürekkep kokularının içinde bekleyip du­ruyordu. İlk basılan nüshalardan birini eline aldı.</p>

  <p>Gazetenin birinci sayfa manşetleri iki taneydi: "Kelle Nakli!" ve "Astronom'lar Tanrı'yı gördü!"</p>

  <p>Ajan, Lecter'in ilanını gözüyle gördükten sonra gazeteyi Washing­ton kuryesine kattı. O nüshayı tekrar gördüğünde kendi parmağının birinci sayfada, ıslak mürekkep üzerinde bıraktığı izi anımsayacaktı. Ama yıllar sonra. Torunlarına FBI sergilerini gezdirirken.</p>
</body>
</html>
