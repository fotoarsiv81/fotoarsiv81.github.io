<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>45.</h1>

  <p>Graham odadan çıkınca, bir an loş koridora doğru baktı. İçi tedir­gindi. Çok uzun sürüyordu bu iş.</p>

  <p>Crawford, Gateway ve Baeder'in 380 elemanını elekten geçirirken elinden geldiğince çabuk olmaya çalışıyordu. Bu işlerde bir harikaydı Crawford. Ama zaman da geçiyordu. Gizlilik ancak bir süre korunabi­lirdi.</p>

  <p>Crawford, Gateway'de kendisine yardımcı olacak kadroyu çok kısıtlı tutmuştu. Adamlara, "Onu bulmak istiyoruz, ürkütmek değil," demişti. "Kim olduğunu bu gece saptayabilirsek onu fabrikanın dışında yakalayabiliriz. Evinde ya da park yerinde."</p>

  <p>St. Louis polis örgütü de yardımcı oluyordu. Cinayet masasından Fogel ile bir çavuş, işaretsiz bir polis arabasında sessizce geldiler, yanlarında bir iletişim aygıtı getirmişlerdi.</p>

  <p>Bu aygıt Gateway'in telefonuna bağlandı. Birkaç dakika içinde elemanlar hakkındaki bilgi anında Washington'daki FBI kimlik bürosu­na ve Missouri Taşıtlar Bölümü'ne de gitmeye başladı.</p>

  <p>Washington'da isimler parmak izleriyle karşılaştırılacaktı. Taşıt bölümü de kamyonet sahiplerini ayıklayacaktı.</p>

  <p>Yalnız dört kişi çağrılmıştı buradaki elemanlardan. Personel Müdürü Fisk, Fisk'in sekreteri, Baeder'den Dandridge ve bir de Gate­way'in muhasebe müdürü.</p>

  <p>Telefonlar edilip elemanlar gecenin bu saatinde tesise çağrılmadı. Ajanlar onları evlerinde ziyaret ederek geliş nedenlerini anlattılar. Crawford, "Bir şey anlatmadan önce adamlara iyice bakın," demişti onlara. "Ve sonra da telefon etmelerine izin vermeyin. Bu tür haberler pek çabuk yayılır."</p>

  <p>Dişlerden ötürü çabucak bir teşhis yapabilmeyi ummuşlardı. Ama dört elemanın hiçbiri bu dişleri tanımıyordu.</p>

  <p>Graham çıkış kapılarında kırmızı ışıkların yandığı uzun koridora baktı.</p>

  <p>Başka ne yapabilirlerdi bu gece?</p>

  <p>Crawford, Brooklyn Müzesi'ndeki kadını, Bayan Harper'i yolculuk yapabilecek kadar iyileştiği anda uçakla buraya istetmişti. Herhalde sabah gelirdi kadın. St. Louis Polis Örgütü'nün iyi bir gözlem kamyo­neti vardı. Onun içinde oturur, gelip gidenleri gözden geçirirdi.</p>

  <p>Bu gece bulamazlarsa, sabah iş saatinin başlamasından önce bütün araştırma izleri ortadan kaldırılacaktı. Graham kendini kandırmak niyetinde değildi. Yarın dedikodular yayılmaksızın bekliyor olacaktı. Kaçacaktı.</p>
</body>
</html>
