<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>23.</h1>

  <p>Chicago Cinayet Masası'ndan Başkomiser Osberne'un yüzü, gri bir tilki suratından farksızdı. Polis merkezinin her tarafına Tattler gazetesinin kopyalan saçılmıştı. Bir tanesi de onun masasında duruyordu.</p>

  <p>Crawford'la Graham'a "oturun" bile demedi.</p>

  <p>"Chicago'da Lounds'la bir planınız yoktu, öyle mi?"</p>

  <p>"Hayır, o Washington'a geliyordu," dedi Crawford. "Uçak rezer­vasyonu hazırdı. Eminim kontrol etmişsinizdir."</p>

  <p>"Evet. Rapor elimde. Dün işyerinden öğleyin bir buçukta çıkmış. Kendi oturduğu apartmanın garajında heritin saldırısına uğramış. Saat herhalde ikiye on kala."</p>

  <p>"Garajda herhangi bir şey.. ?"</p>

  <p>"Anahtarları arabanın altına tekmelenmiş. Garaj bekçisi yok. Elektronik bir kapı varmış, ama birkaç arabanın üstüne indi diye çıkarmış­lar. Olayı gören yok. Arabasına bakıyoruz."</p>

  <p>"O konuda size bir yardımımız olabilir mi?"</p>

  <p>"Sonuçlar gelince size veririz. Sen pek bir şey söylemiyorsun, Graham. Gazeteye demeç verirken epey söyleyecek şey bulmuşsun oysa." "Siz de pek fazla şey söylemiş sayılmazsınız."</p>

  <p>"Gücendiniz mi, başkomiser?" diye sordu Crawford.</p>

  <p>"Ben mi? Neden olayım? Sizin telefon izinizi ararken karşımıza bir gazeteci çıkıyor, siz de onun suçsuz olduğunu ileri sürüyor, suçlamaktan vazgeçiyorsunuz. Onunla bir anlaşmanız olduğu belli. Bu durum onu tehlike noktasına sürükledi. Şimdi her gazete onu benimse­meye kalkıyor. Bunların sonucu olarak artık bu kentte kendi Dişli Sapık cinayetimize de sahip oluverdik. Harika. Dişli Sapık Chicago'da. Daha gece yarısı olmadan beş altı tane aile içi cinayeti yer alacak, adam eve sarhoş geldi mi, karısı onu duyacak, BANG! Belki Dişli Sapık, Chicago'dan hoşlanır. Bir süre burada kalmaya, gönlünü eğleme­ye karar verir."</p>

  <p>Crawford, "Böyle yapmak mümkün tabii," dedi. "Öfkeye kapılmak, tüm komiserleri, savcıları telaşlandırmak, birbirimizin canına okumaya çalışmak mümkün. Ama öte yandan biraz sakinleşip bu iti yakalamaya çalışmak da mümkün. Bu benim kendi operasyonumdu. Bombok oldu, farkındayım. Sizin Chicago'da başınıza hiç böyle şeyler gelmedi mi? Niyetimiz sizinle kavgaya tutuşmak değil. Onu yakalamak, sonra da evimize dönmek istiyoruz. Sizin istediğiniz ne?"</p>

  <p>Osborne masasının üstündeki birkaç şeyi kıpırdattı. Bir kalemlik, bando kılığında tilki suratlı bir çocuğun çerçeveli fotoğrafı... Sonra arkasına yaslandı, dudaklarını yaladı, dışarı biraz hava üfürdü.</p>

  <p>"Şu anda istediğim şey bir kahve," dedi. "Siz de ister misiniz?" "Ben isterim," dedi Crawford.</p>

  <p>Graham, "Ben de isterim," dedi.</p>

  <p>Osborne plastik bardakları onların eline tutuşturdu, birer koltuğu işaret etti.</p>

  <p>Graham, "Lounds'u o tekerlekli sandalyede taşımak için Dişli Sa­pık'ın bir kamyoneti ya da minibüsü olması gerekir," dedi.</p>

  <p>Osborne başını salladı. "Lounds'un gördüğü plaka, Oak Park'da bir televizyon tamir atölyesinin kamyonundan çalınmış. Onu alırken yerine başka bir çalınmış plaka takmış. Hemen göze çarpmasın diye. Çok sinsi bir tip. Bildiğimiz tek şey varsa, televizyoncunun kamyonun­dan plakayı dün sabah saat sekiz buçuktan sonra çalmış olması. Televizyon tamircisi dün sabah erkenden kamyonuna benzin almışmış. Kredi kartını kullanmış. Benzinci plaka numarasını faturaya yazmış. Numara doğru çıktı. Demek plaka daha sonra çalınmış."</p>

  <p>Crawford, "Kimse orada kamyon ya da kaptı kaçtı görmemiş mi?" diye sordu.</p>

  <p>"Hayır. Tattler'in bekçisinin dünyadan haberi yok. Öyle az şey görüyor ki, güreş hakemliğine başlasa iyi eder. İtfaiyeciler önce binaya bakmışlar. Yangın arıyorlarmış tabii. Tattler'e yakın işyerlerinde gece çalışanlara soruyoruz. Salı sabahı falan televizyon tamircisi çağırdılar mı diye. Belki plakayı sökerken gören olmuştur diye umuyoruz."</p>

  <p>Graham, "0 tekerlekli sandalyeyi tekrar görmek istiyorum," dedi.</p>

  <p>'"Bizim laboratuvarda. Ben telefon edeyim." Osborne durakladı. "Lounds cesaretliymiş ama. Hakkını vermek gerekir. Plaka numarasını hatırlamak, kendisi o durumdayken onu söylemek... Lounds'un hastanede ne dediğini dinlediniz mi?"</p>

  <p>Graham başını salladı.</p>

  <p>"Sizi daha da üzmek istemiyorum, ama aynı şeyi mi duyduk diye merak ediyorum. Sizce neydi o kelimeler?"</p>

  <p>Graham tekdüze bir sesle tekrarladı. "Dişli Sapık. Graham yaptı bunu. Biliyordu itoğlu. Graham tuzak kurdu bana. Resim çekilirken eli­ni sanki köpeğiymişim gibi omzuma koydu."</p>

  <p>Graham'ın neler hissettiğini Osborne hiç anlayamıyordu. Bir soru daha sordu.</p>

  <p>"İkinizin Tattler'de çıkan resminizden mi söz ediyordu?"</p>

  <p>"Öyle olmalı."</p>

  <p>"Neden böyle düşündü acaba?"</p>

  <p>"Lounds'la bir iki kapışmamız olmuştu."</p>

  <p>"Ama resimde Lounds'a dostça bakmışsınız. Dişli Sapık önce evin sevgili hayvanını öldürüyor, ondan mı?"</p>

  <p>"Ondan." Taştan tilki epey zeki, diye düşündü Graham.</p>

  <p>"Yazık ki, peşine koruyucu ya da gözcü takmamışsınız."</p>

  <p>Graham hiçbir şey söylemedi.</p>

  <p>Crawford, "Dişli Sapık Tattler'i okumadan Lounds bizim yanımıza gelmiş olacaktı," dedi.</p>

  <p>"0 sözler size başka bir şey ifade ediyor mu? İşimize yarayacak bir şey?"</p>

  <p>Graham başka şey düşünürken ayıldı, Osbome'un ne sorduğunu hatırlamak için çaba gösterdi, ancak ondan sonra cevap verebildi. "Lounds'un dediğine bakılırsa, Dişli Sapık ona saldırmadan önce Tattleri görmüş, tamam mı?" dedi.</p>

  <p>"Tamam."</p>

  <p>"Eğer onu Tattler'in harekete geçirdiği noktasından düşünürsek, bu işi pek çabuk planladığı dikkatinizi çekmiyor mu? Gazete baskıdan pazartesi gecesi çıktı. O ise salı günü Chicago'da plaka çalmaya giriş­mişti bile. Herhalde sabahtan. Öğleden hemen sonra da Lounds'un tepesine bindi. Bundan ne anlıyorsunuz siz?"</p>

  <p>Crawford, "Ya gazeteyi erken gördü ya da yolu buraya pek uzak değil," dedi. Ya gazeteyi salı sabahı burada, Chicago'da okudu ya da başka yerde pazartesi gecesi okudu. Unutmayın ki, özel ilanlara bakmak için bekliyordu ’ gazeteyi."</p>

  <p>Graham, "Ya zaten buradaydı ya da yakın bİr yerden arabayla ça­bucak gelebilecek durumdaydı," dedi. "Göz açıp kapayana kadar Lo­unds'un kafasına bindiğinde, o koca tekerlekli sandalye elinin altında hazırdı. Onu buraya uçakla getirmiş olamaz. Sandalye katlanmıyor bile. Zaten buraya uçakla gelip kamyonet çalmış, sonra o kamyonete plaka çalmış, ondan sonra da dolaşıp sandalye aramış olamaz. Eski bir tekerlekli sandalyesi olmuş olmalı. Yenisi olsa, bu şekil kullanmaya yaramazdı." Graham ayağa kalkmış, jaluzilerin kordonlarıyla oynuyor, aydınlığın karşı tarafındaki tuğla duvara bakıyordu. "Ya elinde tekerlekli sandalye hazırdı ya da hep görebildiği bir yerde hazırdı," dedi.</p>

  <p>Osborne bir soru sormaya yeltendi ama Crawford'un yüzündeki ifade titriyor gibiydi.</p>

  <p>"Hep görebildiği..." dedi Crawford.</p>

  <p>Graham, "Hımm... evet," diye devam etti. "Bu fikir tekerlekli san­dalyeye bakarken ortaya çıkmış, belli. Tekerlekli sandalyeye bakar ve düşünürken. Bu baş belalarına ne yapayım diye düşünürken. Freddy alevler içinde caddeden aşağıya doğru gidiyor. Yaman bir görünüm olmalı."</p>

  <p>"Seyretti mi sence?"</p>

  <p>"Belki. Ama yapmadan önce görmüş olmalı. Zihninde. Ne yapacağını kararlaştırırken."</p>

  <p>Osborne, Crawford'a bakıyordu. Crawford taş gibiydi. Sağlamdı. Osborne biliyordu onun sağlam olduğunu. Ama o da uyuyordu bu saçmalara.</p>

  <p>"Eğer tekerlekli sandalyesi varsa ya da onu hep görebiliyorsa... Yaşlılar için huzurevlerini araştırabiliriz," dedi Osborne.</p>

  <p>Graham, "Freddy'yi hareketsiz tutmak için bu yöntem kusursuz," diye karşılık verdi.</p>

  <p>Osborne, "Hem de uzun süre," diye onun sözüne devam etti. "Lo­unds on beş saat kayıptı. On beş saat yirmi beş dakika. Aşağı yukarı."</p>

  <p>Graham konuştu. "Niyeti Freddy'yi öldürmek olsa, bunu garajda da yapabilirdi. Ya da onu arabasındayken yakabilirdi. Konuşmak istedi Freddy'yle. Ya da bir süre canını yakmak istedi."</p>

  <p>Crawford söze karıştı. "Bunu ya kamyonetinin arkasında yaptı ya da onu bir yere götürdü. Ama süreye bakarsan, bir yere götürmüş olmalı."</p>

  <p>Osborne, "Güvenli bir yere ama," dedi. "Onu iyi sarıp sarmalarsa huzurevinde falan dikkati çekmez. Yani girip çıkarken."</p>

  <p>Crawford, "Ama geride pislik bırakır," diye ona karşılık verdi. "Te­mizlemesi gerekir. Diyelim ki, sandalyesi hazırdı, kamyoneti de ele ge­çirebilecek durumdaydı. Freddy'nin üzerinde çalışabileceği güvenli bir yeri de vardı. Bunlar bir araya gelince... ev gibi mi oluyor?"</p>

  <p>Osberne'un telefonu çaldı. Açıp hırladı.</p>

  <p>Ne?.. Hayır, Tattler'le konuşmak istemiyorum. Eh, umarım saçma­lamazlar. Bağla kadını bakalım... Başkomiser Osborne, evet... Onu santraldan çekin hemen. Ne demiş, tekrarlayın bana... Oraya beş dakikaya kadar birini yollarım."</p>

  <p>Osberne düşünceli gözlerle telefona baktı.</p>

  <p>"Lounds'un sekreterine beş dakika kadar önce bir telefon gelmiş," dedi. "Lounds'un sesiydi diye yemin ediyor. Bir şey söylüyormuş. Kızın anlayamadığı bir şey. ' Kızıl Ejder'in gücü' diyormuş galiba. Kıza öyle gelmiş ya da."</p>
</body>
</html>
