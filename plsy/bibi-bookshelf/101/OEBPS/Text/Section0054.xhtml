<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>52.</h1>

  <p>Koca jet St. Louis Havaalanı'ndan kalkıp güneydoğuya yöneldiği zaman Graham kendi kendine gülümsedi. Evine doğru gidiyordu. Molly ile Willy orada olacaklardı.</p>

  <p>"Kimin neye pişman olduğunu bırak artık, ahbap," demişti Molly telefonda. "Seni Marathon Havaalanı'ndan alırım, işte o kadar."</p>

  <p>Zamanla yaşadığı bazı güzel dakikaları anımsayabileceğini umu­yordu. Yeteneklerine derin güveni olan insanların kendilerini işlerine vermiş, çalışmalarını seyretmek... ama insan buna nerede olsa rastla­yabilirdi. Neyi görmesi gerektiğini bilirse.</p>

  <p>Lloyd Bowman'a ve Beverly Katz'a teşekkür etmek biraz garip ka­çacaktı. Onlara telefonda yalnızca, tekrar birlikte çalışmaktan zevk duyduğunu söyledi.</p>

  <p>Bir tek şey aklına takılıyor, onu biraz tedirgin ediyordu. Chica­go'da Crawford telefonda ona dönüp, "Gateway'miş," dediği zaman hissettiği duygular.</p>

  <p>Herhalde ömründe hissettiği en yoğun ve en vahşi sevinci o an yaşamıştı. İşte hayatının en mutlu anını. Chicago'nun o kasvetli jüri odasında yaşamış olmak, insanı biraz sarsıyordu. Bilmeden önce bile biliyordu o anda.</p>

  <p>Lloyd Bowman'a içinden neler hissettiğini söylemedi.</p>

  <p>Gerekli değildi...</p>

  <p>Bowman, "Biliyor musun," dedi ona. "Pitagor düşündüğü teore­min doğru çıktığını anlayınca Tanrılara tam yüz öküz kurban etmiş. Dünyada bundan tatlı bir duygu olamaz, öyle değil mi? Yo, cevap verme. Konuşarak ziyan etmezsen daha uzun süre dayanır."</p>

  <p>Eve yaklaştıkça Graham'ın sabırsızlığı artıyordu. Ve Molly'ye yaklaştıkça. Miami'de uçaktan indi, Marathon'a kalkacak olan Aunt Lula uçağına bindi. Eski bir DC-3.</p>

  <p>Severdi DC-3'leri. Her şeyi seviyordu bugün.</p>

  <p>Aunt Lula'nın yapım tarihi Graham'ın beş yaşında olduğu yıla rast­lıyordu. Kanatları, motordan arkaya doğru uçan yağdan ötürü her zaman kapkaraydı. Ama Graham'ın ona güveni büyüktü. Uçağa doğru koşarken, sanki kendisi balta girmemiş ormanda kaybolmuş da, uçak onu almak üzere ormanın içindeki bir açıklığa iniş yapmış gibi hissediyordu kendini.</p>

  <p>İslamorada Adası kanadın altından geriye doğru kayarken adadaki ışıklar yavaş yavaş yanmaya başladı. Graham, Atlantik tarafında beyaz başlı dalgaları görebiliyordu. Birkaç dakika sonra Marathon'a doğru inişe geçtiler.</p>

  <p>Sanki Marathon'a ilk gelişi gibiydi. O zaman da Aunt Lula ile gelmişti. Daha sonra nice akşam havaalanına gitmiş, Aunt Lula'nın gelişi­ni seyretmişti. Kanatları inik, arkasından ateşler püskürterek, pencere­lerinin içindeki yolcuları güven içinde...</p>

  <p>Kalkışları seyretmek de zevkliydi. Ama koca uçak kavisini çizip kuzeye doğru yöneldiğinde, içi hep hüzünle dolardı Graham'ın. İçi boşalmış gibi olur, çevresindeki hava vedalarla yoğunlaşırdı. Zamanla yalnız inişleri ve merhabaları seyretmeyi öğrenmişti.</p>

  <p>Bunlar hep Molly'den önceydi.</p>

  <p>Uçak son bir kez homurdanıp tekerlerini piste değdirdi. Graham, Molly ile Willy'nin çitin arkasında durmakta olduklarını gördü. Projek­törlerin altında.</p>

  <p>Willy annesinin önünde taş gibi duruyordu. Graham yanlarına gelene kadar orada duracaktı öyle. Ancak o zaman uzaklaşır, ilgisini ne çekiyorsa ona bakmaya giderdi. Graham hoşlanırdı çocuğun bu huyundan.</p>

  <p>Molly, Graham'la aynı boydaydı. Bir yetmiş yedi. Aynı düzeydeki öpüşmeler kalabalık içinde yer aldığı zaman insana daha bir heyecan veriyordu. Herhalde genellikle ancak yatakta böyle aynı düzeyde öpüşmelere olanak kaldığı için.</p>

  <p>Willy ona bavulunu taşımayı teklif etti. Graham da hafif giysi valizi­ni uzattı çocuğa.</p>

  <p>Molly'nin kullandığı arabada Sugarloaf Key'deki eve doğru ilerlerken, Graham farların aydınlattığı şeyleri görebiliyor, gerisini hayalinde canlandırıyordu.</p>

  <p>Bahçeye girip arabanın kapısını açtığı zaman, denizin sesini duydu.</p>

  <p>Willy eve girdi.</p>

  <p>Graham bahçede öylece durmuş yüzüne gelen sivrisinekleri ko­valıyordu.</p>

  <p>Molly elini onun yanağına dayadı. "Onlar seni yiyip bitirmeden eve girsen fena olmaz."</p>

  <p>Graham başını salladı. Yanakları ıslaktı.</p>

  <p>Molly biraz daha bekledi, başını eğip onun yüzüne baktı, kaşlarını kımıldattı. "Tanqueray martini var, biftek var, kucaklaşmalar var. Şu taraftan, bayım... bunlara ek olarak elektrik ihbarnamesi, su ihbarname­si ve çocuğumla uzun sohbetler de seni bekliyor... " diye bitirdi sözünü.</p>
</body>
</html>
