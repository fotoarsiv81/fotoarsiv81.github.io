<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>42.</h1>

  <p>Crawford jüri Iocasının arka sırasında bir koltuğa oturmuş fıstık yerken, Graham da duruşma salonunun koca pencerelerindeki jaluzi­leri kapatıyordu.</p>

  <p>"Herhalde profili bana öğleden sonra hazırlamış olursun," dedi Crawford. "Salı demiştin, işte bugün salı."</p>

  <p>"Bitiririm. Önce bunu seyretmek istiyorum."</p>

  <p>Graham, Byron Metcalt'in özel ulak yolladığı zarfı açıp içindekileri masanın üstüne boşalttı. İki tane tozlu ev filmi bobini. Her biri bir plastik sandviç torbası içinde.</p>

  <p>"Metcalf bu Niles Jacobi'ye dava açacak mı?"</p>

  <p>"Hırsızlıktan açmayacak. Miras herhalde zaten ona kalıyor. Bir ona, bir de Jacobi'nin kardeşine," diye açıkladı Graham. "Esrar konusunda... bilemiyorum. Birmingham savcısı oğlanın tepesine çökmek niyetinde."</p>

  <p>Crawford, "İyiii," dedi.</p>

  <p>Film ekranı duruşma salonunun tavanından sarkıyordu. Jürinin seyredebileceği bir açıdaydı. Filme çekilmiş kanıtlar olursa, bu durum kolaylık sağlardı.</p>

  <p>Graham filmi projeksiyona taktı.</p>

  <p>Crawford bir yandan çalışıyordu.</p>

  <p>"Dişli Sapık'ın Tattler'i bu kadar çabuk ele geçirebileceği bayileri tararken, bazı yerlerden ilginç haberler geldi. Cincinnati, Detroit, bir sürü de Chicago haberi. Karşımıza bir yığın manyak çıktı izlenecek."</p>

  <p>Graham filmi başlattı. Balıkçılıkla ilgiliydi film.</p>

  <p>Jacobilerin çocukları bir gölün kıyısındaydılar. Ellerinde makaralı oltaları vardı.</p>

  <p>Graham onları küçük tabutları içinde, toprağın altında düşünme­meye çalıştı. Yalnızca balık tutarken düşünmesi daha iyiydi.</p>

  <p>Kızın olta mantarı sıçradı, görünmez oldu. Bir şey takılmıştı oltasına.</p>

  <p>Crawford elindeki fıstık torbasına baktı. "lndianapolis hem gazete bayilerini, hem de Servco Supreme istasyonlarını talan ediyor," dedi.</p>

  <p>Graham, "Şunu seyretmek istiyor musun, istemiyor musun?" diye sordu.</p>

  <p>Crawford iki dakikalık filmin sonuna kadar sessiz kaldı. "Harika! Alabalık yakaladı," dedi sonra. "Şimdi şu profile gelelim... "</p>

  <p>"Jack, bu iş olduktan hemen sonra sen Birmingham'daydın. O evi hala onların eviyken gördün... ben görmedim. Ben oraya gittiğimde ev çırılçıplak bırakılmış, onarılmıştı bile. Şimdi Tanrı aşkına bırak da bu insanlara bir bakayım. Sonra da oturur profili bitiririm."</p>

  <p>İkinci filmi başlattı.</p>

  <p>Ekranda bir doğum günü partisi belirdi. Jacobiler masanın etrafına sıralanıp oturmuşlardı. Şarkı söylüyorlardı.</p>

  <p>Graham dudak okumaya çalıştı. "Kutlu oooolsuuuun... "</p>

  <p>On bir yaşındaki Donald Jacobi'nin yüzü kameraya dönüktü. Masanın başına onu oturtmuş, pastayı da önüne koymuşlardı. Bardaklar mum ışıklarını yansıtıyordu.</p>

  <p>Köşenin öbür yanında kız kardeşiyle erkek kardeşi yan yana oturmuş, onun mumları üfleyişini seyretmekteydiler.</p>

  <p>Graham sandalyesinde kıpırdandı.</p>

  <p>Bayan Jacobi uzandı, kediyi yakalayıp masadan aşağı indirdi, yere bıraktı. Bayan Jacobi oğluna büyük bir zarf getiriyordu. Zarftan upuzun bir kurdele sarkmaktaydı. Donald Jacobi zarfı açtı, içinden kocaman bir doğum günü kartı çıkardı. Başını kameraya doğru kaldırıp kartı elinde evirdi, çevirdi. Üzerindeki yazılar kolayca okunuyordu. "Doğum günün Kutlu Olsun - Kurdeleyi izle."</p>

  <p>Kamera zıplaya sıçraya, herkesin peşi sıra mutfağa girdi. Orada bir kapı vardı. Bir çengelle kapanıyordu. Açılınca bodruma inen merdivenler gözüktü. Önde Donald, arkada ötekiler, kurdeleyi izleye izleye merdivenlerden inmeye başladılar. Kurdelenin öbür ucu, orada dur­makta olan yeni ve güzel bir bisikletin gidonuna bağlanmıştı.</p>

  <p>Graham içinden, acaba bisikleti çocuğa neden dışarıda vermediler, diye düşündü.</p>

  <p>Film ekranda sıçrar gibi oldu, sonra ikinci sahne başladı... böylelikle Graham'ın sorusu da yanıtlanmış oldu. Bahçedeydiler. Bardaktan boşanırcasına yağmur yağıyordu. Bahçe göl göl olmuştu. Ev çok değişik görünüyordu. Emlakçı Geehan cinayetten sonra onarımı yaparken evin rengini de değiştirmiş, yeni baştan boyatmıştı. Bodrumun bahçeye bakan kapısı açıldı, bisikleti taşımakta olan Bay Jacobi belirdi. Baba bu filmde ilk olarak gözüküyordu. Saçlarını kelleşmiş tepesi­ne kapak gibi taramıştı. Rüzgâr esince kapağı da havalandırdı. Adam bisikleti törendeymiş gibi bir edayla yere bıraktı.</p>

  <p>Donald dikkatle ilk binişini denerken film sona erdi.</p>

  <p>Crawford, "Çok hazin," dedi. "Ama zaten biliyorduk hepsini." Graham doğum günü filmini tekrar taktı.</p>

  <p>Crawford başını iki yana salladı, evrak çantasından çıkardığı bir şeyleri, kaleminin ucundaki küçük fenerin yardımıyla okumaya başladı.</p>

  <p>Ekranda Bay Jacobi bisikleti bodrumun kapısından bahçeye çıkarıyordu. O çıkınca bodrumun kapısı kendi kendine savrulup kapanı­verdi. Kapının kenarında bir asma kilit sallanıyordu.</p>

  <p>Graham o kareyi dondurdu.</p>

  <p>"İşte... " dedi. "Demir keseğini bunun için getirdi yanında, Jack... bu asma kilidi kesip eve bodrumdan girmek için. Neden o yoldan gir­medi peki?"</p>

  <p>Crawford kalem fenerini söndürdü, gözlüğünün üzerinden ekrana doğru baktı. "Ne diyorsun?"</p>

  <p>"Yanında demir keseği getirdiğini biliyorum. Ormandan çocukları seyrederken önünü kapayan dalı da onunla kesmişti. Neden onu kullanıp da eve bodrum kapısından girmedi?</p>

  <p>"Giremedi." Crawford suratında timsah gibi bir sırıtışla bekliyordu. İnsanların fikir yürütmesine bayılırdı.</p>

  <p>"Denedi mi? İz bıraktı mı? Ben bu kapıyı ömrümde görmedim bile. O eve gittiğimde Geehan bu kapıyı çıkarmış, yerine çelik bir kapı takmıştı. Otomatik kilitli."</p>

  <p>Crawford, "Geehan'ınıtaktığını sen varsayıyorsun," dedi. "Geehan takmadı ki! Onlar öldüğünde de çelik kapı vardı orada. Jacobi taktır­mış olmalı... Detroitli herif. Modern kilitlere meraklı olmalı."</p>

  <p>"Ne zaman taktırdı Jacobi bunu?"</p>

  <p>"Bilmiyorum. Belli ki, çocuğun doğum gününden sonra taktırmış. Ne zamandı doğum günü? Otopsi raporunda yazılı olmalı. Yanında var mı?"</p>

  <p>Graham, "Doğum günü Nisan'ın 14'ü ve bir pazartesi," dedi. Gözü ekranda, eli çenesindeydi. "Jacobi'nin o kapıyı ne zaman değiştirdiğini bilmek istiyorum."</p>

  <p>Crawford'un alnı buruştu, sonra düzeldi. Ana noktayı kavramıştı. "Sence Dişli Sapık evi incelediği, planını yaptığı zaman bu eski kapı ve asma kilit mi vardı?"</p>

  <p>"Demir keseği getirmedi mi yanında? Bir yere demir keseğiyle nasıl girersin? Ya asma kilit kesersin, ya parmaklık ya da zincir. Jaco­bi'nin parmaklığı veya zincirli kapısı yoktu, değil mi?"</p>

  <p>''Yoktu."</p>

  <p>"0 halde adam buraya asma kilit bulacağını umarak geldi. Demir keseği hem uzunca, hem de ağırdır. Adam gündüz dolaşıyordu oralarda. Arabasını park ettiği yerden Jacobilerin evine epey yol var. Sonra bir terslik olursa oradan olanca hızıyla uzaklaşmak zorunda kalacağını da düşünmüş olmalı. İhtiyacı olacağını düşünmese o koca şeyi ta­şımazdı. Asma kilit bekliyordu o."</p>

  <p>"Sence adam planını, Jacobi kapıyı değiştirmeden önce yaptı demek. İlk keşfini de. Sonra öldürmek üzere geldiğinde ormanda bekledi..."</p>

  <p>"Ormandan evin bu yüzü görünmüyor."</p>

  <p>Crawford başını salladı. "Ormanda bekledi. Onların yattığını anlayınca yaklaştı. Elinde koca keseğiyle. Bir de baktı ki yepyeni, sapasağlam bir kapı takılmış."</p>

  <p>Graham, "Diyelim ki, yeni kapıyla karşılaştı," dedi. "Her hazırlığını önceden yapıyor ve karşısına bu çıkıyor." Heyecanla iki elini havaya savurdu. "Canı çok sıkılmış olmalı. Hırslandı. İlle de girmek istiyordu artık. O zaman çabucak veranda kapısının kilidini kırmaya çalıştı ve epey gürültü çıkardı. Eve giriş biçimi çok acemice... Jacobi bile uyandı. Herif onu merdivenlerde vurmak zorunda kaldı. Bu durumlar Ej­der'e pek uymuyor. Böyle dağınıklıklara tahammülü yok onun. Dikkatli bir adam. Geride bir şey bırakmayı sevmiyor. Leedslerin evine girerken tertemiz iş çıkarmıştı."</p>

  <p>"Tamam, peki," dedi Crawford. "Eğer Jacobi'nin kapıyı ne zaman değiştirdiğini bulursak, belki herifin işi planlamasıyla eylemi uyg ula­ması arasında geçen süreyi anlamış oluruz. Hiç değilse minimum zamanı. Bunu bilmek yararlı herhalde. Belki o süre bize bir ışık tutar. Bir­mingham turist bürosu bize bir şeyler söyleyebilir. Araba kiralayanları yeniden tararız. Bu kez kamyonetlere de bakarız. Birmingham polisiy­le bir konuşayım."</p>

  <p>Crawford'un sözleri epey vurgulu olmalıydı ki, aradan kırk dakika geçmeden bir Birmingham FBI ajanı, peşinde Geehan'la birlikte, evin doğramalarını yapan marangozun başına dikilmişti. Marangozun verdiği bilgiler telsizle Chicago'ya bildirildi.</p>

  <p>"Nisanın son haftası," dedi Crawford telefonu kapatırken. "Yeni kapıyı o zaman taktırmışlar. Ulu Tanrım... Jacobilerin öldürülmesinden tam iki ay önce! Ne diye herif keşfi iki ay öncesinden yapsın ki?"</p>

  <p>"Bilmiyorum. Ama seni temin ederim ki, o eve keşfe gelmeden önce Bayan Jacobi'yi görmüş ya da bütün aileyi tanımış olmalı. Eğer onları Detroit'den buraya izlemediyse, Bayan Jacobi'yi 10 Nisan'la ay sonu arasında görmüş demektir. Yani onlar Birmingham'a taşındıktan sonra ve yeni kapıyı taktırmalarından önce. Adam bu iki tarih arasında bir ara Birmingham'daymış. Büro bu bilgiye göre orayı tarıyor mu?"</p>

  <p>"Polisler de," dedi Crawford. "Söyle bana, bodrumun evin içine açılan bir kapısı olduğunu nereden bilebilir? Bundan emin olamaz insan. Hele de güney evlerinde!"</p>

  <p>"Evin içini görmüş. Bu kesin."</p>

  <p>"Dostum Metcalf'de Jacobilerin banka kayıtları da var mı?"</p>

  <p>"Eminim vardır."</p>

  <p>"O halde 10 Nisan'la ay sonu arasında tamir parası olarak kimlere ödeme yapmışlar bir bakalım. Cinayetten iki hafta öncesinden başlayarak evlerine giren tamirciler kontrol edildi, biliyorum, ama belki yeterince geriye gitmedik. Leedsler için de aynı şey söz konusu."</p>

  <p>Graham, "Leedslerin evinin içini görmüş olduğunu her zaman var­saydık," dedi. "Yoldan baktığı zaman verandanın iç kapısının camlı olduğunu göremezdi. Oysa elinde cam keskisiyle hazır gelmişti. Üstelik onlar ölümlerinden üç ay öncesinden beri hiçbir tamirci çağırmamış­lardı."</p>

  <p>"Eğer herif bu kadar erken keşfe çıkıyorsa, belki biz yeterince geriden taramadık. Şimdi tararız. Ama Leeds olayında... onları öldürme­den iki gün önce arka sokakta elektrik saati okuyordu. Belki onların eve girişini görmüştür. Belki verandanın dış kapısı açıkken bakmıştır."</p>

  <p>"Olmaz. Kapılar aynı hizaya gelmiyor, hatırlasana! Şuraya bak."</p>

  <p>Graham projeksiyona bu kez Leedslerin filmini taktı.</p>

  <p>Leedslerin gri köpeği kulaklarını dikti, mutfak kapısına doğru koştu. Valerle Leeds'le çocuklar, ellerinde alışveriş paketleriyle göründüler. Mutfak kapısının gerisinde yalnızca verandanın dış kafesi görünüyordu. Kapısı o hizada değildi.</p>

  <p>"Tamam... şimdi sen Byron Metcalf'i nisan ayı hesaplarını incelemeye yolla. Her tip tamir, kapıya eşya getiren satıcı falan. Yo bu işi ben yapayım, sen o arada şu profili hazırla. Metcaif'in numarası var mı yanında?"</p>

  <p>Leedsleri görmek Graham'ın kafasını kurcalıyordu. Dalgın dalgın Crawford'a numarayı söyledi.</p>

  <p>Crawford jüri odasındaki telefonla konuşurken, o filmleri birer kez daha seyretti.</p>

  <p>Önce Leedslerin filmi.</p>

  <p>İşte Leedslerin köpeği. Köpek tasma takmıyordu. Komşuların hepsinin köpeği vardı. Ama Ejder, hangi köpeğin onların olduğunu hemen bilmişti.</p>

  <p>İşte Valerle Leeds. Görünüşü Graham'ı uyardı. Arkasında bir kapı gözüküyordu. Terastan mutfağa giren iç kapı. Camlı. Çocuklar duruşma salonundaki ekranda oynayıp durmaktaydılar.</p>

  <p>Graham, Leedslere hissettiği yakınlığı asla Jacobilere hissedeme­mişti. Onların filmi rahatsız ediyordu onu şu anda. Onları yalnızca yere çizilmiş tebeşir işaretleri olarak düşündüğü için kendi kendine kızıyordu.</p>

  <p>İşte Jacobilerin çocukları. Masanın çevresinde. Mumların ışığı göz­lerinde yansıyor.</p>

  <p>Bir an Graham'ın gözünde bir şey canlandı. Jacobilerin başucu masası üzerindeki mum lekesi, Leedslerin yatak odasının köşesinde kan izleri. Bir şey...</p>

  <p>Crawford geri geliyordu. "Metcalf sana sormamı istedi... "</p>

  <p>"Konuşma benimle!"</p>

  <p>Crawford hiç alınmadı. Taş gibi, hareketsiz durdu. Gözleri daraldı, bebekleri parıldamaya başladı.</p>

  <p>Film devam ediyordu. Işıkları Graham'ın yüzünde dans etmekteydi. İşte Jacobilerin kedisi. Ejder biliyordu onun Jacobilerin kedisi olduğunu.</p>

  <p>İşte bodrumun, evin içine açılan kapısı.</p>

  <p>İşte dışarı açılan kapı... üzerinde asma kilidiyle. Ejder yanında demir keseği getirmişti.</p>

  <p>Film bitti. Teker hala dönüyor, filmin ucu aletin tabanına şap şap vuruyordu.</p>

  <p>Ejder'in bilmek isteyeceği her şey bu iki filmde vardı.</p>

  <p>Bu filmler yabancılara gösterilmemişti. Film kulübü yoktu. Bu arada bir film yarışması ya da festi...</p>

  <p>Graham, Leeds filminin tanıdık yeşil kutusuna baktı. Üzerindeki etikette Leedslerin adı ve adresi vardı. Basılı olarak da: Gateway Film Laboratuvarı, St. Louis, Mo. 63102.</p>

  <p>Her telefon numarasını aklında tutan belleği, St. Louis kelimesini de tanıyordu. Neydi St. Louis'in özelliği? Tattler'in pazartesi gecesinden satın alınabileceği birkaç yerden biriydi orası. Basıldığı gün yani. Lounds'un kaçırılmasından bir gün önce.</p>

  <p>"Tanrım!" dedi birden Graham. "Büyük Tanrım!"</p>

  <p>Ellerini başının iki yanına bastırıyor, düşüncelerin kafasından kaçmasına engel olmaya çalışıyordu.</p>

  <p>"Metcalf hala telefonda mı?" diye sordu Crawford'a.</p>

  <p>Crawford ona kulaklığı uzatıverdi.</p>

  <p>"Byron, ben Graham. Dinle beni, şu yolladığın Jacobi filmleri... bunlar bir kutu içinde miydi?... Tamam tamam, yollardın, biliyorum. Bir konuda yardıma fena halde ihtiyacım var. Jacobilerin banka hesap durumu önünde mi? İyi. Bu filmleri nerede develope ettirmişler, bilmek istiyorum. Herhalde verdikleri dükkan yollamıştır laboratuvara. Eğer herhangi bir fotoğrafçı dükkanına falan para ödemişlerse, o dük­kan hangi laboratuvarla iş yapıyormuş, öğren. Bu çok acil, Byron. İlk fırsatta anlatırım. Birmingham Federalleri hemen dükkanlara sormaya başlasınlar. Sen bir şey bulursan, önce onlara, sonra da bize bildir.</p>

  <p>Yapar mısın bunu? Harika. Ne? Hayır, seni alev dudakla tanıştıracak falan değilim."</p>

  <p>Birmingham FBI ajanları dört fotoğrafçıya soru sorup, beşincisin­de Jacobilerle iş yapanı buldular. Dükkan sahibi onlara tüm müşteri filmlerinin hep aynı laboratuvarda yaptırıldığını söyledi.</p>

  <p>Birmingham'dan telefon gelinceye kadar Crawford o filmleri on iki kez seyretmek zorunda kalmıştı. Telefon çaldığında o açtı.</p>

  <p>Kapattıktan sonra elini garip bir resmiyet içinde Graham'a uzatarak, "Gateway'miş," dedi.</p>
</body>
</html>
