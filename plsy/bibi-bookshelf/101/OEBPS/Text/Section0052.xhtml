<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>50.</h1>

  <p>Sabah rüzgârı sıcak ve ıslaktı. Eskiden Dolarhyde'ın evinin durdu­ğu yerden aldığı dumanları, kararmış bacaların üzerinden kente doğru üflemekteydi. Tarlaların üzeri hala ince bir duman tabakasıyla kaplıydı.</p>

  <p>Birkaç yağmur damlası, yerdeki kömürlerin üzerine düştükçe tıslı­yor, buhar ve kül oluşturuyorlardı.</p>

  <p>Bir itfaiye arabası park etmişti, tepesindeki ışık fırıl fırıl dönüyordu.</p>

  <p>Enkazın ilerisinde, rüzgâr yönünün tersinde, FBI Patlayıcılar Bölü­mü' nden S.F. Aynesworth, Graham'la yan yana durmaktaydı. Elindeki termostan bardağa kahve boşaltıyordu.</p>

  <p>Yerel itfaiye şefi elindeki çubukla külleri karıştırırken, Aynesworth yüzünü buruşturdu. Ağzının köşesinden, "AIIah'tan bu herifin orta yere ilerlemesine izin vermeyecek kadar sıcak oralar," dedi. Bölgesel kad­rolara çok nazik davranıyorlardı Federaller. Ama Graham'la açık konu­şabilirdi. "Engel olmak zorundayım. Bu adamlar burayı arayıp bitirdikten sonra hiçbir şey anlaşılmaz artık. Yardım ediyorlar sözde."</p>

  <p>Aynesworth'un bomba kamyoneti Washington'dan buraya gelinceye kadar, uçakta yanında getirebildiği malzemeyle idare etmek zorundaydı. Bir devriye arabasının bagajından denizcilerin sırt torbasına benzer bir torba çekti, içinden çıkardığı asbest tulumu ve çizmeleri giymeye koyuldu.</p>

  <p>"Patlarken neye benziyordu, Will?"</p>

  <p>"Bir anlık ışık, sonra hemen karanlık. Daha sonra, alt kısımlar daha karanlık gibiydi. Bir yığın şey uçuştu. Pencere pervazları, çatı parçaları, koca bloklar... fırlayıp tarlalara gitti. Önce bir şok dalgası oldu, sonra rüzgâr geldi. Alevler sanki önce fışkırdı, sonra tekrar içeri doğru emildi, sönecekmiş gibi oldu.</p>

  <p>"Patladığında yangın şiddetlenmiş miydi?"</p>

  <p>"Evet. Alevler hem çatıdan, hem de alt ve üst kat pencerelerinden çıkıyordu. Ağaçlar yanıyordu."</p>

  <p>Aynesworth iki itfaiye memuruna, ellerinde hortumla hazır bekle­melerini söyledi. Bir üçüncüsü, asbest tulumu giymiş olanı, elinde vinç teliyle tetikte bekliyordu. Aynesworth'un üzerine bir şey düşerse diye.</p>

  <p>Gökyüzüne doğru açık olan bodrum merdivenlerinden aşağıya, kara kömür sütunların içine indi Aynesworth. Her girişinde ancak bir iki dakika kalabiliyordu. Sekiz kez inip çıktı.</p>

  <p>Bu çabalarının sonucunda yalnızca kopmuş, yassı bir maden parçası buldu. Ama buna pek sevinmişe benziyordu.</p>

  <p>Asbesti üzerinden çıkardığında, kıpkırmızı suratında ter damlaları göründü. İtfaiye arabasının basamağına oturdu, sırtına bir itfaiyeci par­dösüsü attı.</p>

  <p>Yassı madeni yere koyup üzerindeki kül tabakasını üfledi.</p>

  <p>"Dinamit," dedi Graham'a. "Şu madenin üzerindeki çizgileri görüyor musun? Bu parça bir sandığın kilidi olmalı. Dinamit dolu bir sandık. Ama bodrumda patlamamış. Giriş katında patlamış gibime geli­yor. Bak, masanın mermeri ağacın neresine çarpmış, görüyor musun? Yanlamasına uçmuş yani. Dinamitin durduğu sandık, yangına bir süre dayanan maddeden olmalı."</p>

  <p>"Kalıntıdan ne haber?"</p>

  <p>"Pek fazla şey kalmamış olabilir ama her zaman az da olsa bir şeyler kalır. Bol eleme işimiz var. Bulacağız onu. Küçük bir torbaya koyup teslim edeceğim sana herifi."</p>

  <p>Yapılan iğne sonunda, şafak vaktine doğru Reba McClane'in uyu­masını sağlanabilmişti. DePaul Hastanesi'nde yatıyordu. Bir kadın polisin yatağının yanı başında oturmasını istemişti. Gece boyunca birkaç kez uyanmış, polisin eline uzanmıştı.</p>

  <p>Kahvaltı istediğinde, tepsiyi içeriye Graham getirdi.</p>

  <p>Hangi yolu seçmeliydi? Bazıları mesafeli davranılınca daha rahat ederlerdi. Ama Reba McClane'in o tip olduğunu pek sanmıyordu.</p>

  <p>Kim olduğunu ona açıkladı.</p>

  <p>Reba yanındaki kadın polise, "Siz onu tanıyor musunuz?" diye sordu.</p>

  <p>"Bir Federal polis olduğunu biliyorum, Bayan McClane."</p>

  <p>Sonunda Graham'a her şeyi anlattı. Francis Dolarhyde'la geçirdiği her saniyeyi. Boğazı acıyor, sık sık susup buz emiyordu.</p>

  <p>Graham ona epey tatsız sorular sordu, o da yanıtladı. Yalnız bir kez odadan hemen çıkması için elini salladı. Kadın polis çenesinin altına küvet uzatmak zorunda kaldığı zaman.</p>

  <p>Graham tekrar girdiğinde Reba solgundu. Yüzü yıkanmış, temiz­lenmiş, pırıl pırıldı.</p>

  <p>Graham son soruları sorup notlarını aldı, defterini kapadı.</p>

  <p>"Sizi bir daha böyle bir eziyete sokmayacağım," dedi. "Ama yine uğramak isterim. Bir merhaba demek, nasıl olduğunuzu öğrenmek için."</p>

  <p>"Başka türlüsü elinizden gelmez ki... benim gibi çekici birine!" Graham onun gözlerindeki yaşları ilk kez fark etti ve olayın hangi yönünün onu üzdüğünü anladı.</p>

  <p>"Bizi biraz yalnız bırakır mısınız?" dedi kadın polise. Uzanıp Re­ba'nın elini tuttu.</p>

  <p>"Dinle beni. Dolarhyde'da bir yığın terslik vardı ama sende hiçbir terslik yok. Sana karşı anlayışlı ve düşünceli davrandığını söyledin. İşte sen ona bu etkiyi yaptın. Bu yanlarını ortaya çıkardın. Sonunda ne seni öldürebildi, ne de yanmanı seyredebildi. Bu tür olayları incele­yenler herhalde... artık durmak istiyordu diyeceklerdir. Neden? Çünkü sen ona yardım ettin. Herhalde bu sayede birkaç hayat kurtuldu. Sen bir manyağı kendine çekmiş değilsin. Sırtında bir manyak taşıyan bir erkeği çektin kendine. Sende bir terslik yok, yavru m. Eğer kendini buna inandımsan enayilik edersin. Bir iki güne kadar seni görmeye geleceğim. Durmadan polislerin yüzlerine bakmaktan usanıyorum. Bir değişiklik iyi olur. Saçlarının bir çaresine bak bu arada."</p>

  <p>Reba başını iki yana salladı, o giderken kapıya doğru elini salladı. Galiba biraz da sırıttı. Graham pek emin olamamıştı.</p>

  <p>Graham, St. Louis FBI bürosundan Molly'ye telefon etti. Telefona Willy'nin dedesi cevap verdi.</p>

  <p>"Will Graham arıyor, Anne," diye seslendi içeriye. "Merhaba Gra­ham."</p>

  <p>Willy'nin dedesi ve ninesi ona hep Bay Graham derlerdi.</p>

  <p>"Adam kendini öldürmüş diyordu Anne," diye anlattı. "Televizyonda dizi izliyormuş, haberi dizinin arasında vermişler. Şansınız yaver gitti desene. Onu yakalamak için bir yığın zahmet çekecektiniz. Biz vergi mükellefleri de artık bu işe para harcamaktan kurtulduk. Adam gerçekten beyaz mıymış?"</p>

  <p>"Evet, efendim. Sarışın. iskandinav tipi."</p>

  <p>Willy'nin dedesi İskandinav asıllıydı.</p>

  <p>"Lütfen Molly ile konuşabilir miyim?"</p>

  <p>"Şimdi Florida'ya mı döneceksiniz?"</p>

  <p>"Yakında. Molly orada mı?"</p>

  <p>"Anne, Molly ile konuşmak istiyor. Molly banyodaymış, Bay Gra­ham. Torunum yine kahvaltı ediyor. Hava güzelken biraz ata bindi de.</p>

  <p>Nasıl iştahı var, bir görseniz. Sanırım en azından beş kilo almıştır. İşte geldi."</p>

  <p>"Alo."</p>

  <p>"Merhaba, ateş parçası."</p>

  <p>"Haberler iyi, ha?"</p>

  <p>"Öyle görünüyor."</p>

  <p>"Ben bahçedeydim. Mamamma televizyonda görmüş, gelip bana söyledi. Sen ne zaman öğrendin?"</p>

  <p>"Dün gece geç saatte."</p>

  <p>"Neden beni aramadın?"</p>

  <p>"Mamamma uyuyordur diye."</p>

  <p>"Hayır, Johnny Carson programını seyrediyordu. Anlatamam sana, Will... onu yakalamak zorunda kalmadığına o kadar çok seviniyorum ki."</p>

  <p>"Burada biraz daha kalmak zorundayım."</p>

  <p>"Dört beş gün mü?"</p>

  <p>"Emin değilim. Belki o kadar sürmez. Seni görmek istiyorum artık."</p>

  <p>"Ben de seni görmek istiyorum. Yapman gereken her şeyi bitirdi­ğin zaman."</p>

  <p>"Bugün çarşamba. Herhalde ben cumaya... "</p>

  <p>"Will, Mamamma Willy'nin amcalarıyla halalarını davet etti. Seatt­le'den. Gelecek hafta geliyorlar ve... "</p>

  <p>"Allah cezasını versin Mamamma'nın. Hem bu Mamamma lafı da nereden çıktı durup dururken?"</p>

  <p>"Willy küçükken kelimeleri bazen yanlış... "</p>

  <p>"Benimle eve dön."</p>

  <p>"Will, ben seni bekledim ama. Bu insanlar Willy'yi hiç göremiyorlar. Birkaç gün daha... "</p>

  <p>"Sen gel. Willy'yi orada bırak. Eski kaynanan haftaya onu bir uçağa bindirip yollar. Bak ne diyeceğim, yolda New Orleans'a uğrayalım.</p>

  <p>Orada bir yer var... "</p>

  <p>"Sanmıyorum. Ben burada çalışıyordum... yarım gün. Kentteki bir mağazada. Onlara da istifa süresi tanımam gerek."</p>

  <p>"Ne oluyor, Molly?"</p>

  <p>"Hiçbir şey. Birşey olduğu yok... Canım sıkkın, Will. Biliyorsun, Willy'nin babası öldüğü zaman gelmiştim buraya." Hep Willy'nin babası derdi. Sanki bir memuriyetmiş gibi. Adını asla kullanmazdı. "O zaman hep birlikte olmuştuk. Kendimi toparlamış, sakinleşmiştim. Şimdi de kendimi toparladım. Ve hem de... "</p>

  <p>"Ufak bir fark var. Ben hayattayım."</p>

  <p>"Böyle olma."</p>

  <p>"Nasıl? Nasıl olma?"</p>

  <p>"Öfkelisin."</p>

  <p>Graham bir an gözlerini yumdu.</p>

  <p>"Alo."</p>

  <p>"Öfkeli değilim, Molly. Sen ne istiyorsan onu yap. Burada işler yoluna girince seni yine ararım."</p>

  <p>"Buraya gelebilirsin."</p>

  <p>"Neden? Ev çok büyük. Mamamma da zaten... "</p>

  <p>"Sanmıyorum."</p>

  <p>"Molly, onlar benden hoşlanmaz, nedenini de biliyorsun. Yüzüme ne zaman baksalar onlara bir şeyler hatırlatıyorum."</p>

  <p>"Haksızlık bu. Üstelik doğru da değil."</p>

  <p>Graham çok yorgundu.</p>

  <p>"Pekala, ikisi de sinir insanlar ve ben onlara dayanamıyorum... bu daha iyi mi?"</p>

  <p>"Söyleme böyle."</p>

  <p>"Çocuğu istiyorlar. Belki seni de seviyorlar. Herhalde seviyorlardır. İyi düşünmesini biliyorlarsa hele. Ama asıl istedikleri çocuk. Seni de onun yanında kabul ediyorlar. Beni istemiyorlar, bana da vız geliyor. Bense seni istiyorum. Florida'da istiyorum. Willy'yi de. Yeni tayından bıktığı zaman."</p>

  <p>"Biraz uyursan kendini daha iyi hissedersin."</p>

  <p>"Sanmıyorum. Bak, burada durum belli olunca seni ararım."</p>

  <p>"Tabii." Molly telefonu kapattı.</p>

  <p>"Bok!" diye söylendi Graham. "Lanet olsun!"</p>

  <p>Crawford başını kapıdan içeriye uzattı. "Lanet olsun dedin gibi geldi... "</p>

  <p>"Öyle dedim."</p>

  <p>"Eh, sana keyiflenecek bir haber. Aynesworth enkazın oradan aradı. Sana gösterebileceği bir şey bulmuş. Oraya gitmemizi istiyor.</p>

  <p>Yerel örgütleri bir süre için oyalayacakmış."</p>
</body>
</html>
