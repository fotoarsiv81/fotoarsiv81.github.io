<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>35.</h1>

  <p>"Bu gezi nereye doğru, bana söylemeyecek misin?" diye sordu Reba McClane. Cumartesi sabahıydı. On dakikadan beri konuşmadan gidiyorlardı kamyonetin içinde. Reba içinden, umarım pikniğe gidiyo­ruzdur, diye düşünüyordu.</p>

  <p>Kamyonet durdu. Dolarhyde'ın penceresini açtığı duyuldu.</p>

  <p>"Ben Dolarhyde," dedi. "Doktor Warfield adımı size bırakmış olmalı." "Evet, efendim. Arabanızdan inerken şu kağıdı lütfen cam sileceğinin altına sıkıştırır mısınız?"</p>

  <p>Yavaşça tekrar yola koyuldular. Reba yolun hafifçe kıvrıldığını his­setti. Garip, güçlü kokular sarmıştı çevreyi. Bir fil sesi duyuldu.</p>

  <p>"Hayvanat bahçesi!" diye bağırdı Reba. "Harika." Aslında piknik olmasını tercih ederdi. Eh, ne yapalım, hayvanat bahçesi de fena değildi. "Peki Doktor Warfield kim?"</p>

  <p>"Buranın müdürü."</p>

  <p>"Arkadaşın mı?"</p>

  <p>"Hayır. O filmi vermekle hayvanat bahçesine bir iyilik yapmış olduk. Şimdi onu ödüyorlar."</p>

  <p>"Nasıl?"</p>

  <p>"Bir kaplana elini sürme hakkını veriyorlar."</p>

  <p>"Beni bu kadar çok şaşırtma!"</p>

  <p>"Sen ömründe hiç kaplana baktın mı?"</p>

  <p>Dolarhyde'ın bu soruyu sorabilmesine sevindi Reba. "Hayır. Küçük­lüğümden bir puma hatırlıyorum. Bizim oradaki hayvanat bahçesinde yalnızca o vardı. Şunu bir anlatsana."</p>

  <p>"Kaplanın dişi üzerinde çalışıyorlar. Onu... uyutacaklar. Eğer istersen elini sürebilirsin ona."</p>

  <p>"Çevresi kalabalık olacak mı? Seyredenler falan?"</p>

  <p>. "Hayır. Seyirci yok. Ben, Doktor Warfield ve daha bir iki kişi. Tele­vizyoncular biz çıktıktan sonra gelecek. İstiyor musun?" Sorusunda hafif bir telaş vardı.</p>

  <p>"Hem de nasıl! Elbette! Teşekkür ederim... hoş bir sürpriz oldu bu." Kamyonet durdu.</p>

  <p>"Şey... uyumuş olduğunu nereden anlayacağım?"</p>

  <p>"Gıdıkla onu. Gülerse hemen kaçmaya başla."</p>

  <p>Muayene odasının tabanı Reba'nın ayakları altında marley gibi bir izlenim uyandırdı. Serindi oda. Sesler çok yankı yapıyordu. Uzaktaki duvardan doğru bir sıcaklık gelip yayılmaktaydı.</p>

  <p>Ortalıkta ayak sesi pek çoktu. Dolarhyde onu bir köşeye doğru yürüttü. Reba sırtında duvarın köşesini hissetti.</p>

  <p>Buradaydı hayvan. Kokusunu alabiliyordu.</p>

  <p>Bir ses. "Yukarı biraz. Yavaş olun. Aşağı. Kayışları altında bırakabilir miyiz, Doktor Warfield?"</p>

  <p>"Evet. Şu yastığı yeşil havlulardan birine sarıp başının altına koyun. İşimiz bitince John'ı size yollarım."</p>

  <p>Ayak sesleri çıkıp gitti.</p>

  <p>Reba, Dolarhyde'ın kendisine bir şey söylemesini bekledi, ama o susuyordu.</p>

  <p>"Burada," diye fısıldadı Reba.</p>

  <p>"Onu içeriye kayışlı bir sedyeyle taşıdılar. Kocaman bir şey. Boyu üç metre var. Doktor Warfield kalbini dinliyor. Şimdi bir gözkapağının altına bakıyor. İşte bize doğru geliyor."</p>

  <p>Karşısına birinin gelip durduğunu hissetti.</p>

  <p>"Doktor Warfield, Reba McClane," dedi Dolarhyde.</p>

  <p>Reba elini uzattı. İri, yumuşak bir el onu tutup sıktı.</p>

  <p>"Gelmeme izin verdiğiniz için çok teşekkür ederim," dedi Reba.</p>

  <p>"Bu gerçek bir şölen."</p>

  <p>"Gelebildiğinize ben sevindim asıl. Günümü canlandırıyor. Film gerçekten makbule geçti, bunu da bu arada söyleyeyim."</p>

  <p>Doktor Warfield orta yaşlı, derinliği olan, kültürlü ve siyahtı. Aksanı Virginia gibi, diye düşündü Reba..</p>

  <p>Doktor konuştu. "Doktor Hassler'in işe başlamasından önce solu­masının ve kalp atışlarının düzene kavuşmasını bekliyoruz," dedi. Hassler şimdi şurada, baş aynasını ayarlıyor. Laf aramızda, bunu tak­masının nedeni yalnızca saçı önüne düşmesin diye. "Gelin.sizi tanıştı­rayım, Bay Dolarhyde."</p>

  <p>"Siz gidin."</p>

  <p>Reba elini Dolarhyde'a uzattı. Dolarhyde eli hafif bir şekilde okşa­dı. Hem de pek geç. Elinden Reba'nın eklemlerine ter bulaştı.</p>

  <p>Doktor Warfield, Reba'nın elini kendi koluna dayadı, birlikte ilerlediler.</p>

  <p>"Şimdi derin derin uyuyor. Genel bir izlenim ister miydiniz? Size bol bol tarif edebilirim." Durdu. Nasıl ifade edeceğini bilemiyor gibiydi.</p>

  <p>"Çocukluğumdan bazı kaplan resimleri hatırlıyorum. Bir kere de evime yakın bir hayvanat bahçesinde bir puma görmüştüm."</p>

  <p>"Bu kaplan dev bir puma gibi," dedi doktor. "Göğsü daha derin, kafası çok daha kocaman, gövdesi ve kasları çok daha iri. Dört yaşında, erkek bir Bengal kaplanı. Boyu üç metre kadar. Ağırlığı dört yüz ki­loya yakın. Parlak ışıklar altında sağına dönük olarak yatıyor."</p>

  <p>"Işıkları hissedebiliyorum."</p>

  <p>"Görünüşü çok çarpıcı. Turuncusu siyah çizgili. Turuncu ve öyle parlak ki, çevredeki havaya kan bulaştırıyormuş gibi." Doktor Warfield birden renklerden konuşmanın zalimce bir davranış olabileceğini dü­şündü. Ama kızın yüzüne bir bakış fırlatınca güvenini yeniden kazandı.</p>

  <p>"Bizden bir buçuk metre uzakta. Kokusunu alabiliyor musunuz?"</p>

  <p>"Evet."</p>

  <p>"Bay Dolarhyde belki size söylemiştir, aptalın biri parmaklığın arasından kürek uzatmış ona. Hayvan da küreği ısırmaya çalışmış. Tamam mı, Doktor Hassler?"</p>

  <p>"Durumu iyi. Bir ya da iki dakika daha bekleyelim."</p>

  <p>Warfield dişçiyi Reba'ya tanıştırdı.</p>

  <p>"Sevgili yavrum, bugüne dek Frank Warfield’ in bana getirdiği ilk hoş sürpriz sensin," dedi dişçi. "Belki bunu incelemek istersin. Altın bir diş." Reba'nın eline koydu. "Ağır, değil mi?" dedi. "Kırık dişi temizledim ve birkaç gün önce kalıbını çıkardım. Bugün bu kuronu takacağım. Beyaz da yapabilirdim tabii, ama bu daha bir eğlenceli olur diye düşündüm. Doktor Warfield size anlatır ya, ben gösteriş yapma olanağını hiçbir zaman kaçırmam. Kendisi çok kaba bir insan olduğu için, kafesin kapısına bir ilan asmama karşı çıkıyor."</p>

  <p>Reba ağırlığı, kıvrımları, sivriliği, duygulu parmaklarıyla hissetti. "Ne kadar kusursuz bir çalışma!" Çok yakında derin, yavaş soluklar duyuyordu.</p>

  <p>Hassler, "Hayvan esnedikçe çocuklar şaşacaklar," dedi. "Hırsızların hevese geleceğini pek sanmıyorum. Neyse, bunlar şaka. Korkmuyorsun, değil mi? Adaleli sevgilin orada bize tilkiler gibi bakıyor. O zor­lamıyor ya seni bu işe?"</p>

  <p>"Yo! Hayır. Ben kendim istiyorum."</p>

  <p>"Biz hayvanın arka tarafındayız," dedi Doktor Warfield. "Sizden seksen santim kadar uzakta uyuyor. Belinize kadar gelen bir ameliyat masasının üzerinde. Bakın ne yapalım... elinizi masanın kenarına da­yayayım. Sol elinizi. Sağınızla kendiniz yoklayabilirsiniz. Bol vakit var. Ben hep yanınızda olacağım."</p>

  <p>"Ben de," dedi Doktor Hassler. İkisi de zevk alıyorlardı bu işten. Sıcak ışıkların altında tüyler talaş gibi kokuyordu.</p>

  <p>Reba sıcaklığı tepesinde hissediyordu. Kafa derisinin gıdıklandığı­nı fark etti. Sıcak tüyleri koklayabildiği gibi, Warfield'in kullandığı sabunu, içtiği alkolü, eline sürdüğü dezenfektanı ve hayvanı da koklayabili­yordu. Kediyi. İçi bayılır gibi oldu, ama hemen geçti.</p>

  <p>Masanın kenarını yakaladı, yavaşça uzandı. Parmak uçları tüylerin uçlarına değinceye kadar. Önce sıcak tüyler, sonra altta serin kısım, en dipte de vücuttan gelen sürekli ısı. Elin kalın kürk üzerine bastırıp kaydırdı. Kürkün parmaklarının altından kayışını hissetti. Bir ileri bir geri. Kalçadan kaburgalara doğru yükseliş ve alçalış. Avucunu kapadı, kürk parmaklarının arasından fışkırdı. Sırf kaplanın varlığı nedeniyle Reba'nın yüzü pembeleşmiş, her zaman görülmeyen garip mimikler yapmaya başlamıştı. Körlere özgü mimikler. Oysa bunları yapmamak için eğitmişti kendini.</p>

  <p>Warfield'le Hassler onun kontrolünü kaybettiğini görünce memnun oldular. Sanki başka bir dünyadan, bir cam arkasından seyredi­yorlardı onu.</p>

  <p>Dolarhyde uzaktan bakarken sırtındaki güçlü kaslar titredi. Bir ter damlası kaburgalarından aşağıya süzüldü.</p>

  <p>Doktor Warfield, Reba'nın kulağına doğru, "Asıl iş öbür tarafta," dedi.</p>

  <p>Onu tutup masanın çevresinden dolaştırdı. Eli kuyruğun üstünden kaydı. Tüylü hayaların üzerinde ilerlerken Dolarhyde'ın göğsü sı­kışır gibi oldu. Eli yoluna devam etti.</p>

  <p>Warfield kocaman bir pençeyi kaldırıp onun avucuna koydu. Kız parmakların sertliğini hissetti; kafes tabanının kokusunu aldı. Bir parmağa basıp tırnağın dışarı uzamasını sağladı. Derken omuzların ağır, esnek kasları elini doldurdu.</p>

  <p>Kaplanın kulaklarını, kafasının genişliğini dikkatle yokladı. Veteriner ona yol gösteriyordu. Sert dile dokundu. Sıcak soluğu kollarındaki tüyleri diken diken etti.</p>

  <p>En sonunda Doktor Warfield stetoskopu onun kulağına dayadı. Elleri ritmik hareketlerle kabarıp inen göğsün üzerindeydi. Yüzü tava­na dönmüş, içi kaplanın kalp atışlarının gökgürültüsünü andıran sesiyle dolmuştu.</p>

  <p>Reba McClane sessiz, yüzü kıpkırmızıydı kamyonette giderlerken. Dolarhyde'a döndü, bir tek kez alçak sesle, "Teşekkür ederim... " dedi. "Hem de çok. Eğer bir itirazın yoksa şu anda bir martini çok hoşuma giderdi."</p>

  <p>Dolarhyde arabayı evinin bahçesine park ederken, "Bir dakika bekle," dedi.</p>

  <p>Reba kendi apartman dairesine dönmedikleri için memnun oldu. Fazla bayat bir duygu olacaktı. Ve fazla güvenli. "Boşuna toplama. Ben içeri girince burası toplu dersin, yeter."</p>

  <p>"Burada bekle."</p>

  <p>Dolarhyde içki dükkanından aldığı torbayı içeriye taşıdı, acele bir keşif gezisi yaptı. Mutfakta bir süre durup ellerini yüzüne kapadı. Ne yaptığından hiç de emin değildi. Tehlike seziyordu... ama kadından değil. Başını kaldırıp merdivenin yukarısına doğru bakamıyordu. Bir şey yapması gerekliydi. Nasıl yapacağını bilemiyordu. Kadını hemen evine götürmeliydi.</p>

  <p>Oluşum'undan önce olsa, bunların hiçbirine cesaret edemezdi. Oysa şimdi her istediğini yapabilecekmiş gibi hissediyordu kendini. Her şeyi. Her şeyi.</p>

  <p>Bahçeye çıktı. Güneş batıyordu. Kamyonetin uzun mavi gölgesi­ne girdi. Reba McClane onun omzuna tutunup ayağını yere bastı.</p>

  <p>Evin büyük olduğunu hissedebiliyordu. Kamyonetin kapısı kapa­nırken çıkan sesin yankılanışından anlamıştı bunu.</p>

  <p>"Çimende dört adım at, sonra rampa geliyor," dedi Dolarhyde. Reba onun koluna gi ui. Vücudundan bir ürperti geçtiğini gördü. Terliyordu da Dolarhyde pamuk gömleğinin içinde.</p>

  <p>"Demek eşiğin rampalı. Neden?"</p>

  <p>"Burada yaşlılar yaşardı."</p>

  <p>"Artık yok ama, değil mi?"</p>

  <p>"Yok."</p>

  <p>"Evin serin ve yüksek gibi," dedi Reba salona girince. M üze havası vardı burada. Şu kokladığı şey, parfümlü mum kokusu muydu? Bir saat tıklayıp duruyordu. "Büyük bir ev, değil mi? Kaç odası var?"</p>

  <p>"On dört."</p>

  <p>"Eski de. Buradaki eşyalar da eski." Elini bir abajurun üzerinden kaydırdı, parmaklarıyla dokundu.</p>

  <p>Utangaç Bay Dolarhyde. Onu kaplanla birlikte görmenin bu adamı heyecanlandırdığını bal gibi biliyordu. Muayene odasından çıkarken Reba onun koluna girdiğinde atlar gibi titremişti.</p>

  <p>Bu geziyi planlaması çok zarif bir hareketti. Belki de etkileyici. Re­ba pek emin değildi.</p>

  <p>"Martini?"</p>

  <p>"Seninle geleyim, birlikte hazırlayalım," derken Reba ayakkabılarını çıkardı.</p>

  <p>Vermutu bardağa parmaklarının arasından boşalttı. Üzerine cin, iki de zeytin. Evde bazı eşyaların nerede bulunduğunu çok çabuk öğ­reniyordu. Ona yol gösteren şeyler az değildi. Tıklayan saat, pencereye takılı bir hava terbitanın mırıltısı. Mutfak kapısına yakın bir yerde sı­cak hava vardı. Öğleden sonra güneşi oraya düşmüş olmalıydı.</p>

  <p>Dolarhyde onu büyük koltuğa götürdü. Kendisi kanepeye oturdu.</p>

  <p>Havada bir değişiklik vardı. Denizdeki fosforlu ışıklar gibi bir hareket vardı bu evde. Koltuğun yanında içkisini koyabileceği bir masa buldu. Dolarhyde müziği açtı.</p>

  <p>Dolarhyde'a oda değişmiş gibi geliyordu. Bu eve gelen ilk istekli konuktu bu kız. Ve oda şimdi ikiye bölünmüştü. Kendi kısmı, onun kısmı. Ortalık kararırken Debussy çalıyordu.</p>

  <p>Ona Denver'ı sordu, Reba biraz anlattı. Dalgın konuşuyordu. Başka şey düşünüyormuş gibi. Dolarhyde evi tarif etti, sonra büyük bahçeyi anlattı. Konuşmaya pek de gerek yoktu.</p>

  <p>O plağı değiştirirken oluşan sessizlikte Reba, "O harika kaplan," dedi. "Sonra bu ev. Baştan aşağı sürprizlerle dolusun, D. Kimsenin seni pek tanıdığını sanmıyorum."</p>

  <p>"Sordun mu kimseye?"</p>

  <p>"Kime?"</p>

  <p>"Herhangi bir kimseye?"</p>

  <p>"Hayır."</p>

  <p>"O zaman beni kimsenin tanımadığını nereden biliyorsun?" Doğru telaffuz etmek için çaba göstermesi, sesin kayıtsız çıkmasını sağlamıştı.</p>

  <p>"Gateway'den birkaç kadın geçen gün birlikte senin kamyonetine bindiğimizi görmüşler. Amma meraklanmışları Birden etrafım sarıldı. Ne zaman Coca Cola makinesine gitsem çevremi insanlar sarıyor."</p>

  <p>"Neyi bilmek istiyorlar?"</p>

  <p>"Heyecanlı dedikodu istiyorlar. Olmadığını anlayınca dönüp gidiyorlar. Şans deniyorlar."</p>

  <p>"Ne dediler?"</p>

  <p>Reba kadınların merakı konusunu, kendi kendileriyle alay etmek amacıyla ortaya getirmişti. Ama iş öyle yürümüyordu.</p>

  <p>"Her şeyi merak ediyorlar. Seni çok esrarengiz ve ilginç buluyorlar. Hadi canım... bir iltifat bu."</p>

  <p>"Benim görünüşüm hakkında sana bir şey söylediler mi?"</p>

  <p>Soru hafife alınarak sorulmuştu. Başarılı da olmuştu. Ama Reba biliyordu. Ne zaman asla şaka edilmediğini iyi bilirdi. Dosdoğru karşı­lık verdi.</p>

  <p>"Sormadım. Ama, evet, onların gözlerinde nasıl biri olduğunu söylediler. Duymak istiyor musun? Tam onların kelimeleriyle? İstemiyor­san boşuna söylettirme." İsteyeceğinden öyle emindi ki.</p>

  <p>Yanıt gelmedi.</p>

  <p>Reba birden kendini bu odada yapayalnız hissetti. Onun durduğu yer boştan daha boştu. Kara bir delik. Her şeyi yutan bir delik. Oysa kendisi duymadan odadan çıkmış olamazdı.</p>

  <p>"Söylesem iyi olur," dedi biraz sonra. "Bir tür katı, temiz düzenlili­ğin var ki, bundan hoşlanıyorlar. Vücudun çok yapılıymış." Burada ke­semezdi. Bu apaçık ortadaydı. "Yüzün konusunda çok duyarlı olduğunu, oysa olman gerekmediğini söylüyorlar. Şimdi de o cıvıl cıvıl kız... neydi? Eileen mi?"</p>

  <p>"Eileen."</p>

  <p>İlk kez bir yanıt. Reba kendini radyo hava tahmincisi gibi hissediyordu.</p>

  <p>Çok iyi taklitçiydi Reba. Eileen'in konuşma şeklini tıpatıp yapabi­lirdi. Ama Dolarhyde'ın önünde kimsenin konuşmasıyla alay etmeye­cek kadar da akıllıydı. Eileen'in sözlerini bir kitaptan okuyormuş gibi tekrarladı.</p>

  <p>"Çirkin adam değildir. Ben onun kadar yakışıklı olmayan nice kişiyle çıktım. Bir zaman bir hokey oyuncusuyla çıkmıştım. Dudağında ufak bir çöküntü vardı. Diş eti o noktada biraz geriliyordu. Hokeyciler­de hep olur. Erkeksi bir hava veriyor bence. Bay D.'nin cildi çok güzel­dir. Saçlarına neler feda etmem,' dedi. Memnun oldun mu? Ha, bir de bana senin göründüğün kadar kuvvetli olup olmadığını sordu."</p>

  <p>"Eeee?"</p>

  <p>"Bilmiyorum, dedim." Bardağındaki içkiyi bitirip ayağa kalktı. "Sen neredesin, Tanrı aşkına, D.?" Dolarhyde stereo hoparlörünün önünden geçerken anladı. "Ahaaa, oradaymışsın. Benim bu konudaki fikrimi bilmek istiyor musun?"</p>

  <p>Parmaklarıyla onun dudaklarını buldu, uzanıp öptü. Kendi dudaklarını kenetlenmiş dişlere doğru bastırdı. Onu geri tutan şeyin isteksiz­lik değil, utangaçlık olduğunu bir anda anladı.</p>

  <p>Dolarhyde şaşırmıştı.</p>

  <p>"Şimdi bana banyonun yerini gösterir misin?"</p>

  <p>Dolarhyde'ın koluna girdi, onunla birlikte hole çıktı.</p>

  <p>"Salona kendim dönerim," dedi.</p>

  <p>Banyoda, elleriyle saçlarını okşadı, parmak uçlarını musluğun üzerinden kaydırdı, diş macunu ya da, ağız çalkalama suyu aradı. İlaç dolabının kapağını bulmaya çalıştı, kapak olmadığını görünce şaşırdı. Yalnızca menteşeler ve açık duran raflar vardı. Dizili eşyalara dikkatle dokundu. Usturaya çarpmamaya dikkat ediyordu. Sonunda şişeyi buldu. Kapağını açtı koklayıp ağız suyu olduğundan emin oldu, birazını ağzına alıp tükürdü.</p>

  <p>Salona döndüğünde tanıdık bir ses duydu. Bir projeksiyon makinesinin sarılışı.</p>

  <p>"Biraz işim var," dedi Dolarhyde. Aynı anda onun eline yeni bir martini tutuşturdu.</p>

  <p>"Tabii, sen işine bak." Bunu nasıl karşılaması gerektiğini bilmiyordu. "Sana engel olursam giderim. Buraya taksi gelir mi?"</p>

  <p>"Hayır. Burada olmanı istiyorum. Gerçekten. Bir tek filmi kontrol etmem gerek, o kadar. Uzun sürmez."</p>

  <p>Dolarhyde onu tekrar büyük koltuğa götürmeye çalıştı. Reba artık kanepenin yerini biliyordu. Oraya doğru gitti.</p>

  <p>"Film sesli mi?"</p>

  <p>"Hayır."</p>

  <p>"Müzik devam edebilir mi?"</p>

  <p>"Hııı... "</p>

  <p>Reba onun dikkatini kendi üzerinde hissetti. Kalmasını gerçekten istiyordu galiba. Korkuyordu yalnızca. Korkmamalıydı. Eh, neyse. Re­ba oturdu.</p>

  <p>Martini çok serin ve iyiydi.</p>

  <p>Dolarhyde kanepenin öbür ucuna oturdu. Otururken ağırlığı Re­ba' nın bardağındaki buzları tıkırdattı. Projeksiyon hala bobini sarıyordu.</p>

  <p>"Seni rahatsız etmezsem birkaç dakika uzanacağım," dedi Reba. "Yo, çekilme. Burada çok şey var. Uyuyakalırsam beni uyandır, olmaz mı?"</p>

  <p>Kanepeye uzandı. Bardağı midesinin üzerinde tutuyordu. Saçının uçları Dolarhyde'ın bacağının yanında duran eline ancak değmekteydi.</p>

  <p>Dolarhyde uzaktan kumandanın düğmesine bastı ve film başladı.</p>

  <p>Ya Leeds filmini ya da Jacobi filmini odada bu kadın varken sey­retmek, bir ekrana, bir Reba'ya bakmak istemişti. Reba'nın bundan sağ kurtulması gerektiğini biliyordu. Kadınlar onu kamyonetine binerken görmüşlerdi.</p>

  <p>Shermanların filmini seyredecekti. Gelecek ziyaretinde göreceği insanların filmini. Gelecek doyumun vaatini görecekti. Ve bunu Reba buradayken yapacaktı. Ona istediği kadar bakabilecekti.</p>

  <p>Ekranda Yeni Ev sözcükleri bozuk paralarla yazılmış. Bayan Sher­man'la çocukların bir görüntüsü. Havuzda oyun. Bayan Sherman mer­diveni tutmuş kameraya bakıyor, içine çektiği solukla, ıslak mayonun altındaki göğsü şişiyor, soluk bacakları makas yapıyor.</p>

  <p>Dolarhyde kendini kontrol edebiliş biçiminden gurur duyuyordu. Bu filmi düşünecekti, ötekini değil. Ama içinden Bayan Sherman'la konuşmaya başlamıştı bile. Atlanta'da Valerle Leeds'le konuştuğu gibi.</p>

  <p>Şimdi beni görüyorsun, evet.</p>

  <p>Beni böyle gördüğünü hissediyorsun, evet.</p>

  <p>Eski kılıklarla oyun. Bayan Sherman geniş kenarlı şapkayı giymiş.</p>

  <p>Aynanın önünde. Dönüp gülümsüyor, kameraya poz veriyor. Eli ensesinde. Boynunda bir kame iğne var.</p>

  <p>Reba McClane kanepede kıpırdıyor. Bardağını yere, kanepenin yanı başına bırakıyor. Dolarhyde ağırlığı ve sıcaklığı hissediyor. Reba başını onun kucağına dayamış. Ensesi beyaz. Film ışıkları oynaşıyor ensesinde.</p>

  <p>Dolarhyde hiç hareketsiz oturuyor. Yalnızca başparmağını oyna­ tıp filmi durduruyor, geriye alıyor. Ekranda Bayan Sherman aynanın önünde, başında şapkayla poz veriyor. Kameraya dönüp gülümsüyor.</p>

  <p>Şimdi beni görüyorsun, evet</p>

  <p>Beni böyle gördüğünü hissediyorsun, evet</p>

  <p>Şimdi beni hissedebiliyor musun, evet</p>

  <p>Dolarhyde titriyor. Pantelonu vücuduna baskı yapıyor. Sıcaklık hissediyor. Soluğu sıcak. Reba bir keşifte bulunuyor.</p>

  <p>Başparmak düğmeye dokunuyor.</p>

  <p>Şimdi beni görüyorsun, evet</p>

  <p>Beni böyle gördüğünü hissediyorsun, evet</p>

  <p>Bunu hissedebiliyor musun, evet</p>

  <p>Reba onun pantolonunun fermuarını açıyor.</p>

  <p>İçinde bir korku. Daha önce canlı bir kadının önünde hiç uyarılma durumuna gelmemiş. Eğer o Ejder'se, korkması gereksiz.</p>

  <p>Parmaklar uğraşıyor, onu kumaşlardan kurtarıyor.</p>

  <p>OH.</p>

  <p>Şimdi beni hissediyor musun, evet</p>

  <p>Bunu hissediyor musun, evet</p>

  <p>Ediyorsun biliyorum, evet</p>

  <p>Kalbin çok çarpıyor, evet</p>

  <p>Ellerini Reba'nın ensesine sürmemesi gerek. Uzak tut. Kadınlar onu kamyonette görmüş. Dolarhyde'ın eli kanepenin kolunu sıkıyor.</p>

  <p>Parmakları kumaşı delip içeriye geçiyor.</p>

  <p>Kalbin çok çarpıyor, evet</p>

  <p>Şimdi düzensiz çarpıyor</p>

  <p>Düzensiz çarpıyor</p>

  <p>Dışarı çıkmak istiyor, evet</p>

  <p>Şimdi çabuk ve hafif ve daha çabuk ve hafif ve...</p>

  <p>Gitti.</p>

  <p>Ah, gitti.</p>

  <p>Reba elini onun oyluğuna dayıyor, alev alev yanan yanağını ona çeviriyor. Elini gömleğinden içeriye uzatıyor, sıcacık avucunu göğsüne dayıyor.</p>

  <p>"Umarım seni şok etmedim," diyor.</p>

  <p>Onu şok eden Reba'nın yaşayan sesi. Elini uzatıp kızın kalbi çarpıyor mu diye bakıyor. Çarpıyor. Kız onun elini dayandığı yerde tutuyor. "Aman Tanrım, daha bitmedin, değil mi?"</p>

  <p>Yaşayan bir kadın. Ne garip. İçi güç dolu. Ejder'in gücü ya da kendi gücü. Reba'yı kanepeden kolayca kaldırıyor. Hiç ağır değil. Taşıması daha kolay, çünkü ölü bir ağırlık değil. Yukarıya olmaz. Yukarıya olmaz. Acele et. Bir yer. Çabuk. Büyükannenin yatağı. Altlarında saten örtü.</p>

  <p>"Dur, ben çıkarayım. Ah, yırtıldı işte. Vız gelir. Hadi, gel. Oh, ne hoş. Lütfen beni öyle bastırma. Ben yükselip sana varayım."</p>

  <p>Reba ile, tek yaşayan kadınıyla, ömründe ilk kez olayı iyi buluyor. Harcadığı şey kendi hayatı. Kendisi. Her türlü ölümlülüğün ötesinde. Ona yıldızlı bir karanlık veriyor. Bu acı dolu gezegenden uzak... onu uzağa, huzura sükunete itiyor.</p>

  <p>Reba'nın yanında, karanlıkta elini onun vücuduna dayıyor, hafifçe bastırıyor. O uyurken Dolarhyde, on bir kişinin lanetli katili, defalarca onun kalbini dinliyor.</p>

  <p>Hayaller. Dost karanlığın 'içinde barok inciler uçuşuyor. Aydedeye sıktığı tabanca. Hong Kong'da gördüğü dev bir havai fişek. Adı: "Ejder incilerini topluyor."</p>

  <p>Ejder.</p>

  <p>Kendini şaşkın, kaybolmuş hissediyor. Uzun gece boyunca, onun yanında dinliyor, korku içinde... kendisinin sırtında kimonosuyla merdivenlerden inmesini bekliyor, korkuyor.</p>

  <p>Gece boyunca Reba bir tek kez kıpırdıyor. Uzanıp karanlıkta başu­cundaki bardağı arıyor. Büyükannenin dişleri bardağın içinde şıkırdıyor.</p>

  <p>Dolarhyde ona su getiriyor. Reba karanlıkta onu tutuyor. Tekrar uyuduğunda, Dolarhyde onun elini büyük döğmenin üzerinden alıp kendi yüzüne götürüyor.</p>

  <p>Şafak vakti Dolarhyde çok derin uykudaydı.</p>

  <p>Reba McClane saat dokuzda uyandı, onun derin soluğunu duydu. Büyük yatakta tembel tembel gerindi. Dolarhyde kıpırdamadı. Kız evin planını hatırlamaya çalıştı. Halıların ve döşemenin yerleri, tıklayan saatin sesinin ne taraftan geldiği. Hepsini anımsayınca çabucak ayağa kalktı, banyoyu buldu.</p>

  <p>Uzun bir duştan sonra döndüğünde, Dolarhyde hala uyuyordu. Reba'nın yırtık çamaşırları yerdeydi. Onları ayağıyla buldu, çantasına tıktı. Pamuklu elbisesini başından çekip giydi. Bastonunu aldı, bahçeye yürüdü.</p>

  <p>Dolarhyde ona bahçenin geniş ve dümdüz olduğunu söylemişti. Çevresi de fazla irileşmiş çalılarla çevrilidir demişti. Ama Reba yine de başlangıçta dikkatli davrandı.</p>

  <p>Sabah rüzgârı serindi. Bahçede durup rüzgârın savurduğu to­humların ellerine çarpmasını hissetti. Rüzgâr Reba'nın vücudunun duştan henüz ıslak olan girintilerini buluyordu. Kollarını rüzgâra doğru kaldırdı, göğüslerinin altından, kollarının altından, bacaklarının arasından esebilmesini sağladı. Arılar gelip geçiyordu. Reba onlardan kork­muyordu. Onlar da onu rahat bıraktılar.</p>

  <p>Dolarhyde uyandı ve bir şaşkınlık geçirdi. Yukarıda, kendi odasında değildi. Hatırladığı zaman sarı gözleri iri iri açıldı. Bir anda baykuş gibi döndü ve yanındaki yastığa. Boştu.</p>

  <p>Evi mi dolaşıyordu? Ne bulurdu? Yoksa gece bir şeyler mi olmuştu? Temizlemek gereken bir şeyler? Kuşkulanırlardı kendisinden. Kaç­ması gerekirdi.</p>

  <p>Banyoya baktı, mutfağa baktı. Öteki tekerlekli sandalyelerin durduğu bodruma baktı. Üst kat. Çıkmak istemiyordu üst kata. Bakması şarttı. Merdivenleri tırmanırken döğmesi şişip kabardı. Ejder yatak odasındaki resimden ona alev saçan gözlerle baktı. O odada Ejder'le bir arada duramazdı.</p>

  <p>Üst katın pencerelerinden birinden, Reba'nın bahçede durmakta olduğunu gördü.</p>

  <p>"FRANCİS." Bu sesin kendi odasından geldiğini biliyordu. Bunun Ejder'in sesi olduğunu biliyordu. Ejder'le bu yeni ilişki onu şaşkına çevirdi. Bunu ilk olarak elini Reba'nın kalbine koyduğu anda hissetmişti.</p>

  <p>Ejder daha önce hiç konuşmamıştı onunla. Korkunç bir şeydi bu.</p>

  <p>"FRANCİS. BURAYA GEL."</p>

  <p>Kendisini çağıran sesi duymamaya çalıştı. Hızla merdivenlerden inerken ses hala çağırıyordu onu.</p>

  <p>Reba ne bulmuş olabilirdi? Büyükannenin dişleri bardakta çıtırda­mıştı, ama Dolarhyde ona su getirmeden önce kaldırmıştı dişleri. Re­ba bir şey göremiyordu ki.</p>

  <p>Freddy'nin bandı. Salondaki teybe takılıydı. Kontrol etti. Kaset sarılmış, en başında hazır duruyordu. Telefonda Tattler'e çaldıktan sonra tekrar başa sarıp sarmadığını hatırlayamıyordu.</p>

  <p>Reba tekrar eve girmemeliydi. Evde ne olup ne olmayacağı belli değildi. Belki bir sürpriz karşılardı kızı. Ejder aşağıya inerdi belki. Kızın ne kadar çabuk incinebileceğini biliyordu.</p>

  <p>Kadınlar onu kamyonete binerken görmüşlerdi. Warfield ikisini bir arada anımsayacaktı. Çarçabuk giyindi.</p>

  <p>Reba McClane ağaç gölgesinin serinliğini hissediyordu, sonra ilerleyince yine güneşin sıcaklığıyla karşılaştı. Bu sıcaklık farkı ve bir de penceredeki hava tertibatının mırıltısı sayesinde, nerede bulunduğunu her an bilebiliyordu. Seyir eğitimi. Hayatının eğitimi. Burada çok kolay uygulanıyordu. Olduğu yerde döndü, döndü, ellerini çevresindeki çalılara ve çiçeklere sürdü.</p>

  <p>Bir bulut güneşi örttü, Reba olduğu yerde durdu. Yüzünün ne tarafa dönük olduğunu bilemedi. Hava tertibatını dinlemeye çalıştı. Ka­patılmıştı. Bir an rahatsızlık geçirdi, sonra ellerini çırptı, yankının evden geldiğini duyunca içi rahatladı. Yakında D.'yi uyandırması gerekecekti. Eve dönmeliydi artık.</p>

  <p>Tel kapı çarptı.</p>

  <p>"Günaydın," dedi Reba.</p>

  <p>Dolarhyde çimenlerin üzerinden yaklaşırken anahtarları şıkırdadı. Reba'ya çok ağır yaklaştı. Sanki gelişinin rüzgârı onu devirebilirmiş gibi. Ve Reba'nın kendisinden korkmadığını gördü.</p>

  <p>Gece yaptıklarından ötürü utanmış da değildi. Kızgın da görünmüyordu. Ne ondan kaçıyor, ne de tehdit ediyordu. Acaba gizli organ­larımı göremediği için mi, diye düşündü Dolarhyde.</p>

  <p>Reba kollarını ona sardı, başını onun taş gibi göğsüne dayadı. Dolarhyde'ın kalbi çok hızlı çarpıyordu.</p>

  <p>Sonunda kıza günaydın demeyi başardı.</p>

  <p>"Enfes vakit geçirdim, D."</p>

  <p>Sahi mi? Buna cevap olarak ne denirdi? "iyi. Ben de." Uygun yanıt­tı galiba. Onu buradan götür.</p>

  <p>"Ama artık eve dönmem gerek," dedi Reba. "Kızkardeşim beni yemeğe götürmek üzere gelecek. İstersen sen de bizimle gelebilirsin."</p>

  <p>"Ben işe uğramak zorundayım," dedi. Hazırlamış olduğu yalanı biraz değiştirmişti.</p>

  <p>"Çantamı alayım."</p>

  <p>Yo, olamaz. "Ben getiririm."</p>

  <p>Kendi duygularına karşı tümüyle kör durumda olan Dolarhyde, Reba ile arasında neler olmakta olduğunu, bunların neden olmakta olduğunu anlayamıyordu. Aklı karışmıştı. İkiye bölünmenin verdiği şaşkınlık da cabası.</p>

  <p>Kız onu tehdit ediyordu. Kız onu tehdit ediyordu.</p>

  <p>Büyükannenin yatağında kızın şaşırtıcı hareketleri, canlı ve istek dolu hareketleri sorunu vardı.</p>

  <p>Dolarhyde genellikle neler hissettiğini harekete geçmeden bilemezdi.</p>

  <p>Reba McClane'e karşı neler hissettiğini de bilmiyordu.</p>

  <p>Onu eve götürürken yer alan çirkin bir olay ona biraz ışık tuttu.</p>

  <p>Eyaletler arası 70 numaralı otoyoldan Lindberg Bulvan'na saptıktan az sonra Dolarhyde kamyonetini Servco Supreme servis istasyonuna sokup durdurdu. Benzin alacaktı.</p>

  <p>Görevli, kısa kalın, karanlık suratlı bir adamdı. Dolarhyde ondan yağı da kontrol etmesini isteyince yüzünü buruşturdu.</p>

  <p>Yağ epey eksilmişti. Görevli yağ hortumunu kutunun ağzına dayadı.</p>

  <p>Dolarhyde parayı vermek üzere kamyonetten indi. Görevli ön camı silmeye pek hevesli görünüyordu. Özellikle camın yolcu tarafındaki yarısını. Sildi, sildi...</p>

  <p>Reba McClane yolcu koltuğunda bacaklarını üst üste atmış, oturuyordu. Etekliği dizinin epey üstüne doğru sıyrılmıştı. Beyaz bastonu, iki koltuğun arasında duruyordu.</p>

  <p>Görevli camı bir kez daha silmeye başladı. Reba'nın bacaklarına bakıyordu.</p>

  <p>Dolarhyde cüzdanından başını kaldırdığında onu yakaladı. Kolu­nun kamyonetin camından içeri uzatıp cam sileceklerini son hızla çalıştırdı, görevlinin parmaklarına fena halde çarptırdı.</p>

  <p>"Hey, dikkat et." Görevli yağ kutusunu motor bölümünden çıkar­makla meşgul göründü. Yakalandığını biliyordu. Yüzünde sinsi bir gü­lümseme vardı. Ta ki, Dolarhyde kamyonetin çevresinden dolaşıp onun yanına gelinceye kadar.</p>

  <p>"Seni hayvanoğlu hayvan!" 'S' harfini çabuk geçmişti.</p>

  <p>"Ne oluyor sana?" Görevli hemen hemen Dolarhyde'ın boyunda, onun. ağırlığındaydı. Ama kasları Dolarhyde'la kıyaslanabilecek gibi değildi. Takma diş sahibi olmak için fazla gençti. Pek iyi bakmıyordu takma dişlerine.</p>

  <p>Dişlerin yeşil rengi Dolarhyde'ın midesini bulandırdı. "Dişlerine ne oldu?" diye sordu yumuşak bir sesle.</p>

  <p>"Sana ne?"</p>

  <p>"Erkek arkadaşının canını yakmasın diye mi çektirdin dişlerini, itoğlu?" Dolarhyde fazlaca yakında duruyordu.</p>

  <p>"Uzak dur benden!"</p>

  <p>Dolarhyde onu avucuyla iterek kamyonete hafifçe çarptırdı. Yağ kutusu asfaltın üzerine yuvarlandı.</p>

  <p>Dolarhyde eğilip yerden aldı.</p>

  <p>"Kaçma. Yakalarım seni." Hortumu kutudan çekti, sivri ucuna baktı.</p>

  <p>Görevli solmuştu. Dolarhyde'ın suratında daha önce ömründe görmediği bir şey vardı.</p>

  <p>Dolarhyde bir an için hortumun sivri emici memesini görevlinin göğsüne saplanmış, kanını dışarı akıtırken hayal etti. Cam sileceğinin gerisinden Reba'nın yüzünü gördü. Başını iki yana sallıyor, bir şeyler söylüyordu. Bir yandan yan camı açabilmek için pencere kulpunu bulmaya çalışmaktaydı.</p>

  <p>"Bir yerin hiç kırıldı mı senin, eşek gözlü?"</p>

  <p>Adam başını hızla iki yana salladı. "Kötü niyetim yoktu, yemin ederim."</p>

  <p>Dolarhyde'ın bir eli hortumun maden memesini adamın suratı önünde dolaştırdı. Sonra iki eliyle tuttu, göğüs kasları kabarırken eğip ikiye bölüverdi. Uzanıp adamın pantolon kemerini çekti, memeyi pan­tolonundan içeri atıverdi.</p>

  <p>"Domuz gözlerini kendine sakla," dedi. Benzin parasını adamın gömlek cebine tıktı. "Artık kaçabilirsin," dedi arkasından. "Ama ben seni ne zaman olsa yakalarım."</p>
</body>
</html>
