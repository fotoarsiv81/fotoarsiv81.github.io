<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>37</h1>

  <p>Jimnastikhanedeki halter çalışmasının sesi tavan arasından dışarıya taşıyor, tüm evi inletiyordu.</p>

  <p>Dolarhyde ağırlığı kaldırıyor, kendini zorluyor, her zamankinden daha fazla çalıştırıyordu vücudunu. Kılığı da değişikti. Döğmesinin üzerinde ter damlaları vardı. Eşofmanının üstü, Büyük Kızıl Ejder ve Güneşi Kuşanmış Kadın'ın üzerine asılmıştı. Kimono da, yılanın çıkarıp attığı eski deri gibi asılı duruyordu duvarda. Aynanın üzerini örtüyordu.</p>

  <p>Dolarhyde yüzüne maske takmamıştı.</p>

  <p>Kaldır. Yüz kırk kilo. Yerde, göğüs hizasına. Bir çırpıda. Şimdi başının üstüne.</p>

  <p>"KİMİ DÜŞÜNÜYORSUN SEN?"</p>

  <p>Bu sesten irkildi. Neredeyse halteri yere düşürüyordu. Sallandı ağırlığın altında. İndir. Ağırlıklar yere güm diye çarptı.</p>

  <p>Döndü. Kolları iki yana sarkmıştı. Sesin geldiği tarafa doğru baktı. "KİMİ DÜŞÜNÜYORSUN SEN?"</p>

  <p>Eşofmanın arkasından geliyordu ses. Ama çıkarken kendi gırtlağı­nı acıtıyordu.</p>

  <p>"KİMİ DÜŞÜNÜYORSUN SEN?"</p>

  <p>Kimin konuştuğunu biliyor ve korkuyordu. Ta en baştan beri Ej­der'le kendisi aynı kişiydi. Oluşuyor, dönüşüyordu kendisi. Ejder de onun dönüştüğü yüksek kişilikti. Vücutları, sesleri, istekleri hep birdi.</p>

  <p>Ama artık değildi. Reba ortaya çıktığından beri Reba'yı düşünme.</p>

  <p>"KİM KABULE LAYIK?" diye sordu Ejder.</p>

  <p>"Bayan... ehrman - Sherman." Telaffuzu Dolarhyde'a zor gelmişti. "DOĞRU KONUŞ. NE DEDİĞİNİ ANLAYAMIYORUM. KİMİ DÜŞÜ-NÜYORSUN?"</p>

  <p>Dolarhyde'ın yüzü ciddiydi. Halteri tuttu, kafasının üzerine kaldırdı. Bu kez daha zor gelmişti.</p>

  <p>"Suyun içinde yüzen Bayan... erhman'ı."</p>

  <p>"SEN KENDİ KÜÇÜK DOSTUNU DÜŞÜNÜYORSUN, DEĞİL Mİ? ONUN DOSTUN OLMASINI İSTİYORSUN, DEĞİL Mİ?"</p>

  <p>Ağırlık yere çarptı.</p>

  <p>"Benim... üçük bir... dohtum yok." Korku konuşmasını çok bozu­yor, burun deliklerini üst dudağıyla tıkamak zorunda kalıyordu.</p>

  <p>"BUDALACA BİR YALAN." Ejder'in sesi güçlü, konuşması netti. S harflerini çaba göstermeksizin doğru telaffuz edebiliyordu. "OLUŞUMU UNUTUYORSUN. HERMANLARA HAZIRLAN. KALDIR O HAL TERİ."</p>

  <p>Dolarhyde halteri yakaladı ve zorlandı. Vücuduyla birlikte zihni de zorlandı. Shermanları düşünmek için umutsuz bir çaba gösterdi. Bayan Sherman'ın ağırlığını kendi kollarında hissetmeye çalıştı. Bu seferki Bayan Sherman olacaktı. Bayan Sherman'dı. Mücadele ediyordu.</p>

  <p>Karanlıkta Bay Sherman'la boğuşuyordu. Onu yere yatırıyor, kan kaybından kalbi duruncaya kadar bekliyordu. Çarpışını duyduğu tek kalp oydu. Reba'nın kalbini duymamıştı. Duymamıştı.</p>

  <p>Korku kuvvetini azaltıyordu. Halteri oyluklarına kadar çekebildi, çevirip yukarı alamadı. Shermanlara ait düşünceler gözlerini açmış, çevresinde oynaşıyorlardı. Ejder'in vergisi. Yararı yoktu. Boştu içi bu duygunun. Ağırlık yere indi.</p>

  <p>"KABUL DEĞİL.".</p>

  <p>"Bayan... "</p>

  <p>"DAHA BAYAN SHERMAN DEMESİNİ BİLE BİLMİYORSUN. SHERMANLARI ALMAYI HİÇBİR ZAMAN DÜŞÜNMEDİN SEN. REBA MCCLANE'İ İSTİYORSUN. ONUN DOSTUN OLMASINI İSTİYORSUN. DEĞİL Mİ? DOST OLMAK İSTİYORSUN ONUNLA."</p>

  <p>"Hayır."</p>

  <p>"YALAN!"</p>

  <p>"Ya...ız..bihaz... hı...hanan."</p>

  <p>"YALNIZ BİRAZCIK ZAMAN Ml? SENİ BECERİKSİZ TAVŞAN DUDAK! KİM DOST OLUR SENİNLE? GEL BURAYA SANA KİM OLDUĞUNU GÖSTEREYİM."</p>

  <p>Dolarhyde yerinden kıpırdamadı.</p>

  <p>"ÖMRÜMDE SENİN KADAR İĞRENÇ VE PİS ÇOCUK GÖRMEDİM. GEL BURAYA"</p>

  <p>Gitti.</p>

  <p>"EŞOFMANI İNDİR."</p>

  <p>İndirdi.</p>

  <p>"BANA BAK."</p>

  <p>Ejder duvarda pırıl pırıldı.</p>

  <p>"KİMONOYU İNDİR, AYNAYA BAK."</p>

  <p>Baktı. Ne elinden bir şey geliyor, ne de parlak ışıktan başını çevirebiliyordu. Kendini gördü.</p>

  <p>"BAK KENDİNE. SANA KÜÇÜK DOSTUN İÇİN BİR SÜRPRİZ VERECEĞİM. ÇIKAR O PAÇAVRAYI."</p>

  <p>Dolarhyde'ın elleri eşofman pantolonunun beline uçtu. Pantolon yırtıldı. Sağ eliyle yırtık pantolonu üzerinden çıkardı, sol eline alıp doğruldu.</p>

  <p>Sağ eli uzandı, paçavraları titreyen sol elinden çekerek aldı, köşeye fırlattı, sonra canlı bir ıstakoz pençesi gibi kıvrıldı, kendini kucakladı, inledi, derin derin soludu... döğmesi parlak ışıklar altında pırıl pırıldı.</p>

  <p>"ÖMRÜMDE SENİN KADAR İĞRENÇ VE PİS ÇOCUK GÖRMEDİM. GİT AL ONLARI."</p>

  <p>"Byaahne."</p>

  <p>"AL ONLARI."</p>

  <p>Odadan yalpalayarak çıktı, elinde Ejder'in dişleriyle döndü.</p>

  <p>"AVUCUNA KOY ONLARI. PARMAKLARINI KAPA VE BENİM DİŞLERİMİ SIK."</p>

  <p>Dolarhyde'ın kol kasları dışarıya fırladı.</p>

  <p>"O DİŞLER NASIL KAPANIR BİLİRSİN. ŞİMDİ ONLARI KARNlNlN ALTINA İNDİR. KENDİNİ DİŞLERİN ARASINDA TUT."</p>

  <p>"Hayır."</p>

  <p>"YAP DEDİĞİMİ... ŞİMDİ BAK."</p>

  <p>Dişler canını acıtmaya başlıyordu. Göğsüne salya ve yaş akmaktaydı.</p>

  <p>"Hüf... hen."</p>

  <p>"SEN OLUŞUMUN GERİSİNDE KALDIN. GERİ KALDIN. SENİ İSİMLENDİRECEĞİM. SEN A.CIK SURATSIN. TEKRAR ET."</p>

  <p>"Ben a.cık suratım." doğru söylemeye çaba gösteriyordu.</p>

  <p>"YAKINDA SENDEN ARINACAĞIM," dedi Ejder rahatça. "BU İYİ OLUR MU?"</p>

  <p>"İyi."</p>

  <p>"VAKTİ GELİNCE SIRA KİMDE?"</p>

  <p>"Bayan...ehrman..."</p>

  <p>Dolarhyde'ın vücudunu bir acı kapladı. Acı ve korkunç bir korku.</p>

  <p>"KOPARIRIM."</p>

  <p>"Reba. Reba. Sana Reba'yı vereceğim." Konuşması düzelmeye &gt;başlamıştı.</p>

  <p>"SEN BANA HİÇBİR ŞEY VERECEK DEĞİLSİN. O ZATEN BENİM.</p>

  <p>HEPSİ NASIL BENİMSE O DA ÖYLE. REBA MCCLANE VE SONRA DA</p>

  <p>SHERMANLAR."</p>

  <p>"Reba ve sonra da Shermanlar."</p>

  <p>"BEN O GÜNÜN HAZIRLIĞINI YAPTIM. KUŞKU MU DUYUYOR-SUN?"</p>

  <p>"Hayır."</p>

  <p>"KİMSİN SEN?"</p>

  <p>"A.cık surat."</p>

  <p>"DİŞLERİMİ ARTIK KALDIRABİLİRSİN, ZAVALLI TAVŞAN DUDAK SENİ. KÜÇÜK DOSTUNU BENDEN SAKLAMAYA KALKARSIN, HA? ONU PARÇA PARÇA EDİP PARÇALARINI SENİN O ÇİRKİN SURATI­NA SÜRECEĞİM. BANA KARŞI KOYARSAN SENİ ONUN KALIN BA­ĞIRSAĞIYLA ASARIM. BİLİRSİN Kİ YAPABİLİRİM. HALTERE YÜZ ELLİ KİLO TAK."</p>

  <p>Dolarhyde ek ağırlıkları taktı. Henüz bu kadarını hiç kaldırmamıştı. "KALDIR."</p>

  <p>Kendisi Ejder kadar güçlü değilse, Reba ölecekti. Biliyordu bunu. Kendini zorladı, zorladı, oda gözünde kıpkırmızı dönmeye başlayınca­ya kadar...</p>

  <p>"Yapamıyorum."</p>

  <p>"EVET YAPAMIYORSUN. AMA BEN YAPARIM."</p>

  <p>Dolarhyde haltere yapıştı. Ağırlıklar omzu hizasına doğru yükselir­ken boru eğilir gibi oldu. YUKARI. Kafatasının üstüne. Kolaylıkla. "GÜLE GÜLE, ACIK SURAT," dedi gururlu Ejder ışığın altında titreyerek.</p>
</body>
</html>
