<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>26.</h1>

  <p>Büyükannenin evinde Francis Dolarhyde'ın yeni dünyası, mavi damarlı bacaklardan oluşmuş bir ormandı.</p>

  <p>Büyükanne Dolarhyde üç yıldan beri yaşlılar için bir huzurevi işle­tiyordu. 1936 yılında kocasının ölümünden beri para sorunuyla karşı karşıyaydı. Bir hanımefendi olarak büyütülmüş olduğundan, para ka­zanabilecek bir bilgisi ya da yeteneği de yoktu.</p>

  <p>Elinde yalnızca kocaman bir evle, kocasından kalan borçlar vardı. Eve kiracı falan alamazdı. Evin yeri çok sapaydı. Zaten evi satma tehlikesi de yaklaşmaktaydı.</p>

  <p>Gazetede Marlan'ın Bay Howard Vogt'la evlenme ilanını okumak, büyükanne için büyük bir müjde olmuştu. İkide bir Marlan'a mektup yazıp para istemeye koyuldu ama cevap alamadı. Her telefon edişin­de hizmetçi ona Bayan Vogt'un dışarda olduğunu söylüyordu.</p>

  <p>Sonunda Büyükanne Dolarhyde istemeye istemeye belediyeye başvurdu ve yaşlıları evine almak istediğini söyledi. Her müşterisi için belediye ona belli miktarda para veriyordu. Ayrıca bulunabilen akra­balardan da ara sıra, düzenli olmayan paralar gelmekteydi. Belediye bu akrabaları bulabilirse. İşler önce kesat gitti. Sonra orta sınıftan bazı özel müşteriler de gelmeye başladı.</p>

  <p>Bunca zaman içinde Marlan'dan hiç yardım gelmemişti... oysa yardım edebilirdi Marlan.</p>

  <p>Şimdi bacaklardan kurulu ormanda, halının üstünde Francis Do­larhyde oyunlar oynuyordu. Büyükannenin Mah-Parçaları'yla otomo­bilcilik oynuyordu. Kıvrılmış duran ayaklar arasından itiyordu onları otomobil gibi.</p>

  <p>Bayan Dolarhyde müşterilerinin elbiselerini temiz tutmayı başarıyordu, ama ayakkabılarını ayaklarından çıkarmamalarını sağlamakta güçlük çekiyordu.</p>

  <p>İhtiyarlar salonda oturup radyo dinliyorlardı. Bayan Dolarhyde onlar seyretsin diye bir de küçük akvaryum koymuştu oraya. Biri bağış yapmış, eskiden tahta olan yerler de marley kaplatılmıştı.</p>

  <p>Kanepelere, koltuklara sırayla otururlar, kimisi de tekerlekli san­dalyelerinde, radyoyu dinlerlerdi. Fersiz gözleri ya balıklarda ya da çok eskiden görmüş oldukları bir şeyde olurdu.</p>

  <p>Francis sıcak günlerde marley üzerinde çıkan ayak seslerini ömrünün sonuna kadar anımsayacaktı. Mutfaktan gelen domates ve lahana haşlaması kokusunu da. Sıcakta kuruyan et kokusuna benzer yaşlı insan kokusunu da. O radyonun sesini de.</p>

  <p>Francis vaktinin çoğunu mutfakta geçirmeye çalışırdı. Aşçı Queen Mother Bailey rahmetli Bay Dolarhyde'ın ailesinde büyümüştü. Bazen önlüğünün cebinde Francis'e bir erik getirir verirdi. Mutfak sıcak ve güvenliydi. Ama Queen Mother Bailey geceleri evine giderdi.</p>

  <p>Aralık 1943.</p>

  <p>Francis Dolarhyde beş yaşına gelmişti. Büyükannenin evinde, üst kattaki kendi yatak odasında yatıyordu. Oda zifiri karanlıktı. Pencere­lerde de herhangi bir Japon saldırısına karşı ışığı dışarı sızdırmayan perdeler asılıydı. Japon diyemiyordu Francis. Çişi vardı. Karanlıkta ayağa kalkmaya korkuyordu.</p>

  <p>Alt kattaki odada yatan büyükannesine seslendi.</p>

  <p>"Byaahne. Byaahne." Çıkardığı ses daha çok yavru hayvan sesine benziyordu. Yorgun düşünceye kadar seslendi. "Uhhen, byaahne."</p>

  <p>Daha fazla tutamadı. Bacakları, çarşafı önce sıcacık oldu, sonra soğudu. Geceliği vücuduna yapışmaya başladı. Ne yapacağını bilemiyordu. Derin bir soluk aldı, yatakta yuvarlanıp yüzünü kapıya doğru çevirdi. Bir şey olmamıştı. Bir ayağını indirip yere bastı. Karanlıkta ayağa kalkıp durdu. Gecelik iyice bacaklarına yapışmıştı. Suratı alev alev yanıyordu. Kapıya doğru koştu. Kapının tokmağı gözüne çarptı. Islak ıslak yere oturdu, hemen kalktı, merdivenlerden aşağıya koştu. Parmakları parmaklığın üzerinden kayıyordu. Büyükannesinin odası. Karanlıkta ona sarılmak... yorganın altına... artık sımsıcak.</p>

  <p>Büyükanne kıpırdadı, gerginleşti, Francis'in yanağını dayamış olduğu sırtı sertleşti. Sesi hışırtılı çıkıyordu. "Üstüme iyilik... ömrümde... " Bir tıkırtı oldu. Kadın başucu masasından dişlerini alıp ağzına taktı. "Ömrümde senin kadar iğrenç ve pis çocuk görmedim," dedi. "İn hadi. İn yataktan."</p>

  <p>Başucu lambasını yaktı. Francis halının üzerine basmış, tir tir titri­yordu. Kadın bir parmağını onun kaşının üzerinden geçirdi. Parmağı­na kan bulaştı.</p>

  <p>"Bir şey mi kırdın?"</p>

  <p>Başını iki yana öyle hızlı salladı ki, büyükannenin geceliğine bir iki damla kan sıçradı.</p>

  <p>"Yukarı. Çabuk."</p>

  <p>Merdivenlerden çıkarken etrafı yine karanlık bastı. lşığı açamıyor­du. Çünkü büyükanne ampullerden sarkan kordonları öyle kısa tut­muştu ki, ancak kendi boyu yetişebiliyordu. Francis tekrar o ıslak yatağa girmeyi istemiyordu. Kapının eşiğinde uzun süre durup bekledi. Gelmeyecek, diye düşünüyordu. Odanın en kuytu, en karanlık köşeleri bile biliyordu gelmeyeceğini.</p>

  <p>Geldi ama. Tavandaki ampulden sarkan kısacık kordonu çekip ışığı yaktı. Kolları yeni çarşafla doluydu. Yatağı değiştirirken hiç konuşmadı.</p>

  <p>Onu kolundan yakaladı, holden ileri, banyoya sürükledi. Işık aynanın tepesindeydi. Ona yetişmek için büyükanne bile parmak ucunda yükselmek zorunda kaldı. Francis' e bir bez uzattı. Islak ve soğuk.</p>

  <p>"Geceliğini çıkar, silin, temizlen," dedi.</p>

  <p>Yapışkan bandın kokusu, parlak dikiş makasının şıkırdaması. Bü­yükanne bir parça bant kesti, onu tuvaletin üzerine bastırdı, kaşındaki yarığı yapıştırdı.</p>

  <p>"Şimdi," dedi. Makası onun yuvarlak göbeğinin tam altında tutuyordu. Soğukluğu hissedebiliyordu.</p>

  <p>"Bak," dedi büyükanne. Onu kafasının arkasından yakalayıp öne doğru eğdi. Küçük penisinin nasıl makasın alt bıçağının tam üzerinde durmakta olduğunu gösterdi.</p>

  <p>"Keseyim mi?"</p>

  <p>Başını kaldırıp büyükanneye bakmak istedi ama o ensesini tutmuş, eğmişti. Francis hıçkırdı. Karnına tükürükleri aktı.</p>

  <p>"İster misin?"</p>

  <p>"Hayır, byaahne. Hayır, byaahne."</p>

  <p>"Bak sana yemin ediyorum, bir daha yatağını kirletirsen keserim. Anladın mı?"</p>

  <p>"Heveh, byaahne."</p>

  <p>"Tuvaleti karanlıkta da bulabilir, cici çocuklar gibi üzerine oturabi­lirsin. Ayakta durman gerekmez. Şimdi git, yat bakayım."</p>

  <p>Gecenin ikisinde rüzgâr çıktı. Güneybatıdan gelen sıcak rüzgâr. Ölü elma ağaçlarının dalları birbirine çarpıyor, canlı olanların yaprakla­rı hışırdıyordu. Rüzgâr beraberinde yağmuru da getirip evin yan duva­rına çarpmaya başladı. İçeride kırk iki yaşındaki Francis Dolarhyde yatmış uyuyordu.</p>

  <p>Yan yatmış, başparmağını emmekteydi. Alnındaki ve ensesindeki saçlar ıslak, yapış yapıştı.</p>

  <p>Birden uyandı. Karanlıkta kendi soluğunu dinledi. Gözlerini açıp kaparken gözkapaklarının çıkardığı sesi duydu. Parmaklarında hafif bir gaz kokusu kalmıştı. Çişe gitmesi gerekiyordu.</p>

  <p>Başucu masasına uzanıp dişlerinin bulunduğu bardağı aradı.</p>

  <p>Dolarhyde ayağa kalkmadan önce hep takardı dişlerini. Tuvalete doğru yürüdü. lşığı yakmadı. Karanlıkta tuvaleti bulup cici çocuklar gibi üzerine oturdu.</p>
</body>
</html>
