<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>33.</h1>

  <p>Gece saat onda Dolarhyde jimnastikten bitkin düşmüş, filmlerini seyretmiş, kendini tatmine uğraşmıştı. Ama içi hala tedirgindi.</p>

  <p>Reba McClane'i düşündükçe heyecanı göğsünü delecek hale geliyordu. Düşünmemeliydi Reba McClane'i.</p>

  <p>Şezlonguna uzandığında, bedeni jimnastiğin etkisiyle kızarmıştı. Televizyon haberlerini izleyip polisin Freddy Lounds konusunda ne durumda olduğunu öğrenmeye çalıştı.</p>

  <p>İşte şarkı söyleyen koronun yanı başında Will Graham dikilmiş duruyordu. İnceydi Graham. Omurgasını kırmak pek kolay olacaktı. Onu öldürmekten daha iyi. Omurgayı kır ve emin olmak için de kıvır. Bundan sonraki soruşturmaya sedyeyle götürürlerdi artık onu.</p>

  <p>Acelesi yoktu ama. Bırak Graham korku içinde beklesin.</p>

  <p>Dolarhyde artık sürekli bir güçlülük duygusu hissediyordu.</p>

  <p>Chicago polisi basın toplantısında biraz gürültü etmeye çalıştı. Ne kadar çok çalıştıklarını saydılar, döktüler, ama bu lafların gerisinde, Freddy Lounds konusunda hiçbir aşama yapmadıkları belli oldu. Jack Crawford da mikrofonların arkasına dizilmiş oturanlar arasındaydı. Do­larhyde onu, Tattler'de çıkmış bir resminden tanıdı.</p>

  <p>Tattler'in bir sözcüsü, iki yanında birer muhafızla duruyordu. Söz aldığında, "Bu vahşi ve akılsız hareket ancak Tattler'in sesini daha çok duyurmaya yarayacaktır," dedi.</p>

  <p>Dolarhyde homurdandı. 'Belki de öyle,' dedi içinden. Ama Freddy'yi susturmuş olduğu kesindi.</p>

  <p>Haber spikerleri artık kendisinden "Ejder" diye söz ediyorlardı. Yaptıklarıysa, "Polisin Dişli Sapık Cinayetleri diye adlandırdığı olaylar" olarak geçmekteydi.</p>

  <p>Bu bir ilerlemeydi.</p>

  <p>Artık geriye yalnızca kent haberleri kalmıştı. Hayvanat bahçesinden birisi bir olaydan söz etti. Dolarhyde ekranda daha birkaç saat önce konuştuğu birinin belirdiğini görünce, uzaktan kumanda aygıtına uzanıp sesi açtı. Hayvanat Bahçesi Müdürü Doktor Frank Warfield. Dolarhyde'ın teklif ettiği filmi büyük sevinçle kabul eden adam.</p>

  <p>Doktor Warfield'le bir d işçi, kaplanın kırılan dişi üzerinde çalışıyor­lardı. Dolarhyde kaplanı görmek istiyordu ama sunucu görüntünün önüne geçmişti. Sonunda çekildi.</p>

  <p>Dolarhyde şezlonguna uzanmış durumda, kaplanın güçlü vücuduna bakıyordu. Hayvanı bir ameliyat masasına yatırıp uzatmışlardı.</p>

  <p>Bugün dişi hazırlıyorlardı. Birkaç gün sonra takılacağını söylüyordu spiker.</p>

  <p>Dolarhyde o ürküntü verici çizgili surata uzanıp iki çeneyi ayırışla­rına baktı.</p>

  <p>"Yüzüne dokunabilir miyim?' demişti Reba McClane.</p>

  <p>O da Reba McClane'e bir şey söylemek istiyordu. Neyin eşiğin­den döndüğünü bilmesini istiyordu. Kendi zaferinin hiç değilse bir rüzgârını hissetmesini istiyordu. Ama kız bunu bilip de yaşamaya devam edemezdi. Oysa yaşamalıydı. İkisini bir arada görmüşlerdi. Hem bu kız eve pek fazla yakındı.</p>

  <p>Dolarhyde zaferini Lecter'le paylaşmaya çalışmış, ama Lecter ona ihanet etmişti.</p>

  <p>Hala birisiyle paylaşmak istiyordu. Belki Reba ile birazını paylaşa­bilirdi. Sonra yaşamasına izin verebileceği kadarını.</p>
</body>
</html>
