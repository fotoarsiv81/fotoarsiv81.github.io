<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>40.</h1>

  <p>Pazartesi akşamı saat dokuzda Graham elindeki evrak çantasını Chicago'da kaldığı apartman dairesinin kapısı önünde yere koydu ve ceplerinde anahtarı aramaya koyuldu.</p>

  <p>Detroit'de Bayan Jacobi'nin gönüllü olarak çalıştığı hastanede adamları sorguya çekmekten ve personel kayıt fişlerini incelemekten yorgun düşmüştü. Amacı bir rastlantı yakalamaktı. Oradan oraya gezen serseri bir işçi. Hem Detroit'de, hem Atlanta'da çalışmış biri. Kam­yoneti olan, tekerlekli sandalyesi olan, hem Bayan Jacobi'yi, hem de Bayan Leeds'i evlerine girmeden önce görmüş olan biri.</p>

  <p>Crawford bu gezinin vakit kaybı olduğu kanısındaydı, ama Gra­ham'ın suyuna gitmeyi seçmişti. Haklı çıkmıştı işte Crawford. Allah belasını versin Crawford' un. Çok fazla haklı çıkıyordu.</p>

  <p>Graham içeride telefonun çalmakta olduğunu işitti. Anahtar o sıra cebinin astarına takıldı. Çekmesiyle birlikte, cebinden uzun bir iplik sökülüp anahtarla birlikte çıktı. Paçasının içine dökülen bozuk paralar yerlere saçıldı.</p>

  <p>"Allah kahretsin!"</p>

  <p>Odanın yarısına geldiği sırada telefonun zili sustu. Belki de Molly arıyordu onu.</p>

  <p>Hemen Oregon numarasını çevirdi.</p>

  <p>Telefona Willy'nin dedesi cevap verdi. Ağzı dolu dolu konuşuyordu. Orada akşam yemeği vaktiydi henüz.</p>

  <p>Graham, "Molly yemeği bitirince beni arasın lütfen," dedi.</p>

  <p>Telefon çaldığında Graham duşun altındaydı. Gözleri şampuan köpükleriyle kapanmıştı.</p>

  <p>Acele çalkalandı, suları damlayarak telefona ulaşıp açtı.</p>

  <p>"Merhaba alev dudak!"</p>

  <p>"Seni tatlı dilli şeytan seni! Ben Birmingham'dan Byron Metcalf." "Özür dilerim."</p>

  <p>"Hem iyi haberim var, hem de kötü. Niles Jacobi konusunda hak­lıymışsın. Eşyaları evden o almış. Çoktan elden çıkarmış, ama odasında esrar bulunca sıkıştırdım, itiraf etmek zorunda kaldı. Bu kötü haber. Makineyi Dişli Sapık'ın çalmış olabileceğini umuyordun, biliyorum. İyi habere gelince, film var, doğru. Henüz elime geçmedi. Niles diyor ki, iki bobin filmi arabasında kanepenin altına sokmuşmuş. Hala istiyorsun, değil mi?"</p>

  <p>"Tabii. Tabii istiyorum."</p>

  <p>"Arabayı yakın arkadaşı, Randy kullanıyormuş. Henüz onu bula­madık ama uzun sürmez. Filmi ilk uçağa yetiştirip sana da varış saatini bildireyim mi?"</p>

  <p>"Lütfen. Çok iyi olur, Byron, teşekkür ederim."</p>

  <p>"Rica ederim."</p>

  <p>Graham uykuya doğru kayarken Molly telefon etti. İkisi de diğerini kendisinin iyi olduğuna inandırmak için uğraştı. Bu bittikten sonra geriye konuşacak pek fazla şey kalmadı.</p>

  <p>Willy çok iyi vakit geçiriyordu Molly'nin anlattığına göre. Telefonu Willy'ye verip iyi geceler d iletti.</p>

  <p>Willy'nin anlatacağı pek çok şey vardı ama. İlk önce Will'e en heyecanlı haberi bildirdi. Dedesi ona bir tay satın almıştı.</p>

  <p>Molly söz etmemişti oysa bu taydan.</p>
</body>
</html>
