<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>16.</h1>

  <p>"Bay Derviş" telefon ettiğinde, Sarah'ya belki ertesi gün öğleden sonra arayabileceğini söylemişti. FBI merkezinde bu telefon için gerekli hazırlıklar yapıldı.</p>

  <p>Kimdi Bay Derviş? Lecter değildi bir kere. Crawford bunun soruş­turmasını yapmıştı. O halde Derviş, Dişli Sapık mıydı? Belki de, diye düşündü Crawford.</p>

  <p>Crawford'un odasındaki masalar ve telefonlar bir gece içinde, ko­ridorun karşı tarafındaki daha geniş bir odaya taşındı.</p>

  <p>Graham ses geçirmez bir kabinin açık kapısı dışında duruyordu. Arkasında, kabinin içinde Crawford'un telefonu vardı. Sarah telefonu deterjanlarla silip temizlemişti. Sarah'ın masasının üzerinde ses kayıt aygıtları, vurgu değerlendirme aleti duruyordu. Hatta bir kısmı sığma­mış, yandaki masaya da taşmıştı. Kızcağızın sandalyesinde de Be­verly Katz oturuyordu. Bu durumda Sarah da kendine yapacak bir şey aramış, telefonu silmişti işte.</p>

  <p>Duvardaki büyük saat, on ikiye on kaldığını gösteriyordu.</p>

  <p>Doktor Alan Bloom'la Crawford, Graham'ın yanında durmaktaydı­lar. İkisinin de elleri ceplerindeydi.</p>

  <p>Beverly'nin karşısındaki sandalyede oturan teknisyen, parmakla­rıyla masanın üzerinde davul çalmaktaydı. Crawford'un kaşlarını çat­ması üzerine durdu.</p>

  <p>Crawford'un masasında iki yeni telefon duruyordu. Biri Elektronik Santral Sistemi'ne doğrudan bağlı, öteki de FBI santralina giden hattı. Boş tutuluyordu o hat da.</p>

  <p>“Doktor Bloom, "Adamın yerini saptamak için ne kadar zamana ihtiyacınız var?" diye sordu.</p>

  <p>Crawford, "Yeni santral sistemiyle, herkesin sandığından çok rja­ha çabuk oluyor," diye karşılık verdi. "Tüm otomatik alandan arıyorsa bir dakikada saptanabilir. Başka alan söz konusuysa biraz daha uzun sürüyor." Başını kaldırıp odadakilerin hepsine seslendi. "Arasa bile çok kısa konuşacaktır. Onu iyi oyalamak zorundayız. Bir provaya var mısın, Will?"</p>

  <p>"Tabii. Yalnız konuşmaya başlamadan önce Dr. Bloom'a bir iki sorum olacak."</p>

  <p>Bloom odaya en son gelendi. Buradan çıkınca Quantico'da davranış bilimi konusunda bir konferans verecekti. Yanı başında duran Graham'ın elbiselerinden barut kokusu geldiğini fark etti.</p>

  <p>"Tamam," dedi Graham. "Telefon çalacak. Devre hemen kapana­cak, ESS taramaya başlayacak. Ama bu arada ses jeneratörü karşı ta­rafa zil sesi duyurmaya devam edecek. Böylelikle adam bizi henüz telefonu açmamış sanacak. Buradan yirmi saniye kadar kazanacağız." Parmağını teknisyene uzattı. "Dördüncü zilin sonunda ses jeneratörü­nü kapatacaksın, tamam mı?"</p>

  <p>Teknisyen başını salladı. "Dördüncü zilin sonunda," dedi.</p>

  <p>"O zaman Beverly telefonu açacak. Sesi, adama dün cevap veren sesten farklı. Demek duyduğu sesi tanıması diye bir şey olamaz. Beverly telefonda canı sıkılıyormuş gibi konuşacak. Adam beni isteyecek. Sev ona, 'Anons etmem gerek, sizi biraz bekletiyorum,' diyecek. Buna hazır mısın, Sev?" Graham cümleleri önceden prova etmenin iyi olmayacağına inanıyordu. Doğallığını yitirirdi o zaman.</p>

  <p>"Tamam. O sıra hat bize açık, ona kapalı durumda olacak. Bence bu beklediği süre, sonra konuşacağından uzun olacaktır."</p>

  <p>Teknisyen sordu. "Ona santral bekletme müziği çalınmasını istemediğinizden emin misiniz?"</p>

  <p>"Devenin nalı," dedi Crawford.</p>

  <p>"Onu yirmi saniye bekleteceğiz, sonra Beverly çıkacak, 'Bay Gra­ham telefona geliyor, efendim, şimdi sizi bağlıyorum,' diyecek. Ben telefonu elime alacağım." Graham, Doktor Bloom'a döndü. "Adam hakkında neler diyebilirsiniz, doktor?"</p>

  <p>"Arayanın gerçekten kendisi olup olmadığı konusunda kuşku duymanı bekleyecektir. Bence isteğine uymalı, nazik bir merak göster­melisin. Ben olsam, gelen sahte telefonlarla gerçek insanın araması arasındaki farkı biraz belirtirdim. Yani ikincisinin önemini. Sahtecileri tanımak kolaydır, çünkü onlarda olup bitenleri anlama kapasitesi yoktur, falan gibi. Kim olduğunu kanıtlayacak bir şey söylemesini iste ondan." Doktor Bloom gözleri yerde, ensesini ovuşturup duruyordu. "Ne istediğini bilmiyorsun. Belki de anlayış görmek istiyordur. Belki kendine hasım diye seni görmektedir, sana kasılmak istiyordur. Göreceğiz. Ruhsal durumunu anlamaya çalış ve ona ne istiyorsa onu ver. Azar azar ver. Gelip bizden yardım istemesini teklif etmek bence pek iyi bir fikir değil. Meğer ki asıl niyetinin bu olduğunu sezesin. Eğer parano­yası varsa bunu kolay anlarsın. Bu durumda ben olsam kuşkusuna ya da üzüntüsüne katılırdım. Bırak deşarj olsun. Kendini o konuya kaptı­rırsa ne kadar uzun konuştuğunu fark etmeyebilir. Aklıma gelen bu kadar." Bloom elini Graham'ın omzuna atıp alçak sesle ekledi. "Bak, çocukla konuşuyor değilsin ve bu iş şakaya da gelmez. Onu nice en­gellerden aşırtabilirsin. Öğütleri boş ver. Sana doğru gelen yol hangisiyse onu seç, öyle konuş."</p>

  <p>Bekleyiş. Yarım saatlik sessizlik pek uzun gelmişti.</p>

  <p>Crawford, "Telefon gelsin gelmesin, bundan sonra ne yapacağımızı kararlaştırmak zorundayız," dedi. "Posta kutusunu denemek isti­yor musun?"</p>

  <p>Graham, "Daha iyi bir fikir düşünemiyorum," dedi.</p>

  <p>"Bu bize iki yem kazandırıyor. Biri Keys'deki senin ev, biri de posta kutusu."</p>

  <p>Telefon çaldı.</p>

  <p>Ses jeneratörü devreye girdi. ESS taraması başladı. Dört zil. Teknisyen düğmeye bastı, Beverly telefonu açtı. Sarah paralelde dinliyordu. "Özel Ajan Crawford'un bürosu lütfen."</p>

  <p>Sarah başını iki yana salladı. Arayanın sesini tanımıştı. Crawford' un Ateşli Silah Bölümü'nden bir.arkadaşı. Beverly onu acele başından def etti, taramayıda durdurdu. Bu hattın boş tutulacağını FBI binasındaki herkes biliyordu.</p>

  <p>Crawford posta kutusunun ayrıntılarını bir kez daha yineledi. Aynı anda hem sıkkın ve bunalmış, hem de gergin ve heyecanlıydılar. Lloyd Bowman uğradı, Yemek Pişirmenin Zevki adlı kitabı getirmişti. Onlara Lecter'in mektubundaki sayıların 100'üncü sayfadaki satır ve harflere nasıl uyduğunu gösterdi. Sarah herkese kağıt bardaklarla kahve dağıttı.</p>

  <p>Telefon çaldı.</p>

  <p>Ses jeneratörü sesi devraldı, ESS taramaya geçti. Dört zil. Teknisyen düğmeye bastı, Beverly telefonu açtı.</p>

  <p>"Özel ajan Crawford'un odasını istiyorum."</p>

  <p>Sarah başını evet anlamında sallıyordu. Hızlı hızlı.</p>

  <p>Graham kabinine girdi, kapıyı kapadı. Beverly'nin dudaklarının kı­pırdadığını gördü. Sonra Bev düğmeye basarak hattı askıya aldı. Gözlerini duvardaki saatin saniye koluna dikti.</p>

  <p>Graham önündeki pırıl pırıl telefonda kendi yüzünü görebiliyordu. İki ayrı surat. Biri ağızlıkta, biri kulaklıkta. Gömleğinden, atış alanında üstüne sinen koku burnuna doğru yükselmekteydi. Kapatma telefonu. Tanrım ne olur, kapatmasın. Kırk saniye dolmuştu. Masadaki telefon çalmaya başlayınca yerinde hafifçe sarsıldı. Bırak çalsın. Bir kere daha. Kırk beş saniye. Şimdi.</p>

  <p>"Ben Will Graham size yardımcı olabilir miyim?"</p>

  <p>Alçak sesli bir gülüş. Soğuk bir ses. "Sanırım olabilirsin."</p>

  <p>"Kim arıyor acaba?"</p>

  <p>"Sekreterin söylemedi mi?"</p>

  <p>"Söylemedi ama beni bir toplantıdan çıkardı ve sakıncası yoksa... "</p>

  <p>"Bay Derviş'le konuşmak istemiyorsan hemen kapatırım. Evet mi, hayır mı?"</p>

  <p>"Bay Derviş, eğer benim çözebileceğim bir sorununuz varsa, sizinle konuşmaya hazırım."</p>

  <p>"Galiba sorunu olan sizsiniz, Bay Graham."</p>

  <p>"Özür dilerim, anlayamadım."</p>

  <p>Saniye kolu bir dakikaya yaklaşıyordu.</p>

  <p>"Çok meşgulsün, değil mi?" dedi arayan.</p>

  <p>"Ne konuda konuşmak istediğinizi söylemedikçe sizinle konuşamayacak kadar meşgulüm."</p>

  <p>"Benim konum da senin konunun aynısı. Atlanta ve Birmingham."</p>

  <p>"O konuda bir şey mi biliyorsunuz?"</p>

  <p>Yumuşak bir gülüş. "Bir şey mi biliyorum, ha? Sen Bay Derviş'le ilgileniyor musun? Evet ya da hayır. Yalan söylersen telefonu kapatırım."</p>

  <p>"Evet. Ama buraya bir yığın telefon geliyor. Çoğu da bir şeyler bildiklerini söylüyorlar." Bir dakika. Graham camın ötesinde Crawford'un her iki elinde birer telefon tutup konuşmakta olduğunu görüyordu.</p>

  <p>Derken birini kapadı, önündeki kağıda bir şeyler karaladı.</p>

  <p>Graham, "Dünyada ne çok yalancı var, bilemezsiniz," dedi. "Ama onlarla birkaç dakika konuşunca, olup bitenleri anlama kapasitesine bile sahip olmadıkları belli oluyor. Siz anlıyor musunuz?"</p>

  <p>Sarah bir kağıdı havaya kaldırıp Graham'ın okuması için camın arkasından gösterdi.</p>

  <p>"Chicago' da jetonlu sokak telefonu. Polisler yolda."</p>

  <p>"Bak, şöyle yapalım. Bana Bay Derviş hakkında bir tek şey söyle, belki ben de sana doğru olup olmadığını söylerim," dedi boğuk ses.</p>

  <p>Graham, "Önce kimden söz ettiğimizi kesin bilelim," diye karşılık verdi.</p>

  <p>"Bay Derviş'den söz ediyoruz."</p>

  <p>"Bay Derviş'in benim ilgimi çeken bir şey yapıp yapmadığı nereden belli? Yaptı mı?"</p>

  <p>"Yaptı diyelim."</p>

  <p>"Bay Derviş siz misiniz?"</p>

  <p>"Sana bunu söylemem."</p>

  <p>"Arkadaşı mısınız?"</p>

  <p>"Bir bakıma."</p>

  <p>"O halde kanıtlayın. Onu ne kadar iyi tanıdığınızı gösterecek bir şey söyleyin bana."</p>

  <p>"Önce sen. Sen kozunu göster." Sinirli bir kıkırdama. "İlk hatayı yaptığın an telefonu kaparım."</p>

  <p>"Tamam. Bay Derviş solak değil."</p>

  <p>"Bu rizikosuz bir kumar. İnsanların çoğu solak değil."</p>

  <p>"Bay Derviş'i yanlış anlıyorlar."</p>

  <p>"Çalkalama lütfen."</p>

  <p>"Bay Derviş fiziksel bakımdan oldukça güçlü."</p>

  <p>"Evet, bu doğru."</p>

  <p>Graham saate baktı. Bir buçuk dakika. Crawford cesaret verici biçimde başını salladı.</p>

  <p>Ona değiştirebileceği bir yöntemini söyleme.</p>

  <p>"Bay Derviş, beyaz ırktan, boyu yaklaşık bir seksen. Ama siz bana hiçbir şey söylemediniz bakın. Onu tanıdığınızdan bile emin değilim."</p>

  <p>"Konuşmayı bitirmek mi istiyorsun?"</p>

  <p>"Hayır ama karşılıklı konuşacağımızı söyleyen sizdiniz. Ben size uymuştum."</p>

  <p>"Bay Derviş deli mi sizce?"</p>

  <p>Bloom başını iki yana salladı.</p>

  <p>"Onun kadar dikkatli birinin deli olabileceğini sanmıyorum. Bence u... farklı. Birçok kimsenin onu deli sandığına inanıyorum. Bunun nedeni de, çok kişinin kendisini anlamasına olanak tanımaması."</p>

  <p>"Bayan Leeds'e tam ne yaptığını tarif et, belki sana düşündüklerinin doğru olup olmadığını söylerim."</p>

  <p>"Bunu yapmak istemem."</p>

  <p>"Hoşça kal öyleyse."</p>

  <p>Graham'ın kalbi duracak gibi oldu. Ama hattın öbür tarafındaki soluk seslerini hala duyabiliyordu.</p>

  <p>"Bu konuya girebilmek için önce bilmem gereken şey... "</p>

  <p>Graham, Chicago'daki telefon kulübesi kapısının güm diye açıldığını duydu, sonra kulaklık çarparak yuvarlandı. Kordonun ucunda sal­lanırken mırıltılar, çarpmalar duyuluyordu. Odadaki herkes aynı sesleri tepedeki hoparlörden dinliyordu.</p>

  <p>"Kıpırdama. Parmaklarını ensende kenetle, yavaşça kabinden çık.</p>

  <p>Yavaş! Ellerini cama daya... ayrık daya."</p>

  <p>Graham'ın içine tatlı bir rahatlık yayıldı.</p>

  <p>"Silahım yok, Stan. Kimliğimi göğüs cebimden alabilirsin. Dur, gıdıklanıyorum."</p>

  <p>Şaşkın bir ses hoparlörde gümbürdedi. "Kiminle konuşuyorum?"</p>

  <p>"Will Graham. FBI'dan."</p>

  <p>"Ben Devriye Çavuşu Stanley Riddle. Chicago Polis Örgütü' nden."</p>

  <p>Adam tedirgindi. "Ne olup bittiğini bana söyler misiniz lütfen?"</p>

  <p>"Sen bana söyle. Birini mi yakaladın?"</p>

  <p>"Evet. Freddy Lounds. Muhabir. On yıldır tanırım... Al defterini</p>

  <p>Freddy... Onu gözaltına mı alacaksınız?"</p>

  <p>Graham'ın yüzü çok solgundu. Crawford'unkiyse kıpkırmızıydı.</p>

  <p>Doktor Bloom teyp kaydında bobinlerin dönüşünü izliyordu.</p>

  <p>"Beni duyuyor musunuz?"</p>

  <p>"Evet. Gözaltına alın." Graham'ın sesi boğulur gibiydi. "Adaleti yanıltmak. Lütfen onu alıp götürüp kapatın, savcıyı bekleyin."</p>

  <p>Birden telefonda Lounds'un sesi duyuldu. Hızlı konuşuyordu.</p>

  <p>Avurtlarındaki pamukları çıkardığı da belliydi.</p>

  <p>"Will, dinle beni..."</p>

  <p>"Savcıya anlat. Bana Riddle'ı ver."</p>

  <p>"Bildiğim bir şey var... "</p>

  <p>"Riddle'ı ver dedim."</p>

  <p>Crawford'un sesi hatta girdi. "Ben alayım, Will."</p>

  <p>Graham kulaklığı çarparak kaparken odadaki herkes yerinden sıçradı. Kabinden çıktı, kimsenin yüzüne bakmadan kapıyı açıp odadan dışarı yürüdü.</p>

  <p>Crawford, "Lounds, işleri fena dolaştırdın, ahbap," dedi.</p>

  <p>"Onu yakalamak istiyor musunuz, istemiyor musunuz? Ben yardım edebilirim. Bir dakika konuşmama izin verin." Crawford'un susma­sından yararlandı. "Bakın, şu anda Tattler'e ne kadar çok ihtiyacınız olduğunu bana kanıtlamış oldunuz. Daha önce pek emin değildim. Şimdi eminim. O ilan Dişli Sapık avının bir parçasıydı. Öyle olmasa bu telefonu kim ediyor diye böyle seferber olmazdınız. Harika. Tattler artık emrinizde. Dileklerinizi söyleyin."</p>

  <p>"Nasıl öğrendin?"</p>

  <p>"İlan müdürü bana geldi, Chicago büronuzun ilanları kontrol etmek üzere sivil birini yolladığını söyledi. Gelen adamınız yayınlanmak üzere yollanan ilanlardan beş tanesini satın almış. Posta yoluyla yapılan bir sahtekarlık olayıyla ilgili olduklarını söylemiş. İlan müdürü ilan­larla zarfları size teslim etmeden fotokopilerini çektirmiş. İlanlara bir göz attım. Bu beş taneyi alış nedeninin, asıl istediği ilana dikkat çek­memek olduğunu biliyordum. Hepsini incelemek birkaç gün sürdü. Sonunda cevabı zarfın üzerinde bulduk. Posta damgasındaki numara Chesapeake Devlet Hastanesi'ndendi. Oraya ziyarete giden arkadaşı­nızı görmüştüm, biliyorsunuz. Başka ne olabilirdi ki? Ama emin olmam gerekiyordu. Bu yüzden telefon ettim. Bay Derviş'i yakalamak üzere dörtnala koşacak mısınız diye. Ve koştunuz."</p>

  <p>"Büyük bir hata yaptın, Freddy."</p>

  <p>"Tattler'e ihtiyacınız var. Ben de gazeteyi size açabilecek durum­dayım. İlan olsun, başmakale olsun, gelen mektupları taramak olsun, ne isterseniz. Emredin yeter. Ağzımı sıkı tutmasını bilirim. İnan, bilirim. Beni de ortak et sırlara, Crawford."</p>

  <p>"Ortak edecek sır yok ki."</p>

  <p>"Eh, o zaman gelecek nüshaya birisi peş peşe altı ilan verse sizce bir şey fark etmez demektir. Hepsi Bay Derviş'e yazılmış ve hepsi aynı şekilde imzalanmış."</p>

  <p>"Seni tutuklatırım, yasanın yolunu tıkamaktan içeri attırırım."</p>

  <p>"Ve bu da ülkenin her gazetesine geçer." Lounds söylediklerinin teybe kaydedildiğini biliyordu. Aldırmıyordu artık. "Yemin ederim ki yaparım, Crawford. Kendi şansımı kaybedeceksem sizinkini de yok ederim."</p>

  <p>"Deminki suçlamalarıma eyaletler arası telefonda savrulan tehditleri de ekle."</p>

  <p>"Bırak da sana yardım edeyim, Jack. Edebilirim. İnan bana."</p>

  <p>"Sen karakola yürü bakalım, Freddy. Şimdi çavuşu tekrar ver bana bakayım."</p>

  <p>Freddy Lounds'un Lincoln Versailles arabası saç ve tıraş losyonu kokuyordu. Bu kokulara çorap kokusu, puro kokusu da karışmaktay­dı. Karakola vardıklarında çavuş Riddle arabadan indiğine sevindi.</p>

  <p>Lounds karakolun komiserini de, polislerin birçoğunu da tanıyor­du. Ona kahve verdiler, sonra savcı nın bürosunu arayıp "bu bokluğu temizlemesini" rica ettiler.</p>

  <p>Lounds için hiçbir Federal görevli gelmedi. Yarım saat kadar sonra Crawford onu komiserinin odasına çağırtıp telefonla konuştu. Ondan sonra Lounds'u serbest bıraktılar.</p>

  <p>Freddy Lounds'un sinirleri çok gergindi. Arabayı hızlı sürüyordu. Michigan gölüne bakan apartman dairesine doğru saptı. Bu hikaye kendisine çok şeyler kazandırabilirdi. Kazanacağından da emindi. O şeylerden birincisi paraydı. Paranın çoğu, yazacağı kitaptan gelecekti. Tutuklamadan otuz altı saat sonra kitapçılarda satışa hazır olabilirdi yazacakları. Günlük gazetelerde eşi olmayan bir yazı dizisi de büyük bir gazetecilik zaferi olacaktı. Ciddi basının, örneğin Chicago Tribune, Los Angeles Times, sonra kutsal Washington Post, hatta erişilmez New York Times'ın bile, yazısını kendi adıyla yayınladıklarını, adının yanına küçük bir resmini bastıklarını görecekti.</p>

  <p>Ondan sonra artık o tanrısal gazetelerin kendisine yüz vermeyen muhabirleri, kendisiyle içki içmeyen yazarları, varsın hasetlerinden çatlasınlardı.</p>

  <p>Lounds onların gözünde bir paryaydı. Değişik bir inanca, hemen hemen değişik bir dine girdiği için. İşinde beceriksiz olsa, hoşgörürlerdi kendisini Tattler'i seçtiği için. Bir geri zekalıya hoşgörü gösterildiği gibi. Ama Lounds mesleğinde iyiydi. İyi bir muhabirin her niteliğine sahipti. Zeki, cesur, gözlemleri güçlü biriydi. Büyük bir enerjisi ve büyük bir sabrı vardı.</p>

  <p>Bu iyi niteliklerinin yanında, kötü yanları da vardı tabii. Bir kere yapışkandı. Sinir bir tipti. Gazete yöneticileri ondan hoşlanmazdı. Ayrıca yazdığı yazılara hep kendini katmadan da edemezdi.</p>

  <p>Lounds'la ne yolla olursa olsun dikkati çekme tutkusu vardı. Tombul, çirkin ve kısa boyluydu. Fırlak dişleri, asfalt üstündeki tükürükler gibi parlayan gözleri vardı.</p>

  <p>Ciddi basında on yıl çalışmış, sonunda kimsenin kendisini Beyaz Saray'a falan yollamayacağına inanmıştı. Gazeteler onun ayaklarına kara su indirecek, onu kullanıp sömürecek, sonunda işe yaramaz bir ayyaş haline gelince, çalıştığı masadan def edecek, onu bekleyen si­roza terk edeceklerdi.</p>

  <p>Topladığı bilgileri istiyorlardı ama Freddy'yi istemiyorlardı. İyi maaş veriyorlardı ona ama kadınlarını parayla satın almak zorunda olan biri içjn yine de yeterli değildi. Sırtını sıvazlıyor, aferin diyorlar, yine de arabasını park ettiği yere adını yazmamakta direniyorlardı.</p>

  <p>1969 yılının bir akşamında Freddy gazetede o günkü yazısını ya­zarken içine bir ilham doğdu.</p>

  <p>Hemen yanındaki masada Frank Larkin oturuyor, telefonda birinden dikte alıyordu. Dikte almak, o gazetede eskimiş, yaşlanmış elemanların alın yazısıydı. Frank Larkin elli beş yaşına gelmişti ama yetmişinde gösteriyordu. Her yarım saatte bir koridordaki kilitli dolabına gider, bir yudum içki içerdi. Freddy oturduğu yerden adamın alkol koktuğunu duyabiliyordu.</p>

  <p>Larkin ayağa kalkıp ilerledi, oradaki haber yazarı kadına bir şeyler fısıldadı. Freddy başkalarının konuşmalarına hep kulak kabartırdı.</p>

  <p>Larkin kadından bir ricada bulunuyordu. Kadınlar tuvaletindeki makineden kendisine bir kadın bağı alıp getirmesini istiyordu. Bunları kanayan gerisi için kullanırdı.</p>

  <p>Freddy yazıyı kesti. Kağıtları daktilodan çekip yeni bir kağıt taktı, istifasını yazdı.</p>

  <p>Bir hafta sonra Tattler'de çalışıyordu.</p>

  <p>Kanser yazan olarak başlamıştı göreve. Maaşı eskisinin hemen hemen iki katıydı. Gazete onun tutumundan çok memnundu.</p>

  <p>Tattler ona iyi para verebiiirdi tabii. Çünkü kanser konusu çok ge­çerliydi.</p>

  <p>Her beş Amerikalıdan biri bu hastalıktan ölüyordu...lmek üzere olanların yakınları, yorgun ve dua etmekten bezgin, bir yandan kocakarı ilaçlarına sarılırken, bir yandan da umut vaat eden her şeye büyük açlık gösteriyorlardı.</p>

  <p>Piyasa araştırmalarına göre, "Kanser İçin Yeni Tedavi" ya da "Kansere Mucize İlaç" diye manşet atıldığı zaman, Tattler'in süpermarket satışlarında yüzde 22.3'lük bir artış görülüyordu. Eğer ilgili yazı ilk sayfada, manşetin hemen altındaysa, bu artış yüzde altı kadar düşüyordu. Çünkü o zaman kasada hesap çıkarılırken müşteri yazıya göz ata­biliyor, içinde bir şey olmadığını anlamaya vakit buluyordu.</p>

  <p>Pazarlama uzmanları gösterişli ve renkli bir manşet atıp yazıyı içeriye, orta sayfalara almayı daha avantajlı bulmaktaydılar. O zaman bir yandan gazeteyi açık tutmak, bir yandan alışverişlerle para çantasını yönetmek daha zor oluyordu.</p>

  <p>Standart kanser yazıları on puntoluk harflerle beş paragraf boyunca iyimser bir havada sürüyor, sonra sekiz puntoya düşüyor, daha sonra altı puntoya inip, ancak bundan sonra "mucize ilaç"ın henüz piyasaya sürülmediğini ya da hayvanlara denenmeye bile başlamadığını belirtiyordu.</p>

  <p>Freddy hayatını işte bu yazıları yazmakla kazanmaktaydı. Ve bu yazılar bol sayıda Tattler'i sattırıyordu.</p>

  <p>Kanser yazılarının bir de yan geliri vardı. Mucize madalyonlar, tedavi edici salgılar satan kuruluşlar da ilanlarını bu yazıların hemen yakınımı bir yere bastırabilmek için dünyanın parasını vermeye hazırdılar.</p>

  <p>Bir yığın okuyucu gazeteye mektup yazıyor, ek bilgi edinmek istiyordu. Bunların adlarını çırtlak sesli bir sosyopata satarak para kazanmak da olasıydı. Bu adam o insanlardan para sızdırmak için mektup­lar yazan biriydi. "Çok yakınınız olan, sevdiğiniz birinin ölmesini istemiyorsanız... "</p>

  <p>Freddy Lounds tam Tattler'e göre biriydi. Tattler de tam ona göre. Bu gazetede on bir yılını doldurmuş bir eleman olarak yılda eline 72.000 dolar geçiyordu. Artık kendi istediği konuda yazmakta özgür­dü. Paraları hayatta iyi yaşamak, eğlenmek için harcıyordu. En iyi yaşam olarak neyi biliyorsa, onu yapmaya çalışıyordu.</p>

  <p>Bu yeni durumda geliri daha da artacaktı. Kitap sükse yapacak, belki filmciler de ilgi gösterecekti. Hollywood'un cebi para dolu sevim­sizlere iyi davrandığını duymuştu.</p>

  <p>Freddy'nin keyfi yerindeydi. Arabasını apartmanın altındaki garaja soktu, lastiklerini gıcırdatarak durdurdu. Duvarda kendi adı yazıyordu. Burası onun kendi park yeriydi. Bay Frederick Lounds.</p>

  <p>Wendy gelmişti bile. O da arabasını kendininkinin yanındaki yere park etmişti. İyi. Keşke onu da yanımda Washington'a götürebilsey­dim, diye düşündü. Aynasızların gözleri yuvalarından uğrardı onu görseler. Asansörde çıkarken ıslık çalıyordu.</p>

  <p>Wendy yukarıda onun bavulunu hazırlıyordu. Kendi de hep seyahat ederek yaşadığından bu işi iyi bilirdi.</p>

  <p>Blucin giymişti. Üzerine de kareli bir gömlek. Kumral saçları ensesinde toplanmış, pırıl pırıl parlıyordu. Bir çiftçi kızı kadar doğal bir hali vardı. Ama vücudu ve ten rengi aksıyordu. Wendy'nin vücudu yeniyet­melik yıllarının bir karikatürü gibiydi.</p>

  <p>Lounds'a yıllardan beri şaşkınlık göstermeyen gözlerle baktı. Onun titremekte olduğunu gördü.</p>

  <p>"Fazla çalışıyorsun, Roscoe," dedi. Onu Roscoe diye çağırmak hoşuna giderdi. Freddy de hoşlanırdı bundan nedense. "Neyle gideceksin, altı uçağıyla mı?" Ona bir içki verdi, kendi elbisesiyle perukası­nı yatağın üzerinden alıp, uzanması için ona yer boşalttı. "Seni alana ben götüreyim istersen," dedi. "Altıdan önce gitmeyeceğim kulübe."</p>

  <p>"Wendy Kent" diye bir yer açmıştı. Artık başkalarının kulüplerinde dans etmek zorunda değildi. Lounds kefil olmuştu girişimine.</p>

  <p>"Bana telefon ettiğinde sesin Morocco Mole gibi geliyordu," dedi ona.</p>

  <p>"Kim gibi?" diye sordu Freddy.</p>

  <p>"Biliyorsun işte, pazar sabahları gösterdikleri dizi. Esrarengiz bir adam. Bir gizli ajana yardım ediyor... hani sen grip olduğunda seyret­miştik. Bugün iyi iş çıkardın, değil mi? Kendinden çok memnunsun bakıyorum."</p>

  <p>"Hem de nasıl. Bugün bir kumar oynadım, cicim. Ve kazandım. Şimdi önümde şans kapıları açılıyor."</p>

  <p>"Gitmeden önce biraz uyumaya vaktin var mı? Tüketiyorsun kendini."</p>

  <p>Lounds bir sigara yaktı. Tablada bekleyeni unutmuştu.</p>

  <p>"Biliyor musun?" dedi Wendy. "İçkini bitirir, dilindeki baklayı çıka­rırsan, uyuyabilirsin gibime geliyor."</p>

  <p>Sonunda Lounds'un yüzü biraz sakinleşebildi. Eskiden bir yum­rukken şimdi bir el oldu. Titremesi kesildi. Wendy'ye her şeyi anlattı. Göğüslerinin arasına doğru mırıldana mırıldana. Wendy de parmağının ucuyla onun ensesinde "B"Ier çizip duruyordu.</p>

  <p>"Çok zekice bir şey bu, Roscoe," dedi kız. "Artık biraz uyu. Uçak için uyandırırım seni. Her şey iyi olacak, merak etme. Kutlayacağız o zaman."</p>

  <p>Nerelere seyahat edecekleri konusunda fısıldaştılar. Sonra Freddy uyudu.</p>
</body>
</html>
