<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>48.</h1>

  <p>Reba'nın yüzünde soğuk su. Saçlarından da aktığını hissetti. Başı dönüyordu. Altında sert bir şey vardı. Başını çevirdi. Tahtaydı altındaki. Soğuk, ıslak bir havluyla yüzü silinmekteydi.</p>

  <p>"İyi misin, Reba?" Dolarhyde'ın sesi sakindi.</p>

  <p>Bu sesten fena halde ürktü. "lhhhh."</p>

  <p>"Derin soluk al."</p>

  <p>Bir dakika geçti.</p>

  <p>"Ayağa kalkabilir misin? Haydi, ayağa kalkmaya çalış."</p>

  <p>Ellerini ona sarmış, yardım ediyordu. Reba kalkarken midesi ağzına gelir gibi oldu. Dolarhyde onun titremesi geçinceye kadar bekledi.</p>

  <p>"Eşikteki rampayı aşalım. Nerede olduğunu hatırlıyor musun?"</p>

  <p>Reba başını salladı.</p>

  <p>"Anahtarı kapıdan çıkar, Reba. İçeriye gel. Şimdi kilitle ve anahtarı tekrar benim boynuma tak. İyi. Kapının kilitli olduğundan emin olalım."</p>

  <p>Tokmağın yoklandığını duydu.</p>

  <p>"Güzel. Şimdi yatak odasına gir. Yolu 'biliyorsun."</p>

  <p>Reba sendeledi, dizüstü kapaklandı, başı önüne sarktı. Dolarhyde onu kollarından tutarak kaldırdı. Yatak odasına kadar götürdü.</p>

  <p>"Koltuğa otur."</p>

  <p>Oturdu.</p>

  <p>"ONU BANA ŞİMDİ VER."</p>

  <p>Reba kalkmaya çabaladı, koca eller omzuna bastırıp onu tekrar oturttu.</p>

  <p>"Sakin otur, yoksa ona engel olamam," dedi Dolarhyde.</p>

  <p>Reba'nın aklı başına geliyordu. Oysa hiç istemiyordu hatırlamayı.</p>

  <p>"Lütfen gayret et," dedi Reba.</p>

  <p>"Reba, benim işim bitik."</p>

  <p>Dolaşıyor, bir şeyler yapıyordu. Gaz kokusu pek fazla artmıştı.</p>

  <p>"Elini uzat. Bunu hisset Yakalama. Yalnızca hisset."</p>

  <p>Çelikten bir çift burun deliği gibi bir şey hissetti. İçi kaygan. Bir tü­feğin namlusu.</p>

  <p>"Bu kısa namlulu bir tüfek, Reba. On ikilik Magnum. Ne etki yapar, bilir misin?"</p>

  <p>Reba başını salladı.</p>

  <p>"İndir elini." Soğuk namlu boğazına dayalı kaldı.</p>

  <p>"Reba, sana güvenebilmeyi çok isterdim. Çok isterdim."</p>

  <p>Sesi ağlıyor gibiydi.</p>

  <p>"Bana büyük zevk verdin."</p>

  <p>Ağlıyordu.</p>

  <p>"Sen de bana, D. çok hoşlandım. Şimdi lütfen canımı yakma."</p>

  <p>"Benim işim bitik. Seni ona bırakabilirim. Ne yapar, biliyor musun?"</p>

  <p>Hüngür hüngür ağlamaya başlamıştı.</p>

  <p>"Ne yapar, biliyor musun? lsırarak öldürür seni. Benimle gelmen daha iyi."</p>

  <p>Bir kibritin çakıldığını duydu, kükürt kokusunu aldı, derken bir hışırtı geldi. Odada yayılan sıcaklık. Duman. Yangın. Dünyada en çok korktuğu şey. Yangın. Her şey bundan iyiydi. Dilerim ilk sıktığı kurşun­la ölürüm, diye umdu. Bacaklarını gerdi, koşmak üzere hazırlandı. Bir hareket.</p>

  <p>"Ah, Reba, senin yanışını seyredemeyeceğim."</p>

  <p>Namlu Reba'nın boğazından ayrıldı.</p>

  <p>Tam o ayağa kalkarken iki namlu birden ateş aldı.</p>

  <p>Kulakları duymaz olmuştu. Kendisi vurulmamıştı ama. Oysa ölmüş sandı kendini bir an. Yanı başında birinin yere yıkıldığını duymak­tan çok hissetti.</p>

  <p>Duman. Ve ateşin çıtırtısı. Yangın. Onu kendine getiren yangın oldu. Kollarında, yüzünde o sıcaklığı hissetti. Kaç. Dışarı. Bir adım attı. Boğulur gibi oldu, yatağın ayağına tutundu.</p>

  <p>Eğil, yere yakın ol, derlerdi. Duman yukarıya yükselir. Koşma. Bir şeye çarpar, ölürsün.</p>

  <p>Kapı üstüne kilitlenmişti. Eğildi. Parmaklarıyla yerleri yoklamaya başladı. Bacakları buldu... öteki uç... işte saçlar. Elini biraz aşağıya kaydırınca yumuşak bir çukura rastladı. Keskin kemik uçları, cılk sıvı ve bir tek göz... yerinden kopmuş.</p>

  <p>Anahtar boynunda olmalıydı... çabuk. Zinciri iki eliyle tuttu. Kopar. Zincir kırıldı, Reba arkaüstü yuvarlandı, hemen tekrar doğruldu. Aklı karışmış durumda olduğu yerde döndü. Çevreyi yoklamaya, sağırla­şan kulaklarıyla dinlemeye çalışıyordu. Alevlerin sesi engeldi. Yatağın yanı... hangi yanı? Ayağı cesede takıldı, yine dinledi.</p>

  <p>DONG, DONG... saat çalışıyordu. DONG, DONG... salona doğru, DONG, DONG, sağa dön.</p>

  <p>Boğazı dumandan yırtılır gibi oluyordu. DONG, DONG. Kapı burada. Anahtar deliği tokmağın altında. Düşürme anahtarı. Kilide sok. Çevir, aç. Hava. Rampadan aşağı. Hava. Çimenlere yığıldı. Tekrar dört ayak üstüne kalktı, emekledi.</p>

  <p>Dizüstü doğruldu, evin sesi yankılayışını dinledi, oradan uzaklaş­maya çalıştı. Ayakta durmaya, koşmaya yetecek gücü toplayana kadar derin derin soludu. Yürüdü, koştu. Bir şeye çarpıncaya kadar. Sonra tekrar koştu.</p>
</body>
</html>
