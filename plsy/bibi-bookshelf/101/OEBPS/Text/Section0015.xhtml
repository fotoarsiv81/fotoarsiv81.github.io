<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>12.</h1>

  <p>Avukat Byron Metcaif saat beş olunca kravatını boynundan çıkardı, kendine bir içki hazırladı, ayaklarını kaldırıp çalışma masasının üzerine koydu.</p>

  <p>"Siz de bir içki istemediğinizden emin misiniz?"</p>

  <p>"Başka sefere," dedi Graham. Odada klima olduğu için seviniyordu.</p>

  <p>Metcalf, "Jacobileri pek fazla tanımazdım," diye konuştu. "Buraya üç ay önce taşınmışlardı. Karımla birlikte bir iki kez evlerinde içki içtik. Buraya gelmelerinden hemen sonra Edward Jacobi bana yeni bir vasiyetname düzenlemek için başvurmuştu. Öyle tanıştık."</p>

  <p>"Ama vekili sizsiniz."</p>

  <p>"Evet. Aslında vekili karısıydı. Ben yedektim. Belki o ölmüş ya da sakat olur diye. Jacobi'nin Philadelphla'da bir kardeşi de var. Erkek. Anladığıma göre birbirlerine pek yakın değillermiş."</p>

  <p>"Savcı yardımcılığı da yapmışsınız."</p>

  <p>"Evet. 1968-72 arasında. 72'de savcılık için adaylığımı koydum, az bir farkla kaybettim. Şimdi hiç pişman değilim."</p>

  <p>"Siz bu olup bitenleri nasıl görüyorsunuz, Bay Metcalf?"</p>

  <p>"İlk aklıma gelen, Joseph Yablonski oldu. İşçi lideri."</p>

  <p>Graham başını salladı.</p>

  <p>Amacı olan bir cinayet olurdu. Amaç... güç kazanmak. Bunu bir delinin saldırısı kılığına sokmak isteyebilirdi. Ed Jacobi'nin bütün evra­kını ince ince taradık. Savcılıktan Jerry Estridge'le ikimiz. Bir şey bula­madık. Ed Jacobi'nin ölümünden kazançlı çıkan yoktu. Gerçi maaşı dolgundu. Bazı patent hakları da vardı. Ama eline para geçer geçmez harcayan tipti. Ölürse her şeyi karısına kalacaktı. California’daki ufak bir arazisini çocuklarına ve onların sülalesine ayırmıştı. Hayatta kalan öteki oğlu için de bir fon ayırmış, yatırım yapmıştı. Daha üç yıl üniversitede okuyacak. O fonun geliri ona yeter. Eminim üç yıl sonra hala üniversitenin birinci sınıfında olacaktır hoş."</p>

  <p>"Niles Jacobi miydi adı?"</p>

  <p>"Evet. Oğlan Ed'e büyük dert oluyordu. Annesiyle California’da yaşardı. Hırsızlıktan ıslahevine alınmıştı. Ed geçen yıl bir ara California’ya onu görmeye gitmiş. Sonra Birmingham'a gelip Bardwell Üni­versitesi'ne yazdırdı. Önce evde yatıp kalksın istemişti ama hayatı ce­hennem etmiş onlara. Bayan Jacobi duruma bir süre dayanmışsa da, sonunda oğlanı yatılı vermişler."</p>

  <p>"Neredeymiş?"</p>

  <p>"28 Haziran gecesi mi?" Graham'a baktığında Metcaif'in gözka­pakları gerilmiş gibiydi. "Polis de merak etti onu. Ben de. Sinemaya gitmiş, sonra okula dönmüş. Kanıtlandı. Hem zaten kanı da sıfır grubu. Bay Graham, yarım saate kadar karımı bir yerden alacağım. İsterseniz yarın da konuşabiliriz. Benden ne yardım isterseniz söyleyin."</p>

  <p>"Jacobilerin özel eşyalarını görmek istiyorum. Anı defterleri, resim albümleri falan."</p>

  <p>Fazla bir şeyleri yok. Detroit'de evleri yanınca hepsi gitmiş. Yangından sonra buraya taşınmışlar. Kuşku çekecek bir yangın değilmiş. Ed bodrumda kaynak yapıyormuş, kıvılcımlar oradaki boya kutusuna sıçramış, bütün ev alev almış. Birkaç özel mektup var. Onları kasaya kapattım. Birkaç mücevherle birlikte. Anı defteri gördüğümü hatırlamı­yorum. Başka her şey depoya kalktı. Belki Niles'da birkaç resim vardır ama pek sanmıyorum. Bakın, ben yarın sabah dokuzda mahkemeye gidiyorum, yol üstünde sizi bankaya sokabilir, kasaya bakmanızı sağ­layabilirim. Dönüşte de uğrar oradan alırım sizi."</p>

  <p>"İyi," dedi Graham. "Bir şey daha var. Miras paylaşımı ve intikaller­le ilgili belgelerin hepsi işime yarayabilir. Mal üzerinde hak iddia edenler, vasiyetnameye karşı çıkanlar, yazışmalar. Bütün kâğıtları görmek istiyorum.</p>

  <p>"Bunları Atlanta savcılığı da istemişti. Leedslerin durumuyla karşılaştırmalar yapacaklar, biliyorum," dedi Metcalf.</p>

  <p>"Ben yine de kendim için kopyalan isterdim."</p>

  <p>"Tamam, size kopyalan veririz. Ama aslında işin para yüzünden olduğuna inanmıyorsunuz, değil mi?"</p>

  <p>"Hayır. Yalnızca bir ismin hem burada, hem Atlanta'da karşıma çıkacağını umuyorum, o kadar."</p>

  <p>"Ben de aynı şeyi umarım."</p>

  <p>Bardwell Halk Üniversitesi'nin yatılı bölümü dört yatakhane binasından oluşuyordu. Binaların orta yerinde toprak bir alan vardı. Gra­ham oraya vardığında hoparlör gümbür gümbür müzik haykırıyordu. İki yandan. Stereo.</p>

  <p>Motel balkonu gibi oda balkonlarından da müzik sesleri gelmek­teydi. Bir yanda Kiss, bir yanda Uvertür 1812. Bir su balonu havaya yükseldi, Graham'ın üç metre ilerisinde patladı.</p>

  <p>Graham bir çamaşır ipinin altından geçip bir bisikletin üzerinden aşarak Niles Jacobi'nin arkadaşlarıyla paylaştığı dairenin holüne gire­bildi. Jacobi'nin yatak odasının kapısı aralıktı. İçeriden müzik sesi geliyordu. Graham kapıya vurdu.</p>

  <p>Cevap gelmedi.</p>

  <p>İtip açtı. Uzun boylu, lekeli suratlı bir delikanlı, iki yataktan birinin üzerine oturmuş esrar çekiyordu. öteki yatağa blucinli bir kız uzanmıştı.</p>

  <p>Delikanlının başı Graham'a doğru döndü. Düşünmeye çalıştığı yüzünden belliydi.</p>

  <p>"Ben Niles Jacobi'yi arıyorum."</p>

  <p>Çocuğun aptallaşmış bir hali vardı. Graham müziği susturdu. "Niles Jacobi'yi arıyorum."</p>

  <p>"Astımım için ilaç çekiyordum, ahbap. Kapıyı hiç vurmaz mısın sen?"</p>

  <p>"Niles Jacobi nerede?"</p>

  <p>"Biliyorsam Allah belamı versin. Neden arıyorsun?"</p>

  <p>Graham ona rezetini gösterdi. "Hatırlamaya çalış."</p>

  <p>Kız, "Öff, lanet olsun," diye söylendi.</p>

  <p>"Narkotik ajanı. Allah kahretsin. Bak, benim için zahmet etmeye değmez. Bunu konuşalım seninle, ahbap."</p>

  <p>"Jacobi'nin nerede olduğunu konuşalım."</p>

  <p>Kız, "Ben bulurum onu size," dedi.</p>

  <p>O öteki odaları dolaşıp sorarken Graham odada bekledi. Kızın uğradığı her odada bir telaş hissediliyordu.</p>

  <p>Graham'ın bulunduğu odada Niles Jacobi'den pek az iz vardı... tuvalet masasının üzerinde Jacobi ailesinin bir resmi duruyordu. Yatık. Graham resmin üzerine konmuş bardağı kaldırdı, bıraktığı nemli izi ko­luyla sildi.</p>

  <p>Kız geri döndü. "İğrenç Yılan Barı'nda olabilirmiş," dedi.</p>

  <p>İğrenç Yılan Barı, bir dükkanın ön tarafına kurulmuş camları yeşile boyanmıştı. Dışında park etmiş duran arabalar çeşit çeşitti. Koca kamyonların, arkalarına bağlanacak treylerleri eksikti. Küçük otomobiller de vardı.</p>

  <p>Kapının üzerine bir hava tertibatı takılmıştı. Kaldırıma sürekli su damlatıyordu.</p>

  <p>Graham damlaların çevresinden dolaşıp içeriye girdi.</p>

  <p>İçerisi kalabalıktı. Dezenfektanla karışık pis bir koku vardı. İçkileri, iş tulumu giymiş şişman bir kadın hazırlıyordu. Graham'a Coca Co­la'sını uzatabilmek için barda oturanların kafalarının üzerinden aşırdı. Salondaki tek kadın da oydu.</p>

  <p>Esmer, jilet kadar ince bir genç olan Niles Jacobi, plak makinesinin başındaydı. Parayı makineye attı, ama düğmelere yanında duran adam bastı.</p>

  <p>Jacobi savruk bir okul öğrencisine benziyordu. Ama plağı seçen arkadaşı o tip değildi.</p>

  <p>Garip bir karışımdı arkadaşı. İyi çalıştırılmış, adaleli vücudunun üzerine, bir çocuğun suratı takılmış gibi. Blucinle tişört giymişti. Pantolonun cepleri daha ağarmış görünüyordu. Kol kasları pek şişkin, elleri de kaba ve çirkindi. Sol kolundaki profesyonel döğmede "Seks için doğmuş" diye yazılıydı. Öteki kolunda da, cezaevinde yapılanlara benzeyen acemice bir döğme vardı: "Randy". Cezaevinde tıraşlanmış saçları ancak uzuyordu. Elini makinenin düğmesine uzattığında, Graham onun kolunda tıraş edilmiş küçük bir beyazlık gördü.</p>

  <p>Midesinin bir köşesinin buz kesildiğini hissetti.</p>

  <p>Niles Jacobi ile Randy'nin peşi sıra salonun arkasına yürüdü. İkisi loca gibi bir yere oturdular.</p>

  <p>Graham masanın elli santim dışında durdu.</p>

  <p>"Niles, benim adım Will Graham. Seninle bir iki dakika konuşmak istiyorum."</p>

  <p>Randy kocaman, sahte bir gülümsemeyle başını kaldırıp ona baktı. Ön dişlerinden biri kararmıştı. "Sizinle tanışıyor muyuz?" diye sordu.</p>

  <p>"Hayır. Niles, seninle konuşmak istiyorum."</p>

  <p>Niles kaşlarını soru sorar gibi kaldırdı. Graham içinden, acaba ıslahevinde bu çocuğa ne oldu, diye düşündü.</p>

  <p>Randy, "Biz burada özel konuşuyoruz, bas git," dedi.</p>

  <p>Graham düşünceli gözlerle o kaslı kollara, dirsek içinin biraz altındaki kılları yara bandıyla yolunmuş yere baktı. Orada çakısının keskinliğini mi denemişti Randy?</p>

  <p>Korkuyorum bu Randy'den.</p>

  <p>"Ne dediğimi duydun mu?" dedi Randy. "Bas git."</p>

  <p>Graham ceketinin düğmelerini açtı, kimliğini çıkarıp masanın üzerine koydu.</p>

  <p>"Otur, Randy," dedi. "Kalkmaya çalışırsan yakında iki göbek deliğin olur."</p>

  <p>"Özür dilerim efendim." Ani bir içtenlik.</p>

  <p>"Randy, senden bir şey isteyeceğim. Elini sol arka cebine uzat.</p>

  <p>Yalnızca iki parmağını kullan. Orada on beş santimlik bir bıçak bulacaksın. Onu masanın üzerine koy... Teşekkür ederim."</p>

  <p>Graham bıçağı cebine attı. Yağlı gibiydi.</p>

  <p>"Öteki cebinde de cüzdanın var. Onu çıkar. Bugün kan sattın sen, değil mi?"</p>

  <p>"Ne var ki?"</p>

  <p>"Sana verdikleri makbuzu istiyorum. Kan bankasına bir dahaki uğrayışında göstermek zorunda olduğun makbuzu. Masanın üzerine aç."</p>

  <p>Randy'nin kan grubu sıfırdı. Randy'yi boşver.</p>

  <p>"Delikten çıkalı ne kadar oldu?"</p>

  <p>"Üç hafta."</p>

  <p>"Kefalet görevlin kim?"</p>

  <p>"Kefaletle çıkmadım."</p>

  <p>"Herhalde yalan söylüyorsun." Graham, Randy'yi öfkelendirmek istiyordu. Onu çakısının boyu yüzünden, öldürücü silah taşımaktan tutuklayabilirdi. İçki ruhsatına sahip bir barda bulunması da kefaletin ihlali sayılırdı. Graham, Randy'ye karşı duyduğu öfkenin, aslında ondan korkmuş olmasından kaynaklandığının farkındaydı.</p>

  <p>"Randy."</p>

  <p>"Evet."</p>

  <p>"Def ol."</p>

  <p>"Size ne söyleyebilirim ki... babamı pek iyi tanımazdım," dedi Ni­les Jacobi. Graham onu arabasına almış, okula götürüyordu. "Annemi terk ettiğinde ben üç yaşındaymışım. Onu bir daha da görmedim. Annem izin vermiyordu."</p>

  <p>"Geçen yıl ilkbaharda seni görmeye gelmiş."</p>

  <p>"Evet."</p>

  <p>"lslahevinde."</p>

  <p>"Onu biliyor muydunuz?"</p>

  <p>"Ayrıntılı öğrenmeye çalışıyorum. Nasıl oldu?"</p>

  <p>"Ziyaretçi odasında bekliyordu. Gergindi. Çevresine bakmamaya çalışıyordu. Gelenlerin çoğu, sanki orası bir hayvanat bahçesiymiş gibi davranır. Annemden onun hakkında çok şey dinlemiştim. Oysa kötü birine benzemiyordu. Şık spor ceketiyle dikilip duruyordu orada öylece."</p>

  <p>"Ne dedi sana?"</p>

  <p>"Beni ya paylar ya da kendi suçluluk duyar, diye düşünmüştüm. Ziyaretçilerin çoğu öyle davranırlardı. Ama o bana yalnızca okula gitmek isteyip istemediğimi sordu. Gidersem beni okutacağını söyledi. Ve de elinden geleni yapacağını. 'Asıl sen kendine yardımcı olmalısın,' diyordu. 'Biraz çaba göster. Seni bir okula sokacağım,' falan filan."</p>

  <p>"Ne kadar sonra çıktın?"</p>

  <p>"İki hafta."</p>

  <p>"Niles, ıslahevindeyken ailenden kimseye söz ettin mi? Hücre arkadaşlarına ya da başka birine?"</p>

  <p>Niles Jacobi, Graham'ın yüzüne acele bir bakış fırlatıp, "Ha, anlıyorum," dedi. "Hayır. Babamdan konuşmadım. Yıllardan beri aklıma bile gelmemişti babam. Ne diye sözünü edeyim ki?"</p>

  <p>"Ya burada? Arkadaşlarından hiçbirini ailenin evine götürdün mü?"</p>

  <p>"Ailem değil. Babam. O kadın benim annem değildi."</p>

  <p>"Oraya hiç arkadaş götürdün mü? Okul arkadaşı ya da... "</p>

  <p>"Ya da it kopuk... "</p>

  <p>"Evet, öyle."</p>

  <p>"Götürmedim."</p>

  <p>"Hiç mi?"</p>

  <p>"Bir kez bile."</p>

  <p>"Baban hiç tehdit edildiğinden söz etti mi? Ölümünden önceki son bir iki ayda tedirginliği falan var mıydı?"</p>

  <p>"Onunla son konuştuğumda canı sıkkındı, ama benim notlarıma sıkkındı. Okulu sık sık kırıyordum. Bana iki çalar saat verdi. Başka bildiğim yok."</p>

  <p>"Babana ait hiç özel kâğıtlar var mı sende? Mektuplar, resimler falan?"</p>

  <p>"Yok."</p>

  <p>"Bir aile resmi var. Odandaki tuvalet masasının üstünde. Esrarın yanında."</p>

  <p>"Uyuşturucu benim değil. O pis şeyi ağzıma bile koymam."</p>

  <p>"O resmi istiyorum. Kopyasını alıp sana geri yollarım. Başka neyin var?"</p>

  <p>Jacobi sigara paketinden bir sigarayı sallayarak düşürdü, cepleri­ni okşayıp kibrit aradı. "0 kadar. Onu da bana neden verdiler, anlamıyorum. Babam Bayan Jacobi'ye pişmiş kelle gibi sırıtıp duruyor. Alın, sizde kalsın. Babamın bana öyle baktığını ömrümde görmüş değilim."</p>

  <p>Graham, Jacobileri daha yakından tanıma gereksinimi duyuyordu. Birmingham'da edindikleri yeni dostlar yeterli değildi.</p>

  <p>Byron Metcalf kasaları açtırmıştı ona. Bulduğu küçük mektup destesini okumuştu. Çoğu iş mektuplarıydı bunların. Kasadaki birkaç parça mücevhere ve gümüşlere de bakmıştı.</p>

  <p>Üç sıcak gün boyunca, sabahtan akşama kadar Jacobilerin eşyalarının depolandığı ambarda oyalandı. Geceleri Metcaif ona yardımcı oluyordu. Her ambalaj ayrı ayrı açılmış, içindekiler elden geçmişti. Elindeki polis fotoğrafları Graham'a bu eşyaların evin nerelerinde bulunduğunu da gösteriyordu.</p>

  <p>Mobilyaların çoğu yeniydi. Detroit yangını için ödenen sigorta paralarıyla alınmıştı. Jacobiler bu yeni eşyalar üzerine kendi izlerini bırakmaya vakit bulamamışlardı.</p>

  <p>Bir tek eşya Graham'ın dikkatini çekti. Bir başucu masası. Üzerindeki parmak izi tozu hala görünüyordu. Masanın üstünde, orta yerde yeşil bir balmumu lekesi vardı.</p>

  <p>İkinci kez, acaba katil mum yaktı mı, diye merak etti.</p>

  <p>Birmingham laboratuvarı bilgi paylaşma konusunda çok cömertti. Ağaçta bulduğu konserve kutusunda bulunabilen tek iz, burun ucunun değmesinden oluşmuştu. Net değildi. Onu da Washington'da Jimmy Price bulmuştu.</p>

  <p>FBI Silah İzleri Servisi kesilen dal hakkında rapor vermişti. Dalı kesen bıçak iyice kalın ve kısaydı. Bu dal aslında demir kesme aletiyle kesilmişti. Belgeler Servisi de ağaca oyulan işaret konusunda CIA'in Asya Etütleri Bölümü'ne başvurmuştu.</p>

  <p>Graham ambarda bir sandığın üzerine oturup elindeki uzun raporu okudu. Asya Etütleri Bölümü'nün vardığı sonuçlara göre, bu işaret Çin alfabesinden alınmış bir harfti. "Vurgun" anlamına da geliyordu. Daha çok kumarda kullanılan bir deyimdi bu. "Orada bu işaret, Kızıl Ejder'i simgeliyordu."</p>
</body>
</html>
