<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>21.</h1>

  <p>Chicago'da şafak söküyordu. Hava ağır, gri gökyüzü alçalmıştı.</p>

  <p>Tattler binasının holünden bir bekçi çıktı, kaldırımın üzerinde durup bir sigara yaktı. Bir eliyle ensesini ovaladı. Koca sokakta tek başı­naydı. Sessizlikte trafik ışığının kırmızıdan yeşile dönerken çıkardığı çı­tırtıyı bile duyabiliyordu. Oysa trafik ışığı onun durduğu yerden bir blok ilerideydi.</p>

  <p>Işığın yarım blok kuzeyinde, bekçinin göremeyeceği yerde, Fran­cis Dolarhyde kamyonetin içindeydi. Freddy Lounds'un yanına çömel­miş durumdaydı. Battaniyeyi yukarı çekti, Lounds'un kafasını da örte­cek şekilde ayarladı.</p>

  <p>Lounds büyük acılar içinde kıvranıyordu. Sayıklıyormuş gibi bir hali vardı ama kafası yıldırım gibi çalışıyordu. Hatırlaması gereken bazı şeyler vardı. Gözbağı burnunun üzerine yeni baştan yerleştirilmişti. Ağız bağını ayarlayan Dolarhyde'ın parmak uçlarını görebiliyordu.</p>

  <p>Dolarhyde sırtına hastabakıcılarınki gibi beyaz bir ceket giydi, ter­mosu Lounds'un kucağına koydu, tekerlekli sandalyeyi kamyonetin ar­kasına yerleştirdiği rampadan indirmeye koyuldu. Lounds gözbağının altından kamyonetin tamponunu ve daha aşağısını görebiliyordu. İşte sandalye döndürülmekteydi. Dikkat... evet, plaka. Bir anlık. Lounds'un gördüğü sayılar zihnini dağladı.</p>

  <p>Tekerlekler dönüyor, sandalye ilerliyordu. Kaldırım çizgileri. Köşeyi döndüler, kaldırımdan indiler. Tekerleklerin altında bir kağıt hışırdı­yordu.</p>

  <p>Dolarhyde tekerlekli sandalyeyi bir çöp bidonuyla, park etmiş bir kamyonun arasında durdurdu. Gözbağını tutup çekti. Lounds hemen gözlerini kapadı. Burnunun altında amonyak şişesi.</p>

  <p>Yanı başında yumuşak bir ses.</p>

  <p>"Beni duyabiliyor musun? Geldin sayılır artık." Gözbağı büsbütün çıktı. "Duyuyorsan gözlerini kırp."</p>

  <p>Dolarhyde onun gözünü, başparmağı ve işaret parmağını kullanarak açtı. Lounds, Dolarhyde'ın yüzüne bakmaktaydı.</p>

  <p>"Sana yalan söyledim." Dolarhyde termosa parmağının ucuyla vurdu. "Dudakların buz içinde değil." Battaniyeyi bir çırpıda tutup çekti, termosun kapağını açtı.</p>

  <p>Lounds gaz kokusunu duyunca büyük mücadele verdi. Kollarının sandalyeye yapışmış derisi yüzüldü, sandalyeden sesler geldi. Vücu­dunu kaplayan gaz soğuktu. Kokusu burnuna dolarken, gazın kalanı nehir gibi sokağın ortasından akıyordu.</p>

  <p>"Graham'ın köpeği olmak hoşuna gidiyor mu, Frediiiiii?"</p>

  <p>Bir kıvılcım, bir tekme, sandalye Tattler binasına doğru yola koyuldu. Tekerlekler iiik, iiiiii, iiiiiiik, diye haykırıyordu.</p>

  <p>Bekçi başını kaldırıp çığlığın geldiği tarafa baktı. Ağız bağını fırlatı­vermişti çığlığın hızı. Bekçi karşıdan doğru bir ateş topunun gelmekte olduğunu gördü. Yerdeki kapaklara çarptığında sıçrayarak, arkasında dumanlar çıkararak, dükkanların vitrinlerinde garip görüntüler yansıta­rak.</p>

  <p>Ateş topu döndü, park etmiş bir arabaya çarptı, binanın önünde yan devrildi. Havadaki tekerlek fırıl fırıl dönüyor, alevle kaplı kollar havaya kalkıyor, sallanıyordu.</p>

  <p>Bekçi binanın holüne daldı. Acaba patlar mı, diye düşünüyordu. Pencereden uzak mı durmalıydı? Yangın alarmını çekti. Başka ne ya­pabilirdi? Duvardaki yangın söndürme aletini kaptı, pencereden dışarıya bir göz attı. Hala patlamamıştı.</p>

  <p>Bekçi kaldırımın üzerine yayılmakta olan dumanlar arasından tedbirli adımlarla, ağır ağır ilerledi ve sonunda Freddy Lounds'un üzerine köpük sıkmayı başardı.</p>
</body>
</html>
