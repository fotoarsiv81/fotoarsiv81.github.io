<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>36.</h1>

  <p>Teyp cumartesi günü küçük bir paketin içinde geldi. Üzerinde Will Graham diye yazılıydı. FBI merkezi eliyle, Washington. Lounds'un öldürüldüğü gün Chicago'dan postaya verilmişti.</p>

  <p>Laboratuvar ve Parmak İzi, ne kasette, ne de ambalajında işe yarar bir şey bulamadılar.</p>

  <p>Sandın bir kopyası, öğleden sonra kuryesiyle Chicago'ya yollan­dı. Özel ajan Chester aslını, jüri odasında çalışmakta olan Graham'a öğleden sonranın geç saatlerinde getirdi. Üzerine Lloyd Bowman'ın bir notu yapıştırılmıştı.</p>

  <p>Ses teşhisi bunun Lounds olduğunu doğruluyor. Belli ki, kendisine dikte edilen sözleri tekrarlıyor. Yeni bir teyp. Son üç ay içinde imal edilmiş. Daha önce kullanılmamış. Davranış Bilimi Bölümü içeriği üzerinde çalışıyor. Doktor Bloom iyileşince o da dinledi... buna sen karar ver.</p>

  <p>Belli ki, katil seni kudurtmak istiyor.</p>

  <p>Bunu gereğinden bir kez fazla yapıp sonunda yakayı bu yüzden ele verecek bence.</p>

  <p>Kuru bir güvence. Çok makbule geçecek bir şey.</p>

  <p>Graham teybi dinlemesi gerektiğini biliyordu. Chester gidinceye kadar bekledi. İyiydi... Koca pencerelerden güneş ışığı giriyordu oraya. Temizlikçi kadınlar daha yeni çıkmışlardı. Tozlar hala güneş ışınlarının içinde uçuşuyordu.</p>

  <p>Teyp-recorder küçük ve griydi. Graham onu konsol masanın üzerine koydu, düğmeye bastı.</p>

  <p>Bir teknisyenin tek düze sesi: "Ambalaj numarası 426238, sıra 814, teyp-kaset Bu bir ses kaydıdır."</p>

  <p>Sesin niteliğinde bir değişiklik.</p>

  <p>Graham jüri locasının parmaklığına iki eliyle tutundu.</p>

  <p>Freddy Lounds'un sesi yorgun ve korku doluydu.</p>

  <p>"Ben büyük bir ayrıcalığa ulaştım. Gördüm... dehşetle gördüm... dehşet ve korkuyla... korkuyla... Büyük Kızıl Ejder'in gücünü gördüm."</p>

  <p>Kayıt yapılırken bant sık sık durdurulmuştu. Durdurma düğmesine basılış sesi de her seferinde duyuluyordu. Graham o düğmenin üzerindeki parmağı görür gibiydi. Ejder parmağı.</p>

  <p>"Onun hakkında yalan söyledim. Bütün yazdıklarım Will Gra­ham'ın yalanlarıydı... Ben... Ben Ejder'e hakaret ettim. Buna rağmen... Ejder çok merhametli. Artık ona hizmet etmek istiyorum. 0... bana yardım etti... anlamam için yardım etti... Büyüklüğünü anladım ve artık onu öveceğim. Gazeteler, bu yazıları basarken O harfini her zaman büyük harf olarak basın. Bana senin yalan söylettiğini biliyor, Will Gra­ham. Çünkü ben zorlandım yalan söylemeye. Bana davranışı... sana davranışından daha merhametli olacak, Will Graham. Arkana doğru uzan, Will Graham... ve kalçanın hemen üstündeki omurların çıkıntıla­rını parmağınla yokla... İşte Ejder senin omurganı tam o noktadan kı­racak."</p>

  <p>Graham ellerini hala parmaklığın üzerinde tutuyordu. Elimi uzatır­sam Allah belamı versin. Ejder acaba omurga nomenklatürünü bilmiyor muydu, yoksa bilmezlikten mi geliyordu?</p>

  <p>"Korkacak...çok şeyin var. Benim...benim dudaklarımdan öğre­neceksin ne kadar korkman gerektiğini."</p>

  <p>Bir an sessizlik, sonra korkunç bir çığlık. Daha da beteri, arkasından gelen dudaksız kelimeler. "Tanrının delası tiç, dana söz hemiştin."</p>

  <p>Graham başını dizlerinin arasına sakladı, gözlerinin önündeki parlak beneklerin danslarını bitirmelerini bekledi. Ağzını açıp derin bir soluk aldı.</p>

  <p>Bantı ikinci kez dinleyebilmesi için aradan bir saatin geçmesi gerekti.</p>

  <p>Teybi jüri odasına götürdü, orada dinlemeye çalıştı. Fazla yakın. Teybi çalışır bırakıp kendisi tekrar duruşma salonuna geçti. Açık duran kapıdan işitebiliyordu.</p>

  <p>"Ben büyük bir ayrıcalığa ulaştım... "</p>

  <p>Duruşma salonunun kapısına biri gelmişti. Graham, Chicago FBI</p>

  <p>Bürosu'nun genç memurunu tanıdı, ona girmesi için eliyle işaret etti.</p>

  <p>"Size bir mektup geldi," dedi memur. "Bay Chester beni de mektupla birlikte size yolladı. Mektubun fluoroskop'dan geçtiğini size özellikle söylememi istedi."</p>

  <p>Mektubu göğüs cebinden çekti. Kalın, eflatun bir zarf. Graham, keşke Molly'den olsa diye umdu.</p>

  <p>"Temiz damgası basılmış, bakın!"</p>

  <p>"Teşekkür ederim."</p>

  <p>"Ayrıca bugün ödeme günü." Memur ona çekini de uzattı.</p>

  <p>Teypte Freddy'nin çığlığı duyuldu.</p>

  <p>Genç adam ürperdi.</p>

  <p>"Özür dilerim," dedi Graham.</p>

  <p>"Nasıl dayanıyorsunuz, bilemiyorum."</p>

  <p>Graham, "Evine dön," dedi ona.</p>

  <p>Jüri bölümüne oturup mektubu açtı. Rahatlamaya ihtiyacı vardı.</p>

  <p>Mektup Doktor Hannibal Lecter'den geliyordu.</p>

  <p>Sevgili Will,</p>

  <p>Bay Lounds konusunda yaptığın harikulade işten ötürü sana tebriklerimi sunarım. Hayran kaldım. Amma kurnaz adamsın!</p>

  <p>Bay Lounds zaman zaman beni de o cahil konuşmalarıyla ra­hatsız ederdi ama bir şeyi onun sayesinde öğrendim... senin akıl hastanesine yatmış olduğunu. Salak avukatım duruşmada söz et­meliydi, ama boş ver artı k.</p>

  <p>Biliyor musun, Will, çok dert ediyorsun her şeyi kendine. Kendi kendini kabul etmeyi başarsan hayatta çok daha rahat ederdin.</p>

  <p>Biz kendi kişiliğimizi, huylarımızı kendimiz icat etmiyoruz, Will. Akciğerimiz, pankreasımız ve diğer şeylerimiz bize nasıl veriliyorsa, o da öyle veriliyor. Ne diye karşı durup mücadele etmeli?</p>

  <p>Sana yardım etmek istiyorum Will. Yardım etmeye de şu soruy­la başlayacağım. Bay Carrett Jacob Hobbs'u vurup öldürdüğün zaman depresyona girmene neden, yaptığın hareket değildi, değil mi? Kendini o kadar da kötü hissetmiyordun, çünkü onu öldürmek, içini harikulade duygularla doldurmuştu...değil mi?</p>

  <p>Bunu düşün, ama dert etme. Neden iyi hissetmeyesin ki? Tanrı da iyi hissediyor olmalı... Her dakika yaptığı şey! Ve bizler de, biliyorsun, Tanrı 'ya benzer yaratılmışız, değil mi?</p>

  <p>Dünkü gazetede belki görmüşsündür. Tanrı bir kilisenin tava­nını otuz dört kulunun başına yıkmış. Tam kendisine dua ederler­ken. Teksas'da, çarşamba günü. Kendini iyi hissetmedi mi sence?</p>

  <p>Otuz dört. Hobbs'u rahatlıkla sana bırakabilir.</p>

  <p>Geçen hafta 160 Filipinliyi bir uçak kazasında alıverdi. Bir tek sersem Hobbs'u sana bırakmaz olur mu? Bir minicik cinayeti mi esirgeyecek senden? Şimdi iki oldu. Ziyanı yok ki!</p>

  <p>Gazeteleri izle. Tanrı her zaman bizden ilerdedir.</p>

  <p>En iyi dileklerimle, Doktor Hannibal Lecter</p>

  <p>Graham, Lecter'in Hobbs konusunda yüzde yüz yanılgı içinde olduğundan emindi. Ama acaba Lounds konusunda bir nebze haklı olabilir mi diye yarım saniye düşünmek zorunda kaldı. Graham'ın içindeki düşman, yapılan suçlamaya katılıyordu.</p>

  <p>Tattler fotoğrafında elini Freddy'nin omzuna koyması, yazılan ya­lanları gerçekten Freddy'ye kendisinin söylemiş olduğunu kanıtlamak içindi... Ejder'e yöneltilen hakaretleri. Yoksa...yoksa Freddy'yi tehlikeye atmayı mı istemişti birazcık...Acaba?</p>

  <p>Ama Ejder'i yakalama fırsatını asla kaçırmayacağını bilmek, onu bir dereceye kadar rahatlattı.</p>

  <p>Yüksek sesle kendi kendine, "Bu deli itlerden bıktım usandım ar­tık," diye söylendi.</p>

  <p>Biraz dinlenmeye ihtiyacı vardı. Ara vermeye, Molly'ye telefon etti, ama Willy'nin dedesinin evinde kimse teletona cevap vermedi. "Herhalde o lanet olası motor !imanına gittiler," diye homurdandı.</p>

  <p>Bir kahve içmek üzere sokağa çıktı. Aslında jüri odasında saklan­mak niyetinde olmadığını kanıtlamak istiyordu.</p>

  <p>Kuyumcunun önünden geçerken vitrinde antika bir altın bilezik gördü. Zarif bir şey. Kendisine verilen çekin hemen tamamı o bileziğe gitti. Hediyeyi sardırdı, postalamak üzere pullattı. Postanede çevresinde kimse bulunmadığından emin olduğu anı bekleyip, Molly'nin Ore­gon'daki adresini yazdı ve kutuya attı. Graham öfkelendiği zaman etrafına hediye dağıttığının farkında değildi. Molly farkındaydı ama.</p>

  <p>Jüri odasına dönüp çalışmak istemiyordu. Ama mecburdu. Valerle Leeds'i düşünmek onu etkiledi.</p>

  <p>Şu anda telefona gelemeyeceğim için üzgünüm, demişti Valerle Leeds.</p>

  <p>Keşke onu tanısaydım, diye düşündü. Keşke... yararsız, çocukça bir düşünce.</p>

  <p>Graham yorgundu. Bencildi. Hınçlıydı. Bitkindi. Bu nedenler onu çocukluğunun kafa yapısına doğru geri itiyordu. İlk öğrendiği şeylere. 6ınumaralı karayolunun ilanının durduğu yükseklik, tam Graham'ın babasının boyu kadardı.</p>

  <p>Hazırlamak zorunda olduğu ayrıntılı kurban profili raporunun başına istemeyerek oturdu. Elindeki bir yığın raporda yazılı düşünceleri, kendi kafasındakilerle birleştirip sıraya sokuyordu.</p>

  <p>Zenginlik. Birinci paralel buydu. İki aile de zengindi. Varlıklıydı. Valerle Leeds'in külot çorap konusunda tasarrufa kalkması garipti.</p>

  <p>Acaba çocukluğu yoksul mu geçti, diye düşündü. Herhalde. Kendi çocuklarını çok iyi yetiştirmeye çalışıyordu.</p>

  <p>Graham'ın da çocukluğu yoksul geçmişti. Biloxi'deki tekne tamir atölyelerinden Greenville'dekilere babasının peşi sıra dolaşır dururdu. Her zaman okulda en yeni kaydolmuş öğrenci oydu. Her zaman bir yabancı. İçinde zenginlere karşı yarı gömülü bir hınç vardı.</p>

  <p>Valerle Leeds herhalde fakir çocuktu. O filmi bir daha seyretmek için heveslendi. Duruşma salonunda seyredebilirdi. Hayır. Leedsler değildi önündeki ilk sorun. Leedsleri tanıyordu. Tanımadığı, Jacobilerdi.</p>

  <p>Jacobileri yakından tanıyamamak içini kemiriyordu. Detroit'deki yangın her şeyi silip süpürmüştü. Aile albümlerini, belki anı defterlerini de.</p>

  <p>Graham onları istedikleri, satın aldıkları, kullandıkları eşyalardan tanımaya çalışıyordu. Elinde bir tek bunlar vardı.</p>

  <p>Jacobi veraset dosyası sekiz dokuz santim kalınlığındaydı. Bir­mingham'a taşındıktan sonra yepyeni bir ev döşemişlerdi kendilerine. Dosyanın çoğu, satın aldıkları malların listesiyle doluydu. Şu zırva şeylere de bak. Hepsi sigortalıydı. Seri numaralarıyla listelenmişti. Sigorta şirketinin istediği gibi. Bir kez yangın geçiren insan, dünya kadar sigorta primi ödemeye hazır olurdu zaten.</p>

  <p>Avukat Byron Metcaif ona fotokopi değil, yazıların karbon kopya­larını yollamıştı. Kopyalar bulanıktı. Okuması güçtü.</p>

  <p>Jacobi'nin bir kayak teknesi vardı. Leedslerin de vardı. Jacobi'nin bir triportörü vardı. Leeds'in aile bisikleti vardı. Graham başparmağını yalayıp sayfayı çevirdi.</p>

  <p>İkinci sayfadaki dördüncü kalem, Chinon Pacific marka bir film projeksiyon uydu.</p>

  <p>Graham durdu. Nasıl kaçırmıştı bunu? Birmingham ardiyesinde her sandığın içindeki her kutuyu elden geçirmişti. Jacobilere ışık tuta­bilecek her şeye bakmıştı.</p>

  <p>Neredeydi bu projeksiyon makinesi? Sigortanın listesini Byron Metcalt'ın envanteriyle karşılaştırabilirdi. Çünkü envanter listesi, ardiyenin sahibi tarafından da kontrol edilmiş, her maddenin karşısına kontrol işareti konmuştu.</p>

  <p>Graham koltuğunda arkasına yaslandı, Jacobilerin gülümseyen resmine doğru baktı.</p>

  <p>Nereye sakladınız onu?</p>

  <p>Çalındı mı?</p>

  <p>Katil mi çaldı?</p>

  <p>Katil çaldıysa, satmaya çalıştı mı?</p>

  <p>Tanrım ne olur bana izlenebilir bir ipucu ver.</p>

  <p>Graham artık yorgun değildi. Kaybolan başka şeylerin de bulunup bulunmadığını bilmek istiyordu. Bir saat aradı, ardiyenin envante­rini sigorta bildirimiyle karşılaştırdı. Her şey birbirini tutuyordu. Yalnız birkaç parça değerli küçük eşya. Onlar da Byron Metcalt'ın kiraladığı banka kasasında duran takılar falandı.</p>

  <p>Listede her şey vardı. Yalnızca iki şey eksikti.</p>

  <p>"Kristal kutu. Boyutlar 1Ox8 cm. gümüş kapaklı." Bu madde, bildi­rimde göründüğü halde, kasada değildi. "Gümüş resim çerçevesi, 20x28 cm. asma yaprakları ve çiçek desenli." Bu da yoktu kasada.</p>

  <p>Çalınmış mı? Kayıp mı? Küçük parçalardı bunlar. Kolay saklanabilir­di. Gümüş hemen eritilebilirdi bir kere. İzlemesi zordu. Ama film aygıtının hem içinde, hem dışında seri numarası olurdu. O izlenebilirdi işte.</p>

  <p>Hırsız, katil miydi?</p>

  <p>Graham, Jacobilerin lekeli fotoğrafına bakarken birden içinde bir bulgunun rahatlığını hissetti. Ama bulduğu cevap önemsiz ve düş kırı­cıydı.</p>

  <p>Jüri odasında bir telefon vardı. Graham oradan Birmingham Cinayet Masası'nı arayarak saat üç-on bir nöbetindeki komiseri buldu.</p>

  <p>"Jacobi davasıyla ilgili olarak, evin mühürlenmesinden sonra giren çıkan insanların tam bir listesini tutmuştunuz, değil mi?"</p>

  <p>Komiser, "Birisini çağırıp aratayım, bir dakika," dedi.</p>

  <p>Graham böyle bir listenin tutulduğunu biliyordu. Cinayet yerine gelen tüm insanların listesini tutmak iyi bir yoldu. Birmingham'ın bu yöntemi uyguladığını görmek sevindirmişti Graham'ı. Beş dakika kadar bekledi, sonunda bir görevli telefona cevap verdi.</p>

  <p>"Evet, girip çıkanlar konusunda ne bilmek istiyordunuz?"</p>

  <p>"Niles Jacobi. Ölenin oğlu... listede var mı?"</p>

  <p>"Hımm... var. Temmuz 2, akşam saat 7. Kendi eşyalarını almak için ona izin verilmiş.".</p>

  <p>"Elinde bavul var mıymış, yazılı mı?"</p>

  <p>"Değil. Üzgünüm."</p>

  <p>Byron Metcaif'ın sesi bozuktu. Hızlı hızlı soluyordu. Graham acaba adam ne yapıyordu telefon çaldığında, diye merak etti.</p>

  <p>"Umarım rahatsız etmemişimdir."</p>

  <p>"Hayır. Sana nasıl bir yardımda bulunabilirim, Will?"</p>

  <p>"Niles Jacobi konusunda biraz yardım rica edecektim."</p>

  <p>"Yine ne yaptı?"</p>

  <p>"Galiba Jacobiler öldükten sonra evden bir iki şey kaldırmış."</p>

  <p>"Hımmm."</p>

  <p>"Senin listede bulunmayan bir gümüş çerçeve var. Ben Birming­ham'dayken Niles'in yatakhanesinde ailenin bir resmini bulmuştum.</p>

  <p>Eskiden çerçevedeymiş... çerçevenin arka çivisinin bıraktığı izi görebi­liyorum."</p>

  <p>"Pis serseri. Ona elbiselerini ve kitaplarını alsın diye izin vermiştim," dedi Metcalf.</p>

  <p>"Niles'in pahalı dostlukları var. Ama benim asıl peşinde olduğum şey başka. Bir film projeksiyon makinesiyle bir de film çekme makinesi kayıp. Bunları da o mu almış, bilmek istiyorum. Herhalde almıştır.</p>

  <p>Ama o almadıysa belki katil almış olabilir. Eğer öyleyse, seri numaralarını eskici dükkanlarına bildirmemiz gerekir. Resmi bildirilere de al­malıyız. Çerçeve herhalde bu zamana kadar eritilmiş olmalı."</p>

  <p>"Onu elime geçirdiğimde anlar çerçevelemek nasıl olurmuş."</p>

  <p>"Bir şey var ama... eğer projeksiyonu Niles aldıysa belki filmleri sak­lamıştır. Ben film istiyorum. Görmem gerek. Eğer doğrudan üstüne gi­dersen her şeyi inkar eder, filmi de tuvalete atıp üstüne sifonu çeker."</p>

  <p>"Peki," dedi Metcalf. "Oğlanın arabası ailenin üzerinde. Verasete alındı. Arama ruhsatına gerek kalmadan arabayı arayabilirim, çünkü verasetleri bende. Yargıç da dostumdur, yardımcı olur. Seni ararım."</p>

  <p>Graham tekrar işine döndü.</p>

  <p>Zenginlik. Polisin kullanacağı profile bir kez zenginliği yaz.</p>

  <p>Acaba Bayan Leeds'le Bayan Jacobi hiç tenis kılığında alışverişe çıkmışlar mıydı? Bazı yörelerde bu iş moda haline geliyordu. Diğer bazı yörelerdeyse, büyük budalalıktı, çünkü iki bakımdan tahrike yol açıyordu. Aynı anda hem şehvet, hem de sınıf düşmanlığı yaratıyordu.</p>

  <p>Graham onları, alışveriş arabalarını ite ite, kısa, pilili tenis etekle­riyle süpermarketteki rafların arasında dolaşırken gözünün önüne getirmeye çalıştı. Kahverengi bacakları ve şosetlerinin arkasında minik ponponlarıyla. Arabasında yemek için soğuk et satın alan zampara bakışlı, tıknaz adamın önünden geçerek.</p>

  <p>Üç çocuğu ve köpeği olan kaç aile vardı acaba? Aralarındaki tek ilişki, uyurken onları Ejder'in basmış olması...</p>

  <p>Graham olası kurbanları düşünürken, gözünün önüne hep güzel evlerde oturan, zeki, başarılı insanlar geliyordu.</p>

  <p>Oysa Ejder'in bundan sonra karşılaşacağı insanın ne çocukları, ne de evcil hayvanı vardı. Evinde zarafet de yoktu. Ejder'in bundan sonra karşılaşacağı insan Francis Dolarhyde'dı.</p>
</body>
</html>
