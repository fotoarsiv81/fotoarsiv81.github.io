<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>30.</h1>

  <p>Chicago'da Freddy Lounds'un cenaze töreni yapılmaktaydı. Zengin törenin masrafları National Tattler'den çıkıyordu. Hazırlıklar çabu­cak tamamlanmış, törenin perşembe günü yapılması sağlanmıştı. Yani Lounds'un ölümünün ertesi günü. Böylelikle törenin resimleri perşembe akşamı basılan Tattler'e girebilecek demekti.</p>

  <p>Kilisedeki tören uzun sürdü. Mezarlıktaki tören de öyle.</p>

  <p>Papaz uzun uzun konuştu. Graham akşamdan kalmalığını üzerinden atıp törene gelenleri incelemeye çalışıyordu.</p>

  <p>Mezarın başındaki parayla tutulmuş koro, her kuruşun hakkını verdi. Tattler fotoğrafçıları ellerinde makineleri ve kameralarıyla sıkı çalıştılar. İki televizyon ekibi de hazırdı. Polis fotoğrafçılarında basın kartı vardı. Onlar da durmadan kalabalığın resimlerini çekiyorlardı.</p>

  <p>Graham Chicago cinayet masasından birçok kişiyi sivil kılıkta olmalarına rağmen tanıdı. Onun gözünde anlam taşıyan yüzler de yalnızca bu adamların suratları oldu.</p>

  <p>Wendy Kent'in Wendy'si de oradaydı. Lounds'un sevgilisi. Tabuta en yakın yerdeki bankta oturuyordu. Graham onu tanımakta zorluk çekti. Sarı perukası geriye toplanıp topuz yapılmış, siyah bir tayyör giymişti Wendy.</p>

  <p>Son ilahi okunurken ayağa kalktı, titrek adımlarla öne doğru ilerledi, diz çöküp başını sehpanın kenarına yasladı, kollarını oradaki krizantemlere doğru uzattı. Flaşlar parladı. ·</p>

  <p>Kalabalık çimenlerin üzerinden mezarlığın kapısına doğru ilerlerken pek gürültü çıkmadı.</p>

  <p>Graham, Wendy'nin yanında yürüyordu. Davetli olmayan halk, duvar parmaklığının arkasından onlara bakıyordu.</p>

  <p>"İyi misin?" diye sordu Graham.</p>

  <p>Mezar taşlarının arasında durdular. Kızın gözleri kuru, bakışları sağlamdı.</p>

  <p>"Senden iyiyim," dedi. "İçtin mi sen?"</p>

  <p>"Evet. Sana gözkulak olan var mı?"</p>

  <p>"Karakoldan polisler yolladılar. Kulüpte de siviller var. Şimdi iş mevsimi. Manyaklar her zamankinden fazla."</p>

  <p>"Bu olaydan ötürü senin için üzgünüm... Hastanede çok iyiydin. Hayranlık duydum davranışına."</p>

  <p>Kız başını salladı. "Freddy iyi dosttu. Beni odaya soktuğun için sa­na teşekkür ederim." Uzağa bakıp gözlerini kırpıştırdı. Gözkapaklarının üzerindeki farlar toz gibi parıldıyordu. Graham'a döndü. "Bak, Tattler bana biraz para veriyor. Herhalde anlamışsındır, değil mi? Röportaj yapacaklar. Mezar başında da öyle davranmamı istediler. Freddy olsa gücenmezdi bence."</p>

  <p>"Fırsatı kaçırırsan kızardı."</p>

  <p>"Bence de öyle. İşe yaramaz adamlar bunlar. Ama parayı veriyorlar. İşin aslı başka. Senin bu sapığı bile bile Freddy'nin üzerine çektiğini söylememi istiyorlar. O resim de öyle dost gibi poz vererek. Ben bunu reddettim. Söylemişim gibi basarlarsa yalandır."</p>

  <p>Graham cevap vermeden ona baktı. Kız onun yüzünü inceledi.</p>

  <p>"Belki ondan hoşlanmıyordun," dedi. "Ama önemi yok. Eğer olayın böyle gelişeceğini tahmin etmiş olsan, o herifi yakalamak için pu­su kurmadan edemezdin, yalan mı?"</p>

  <p>"Evet. Wendy. Yakalardım onu bu fırsatla."</p>

  <p>"Elinizde ipucu falan var mı? Bu insanlar konuştuklarında gürültüden başka bir şey çıkmıyor ortaya."</p>

  <p>"Pek fazla şey yok. Laboratuvarda birkaç inceleme yapılmakta. Yaptığı işi temiz yapmış. Şansı da var."</p>

  <p>"Ya senin?"</p>

  <p>"Ne?"</p>

  <p>"Şanslı mısındır?"</p>

  <p>"Ara sıra."</p>

  <p>"Freddy hiçbir zaman şanslı değildi. Bu işten dünyayı kazanacağını söylemişti bana. Koca koca anlaşmalar falan."</p>

  <p>"Başaracaktı da."</p>

  <p>"Şey, bak, Graham... günün birinde canın bir kadeh içki isterse... bende var."</p>

  <p>"Teşekkürler."</p>

  <p>"Ama sokaklarda ayık gezmeye çalış."</p>

  <p>"Tabii."</p>

  <p>Polisler meraklı kalabalığın arasından Wendy'ye yol açtılar. Halkın içinden biri, üzeri yazılı bir tişört giymişti. "Dişli Sapık bir gecelik mace­radır." Wendy'ye bir ıslık çaldı. Yanında duran kadın onun suratına bir şaplak attı.</p>

  <p>İriyarı bir polis küçük bir arabaya binip Wendy'nin yanına yanaş­mayı başardı. İkinci bir polis de işaretsiz bir arabada onu izliyordu.</p>

  <p>Chicago o sıcak günde ateşlenmiş bir uzay roketi gibi kokmak­taydı.</p>

  <p>Yalnızlık duygusu içindeydi Graham. Nedenini bilmiyordu. Cena­zeler insanlarda genellikle seks isteği uyandırırdı... ölümün gözüne bir yumruk patlatmak gibi.</p>

  <p>Ayağının dibinde duran bir cenaze çelenginin yaprakları rüzgâr­dan hışırdadı. Graham bir an için dalgaların denizde çıkardığı sesi düşündü. Eve dönmeyi öyle çok istiyordu ki... ama gidemeyeceğini biliyordu. Ejder ölünceye kadar.</p>

  <h1 id="sigil_toc_id_1">31.</h1>

  <p>Baeder Kimya'nın projeksiyon odası küçüktü. Orta yere beş sıra katlanır sandalye dizmişlerdi.</p>

  <p>Dolarhyde geç geldi. Adamlar çeşitli renklerde kartları, değişik ışıklar altındaki küpleri, çeşitli emülsiyonlarla filme alınmış maddeleri incelerken, o arkada bir yerde, ellerini göğsüne çaprazlayarak durup bekledi.</p>

  <p>Varlığı Dandridge'i rahatsız ediyordu. Dandridge bu çalışmaların sorumlusuydu. Dolarhyde iş başındaydı. Kusurlara hiç tahammül edemediği de dilden dile dolaşıyordu.</p>

  <p>Dandridge aylardan beri hiçbir konuda ona danışmamıştı. Zaten Gateway bu şirketi satın aldığından beri arada bir rekabet havası sürüp gitmekteydi.</p>

  <p>"Reba, bize... sekiz numaralı örneğin developman maddesini ver," dedi Dandridge.</p>

  <p>Reba McClane sıranın en sonunda oturmuş, tepeden kıskaçlanmış bloknotunu kucağına koymuştu.</p>

  <p>Parmakları önündeki kabartma yazıların üzerinde kayarken, o net sesiyle maddenin bileşimini okudu. İçindeki kimyasal maddeleri, ısıyı ve süreyi, çekimden önceki ve sonraki muhafaza koşullarını bir bir saydı.</p>

  <p>Duyarlı enfraruj filmler salt karanlıkta durmak zorundaydı. Karanlık oda hazırlıklarının hepsini Reba kendisi yapmıştı. Örnekleri sıraya diz­miş, notları hep karanlıkta tutmuştu. Reba'nın Baeder için ne kadar önemli bir eleman olduğunu anlamak güç değildi.</p>

  <p>Deneyler iş bitimi saatine kadar sürdü.</p>

  <p>Ötekiler odadan çıkarken Reba hiç yerinden kalkmamıştı. Do­larhyde ona dikkatle yaklaşarak daha oda boşalmadan, uzaktan seslendi. Sinsi bir izlenme duygusu vermek istemiyordu kıza.</p>

  <p>"Gelemediniz sanmıştım," dedi Reba.</p>

  <p>"Bir makine sökmüştük. O yüzden geç kaldım."</p>

  <p>Işıklar yanmıştı. Dolarhyde onun başına dikilip durduğunda, saç­larının ayrığı arasından başının temiz derisi pırıl pırıl parlıyordu.</p>

  <p>"1000C örneğine bakılırken yetiştin mi?"</p>

  <p>"Evet."</p>

  <p>"İyi buldular onu. 1200 serisinden çok daha kolay muhafazası vardır. Herhalde işine yarar."</p>

  <p>"Yarar."</p>

  <p>Reba'nın çantası da, ince pardösüsü de yanındaydı. Bastonuyla orta yoldan kapıya doğru yürürken, Dolarhyde çekilip önünü boşalttı. Yardıma ihtiyacı yok gibiydi. Dolarhyde da teklif etmedi.</p>

  <p>Dandridge kapıdan kafasını uzattı.</p>

  <p>"Reba, hayatım, Marcla'nın acele gitmesi gerekiyor. Eve kendin gidebilir misin?"</p>

  <p>Kızın yanaklarında renk benekleri oluştu. "Rahatlıkla gidebilirim. Teşekkür ederim, Danny."</p>

  <p>"Ben seni bırakırdım, şekerim, ama daha şimdiden geç kalmış du­rumdayım. Hey, Bay Dolarhyde, acaba zahmet olmazsa siz... "</p>

  <p>"Danny, beni eve götürecek kimsem var... " Kız öfkesini iyi tutuyordu. Yüz ifadesindeki incelikleri bilme olanağından yoksun bulundu­ğundan yüzü değişmemişti. İfadeyi denetleyebiliyordu da, rengini kabul edemiyordu.</p>

  <p>Dolarhyde soğuk, sarı gözlerle bakarken kızın öfkesini çok iyi an­lıyordu. Dandridge'in acıma ifadesinin bu kızın yüzüne tükürük gibi çarptığını çok iyi biliyordu.</p>

  <p>"Ben götürürüm seni," dedi... aradan bir süre geçmesini bekledik­ten sonra.</p>

  <p>"Hayır, ama yine de teşekkür ederim." Bunu teklif edeceğini tahmin etmiş, kabul etmeyi de kararlaştırmıştı. Ama kimsenin onu zorla­masını istemiyordu. Allah kahretsin Dandridge'i, diye düşündü. Ne diye burnunu sokmuştu kil Otobüsle gidecekti evine bal gibi. Bileti hazırdı. Yolu biliyordu. Canı nereye gitmek isterse oraya giderdi.</p>

  <p>Herkes binayı boşaltıncaya kadar o tuvalette kaldı. Kapıcı kapıyı açıp onu çıkardı.</p>

  <p>Reba park yerinin karşısındaki parmaklık boyunca, otobüs durağına doğru ilerledi. Pardösüsünü omzuna atmış, bastonuyla yolu yok­luyordu, su birikintilerini önceden fark ediyordu.</p>

  <p>Dolarhyde onu kamyonetinin içinden seyretti. İçindeki duygular rahatsız ediyordu onu. Gün ışığında tehlikeliydi bu duygular.</p>

  <p>Ufka doğru inen güneşin ışığı altında, cam silecekleri, su birikintileri, parmaklıkların çelikleri gözünde bir makas gibi parıldadı.</p>

  <p>Onu rahatlatan, kızın beyaz bastonu oldu. Makasın parıltısı gözünden silindi, yerine kızın ne kadar zararsız olduğunun bilinci yerleşti. Dolarhyde motoru çalıştırıyordu.</p>

  <p>Reba McClaine kamyonetin sesini duydu. Şu anda yanı başındaydı kamyonet.</p>

  <p>"Beni deneye davet ettiğin için teşekkür ederim."</p>

  <p>Başını salladı, gülümsedi, yürümeye devam etti.</p>

  <p>"Ben götüreyim seni."</p>

  <p>"Teşekkür ederim. Ama ben hep otobüse binerim zaten."</p>

  <p>"Dandridge aptalın biri. Gel, ben götüreyim... " Gören olsa ne der? "Benim için bir zevktir."</p>

  <p>Kız durdu. Dolarhyde'ın kamyonetten indiğini duydu.</p>

  <p>Genellikle herkes onu kolunun üst kısmından tutardı. Başka ne yapmaları gerektiğini bilemezlerdi. Oysa körler, pazılarının tutulup dengelerinin bozulmasından hoşlanmazlardı. Dengesiz durmak hoş şey değildi. Ayrıca güdülerek yürütülmeyi de kim severdi ki?</p>

  <p>Dolarhyde ona dokunmadı. Kız biraz bekledikten sonra, "Ben senin koluna girsem daha kolay olur," dedi.</p>

  <p>Kollar ve pazular hakkında geniş tecrübesi vardı ama bu adamın­ki Reba'nın parmak uçlarını şaşırttı. Meşeden yapılmış merdiven par­maklığı gibi sertti.</p>

  <p>Dolarhyde onun kendisine dokunmasına izin vermek için kendiyle nasıl mücadele etmiş, cesaretini toplamaya çalışmıştı... bunu Reba'nın bilmesine olanak yoktu.</p>

  <p>Kamyonetin içi geniş, boyu da yüksek gibi bir duygu veriyordu. Buradaki sesler ve titreşimler, otomobillerde olandan farklıydı. Reba koltuğunun yanlarına tutundu. Dolarhyde'ın emniyet kemerini bağla­masını bekledi. Çapraz gelen kemer, göğsünün birini bastırıyordu. Re­ba kıpırdadı, kayışın araya gelmesini sağladı.</p>

  <p>Yol boyu pek az konuştular. Kırmızı ışıklarda beklerken Dolarhyde ona bakabiliyordu.</p>

  <p>Evi, Washington Üniversitesi yakınında, sessiz bir sokakta, iki katlı, çift daireli binanın sol alt dairesiydi.</p>

  <p>"İçeri gel, sana bir içki ikram edeyim."</p>

  <p>Dolarhyde hayatı boyunca pek az insanın evine girmişti. Bir düzi­neden az. Son on yıl içindeyse yalnızca dört eve girmişti. Kendi evi, Eileen'in evi, bir de Leedslerle Jacobilerin evleri. Başkalarının evine girmek egzotik bir zevk verirdi ona.</p>

  <p>Dolarhyde inerken Reba kamyonetin sarsıldığını fark etti. Kendi ta­rafındaki kapı açıldı. Basamağın boyu çok yüksekti. İnerken Dolarhyde'a hafifçe çarpınca kendini bir ağaca çarpmış gibi hissetti. Adam sesinden ve ayak seslerinden anlaşılamayacak kadar ağırdı demek. Sağlam ve ayaklarını hafif basan biri. Bir zamanlar Denver'de bir fotoğrafçı tanımıştı. Bir ']Ün okula kör çocukların filmini çekmek üzere gelmiş ve...</p>

  <p>Ön kapıdan girer girmez Reba McClane bastonunu köşeye bıraktı ve özgürlüğüne kavuştu. Çaba harcamadan hareket edebiliyordu evin içinde.</p>

  <p>Dolarhyde onun gerçekten kör olduğuna inanabilmek için kendini zorladı. Bir eve girmiş olmak heyecanlandırıyordu onu.</p>

  <p>"Cin toniğe var mısın?"</p>

  <p>"Sade tonik yeter."</p>

  <p>"Meyve suyu daha 'iyi değil mi?"</p>

  <p>"Tonik."</p>

  <p>"İçki sevmiyorsun galiba."</p>

  <p>"Hayır."</p>

  <p>"Mutfağa gel." Buzdolabını açtı. "Peki biraz... " Elleriyle hızlı bir yoklama yaptı. "Turta ister misin? Tadı müthiş."</p>

  <p>"Olur."</p>

  <p>Dolaptan bütün bir turta çıkardı, tezgahın üzerine koydu.</p>

  <p>Avuçları aşağıya dönük durumda parmaklarını açtı, dış çevresine dokundu, ortanın neresi olduğunu hesapladı, hangi parmağın saat dokuzu, hangi parmağın üçü işaret ettiğini anladı. Turtanın tam orta noktasına bir kürdan soktu.</p>

  <p>Dolarhyde konuşmaya çalışıyor, gözlerini ona diktiğini anlama­ması için dikkatini dağıtıyordu. "Ne kadar oluyor Baeder'e gireli?" Bu cümlede 's' yoktu.</p>

  <p>"Üç ay. Bilmiyor muydun?"</p>

  <p>"Bana pek az şey anlatırlar."</p>

  <p>Kız sırıttı. "Herhalde karanlık odaları planlarken birilerinin bam teli­ne dokunmuşsundur," dedi. "Ama bak, teknisyenler çok memnunlar yaptığın işten. Musluklar çalışıyor, çıkış yerleri fazla... Nerede priz ara­san var."</p>

  <p>Sol elinin başparmağını kürdana dayadı, küçük parmağını taba­ğın dışına değdirdi. Dolarhyde için bir dilim keserken bıçağın yönünü işaret parmağıyla saptıyordu.</p>

  <p>Dolarhyde onun elindeki parlak bıçağa baktı. Bir kadına canı istediği kadar bakabilmek, hem de arkasına değil, önüne bakabilmek garip bir duyguydu. İnsan yanında birisi varken istediği bir şeye ne kadar süre bakabilirdi ki?</p>

  <p>Reba kendine oldukça sert bir cin tonik hazırladı, birlikte salona geçtiler. Kız elini ayaklı lambanın üzerinden geçirdi, ışığı yaktı.</p>

  <p>Dolarhyde turtasını üç lokmada bitirdi. Kanepede kaskatı oturuyor, ışık saçlarının üzerine dökülüyordu. Güçlü elleri dizlerinin üstündeydi.</p>

  <p>Reba başını koltuğun arkasına dayadı, ayaklarını kaldırıp pufun üzerine koydu.</p>

  <p>"Hayvanat bahçesinde filmi ne zaman çekecekler?"</p>

  <p>"Herhalde önümüzdeki hafta." Arada hayvanat bahçesine telefon edip enfraruj filmi teklif ettiğine memnundu şimdi. Belki Dandridge kontrol ederdi.</p>

  <p>"Çok zengin bir hayvanat bahçesi. Annemle kız kardeşim taşın­mama yardım etmek için geldiklerinde beni götürmüşlerdi. Bir de temas bölümü var, biliyor muydun? Orada bir lamayı kucakladım. Hoş bir duyguydu. Ama ne koku! Tanrım! Eve gelip üstümü değiştirinceye kadar lama beni izliyor sandım."</p>

  <p>Sohbetti bu. Ya bir şey bulup söylemek zorundaydı ya da çıkıp gitmesi gerekirdi.</p>

  <p>"Baeder'e nasıl geldin?"</p>

  <p>"Denver'daki Reiker Enstitüsü'nde ilan verdiler. Ben orada çalışıyordum. Bir gün ilan tahtasını kontrol ederken o ilanı fark ettim. Sa­eder bu bakanlık işini başarabilmek için elemanlarını yenilemek zorundaydı. Birçok yeni eleman buldular. Altı kadın, iki siyah, iki Güney Amerikalı, bir Uzakdoğulu, bir paraplektik ve bir de ben. Boş yer sekiz taneydi. Aslında hepimiz iki kategoride toplanıyorduk."</p>

  <p>"Baeder için yararın büyük."</p>

  <p>"Herkes yararlı oluyor. Baeder boşa para vermez."</p>

  <p>"Peki daha önce?" Dolarhyde biraz terlemeye başlamıştı. Sohbet dedikleri, zor şeydi. Bakmak iyiydi ama. Kızın bacakları güzeldi. Tıraş ederken ayak bileklerinden birini kesmişti. Kendi güçlü kollarında onun bacaklarının ağırlığını hisseder gibi oldu. Hareketsiz, cansız bacaklarının.</p>

  <p>"Okulu bitirdikten sonra on yıl boyunca Reiker Enstitüsü'nde görme yeteneklerini yeni kaybetmiş insanları eğittim. Bu iş dışardaki ilk işi m."</p>

  <p>"Neyin dışında?"</p>

  <p>"Yani dış dünyada. Reiker'de hayatım hep benim gibiler arasın­daydı. Konuya yabancı olan aslında biz öğretmenlerdik. İnsanları, görenler arasında yaşamak üzere eğitiyorduk ama biz görenlerin dünyasında yaşamıyorduk. Birbirimizle konuşuyorduk hep. Biraz bu havanın dışına çıkmak istedim. Aslında ben konuşma eğitimine geçmek iste­miştim. Duyma ve telaffuz zorluğu olan çocuklar için. Herhalde günün birinde o alana atlarım." İçkisini bitirdi "Bak, dolapta biraz soslu yengeç var. Bayan Paul hazırlamıştı. Keşke önce tatlıyı vermeseydim sana. İster misin?"</p>

  <p>"1-ıh."</p>

  <p>"Yemek pişirir misin?"</p>

  <p>"Eh... "</p>

  <p>Kızın alnında ince bir çizgi belirdi. Mutfağa gitti. "Kahveye var mı­sın?" diye seslendi.</p>

  <p>"1-ıh."</p>

  <p>Reba bir yandan erzak fiyatları hakkında konuşmayı sürdürüyor ama cevap alamıyordu. Tekrar salona girip koltuğa oturdu. Dirsekleri­ni dizlerine dayadı.</p>

  <p>"Bir konu var. Hemen konuşalım da sonra bir kenara bırakalım, olur mu?" dedi.</p>

  <p>Sessizlik.</p>

  <p>"Çoktan beri tek kelime söylemiyorsun. Ben konuşma bozukluğundan söz ettiğimden beri konuşmadın aslında." Sesi iyilik dolu ama ciddiydi. İçinde acıma yoktu. "Ben seni iyi anlıyorum, çünkü çok iyi biliyorum. İnsanlar genellikle dikkat etmezler. İkide bir ne, ne diye sorar dururlar. Eğer konuşmak istemiyorsan, ziyanı yok. Ama umarım konuşursun. Çünkü biliyorsun iyi konuşmayı. Ve ne diyeceğini de merak ediyorum."</p>

  <p>"Hımm. Turta çok lezzetli." Dolarhyde alçak sesle söyledi bunu. Ama belli ki, bu iki kelimenin Reba için büyük önemi vardı. Dolarhyde, yoksa beni kendisi ve paraplektikle birlikte kategori kulübüne mi davet edecek, diye düşündü. İkinci kategori neydi acaba?</p>

  <p>Kızın bundan sonra söylediğine inanmakta güçlük çekti.</p>

  <p>"Yüzüne dokunabilir miyim? Gülümsüyor musun, yoksa kaşlarını mı çatıyorsun, bilmek istiyorum," Biraz durdu. Kuru bir sesle ekledi. "Susayım mı, konuşayım mı, emin olmalıyım."</p>

  <p>Elini havaya kaldırdı ve bekledi.</p>

  <p>Parmakları ısırılıp koparılmış olsa nasıl yaşardı acaba? Dolarhyde gülümseyerek düşündü. Bunu sokak dişleriyle bile kolaylıkla yapabilir­di. Krikkrak ısırmak kadar kolay. Tabanlarını yere sağlam basarsa, ağırlığını kanepenin arkasına verirse, iki eliyle kızın bileğini sımsıkı tutarsa, asla vaktinde çekilip kendini kurtaramazdı. Kırt, kırt, kırt, kırt... Belki bir tek başparmağını bırakırdı. Turtaları ölçebilsin diye.</p>

  <p>Reba'nın ince bileğini kendi başparmağıyla işaret parmağı arasın­da tuttu, ışıkta elini çevirip baktı. Bir yığın küçük yara izleri vardı bu elde. Bir sürü kesik, sıyrık. Elin üstünde de dümdüz bir iz vardı. Yanık izi olabilirdi.</p>

  <p>Eve fazla yakın. Oluşum süreci içinde fazla erken. Sonra onu bir daha seyredemem.</p>

  <p>Böyle bir soru sorabildiğine göre, demek kendisi hakkında hiçbir şey bilmiyordu. Dedikoduları duymamıştı.</p>

  <p>"Gülümsüyorum, inan sözüme," dedi. 'S' harflerini iyi başarmıştı. Gülümsediği de doğruydu. Yakışıklı sokak dişlerini gösteren bir tür gülümseme.</p>

  <p>Kızın elini kucağının üzerine doğru götürdükten sonra bileğini bıraktı. El kızın oyluğu üzerine düştü. Yarı kapandı. Parmakları kumaşı yakaladı.</p>

  <p>"Kahve hazır galiba," dedi.</p>

  <p>"Ben gidiyorum." Eve sığınıp rahatlamak.</p>

  <p>Reba başını salladı. "Seni gücendirdim. İstemeden oldu."</p>

  <p>"Hayır, gücenmedim."</p>

  <p>Koltuğundan kalkmadı. Dinledi. Kilidin yerine oturma sesini duyunca onun gittiğini anladı.</p>

  <p>Reba McClane kendine bir cin tonik daha hazırladı. Pikaba Sego­vla plakları koydu, kanepenin üzerine kıvrılıp uzandı. Havada Dolarhy­de'ın izleri vardı. Dayandığı yastık da sıcaktı. Sonra havadaki ayakkabı boyası kokusu, yeni bir deri kemerin kokusu, iyi cins tıraş losyonu kokusu.</p>

  <p>Ne kadar içine kapanık bir erkek. İşyerinde ondan söz edildiğini pek az duymuştu. Bir keresinde Dandridge yamaklarından birine onun için, "Şu itoğlu it Dolarhyde," demişti.</p>

  <p>İnsanın kendini dinleyebilmesi, kendiyle baş başa kalabilmesi önemliydi Reba için. Çocukluğunda, görme yeteneğini kaybettikten sonra, hayata yeni yeni uyum sağlamaya çalışırken hiç kendi kendine kala­mıyordu.</p>

  <p>Şimdi de kalabalık yerlerdeyken insanların kendisine bakmadığın­dan hiç emin olamazdı. Bu nedenle Francis Dolarhyde'ın yalnızlığı hoş geliyordu ona. Sonra davranışında kendisine karşı bir dirhem acı­ma bile hissetmemişti. Bu da iyiydi.</p>

  <p>Elindeki cin de iyiydi.</p>

  <p>Birden Segovia müziği ateşlendi. Plağı kaldırıp bir başkasını koydu.</p>

  <p>Yepyeni bir kentte zor geçen üç ay. Önünde kış. Karların altında kaldırım kenarlarını bulabilmek. Reba McClane uzun bacaklı, cesur kız... kendine acımaktan nefret ederdi. Acıma duygusuna yer yoktu onun yaşamında. Ta içinde bir yerlerde, sakatlık öfkesinin izlerini gö­rebiliyordu. Bundan kurtulamıyordu, ama hiç değilse kendi avantajına çeviriyordu. Bağımsızlık güdüsüne enerji veriyordu bu duygu. Her gününü en iyi şekilde yaşama kararlılığına güç katıyordu.</p>

  <p>Kendine göre katı bir insandı. Doğal adalete inanmak balon gibi, sabun köpüğü gibi bir şeydi. Bunun farkındaydı. Ne yaparsa yapsın, sonu yine herkesin sonu gibi gelecekti. Bir hastanede sırtüstü ,Yatar bulacaktı kendini. Burnunda bir tüp. Hepsi bu kadar mıydı, diye düşü­necekti.</p>

  <p>lşığa bir daha asla sahip olamayacağını biliyordu, ama hayatta sahip olabileceği başka şeyler vardı. Zevkini çıkarabileceği şeyler. Öğrencilerine yardım etmekten her zaman zevk almıştı. Bu yardımının sonunda ne ödüllendirilecek, ne de kendisine sitem edilecekti. Bunu bilmek, duyduğu zevki garip bir şekilde daha da artırmıştı.</p>

  <p>,. Dost edinirken, bağımlılık arayan, destek arayan insanlara karşı her zaman uyanıktı. Birkaçıyla yakınlık kurmuşluğu vardı. Körler hep çekerdi böylelerini. Oysa bu tür insanlar düşmandı.</p>

  <p>Yakınlık. Reba erkekleri fiziksel olarak çekebildiğinin farkındaydı. Nicesi kolunu tutarken parmak eklemini göğsüne değdirmeden ede­memişti.</p>

  <p>Seksten çok hoşlanırdı Reba. Ama yıllar önce erkekler konusunda pek önemli bir şey öğrenmişti. Erkeklerin pek çoğu sırtlarına yük yüklenmekten çok korkardı. Kendi durumu onların bu korkusunu daha da artırıyordu.</p>

  <p>Bir erkeğin kendi yatağına gizli gizli, tavuk çalıyormuş gibi girip çıkmasından hoşlanmazdı.</p>

  <p>Ralph Mandy gelecekti az sonra. Kendisini yemeğe götürmek üzere. Hayat ona çok darbe indirdiği için sevme yeteneğini kaybettiği­ne inanır, korku içinde yaşardı Ralph. Sık sık da tekrarlardı bunu Reba'ya. Neşeli çocuktu. Ama Reba onun sahibi durumuna gelmeyi istemiyordu.</p>

  <p>Görmek de istemiyordu Ralph'ı. Onunla sohbet etmekten, sesin­deki nüansları dinlemekten hoşlanmıyordu.</p>

  <p>Darbe yemeye, isteyince gidip, isteyince kalmaya cesareti olan biri Reba'yı istese, ne kadar iyi olurdu. Ona da aynı hakkı tanıyan biri. Durmadan Reba için kaygılanmayan biri.</p>

  <p>Francis Dolarhyde... utangaç adam. Boğa kadar güçlü ve hiç saç­malığı olmayan biri.</p>

  <p>Tavşan dudaklı birini ne görmüş, ne de yüzüne dokunmuştu. Çıkan sesi zihnindeki bir görüntüye bağlama olanağından yoksundu. Acaba Dolarhyde söylediği sözleri Reba'nın iyi anlayabilmesi konusunda ne düşünüyordu? "Körler diğer insanlardan daha iyi işitir" sözüne mi inanıyordu? Doğru değildi bu söz. Belki de ona açıklaması gerekirdi bunun doğru olmadığını. Mesele daha iyi işitmelerinde değil, daha fazla dikkat etmelerindeydi körlerin.</p>

  <p>O kadar çok yanlış kavram vardı ki körlerle ilgili. Acaba Dolarhyde körlerin diğer insanlardan daha saf ruhlu olduğu söylentisine inanıyor muydu? Kendi kendine gülümsedi. Bu da doğru değildi.</p>
</body>
</html>
