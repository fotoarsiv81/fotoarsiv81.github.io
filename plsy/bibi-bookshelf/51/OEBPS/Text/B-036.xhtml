<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/BiNCOL.css" rel="stylesheet" type="text/css" />
</head>

<body>
  <h1><img alt="R36" src="../Images/R36.jpg" /></h1>

  <p class="p1">Biri tarafından takip ediliyorlardı.</p>

  <p>Daha ne kadar gitmeleri gerektiğini kendisine sorup durmasının bir faydası yoktu. Aradığı yeri bulduğunu ona gösterecek olan kaydın sesini ne zaman duyacağını bilmiyordu. Hâlâ kaydın çalınıp çalınmadığını bile bilmiyordu. Artık sadece kürek çekiyordu, yalnızca azimle yoluna devam ediyordu.</p>

  <p>Bir saat kadar önce kavgaya tutuşmuş aslanları andıran bir şeylerin yanından geçmişlerdi. Kükremeleri duymuşlardı. Yırtıcı kuşlar gökyüzünde çığlıklar atıyordu. Ormanın içindeki canlılar kükreyip hırlıyordu. Nehrin akıntısı gittikçe hızlanmıştı. Tom ve Jules’un evlerinin hemen yanındaki sokakta buldukları çadırı hatırladı. Nehirde de oraya ait olmayan, böylesine şaşırtıcı bir şeyin olması mümkün müydü? Ona çarpabilirler miydi?</p>

  <p>Dışarıda her şeyin mümkün olduğunu biliyordu.</p>

  <p>Ama o anda onu endişelendiren daha önemli bir durum vardı.</p>

  <p>Biri tarafından takip ediliyorlardı. Evet, Oğlan da duymuştu.</p>

  <p>Hayalet bir yankı. Kendisininkileri takip eden ikinci bir kürek sesi.</p>

  <p>Kim olabilirdi? Ve eğer istedikleri ona ve çocuklara zarar vermekse neden Malorie kendinden geçtiği sırada bunu yapmamışlardı?</p>

  <p>Evinden kaçan başka biri olabilir miydi?</p>

  <p>“Oğlan,” dedi Malorie sessizce, “onlar hakkında söyleyebileceğin her şeyi anlat.”</p>

  <p>Oğlan dinledi.</p>

  <p>“Bilmiyorum Anneciğim.”</p>

  <p>Sesi kulağa utanmış gibi geliyordu.</p>

  <p>“Hâlâ oradalar mı?”</p>

  <p>“Bilmiyorum.”</p>

  <p>“<i>Dinle.</i>”</p>

  <p>Malorie durmayı düşündü. Dönmeyi. Arkalarından gelen gürültünün karşısına çıkmayı.</p>

  <p><i>Kayıt durmadan kendini tekrar edecek. Onu duyacaksın. Epeyce yüksek sesli</i> <i>ve net. Sesi duyduğunda ise gözlerini açmak zorunda kalacaksın.</i></p>

  <p>Onları takip eden <i>neydi</i>?</p>

  <p>“Oğlan,” dedi tekrar. “Onlar hakkında söyleyebileceğin her şeyi anlat.”</p>

  <p>Malorie kürek çekmeyi kesti. Su etraflarından süratle akıyordu.</p>

  <p>“Ne olduğunu bilmiyorum,” dedi Oğlan.</p>

  <p>Malorie yine de bekledi. Sağdaki sazlıklarda bir köpek havladı. İkinci bir havlama ona yanıt verdi.</p>

  <p><i>Vahşi köpekler</i>, diye düşündü Malorie. <i>Kurtlar.</i></p>

  <p>Tekrar kürek çekmeye koyuldu. Oğlan’a ne duyduğunu sordu.</p>

  <p>“Üzgünüm Anneciğim,” diye bağırdı çocuk. Sesi gözyaşları yüzünden çatlaktı. Utanç içindeydi.</p>

  <p><i>Bilmiyor.</i></p>

  <p>Yıllardır Oğlan’ın tarif edemediği tek bir ses olmamıştı. O anda duyduğu ses, büyük olasılıkla daha önce hiç duymadığı bir şeydi.</p>

  <p>Fakat Malorie çocuğun yine de yardımcı olabileceğine inanıyordu.</p>

  <p>“Ne kadar uzaklıktalar?” diye sordu Malorie.</p>

  <p>Ama Oğlan ağlıyordu.</p>

  <p>“Yapamıyorum!”</p>

  <p>“<i>Sesini yükseltme!</i>” dedi Malorie dişlerinin arasından.</p>

  <p>Soldaki sazlıklardan bir homurtu yükseldi. Sesi domuzlarınkini andırıyordu. Sonra bir tane daha. Ve bir tane daha.</p>

  <p>Nehir fazlasıyla incelmiş gibiydi. Sazlıklar çok yakındaydı.</p>

  <p>Onları takip eden bir şey mi vardı?</p>

  <p>Malorie küreklere asıldı.</p>
</body>
</html>
