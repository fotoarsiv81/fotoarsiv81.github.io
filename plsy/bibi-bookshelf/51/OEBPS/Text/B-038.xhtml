<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/BiNCOL.css" rel="stylesheet" type="text/css" />
</head>

<body>
  <h1><img alt="R38" src="../Images/R38.jpg" /></h1>

  <p class="p1">Seni takip eden Gary mi?</p>

  <p>Arkalarındaki kişinin çıkardığı sesler uzaktan geliyor olmasına rağmen duyuluyordu.</p>

  <p><i>Seni korkutmaya çalışıyor. Seni istediği zaman alaşağı edebilirdi.</i></p>

  <p>Gary.</p>

  <p><i>Bu dört yıl önceydi!</i></p>

  <p>Dört yıldır intikam almak için bekliyor olabilir miydi?</p>

  <p>“Anneciğim,” diye fısıldadı Oğlan.</p>

  <p>“Ne oldu?”</p>

  <p>Çocuğun söylemek üzere olduklarından korkuyordu.</p>

  <p>“Ses gittikçe yaklaşıyor.”</p>

  <p><i>Gary dört yıldır neredeydi? Seni izliyordu. Evin dışında bekliyordu. Çocukların büyümesini izledi. Dünyanın gittikçe daha soğuk, daha karanlık bir yere dönüşmesini izledi. Ta ki aptalca bir şekilde seni gizleyeceğine inandığın sis çökene kadar. Sisin içinde seni gördü. Yaptığın her şeyi gördü. O adam seni GÖRDÜ, Malorie. Hem de attığın her adımı.</i></p>

  <p>“<i>Lanet olsun!</i>” diye bağırdı. “<i>Bu imkânsız!</i>” Sonra direnen kaslarına rağmen boynunu çevirip, “<i>Bizi rahat bırak!</i>” diye bağırdı.</p>

  <p>Kürek çekmek artık eskisi kadar kolay değildi. Kürekler sabahki kadar kolay hareket etmiyordu. O saatlerde iki omzu da sağlamdı. Kalbi enerjiyle doluydu. Arkasında, onu harekete geçirecek dört yıl vardı.</p>

  <p>Katlandığı onca şeyden sonra Gary’nin hâlâ peşinde olduğuna inanmayı reddediyordu. Bu son derece acımasız bir son olurdu. Onca yıl boyunca dışarıda tek başına hayatta kalmış bir adam. Yaratık değil, sadece bir <i>adam.</i></p>

  <div>
    <br />
  </div>

  <p class="p1" style="text-align: center;"><i>İNSANOĞLU ASLINDA KORKTUĞU YARATIĞIN</i></p>

  <p class="p1" style="text-align: center;"><i>TA KENDİSİDİR</i></p>

  <div>
    <br />
  </div>

  <p>Sadece altı kelimeden oluşan bu cümle, Gary’nin cümlesi, kilerde onu okuduğu geceden beri Malorie’nin aklından çıkmıyordu. Doğru değil miydi? Victor’la birlikte ele geçirdiği hoparlörlerden kırılan bir dal sesi yükseldiğinde, dışarıdaki bahçeden gelen ayak seslerini duyduğunda en çok korktuğu neydi? Bir hayvan mı? Yaratıklar mı?</p>

  <p>Yoksa bir insan mı?</p>

  <p><i>Gary. Daima Gary.</i></p>

  <p>İstediği anda içeri girebilirdi. Pencerelerden birini kırabilirdi. Kuyudan su alırken Malorie’ye saldırabilirdi. Neden beklesindi ki? Daima takipteydi, pusu kuruyordu, saldırıya geçmeye hazır değildi.</p>

  <p>O adam deli. Bildiğimiz delilerden.</p>

  <div>
    <br />
  </div>

  <p class="p1" style="text-align: center;"><i>İNSANOĞLU ASLINDA KORKTUĞU YARATIĞIN</i></p>

  <p class="p1" style="text-align: center;"><i>TA KENDİSİDİR</i></p>

  <div>
    <br />
  </div>

  <p>“Oğlan, peşimizdeki bir erkek mi?”</p>

  <p>“Bilmiyorum Anneciğim.”</p>

  <p>“Biri kürek mi çekiyor?”</p>

  <p>“Evet. Ama kürek yerine ellerini kullanıyor.”</p>

  <p>“Acele ediyorlar mı? Bekliyorlar mı? Daha fazla ayrıntı ver. Duyduğun her şeyi söyle.”</p>

  <p><i>Seni kim takip ediyor?</i></p>

  <p><i>Gary.</i></p>

  <p><i>Seni kim takip ediyor?</i></p>

  <p><i>Gary.</i></p>

  <p><i>Seni kim takip ediyor?</i></p>

  <p><i>Gary. Gary. Gary. Gary.</i></p>

  <p>“Bir kayıkta olduklarını sanmıyorum,” dedi Oğlan ansızın. Sonunda bir ayrım yapabildiği için sesi kulağa gurur dolu geliyordu.</p>

  <p>“Ne demek istiyorsun? <i>Yüzüyorlar</i> <i>mı?</i>”</p>

  <p>“Hayır, Anneciğim. Yüzmüyorlar. Yürüyorlar.”</p>

  <p>Epeyce arkalarında, daha önce hiç duymadığı bir şey duydu. Gök gürültüsüne benziyordu. Değişik bir tür gök gürültüsüne. Ya da ağaçlardaki kuşların tümü ötmeyi kesmiş ve aynı anda çığlık atmaya başlamıştı.</p>

  <p>Ses nehir boyunca yankılandı ve Malorie. Ekim ayına özgü serin havanın neden olamayacağı kadar ürperdi.</p>

  <p>Tek yapabileceği, küreklere asılmaktı.</p>
</body>
</html>
