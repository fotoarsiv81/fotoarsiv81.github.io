<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p><br /></p>

  <h2 style="text-align: center;">92</h2>

  <p>Akşam sekizde Dennis tarlalardan ayrılıp Kralın Av Alanına girdi. Oraları iyi tanırdı. Kendisi babasının yamağı olarak çalışırken Roland buralara pek sık gelir, avlanırdı. Thomas daha seyrek geliyordu. Ama her gelişinde Dennis de onunla gelmek zorundaydı tabii. Yolu kolaylıkla buldu, geceyarısı olmadan küçük ormanın kıyısına vardı.</p>

  <p>Bir ağacın ardına gizlenip şatonun duvarlarına doğru baktı. Duvar yarım mil ötedeydi. Arada karla kaplı, boş bir alan uzanıyordu. Şatonun çevresinde devriye gezen askerlere rastlama tehlikesi vardı. O açık alana adımını atmadan, Prens Ailon'un yani aydedenin gümüş arabasıyla oradan geçip gitmesini bile beklemeye razıydı. Öyle bile olsa, kabak gibi ortada hissedecekti kendini. Bu alanın, görevin en zor yanını oluşturduğunu tâ başından biliyordu zaten. Güneşin altında Peyna ve Arlen'le vedalaşırken, riziko gözüne daha az gibi görünmüştü. Şimdi ise, büyük çılgınlık olduğu ortadaydı.</p>

  <p>İçinden korkak bir ses, geri dön, diye yalvardı. Ama Dennis bunu yapamazdı. Babası ona bir görev yüklemişti. Eğer tanrılar onun bu görevi yaparken ölmesini istiyorlarsa... ölürdü o da.</p>

  <p>Tâ uzaklardan, şatonun orta kulesinden haykıran adamın sesi duyuldu: "Saat on iki ve her şey yolunda!"</p>

  <p>Hiçbir şey yolunda değil, diye düşündü Dennis sefil sefil. Tek bir şey bile yolunda değil. Paltosuna sarındı, ayın batmasını beklemeye başladı.</p>

  <p>Sonunda o da oldu. Dennis harekete geçmesi gerektiğini anlıyordu. Zaman kısalmıştı. Kalktı, tanrılara kısa bir dua etti, elinden geldiği kadar hızlı adımlarla acık alanda yürümeye başladı. Her an birisinin, 'Kim var orada!' diye seslenmesini bekliyordu. Kimse seslenmedi. Gökte bulutlar pek yoğunlaşmıştı. Şatonun dibi kapkaranlıktı. On dakika dolmadan Dennis hendeğin kenarına vardı, ayaklarım suya doğru sarkıtıp karların üzerine oturdu, kar pabuçlarını ayağından çıkardı. Sonra yavaşça, buz tutmuş, üzerine yeniden kar yağmış sulara bastı.</p>

  <p>Gümbürdeyen yüreği biraz yavaşladı. Artık şatonun gölgesine girmişti. Nöbetçilerden biri eğilip dosdoğru ona bakmadıkça, göze çarpmayacak durumdaydı. Baksa bile... göremezdi belki nöbetçi onu.</p>

  <p>Hendeğin buzunu yüzerek aşmaya kalkışmadı. Henüz olmazdı. Duvara yakın kısımdaki buzlar ince olabilirdi. Nedenini de biliyordu Dennis. Burada buzun ince olmasının, tatsız kokular dolaşmasının, duvar taşlarının hep ıslak olmasının nedeni, aslında kendisini kimse görmeden içeriye girme umudunu sağlayan şeydi. Dikkatle sola ilerledi, kulak kabartıp :akan su sesi duymaya çalıştı.</p>

  <p>Duyunca başını kaldırdı, biraz yukarda, göz hizasında, duvardaki yuvarlak kara deliği gördü. Oradan sular akıyordu. Kanalizasyon deliğiydi burası.</p>

  <p>"Haydi gayret," diye mırıldandı .Dennis. Beş adım geri gitti, koştu ve sıçradı. Tam sıçradığı anda, sürekli akan sıcak lağım suyunun etkisiyle zayıflamış olan buzun ayaklan altında çatladığını da hissetti... ama kendini borunun yosunlu kenarına asılmış buldu. Kaygandı tutunduğu yer. Düşmemek için olanca gücüyle sarıldı, kendini yukarı çekti, ayaklarına yer aradı, sonunda içeri emeklemeyi başardı. Bir an durup soluklandı, sonra yokuş gibi yükselen borudan yukarıya doğru tırmandı. Çocukluğunda arkadaşlarıyla oynarken keşfetmişti bu boruları. Tabii anneleriyle babaları hemen onları orada oynamamaları için uyarmışlardı. Kaybolurlar diye... biraz da lağım fareleri yüzünden. Ama Dennis yine de bu yolun nereye çıkacağını biliyordu.</p>

  <p>Bir saat kadar sonra, şatonun doğu kanadındaki boş koridorlardan birinde, lağımın ızgaralı kapağı kıpırdadı, durdu, tekrar kıpırdadı, yana itildi, az sonra da Dennis adında, leş gibi, pis kokulu bir uşak kendini yukarı çekip koridorun taşlarına bastı. Biraz dinlenmeyi çok canı istiyorsa da, belki bîr gelen olurdu. Bu saatte bile. Izgarayı kapadı, çevresine bakındı.</p>

  <p>Bu koridoru hemen tanıyamadı. Ama bu pek canını sıkmıyordu. Dipteki T biçimli kavşağa doğruldu. Neyse, fare yoktu bari borularda, diye düşünüyordu. O iyi olmuştu. Aslında kendini farelere de hazırlamıştı delikanlı. Babası ona birkaç kere iri fareler gördüklerini anlatmıştı çünkü.</p>

  <p>Dennis kendi kendine, herhalde küçük fareydi onlar... babama öyle gelmiş, diye düşündü. Oysa öyle değildi. Ama Dennis nereden bilecekti? Lağımda eskiden iri fareler olduğu doğruydu. Hastalık taşıyan, koca koca fareler. Tâ eskiden beri vardı bu sorun. Ama son beş yıldan beri artık fare gören yoktu. Flagg yok etmişti onları. Günlerden bir gün, elindeki hançerle obsidyen taşını, demin Dennis'in açtığı kapağa benzer bir kapaktan aşağıya atmış, ama o birkaç zerre ejderha tozu farelerin hepsini öldürmeye yetmişti. Bir kısmı diri diri yanmış, diğerleri kaçamadan soluksuz kalıp boğulmuşlardı. Be§ yıl geçtiğinde, fareler henüz geri dönmemişti ama, zehirli dumanların çoğu dağılmıştı artık. Çoğu... ama hepsi değil. Eğer Dennis içeriye, Flagg'in odasına yakın bir borudan girmiş olsa, o da ölebilirdi. Onu kurtaran belki şans, belki kaderdi... belki de az önce dua ettiği tanrılardı. Ben bu konuda bir tahminde bulunmak istemiyorum. Benim işim hikâye anlatmak. Falcı değilim ya! Dennis'in sağ kalması konusunda kararı sizin kendinize bırakıyorum.</p>

  <p><br /></p>

  <h2 id="uaf0d05d2-4609-486a-983f-0da5abbfb851" style="text-align: center;">93</h2>

  <p>Kavşağa vardı, köşeden eğilip baktı, ilerde uykulu bir nöbetçinin dolaştığını görünce geri çekildi. Yüreği yine çarpmaya başlamıştı... ama memnundu da... artık nerede olduğunu biliyordu. Bir daha baktığında nöbetçi gitmişti.</p>

  <p>Dennis koridorda hızla ilerledi, merdivenlerden bir kat aşağıya indi, kararsızlık göstermeden, sessizce koştu. Ömrü bu şatoda geçmişti. Yolunu iyi biliyordu. Doğu kanadından batı kanadına, peçetelerin depolandığı yere kolayca gidebilecekti.</p>

  <p>Ama kimseye görünmemek için hep en kuytu koridorlara sapıyordu. Gerçek veya hayali bir ayak sesi duyar gibi olursa (birazı herhalde hayaliydi) en yakın girintiye saklanıyordu. Gideceği yere varması bu yüzden bir saat sürdü.</p>

  <p>Ömründe karnının bu kadar acıktığını hatırlamıyordu.</p>

  <p>Boşver lanet olası mideni, Dennis... önce efendini kolla, sonra mideni.</p>

  <p>Loş bir koridorun dibinde beklerken saat dört çağrısını belli belirsiz duydu. Tam adımını atacağı sırada, koridorda yankılanan ağır ayak seslerini de duydu.</p>

  <p>Gölgelere sindi, ter içinde bekledi.</p>

  <p>Bir nöbetçi koridordan geçiyordu. Durdu, iki parmağını burnuna dayayıp arasından sümkürdü. Dennis elini uzatsa ona dokunabilirdi. Her an askerin dönüp ona bakacağından, şaşacağından, kılıcını çekeceğinden... ve sonunu getireceğinden korkuyordu.</p>

  <p>Lütfen, diye yalvardı Dennis'in donmuş zihni. Lütfen, ah, lütfen...</p>

  <p>Askerin kokusunu alıyordu. Şarap ve yanık et kokusu vardı adamın soluğunda. Ter kokusu da bunlara karışıyordu.</p>

  <p>Derken asker ilerlemeye başladı, Dennis rahatlar gibi oldu. Asker yine durdu, eli bir daha burnuna yükseldi... Dennis neredeyse çığlık atacaktı.</p>

  <p>Adam bir yandan burnunu karıştırırken, "Benim Melda diye bir sevgilim vaaar!" diye şarkı söylemeye başladı. "Esmeralda diye de bir kardeşi var... Yedi deniz aşıp gelmeye razıyım... onun o gamzeli dizlerini bir kere öpebilmek için! LalaIaay, lalalaay, uzat şu şarabı bana daaa!"</p>

  <p>Dennis'e korkunç bir şeyler olmaya başlamıştı. Burnu gıdıklanıyor, kaşınıyordu. Bunun neyin belirtisi olduğunu çok iyi bilirdi delikanlı. Az sonra hapşıracaktı.</p>

  <p>Git! diye haykırdı zihni. Uzaklaş buradan, koca budala!</p>

  <p>Askerin gitmeye niyeti yok gibiydi. "Bir kardeşi de Kızıl Saçlı Karla... Yüz yudum içmeye razıyım... onun güzel dudaklarından... lalalay, lalalaay, uzat şu şarabı bana daaa!"</p>

  <p>Şimdi o şarap fıçısını kafana geçireceğim, ahmak herif! diye düşündü Dennis. Git yoluna! Burnunun gıdıklanması artıyordu. Elini kıpırdatıp oraya dokunamazdı. Hareketi görebilirdi asker yan gözle.</p>

  <p>Derken nöbetçi eğildi, burnunu tekrar sümkürdü, şarkı söyleye söyleye yürümeye başladı. O gözden kaybolduğu anda Dennis kolunu yüzüne kapadı, dirsek boşluğuna doğru hapşırdı. Askerin kılıcını çekiş sesini duymak üzere kulak kabarttı ama adam zaten yan uykudaydı. Belli ki içip içip gelmiş, nöbeti öyle devralmıştı. Bir zamanlar böyleleri hemen farkedilir, krallığın en sapa yerlerine yollanırdı. Ama artık devir değişmişti. Bir kapının gıcırdayarak açıldığı duyuldu, kapının kapanmasıyla birlikte askerin şarkısı da duyulmaz oldu. Dennis girintinin içinde yere çöktü, gözlerini yumdu. Yanakları, alnı alev alev, ayakları da iki buz kalıbıydı.</p>

  <p>Bir an karnımın açlığını hiç düşünemez oldum, diye geçirdi içinden. Sonra iki elini ağzına kapayıp kıkırdadı.</p>

  <p>Eğildi, gözetledi. Kimseler yoktu. Yerinden çıkıp sağdaki koridora saptı, oradaki kapıyı buldu. Kapının dışındaki koltuk boştu ama Dennis o kapıyı iyi tanıyordu. Boş koltuğun yanında, dikiş çantası bırakılmıştı. Kapıdan peçetelerin depolandığı odaya giriliyordu. İyi Kyla'nın zamanından bu yana o odadaydı peçeteler. Kapı daha önce hiç kilitlenmemişti. Nitekim şimdi de kilitli değildi. Eski peçeteler kilitlenecek kadar önemli sayılmıyordu. Dennis kapıdan uzanıp depo odasına baktı, Peyna'ya verdiği cevabın hâlâ doğru olup olmadığını kontrol etti.</p>

  <p>Beş gün önce Peyna ona, "Peçeteleri nereden alıp yolluyorlar, biliyor musun, Dennis?" diye sormuştu.</p>

  <p>Bu soru Dennis'e pek basit görünmüştü. İnsan cevabı biliyorsa, sorular hep basit gözükür zaten. Bilmiyorsa, o zamanda zor gözükür. Dennis biliyordu. Anders Peyna'dan Ben Staad kanalıyla para almıştı o peçeteleri teslim etmek için. Bir tek güderdi aldığı para gerçi. Ama para paraydı: Hizmetin devam ettiğini kontrol etmeyi kendine görev saymıştı.</p>

  <p>Peyna'ya büyük depoyu anlatmıştı hemen. Peyna bunu duyunca çok şaşmıştı. Dennis her Cumartesi günü bir hizmetkârın yirmi bir peçete alıp silkelediğini, ütülediğini, katlayıp bir tekerlekli el arabasına yüklediğini, Pazar sabahı altıda da kuleye teslim ettiğini anlatmıştı Peyna'ya Şu anda teslim saatine iki saat vardı.</p>

  <p>Dennis ilerlerken elini koynuna daldırmış, yazıp hazırladığı mektubu arıyordu. Bulamayınca telâşa kapıldı, sonra buldu, soluk aldı. Biraz yana kaymıştı kâğıt, o kadar. El arabasının yanına varınca, Pazar kahvaltı peçetesini hafifçe kaldırdı. Sonra Pazar öğle yemeği peçetesini de kaldırdı. Pazar akşam yemeği peçetesini de neredeyse atlıyordu. Atlasa, hikayenin sonu çok farklı olurdu. Daha iyi mi olurdu, kötü mü, orasını bilemem... ama farklı olacağı kesindi. Sonunda Dennis üçüncü peçetenin yeterli derinlikte olduğuna karar verdi, yakasında taşıdığı toplu iğneyi çıkarıp mektubu peçetenin iç tarafına iğneledi. (Aklı iyi çalışsa, notu baştan topluiğneyle kendi iç gömleğine tutturur, kaymasını da önlerdi ama, olmuştu bir kere. Dennis'in zekası pek de hızlı sayılmazdı.)</p>

  <p>Deponun sessizliği içinde, "inşallah Peter'i bulursun, küçük mektup," dedi kendi kendine. "İnşallah Kralımızı bulursun."</p>

  <p>Artık yatıp uyuması gerektiğinin farkındaydı. Yakında şato uyanacaktı. Seyislerden hizmetçilere kadar herkes, kalkacak, mahmur gözlerle koridorları dolduracak, mutfaklardan yükselen kokular Dennis'i daha da çok acıktıracaktı. Şu anda o iğrenç turplar bile hoş gelirdi ona. Ama yemeği düşünmenin hiç sırası değildi.</p>

  <p>Koca odanın gerilerine süzüldü. Peçete yığınları çok yüksek, düzensiz dizilmişti. Tatlı, kuru, pamuksu bir kokuları vardı. Dennis uzak köşelerden birine vardı, orada güvende olacağına karar verdi. Peçete yığınlarından birini devirdi, yere yaydı, birkaçını yastık diye başının altına kıvırdı.</p>

  <p>Bu kadar rahat ve lüks bir yatakta yattığını hatırlamıyordu. Karnının açlığına rağmen, yorgunluk kolayca uyumasını sağladı, rüya da görmedi. Şimdi biz onu bırakalım artık. Görevinin ikinci bölümünü başarıyla tamamladı ne de olsa. O saray peçetelerinin üzerinde mışıl mışıl uyuyadursun, biz biraz başkalarının yaptığına bakalım. Bu arada, sevgili okurum, bu gece sana da Dennis'inki kadar güzel bir uyku dilerim.</p>

  <p><br /></p>

  <h2 id="u3606ad82-01d6-4797-b8ef-58eabf5c38fa" style="text-align: center;">94</h2>

  <p>Cumartesi günü Dennis karlı tarlanın ortasında durmuş, Flagg'ın düşüncesinin kendi üzerinden geçişini hissederken, Ben Staad'la Naomi Reechul da Peyna'nın evinin otuz mil kadar kuzeyinde, karlı bir çukurda kamp kurmuşlardı. Daha doğrusu, Peyna'nın eski evinden otuz mil kuzeyde demek yerinde olur. Yani... Dennis gelip de uyurgezer Kralın hikâyesini anlatmadan önceki evi.</p>

  <p>Kampları pek basitti gençlerin. Orada birkaç saat dinlenip tekrar yola koyulmak isteyenlerin kurduğu türden bir kamptı. Naomi sevgili hayvanlarını beslerken Ben de küçük bir çadır kurmuş, güzel bir ateş yakmıştı.</p>

  <p>Az sonra Naomi de ateşin başına geldi, geyik etini pişirdi. Sessizce yediler. Sonra Naomi tekrar köpeklerinin başına döndü. Frisky dışında hepsi uyuyordu hayvanların. Frisky kızın en sevdiğiydi. Sahibine hemen hemen insanca bakışlarla baktı, onun elini yaladı.</p>

  <p>"Bugün iyi yol aldık, tatlım," dedi Naomi. "Artık uyu. Rüyanda tavşanlar gör."</p>

  <p>Frisky söz dinleyip başını elleri üzerine dayadı. Naomi gülümsedi, yine ateşin yanına döndü. Ben orada, dizlerini karnına çekmiş, kollarım dizlerinin çevresine sarmış, oturuyordu. Yüzü ciddi ve düşünceliydi.</p>

  <p>"Kar geliyor."</p>

  <p>"Havayı ben de senin kadar anlarım, Ben Staad. Üstelik bulutlar Prens Ailon'un çevresine hale yapmış."</p>

  <p>Ben aya bakıp başını salladı, sonra tekrar ateşe döndü. "Kaygılıyım. Rüyamda... adı anılmaması gerekeni gördüm.*'</p>

  <p>Kız bir puro yaktı. Muslin kumaşa sarılı paketi Ben'e de tuttu ama Ben almadı.</p>

  <p>"Ben de aynı rüyayı gördüm galiba," dedi Naomi. Sesini sakin çıkarmaya çalışıyor, hafifçe titremesini yine de önleyemiyordu.</p>

  <p>Ben gözlerini iri iri açıp ona baktı.</p>

  <p>"Doğru söylüyorum," dedi kız. "Rüyamda parlak, ışıklı bir şeye bakıyor, Peter'in adını söylüyordu. Ben öyle örümcekten, fareden korkan kızlardan değilimdir ama, o rüyadan uyandığımda içimden çığlık atmak geldi."</p>

  <p>Utanmış gibiydi, beri yandan meydan okuyan bir hali de vardı.</p>

  <p>"Kaç kere gördün bu rüyayı sen?"</p>

  <p>"İki."</p>

  <p>"Ben dört gecedir görüyorum. Tıpkı seninki gibi. Seninle alay edeceğimden korkma boşuna. Ben de uyandığımda çığlık atmak istiyorum."</p>

  <p>"O parlak şeyi, rüyamın sonunda üfleyip söndürüyordu. Mum muydu dersin?"</p>

  <p>"Yo. Olmadığım sen de biliyorsun."</p>

  <p>Kız başını salladı.</p>

  <p>Ben düşünüyordu. "Sanırım mumdan çok daha tehlikeli bir şeydi... o puroyu şimdi alabilirim verirsen."</p>

  <p>Naomi uzattı, Ben ateşe eğilip yaktı. Bir süre sessiz oturdular, kıvılcımların sıçrayışını seyrettiler. Ortak rüyalarında olduğu gibi, bir süre sonra sönüyordu kıvılcımlar. Ben rüzgarda yine kar kokusu alıyordu. Hem de bol kar yağacaktı galiba.</p>

  <p>Naomi onun düşüncelerini okur gibiydi. "Dedelerimizin anlattığı türden bir fırtına geliyor galiba. Ne dersin?"</p>

  <p>"Bence de"</p>

  <p>Naomi bu sefer her zamanki açıksözlü tavrına hiç uymayan bir sesle, "O rüya ne demek sence, Ben?" diye sordu.</p>

  <p>"Bilemiyorum. Peter'e yönelik bir tehlike, orası kesin. Başka bir anlamı varsa, o da acele etmemiz gerektiği." Gözlerini kıza diktiğinde onun da yüreği çarpmaya başladı. "Naomi, yarın Peyna'nın evine varır mıyız acaba?"</p>

  <p>"Varmamız gerekir. Tabii köpeklerden biri bacağını kırmazsa, ayının biri kış uykusundan uyanıp hepimizi yemezse, varmamız gerekir. Köpeklerin hepsini değiştirdim. Bir tek Frisky dışında. Frisky hemen hiç yorulmaz. Kar erken başlarsa bizi yavaşlatacaktır. Ama bence geç başlayacak. Çok geç. Geciktiği her saati, sonra zorluğuyla ödetecek. Bence tabii. Ama gerçekten geç başlarsa, biz de kızağa sırayla biner, çoğu zaman yanında koşar, köpekleri yormazsak, sanırım varırız. Hoş, orada da beklemekten başka ne yapabiliriz ki? Meğer ki o uşak dostun dönsün!"</p>

  <p>"Bilmiyorum." Ben içini çekip suratını ovaladı. Neye yarayacaktı gerçekten? Rüyaların anlamı ne olursa olsun, olayların yeri şatoydu çiftlik evi değil. Peyna, Dennis'i şatoya yollamıştı... ama içeriye nasıl girecekti Dennis? Görülmeden girmeyi basarsa bile, nereye saklanacaktı? Bin türlü saklanma yeri bulunurdu ama...</p>

  <p>"Ben!"</p>

  <p>"Ne var?" Delikanlı irkilerek ona döndü.</p>

  <p>"Şu anda ne düşündün?'1</p>

  <p>"Hiç"</p>

  <p>"Yo, bir şey düşündün. Gözün parladı."</p>

  <p>"Öyle mi? Belki yediğimiz pastaları düşünmüşümdür. Bence artık yatalım. Şafakta yola çıkmamız gerek."</p>

  <p>Ama Ben Staad çadırda u/un süre uyanık yattı, Naomi'nin düzenli soluklarını dinledi. O şatoda saklanabilecek bin yer vardı, o doğru. Ama kendisi içlerinden iki tanesini, pek uygun bulmaktaydı. Belki de Dennis'i o yerlerden birinde bulurdu.</p>

  <p>Sonunda uykuya daldı...</p>

  <p>.... ve rüyasında Flagg'ı gördü.</p>

  <p><br /></p>

  <h2 id="uad9922d3-11dd-4a1b-97dd-754a6344a1ac" style="text-align: center;">95</h2>

  <p>Peter Pazar gününe de her güne başladığı gibi başladı, jimnastiğini yaptı, dualarını etti.</p>

  <p>Kendini pek dinç ve hazır hissediyordu. Gökyüzüne baktı, yaklaşan fırtınayı gördü, sonra kahvaltıya oturdu.</p>

  <p>Ve tabii peçetesini kullandı.</p>

  <p><br /></p>

  <h2 id="ubb91af76-229b-4c31-af13-1411414947ad" style="text-align: center;">96</h2>

  <p>Pazar günü öğleyin, Delain'deki herkes en az bir kere evinden çıkıp gökyüzüne kaygıyla bakmış bulunuyordu. Bunun yıllarca anlatılacak bir fırtına olacağından hepsi emindiler. Bulutlar kurşuni, kurt postu rengindeydi. Isı yükseldi, saçaklardan sarkan buzlar haftalardır ilk defa damlamaya başladı. Ama eskiler bunun kendilerini kandıramayacağını fısıldıyorlar, herkesi de inandırıyorlardı. Isı hızla düşecek, birkaç saat sonra da kar başlayacaktı. Belki günlerce durmayan bir kar.</p>

  <p>Öğleden sonra saat üçte, İç Baronluk çiftçilerinden hâlâ hayvanı kalmış şanslılar, tüm hayvanlarını ahırlara aldılar. İnekler tatsız tatsız böğürüyordu. Karlar eriyince, aylardır ilk defa yiyebilecekleri otları görmüşlerdi. Epey yaşlanmış olan Yosef de Kralın atlarını ahıra alıp bağladı. Yaşı yetmiş ikiydi ama hâlâ dinçti başseyis. İçinden, atları ben güvene aldım, Kralın adamlarını da başkası güvene alır herhalde, diye düşünüyordu. Ev kadınları sıcağı görünce çarşaflarım kurutmaya kalktılar. Yoksa aylarca iplerde donar kalırdı çarşaflar. Akşama doğru onları toplayıp içeri aldılar. Pek de kurumamıştı çarşaflar. Hava nemliydi ne de olsa.</p>

  <p>Hayvanların hepsi huzursuzdu. İnsanlar da sinirliydi. Birahanelerin kurnaz sahipleri dükkanı hiç açmadılar. Barometrelerde civanın düştüğünü görüyorlardı. Alçak basıncın insanları kavgacı yaptığını tecrübeleriyle bilmekteydiler.</p>

  <p>Delain yaklaşan fırtınaya hazırlanıyor, herkes bekliyordu.</p>

  <p><br /></p>

  <h2 id="u34698281-82bc-4982-9d0f-921228d1ea44" style="text-align: center;">97</h2>

  <p>Ben'le Naomi sırayla inip kızağın yanında koşmaktaydılar. Peyna'nın eski evine, Pazar öğleden sonra, dört sularında vardılar. O anda Dennis de peçetelerin üzerinde yeni uyanmaktaydı. Peter ise aynı anda öğle yemeğine başlıyordu.</p>

  <p>Naomi'nin güzelliği üstündeydi o gün. Koşmaktan yanakları sonbahar güllerinin rengini almıştı. Kızak Peyna'nın bahçesine girerken köpekler vahşi vahşi havladılar, kız gülerek Ben'e baktı.</p>

  <p>"Rekor kırdık!" diye bağırdı. "Sandığımdan üç... yo, dön saat erken geldik, köpeklerden biri bile çatlamadı! Aferin Frisky! Aferin! Harika köpek!"</p>

  <p>Kocaman, siyahlı beyazlı Andua cinsi bir köpek olan Frisky, kızağa koşulan köpeklerin lideriydi. Habire zıplamış, koşmuş, zorlamıştı kendini. Naomi onun koşumunu çözdü, karlarda onunla dansetti. Garip bir valstı yaptıkları. Hem zarif, hem barbarca. Köpekle sahibi güçlü bir ortak sevgi içinde birbirlerine gülüyor gibiydiler. Öteki köpeklerden kimi yan yatmış, solumaya başlamıştı ama Frisky'de de, Naomi'de de öyle bir belirti yoktu. Soluk tempoları bile değişmemişti.</p>

  <p>"Yasa, Frisky! Yaşa, canım kızım! Arslan köpeğim! Yaman bir koşu çıkardın!"</p>

  <p>"Ama yararı ne?" diye sordu Ben üzgün üzgün.</p>

  <p>Naomi köpeğin pençelerini bırakıp öfkeyle ona döndü, delikanlının yüzünü görünce de öfkesi geçiverdi. Onun baktığı yere baktığı anda anlamıştı durumu. Gelmişlerdi, evet... ama neresiydi bu geldikleri yer? Boş bir çiftlik evi, o kadar. Ne diye bu kadar acele etmişlerdi ki? Bu ev bir saat sonra da, iki saat sonra da, dört saat sonra da böyle boş olacak değil miydi? Peyna'yla Arlen kuzeye gitmişlerdi. Dennis, şatonun derinlerinde bir yerdeydi. Ya da bir zindanda... hatta belki bir tabutun içinde gömülmeyi bekliyor olabilirdi. Yakalandıysa.</p>

  <p>Ben'e yaklaştı, elini kararsızlıkla onun omzuna dayadı. "O kadar üzülme," dedi. "Biz elimizden geleni yaptık."</p>

  <p>"Yaptık mı?" diye sordu Ben. "Acaba yaptık mı?" Susup .içini çekti. Yün örgü külahını çıkarmış, sarı saçları donuk güneş ışığında parlıyordu. "Özür dilerim, Naomi. Amacım seni üzmek değil. Sen de, köpeklerin de, harikalar yarattınız. Ben yalnızca... bir yardımımızın dokunabileceği yerden çok uzakta olduğumuzu hissediyorum. Kendimi çaresiz durumda görüyorum."</p>

  <p>Kız ona baktı, iç çekti, başını salladı.</p>

  <p>"Eh, içeri girelim," dedi. "Belki ne yapacağımıza dair bir işaret buluruz evde. En azından, hava patlayınca korunmuş oluruz."</p>

  <p>İçerde de ipucu bulamadılar. Kocaman, bomboş, içinde rüzgarların dönüp durduğu bir evdi. Burada yaşayanların çabucak çıkıp gittiği pek belli olan bir ev. Bir saat sonra, Ben oturma odasında, Peyna'nın vaktiyle Dennis'i dinlediği koltuğa oturmuş, Naomi'yle konuşuyordu.</p>

  <p>"Keşke onu izlemenin bir yolu olsaydı," diye mırıldandı.</p>

  <p>Başını kaldırdığında kızın pırıl pırıl gözlerini heyecanla kendisine dikmiş olduğunu gördü.</p>

  <p>"Olabilir." dedi Naomi. "Kar biraz daha gecikirse..."</p>

  <p>"Neden söz ediyorsun sen?"</p>

  <p>Naomi bu sefer, "Frisky'den," diye bağırdı. "Anlamıyor musun? Frisky izleyebilir onu! Gördüğüm en keskin burunlu köpek odur!"</p>

  <p>"Koku günler Öncesinden kalma," diye başını iki yana salladı Ben. "Gelmiş geçmiş en usta av köpeği bile..."</p>

  <p>Naomi, "Frisky belki sözünü ettiğin en usta köpeğin ta kendisi," diye güldü. "Hem kışın iz sürmek, yazın sürmeye benzemez, Ben Staad. Yazın izler çabuk yok olur. Babam buna, 'izler çürür,' der hep. Çünkü köpeğin koklamaya çalıştığı izin üzerine bir yığın koku daha gelip birikir. Yalnızca başka insanlarla hayvanlar değil, otlar, sıcak rüzgarlar, hatta akan suyla gelen kokular bile. Ama kış geldi mi, izler de kalıcı olur. Elimizde Dennis'e ait bir şey olsa... kokusunu taşıyan bir şey..."</p>

  <p>"Ya öteki köpekler?" diye sordu Ben.</p>

  <p>Kız parmağıyla ilerdeki kulübeyi gösterdi. "Kapıyı açarım, kendi kamp yatağımı oraya sererim. Onu onlara gösterir, sonra hepsini serbest bırakırım. Çıkıp kendilerine yiyecek arayabilirler. Tavşan falan avlarlar. Sonunda nereye sığınacaklarım da bilirler."</p>

  <p>"Peşimizden gelmezler mi?"</p>

  <p>"Gelme denilirse gelmezler."</p>

  <p>"Bunu yapabilir misin?" Kıza gözlerinde dehşet ifadesiyle bakıyordu.</p>

  <p>Naomi gerçekçi davrandı. "Ben yapamam. Köpek dili bilmiyorum. Frisky de insan dili bilmiyor... ama anlıyor. Ben Frisky'ye söylersem, o da ötekilere söyler. Karınlarını doyurmak için ava çıkarlar, ama benim yatağımın kokusundan fazla uzaklaşmazlar. Hele de fırtına yaklaşırken. Kar başlayınca da, oraya girer, sığınırlar. Aç ya da tok olmaları etkilemez o zaman onları."</p>

  <p>"Elimizde Dennis'e ait bir şey olsa, bu Frisky'nin gerçekten onu izleyebileceğine inanıyor musun?"</p>

  <p>"Elbette"</p>

  <p>Ben ona düşünceli gözlerle baktı. Dennis bu evden Salı günü ayrılmıştı. Bugün günlerden Pazardı. Hiçbir kokunun bu kadar dayanabileceğine inanmıyordu Ben. Ama... belki de bu evde Dennis'in kokusunu taşıyan, hâlâ koruyan bir şey kalmıştı. Frisky'nin burnu, kartal gözlü bir insanın görüşüne denkti. Önlerinde önemli olaylarla dolu saatler vardı. O olaylar yer alırken, parmaklarını birbirinin etrafında çevirip oturacaklar mıydı burada onlar? Başka bir zamanda olsa, Naomi kadar güzel bir kızla kar yüzünden bir yerde kapalı kalmak onu çok sevindirirdi. Ama yirmi mil kadar doğularında krallığın kaderini değiştirecek şeyler olurken değil... en iyi arkadaşı ölüm kalım savaşı verirken, ona yardım edecek saf bir uşaktan başka kimse yokken değil.</p>

  <p>"Evet?" diye sordu kız hevesle. "Ne diyorsun?" "Çılgınlık bence... ama bir denemeye değer." Naomi sırıttı. "Dennis'in kokusu neye sinmiştir dersin?" "Öyle bir şey var galiba," diyerek ayağa kalktı Ben. "Getir köpeğini, Naomi. Eve sok, tavanarasına çıkar onu."</p>

  <p><br /></p>

  <h2 id="ubc44e899-5526-456e-ab6e-c1358031031e" style="text-align: center;">98</h2>

  <p>İnsanların çoğu bilmez ama, köpekler kokuları tıpkı renkler gibi algılarlar. Zayıf kokuların renkleri pasteldir. Sanki zamanla solmuş gibi. Belirgin kokuların ise belirgin renkleri olur. Bazı köpeklerin burunları güçsüzdür. Onların koku alışı, gözü zayıf insanların renkleri görüşü gibi olur. Açık maviyi gri sanabilirler, koyu kahverengiyi siyah sanabilirler. Ama Frisky'nin burnu, kartal gözlü bir insanın görüşüne denkti. Dennis'in tavanarasında yatıp uyuduğu samanlardaki koku da çok güçlü ve keskindi. Belki Dennis'in birkaç gün hiç banyo yapamamış olması da buna katkıda bulunuyordu. Frisky samanları kokladı, sonra kızın kendisine gösterdiği battaniyeyi kokladı. O battaniyeden Arlen'in kokusunu da alıyordu ama o kokuyu belleğinden çıkardı. Daha zayıftı o koku. Samanda bulduğuna hiç benzemiyordu. Arlen'in kokusu limon gibi ve yorgun bir kokuydu. Frisky bunun yaşlı bir insanın kokusu olduğunu hemen anlamıştı. Dennis'in kokusu ise heyecan verici, capcanlıydı. Frisky'nin burnuna yazın çakan mavi şimşekler gibi etki yapıyordu.</p>

  <p>Havladı, kokuyu ezberlediğini belli etmeye çalıştı. Artık beynindeki kokular kütüphanesinde bir yere yerleştirmişti o kokuyu da.</p>

  <p>"Aferin, cici kız," dedi uzun boylu delikanlı ona. "İzleyebilecek misin?"</p>

  <p>Kız güvenle, "İzler," diye görüşünü belirtti. "Haydi, gidelim."</p>

  <p>"Bir saate kadar ortalık kararacak."</p>

  <p>"İyi." Kız sırıttı. Böyle sırıttığını görünce Frisky'nin yüreği ona duyduğu sevgiyle dolup taşıyordu. "Frisky uşağı gözleriyle izleyecek değil nasılsa."</p>

  <p>Uzun boylu delikanlı gülümsedi. Herhalde haklısın. Biliyor musun, belki ben çılgının biriyim ama, bu kumarı oynayacağız gibime geliyor."</p>

  <p>"Elbette oynayacağız. Haydi, yürü, Ben. Günün son ışıklarından yararlanalım. Yakında kapkaranlık olacak her taraf."</p>

  <p>Frisky, burnunda o parlak mavi kokuyla, hevesli hevesli havladı.</p>

  <p><br /></p>

  <h2 id="ucad4658e-962f-4315-a901-86653845a8ee" style="text-align: center;">99</h2>

  <p>Peter'in akşam yemeği saat altıda geldi. Fırtına bulutları hâlâ Delain'in üzerine doğru geliyor, ısı azalmaya başlıyordu. Ama rüzgar henüz kudurmamış, kar da yağmaya başlamamıştı. Meydanın karşı tarafında Dennis, aşırıp giydiği beyaz aşçı çırağı giysileri içinde, bulabildiği en kuytu gölgeye sinmiş, tir tir titremekteydi. Gözlerini Needle kulesinin tepesindeki dört köşe pencere ışığına dikmişti. Peter'in mumunun ışığıydı o ışık.</p>

  <p>Peter elbette ki Dennis'in orada beklediğinden habersizdi. Bu hücrede yiyeceği son akşam yemeğine başlamakta olduğuna inanıyor, bunun için heyecanlanıyordu. Yine sert, tuzlu et, yan çürük patatesler, sulu şıra gelmişti yemek olarak. Ama bu sefer her lokmasını yiyecekti. Son üç hafta boyunca az yemiş, zamanının çoğunu minik tezgâhın başında çalışarak geçirmişti. Sık sık da jimnastik yapmış, vücudunu hazırlamaya uğraşmıştı. Ama bu gün gelen yemeği son lokmasına kadar yedi. Güçlü olmaya ihtiyacı vardı.</p>

  <p>Neler gelecek başıma? diye düşündü masanın başına otururken. Elini peçeteye doğru uzattı. Nereye gideceğim?Beni kim yanına alır? Kimse alır mı? Tanrıya güvenmek gerek, derler, orası doğru... ama Peter, sen öyle çok güveniyorsun ki, gülünç oluyorsun!</p>

  <p>Kes artık. Ne olacaksa olacak. Yemeğini ye, fazla düşünme, çünkü...</p>

  <p>Birden düşünceleri yarıda kesildi. Peçeteyi kavradığı anda parmağına bir şey batmıştı.</p>

  <p>Kaşlarını çatarak baktı, işaret parmağının ucunda bir damla kanın belirdiğini gördü. Aklına ilk önce Flagg geldi. Peri masallarında zehirler hep iğneyle verilirdi insana. Belki şimdi kendisini zehirlemiştî Flagg. tik düşündüğü bu oldu. Pek de saçma sayılmazdı böyle düşünmesi. Flagg’in daha önce de zehir kullanmış olduğunu kesinlikle biliyordu artık.</p>

  <p>Peçeteyi eline aldı, çevirdi, üzerinde siyah yazılar bulunan katlanmış kâğıdı gördü... hemen peçeteyi tekrar kapatıp yerine bıraktı. Yüzünde hiçbir ifade yoktu. Duyduğu heyecanı belli etmemeye çalışıyordu.</p>

  <p>Rahat bakışlarla kapıya doğru baktı. Gözetleme deliğinden gardiyanların ya da Beson'un bakıyor olmasından korkuyordu. Ama kimse yoktu orada. Prens bu hücreye ilk kapatıldığında herkesin pek merakını çekmiş, herkes sıra sıra gelip akvaryumda balık seyreder gibi onu seyretmişti. Hatta gardiyanlardan bazıları sevgililerini bile getirip prensi göstermişti onlara. Yakalansalar, onlar da hapse girerlerdi. Ama Peter örnek bir mahkûm olduğundan, bu merak çabucak tavsadı. Artık onu pek kimse seyretmiyordu</p>

  <p>Peter kendini zorlayıp yemeğini sonuna kadar yedi, bitirdi. Oysa artık hiç canı istemiyordu yemeyi. Ama kuşku uyandırmak doğru olmazdı... hele de şu sıra. Bu mektubun kimden gelmiş olabileceği konusunda zerrece fikri yoktu. İçinde neler yazılı olduğunu, neden kendisini böyle heyecanlandırdığını da bilmiyordu. Ama tam kaçmayı planladığı zamandan bir kaç saat önce böyle bir notun gelmesi.. bir tür işaretti besbelli. Neyin işaretiydi acaba?</p>

  <p>Yemeğini bitirince tekrar kapıya doğru baktı, gözetleme deliğinin kapalı olduğuna emin olunca, elinde peçetesiyle kalkıp yatak odasına doğru yürüdü. Sanki onu elinde taşımakta olduğunu unutmuş gibi davranıyordu. Yatak odasında iğneyi çıkardı, kâğıdı eline aldı. Elleri öylesine titriyordu ki, iğne parmağına bir kere daha battı. Kâğıdı açtı. Her iki yüzünde de sık satır yazılar vardı. Biraz acemi bir elle yazılmıştı yazılar. Ama okunabiliyordu. Prensin gözleri önce imzaya döndü, şaşkınlıkla iri iri açıldı. İmza yerinde, "Ebedi dostunuz ve uşağınız Dennis" diye yazılıydı.</p>

  <p>"Dennis mi?" diye mırıldandı Peter. Öyle afallamıştı ki, bu adı yüksek sesle söylediğinin farkında değildi. "Dennis mi?"</p>

  <p>Kağıdın öbür yüzünü çevirdi. Mektubun başlangıç satın yüreğinin gümbür gümbür vurmasına yetti. "Kralım," diye başlıyordu mektup.</p>

  <p><br /></p>

  <h2 id="uc791525c-1150-4666-b34d-51c74dce5111" style="text-align: center;">100</h2>

  <p>KRALIM,</p>

  <p>Bildiğimiz gibi son beş yıldır Kardeşiniz Kral Thomas'ın uşağı olarak görev yapıyorum. Geçtiğimiz hafta, babanız îyi Roland'ı sizin öldürmediğinizi öğrendim. Kimin öldürdüğünü biliyorum. Thomas da biliyor. Yazmaya cesaretim olsa, o kara katilin adını siz de tanırdınız ama, cesaretim yok, yazamıyorum. Peyna'ya gittim. Peyna, yanına uşağı Arlen'i alıp kuzeye, sürgünlere katılmaya gitti. Bana da, şatoya gelip size bu notu yazmam için emir verdi. Peyna'ya göre, sürgünler yakında "asî" olacaklarmış ve bu olmamalıymış. Sizin bir planınız olduğunu sanıyor ama ne olduğunu bilmiyor. Bana, eğer yardım edebilirsem etmemi emretti. Babam da ölmeden önce aynı şeyi emretmişti. Kalbim de aynı şeyi emrediyor, çünkü biz yüzyıllardır Kral uşağı olarak çalıştık, gerçek Kral ise sizsiniz. Bir planınız varsa size yardım edeceğim ve bu uğurda ölmeye bile razıyım. Siz bu mektubu okurken ben meydanın karşı tarafından pencerenize bakıyorum. Planının varsa lütfen pencereye yürüyün, orada durun. Üzerine yazı yazabileceğiniz bir şeyiniz varsa, yazıp bana atmak istiyorsanız, elinizi iki kere sallayın. Bekler, attığınız mesajı alırım.</p>

  <p>Arkadaşınız Ben sürgünlerin arasında. Peyna onu buraya yollayacağını söyledi. Nereye geleceğim biliyorum. Çağır derseniz, onu buraya getirmem bir gün sürer.., ama kar yağarsa belki iki gün sürer. Aşağıya not atmanın tehlikeli olduğunu biliyorum ama vaktimiz kısa. Peyna da aynı şeyi hissediyor. Bekliyor, dua ediyorum.</p>

  <p>Ebedi dostunuz ve uşağınız Dennis</p>

  <p><br /></p>

  <h2 id="uaa08e1c6-d48c-418f-82aa-0585e112f72f" style="text-align: center;">101</h2>

  <p>Peter’in kafasında fırıl fırıl dönen düşünceleri bir düzene sokması epey uzun sürdü. Hep aynı soru takılıyordu aklına. Dennis nasıl olmuş da fikrini böyle kesin biçimde değiştirmişti? Neyi görmüş, neyi anlamış olabilirdi?</p>

  <p>Yavaş yavaş, bunun önemi olmadığına karar verdi. Bir şey görmüştü işte. O da yeterdi.</p>

  <p>Peyna. Dennis, Peyna'ya gitmişti. Peyna da sezgileriyle... evet, bir şeyi sezgileriyle anlamıştı ihtiyar tilki. Bir planınız olduğunu sanıyor ama ne olduğunu bilmiyor. Ne tilkiydi gerçekten! Peter'in bebekevini ve peçeteleri istediğini unutmamıştı. Bunların anlamını bilmiyordu ama, bir şeylerden kuşkulanıyordu. Haklıydı.</p>

  <p>O halde ne yapmalıydı Peter?</p>

  <p>içinden bir duygu, kararlaştırdığı biçimde hareket etmesini öneriyordu. Madem ki bu umutsuz serüven için cesaretini toplayıp hazırlanmıştı, şimdi yazışmalar uğruna ertelemekten ne yarar gelebilirdi? Üstelik beri yanda, gördüğü o rüyalar vardı. Ona çabuk olmasını söylüyordu o rüyalar.</p>

  <p>O kara katilin adını yazmaya cesaretim olsa, siz de tanırdınız, ama cesaretim yok. Peter zaten biliyordu onun kim olduğunu. Dennis'in gerçekten bir şeyler öğrenmiş olduğuna onu inandıran da bu söz olmuştu. Peter'e göre, Flagg yakında farkına varacaktı bu yeni gelişmelerin. Kendisi ondan önce buradan uzaklaşmış olmak istiyordu.</p>

  <p>Bir gün beklese, çok gecikmiş olur muydu?</p>

  <p>Belki olurdu, belki de olmazdı.</p>

  <p>Kararsızlık içinde kıvranıyordu Peter. Ben... Thomas... Flagg... Peyna... Dennis... hepsi bir rüyanın kahramanları gibi fır dönüyorlardı kafasında. Ne yapmalıydı?</p>

  <p>Sonunda ona karar verdiren, notta yazılı olanlardan çok, notun bu gece gelmesi oldu. Tam bu gece, kaçışını sağlayacak peçetelerden birine iğnelenmiş olarak gelmesi, beklemesi için yeterli nedendi. Ama ancak bir tek gece. Ben'in bir yardımı olmayacak demekti.</p>

  <p>Dennis'in yardımı olabilir miydi acaba? Ne yapabilirdi o?</p>

  <p>Aklına bir fikir geldi.</p>

  <p>Yatağın kenarına oturmuş, yazının üzerine eğilmiş, kaşlarını çatmış durumdayken birden doğruldu, gözleri parladı.</p>

  <p>Bakışları tekrar nota döndü.</p>

  <p>Üzerine yazı yazacak bir şeyiniz varsa, yazıp atın, ben bekler alırım.</p>

  <p>Vardı yazacak bir şeyi. Peçeteye yazamazdı, yokluğunu farkederlerdi peçetenin. Dennis'in mektubunu yazdığı kâğıda da yazamazdı. O kâğıdın iki yüzü de doluydu. Ama Valera'nın mektubunun arkası boştu.</p>

  <p>Peter oturma odasına döndü, kapıya bakıp gözetleme deliğini kontrol etti. Gardiyanların alt katta iskambil oynadıklarını hayal meyal duyabiliyordu. Pencereye yürüdü, kolunu kaldırdı, iki kere salladı... inşallah Dennis gerçekten oradadır da beni görebiliyordur, diye umdu. Ummaktan başka çaresi yoktu.</p>

  <p>Yatak odasına geçti, gevşek taşı oynattı, çıkardı, kovuktan madalyonla parşömeni aldı. Mektubun yarısı gerçekten boştu. Ama mürekkep diye ne kullanacaktı?</p>

  <p>Cevabı bir an sonra buldu. Valera'nın kullandığını tabii.</p>

  <p>Şiltesinin samanlarına el attı, çok geçmeden birkaç sert sap buldu. Bunları kalem olarak kullanabilirdi. Madalyonu açtı. Yürek biçimindeydi ve dibi de iyice sivriydi. Peter gözlerini yumup kısa bir dua etti, sivri köşeyi bileğine bastırdı. Kan hemen belirdi... hem de demin parmağından çıkandan çok daha fazla. İlk samanı kana batırdı, yazmaya koyuldu.</p>

  <p id="top"><br /></p>

  <h2 id="u696dccb2-c7a7-4cf0-9c6f-b442cc006619" style="text-align: center;">102</h2>

  <p>Dennis meydanın karşısında, soğuktan titrerken, Peter'in gölgesinin pencereye yaklaştığını gördü. Elini kaldırıp iki kere salladığını da gördü. Demek mesaj gelecekti. Bu durumda kendisi daha fazla tehlikeye giriyor demekti ama, memnundu yine de.</p>

  <p>Beklemeye koyuldu. Ayakları yavaş yavaş uyuşmaya, duygusuzlaşmaya başlıyordu. Çok uzun sürdü bu bekleme. Ya da ona öyle geldi. Orta kuledeki adam önce saatin on olduğunu, sonra da on bir olduğunu haykırdı, en sonunda da on ikiyi bildirdi. Bulutlar ayı saklamıştı. Bununla birlikte hava pek aydınlıktı. Bu da yaklaşan fırtınanın bir başka belirtisiydi işte.</p>

  <p>Peter'in bu işi unuttuğunu ya da fikrini değiştirdiğini düşünmeye başlamıştı ki, pencereye tekrar bir gölge yaklaştı. Dennis doğruldu, boynundaki ağrıya aldırmadan başını tekrar doğrultmaya çalıştı. Bir şeyin yay çizerek pencereden fırladığını görür gibi oldu... sonra Peter'in gölgesi pencereden çekildi, bir an sonra da odanın ışığı söndürüldü.</p>

  <p>Dennis sağma, soluna baktı, kimseyi göremedi. Tüm cesaretini toplayıp meydanın ortasına koştu. Birilerinin kendisini görebileceğini çok iyi biliyordu. Dün gece şarkı söyleyenden daha uyanık bir nöbetçi olsa, tamamdı. Ama zaten elinden bir şey gelmezdi. Aklından az ilerde, kulenin arkasındaki yerde kafaları kesilmiş yüzlerce insanı geçirdi. Onların ruhları çevrede miydi acaba? Bakıyorlar mıydı?</p>

  <p>Böyle şeyler düşünmekten bir yarar gelmezdi. Düşünmemeye çalıştı. Esas önemli olan, Peter'in attığı şeyi bulmaktı. Needle'ın dibindeki alan şu anda bembeyaz bir kar örtüsüyle kaplıydı.</p>

  <p>Dennis kendini orta yerde cascavlak, pek gözükür durumda hissediyordu. Beceriksiz bir av köpeği gibi sağa sola koşup durmaktaydı. Havadaki parıltıyı nerede görmüş olduğundan pek emin değildi. Bir an parlamıştı ancak. Ama katı bir şeye benziyordu. Öyle olmalıydı zaten. Peter herhalde pencereden kâğıt atacak değildi. Uçar giderdi kâğıt. Ama attığı neydi ve nereye düşmüştü?</p>

  <p>Saniyeler ilerleyip dakikalara dönüşmeye başladı, Dennis giderek telaşa kapıldı. Elleri ve dizleri üzerinde emekliyor, ayak izlerinin içlerine bakıyordu. Gündüz eriyip canavar ayağı izine dönmüş olan bu izler şimdi yine donmuştu. Sert, mavi ve parlaktılar. Delikanlının suratından terler boşalmaktaydı. Kafasında her an, omzuna bir elin sarılacağının hayali vardı. Başını çevirince karşısında Kralın sihirbazım göreceğinden korkuyordu.</p>

  <p>"Saklambaç oynamak için saat biraz geç değil mi, Dennis?" diyecekti Flagg ona. Suratı sırıtacak, ama gözleri kıpkırmızı, alev alev bakacaktı. "Ne kaybettin? Bulmana yardım edebilir miyim?"</p>

  <p>Adını düşünme onun! Tanrılar aşkına, adım düşünme onun!</p>

  <p>Ama kendini tutmak da zordu. Neredeydi aradığı şey? Neredeydi?</p>

  <p>Dennis bir ileri, bir geri emekliyordu. Elleri de ayakları kadar duygusuzlaşmıştı. îleri, geri, ileri geri. Neredeydi? Kendisi bulamazsa durum yeterince kötüydü tabii. Ama kar sabaha kadar yağmaz da, bir başkası gelir, bulursa, daha da beter olurdu. Neler vardı o mesajda kim bilir!</p>

  <p>Çağrıcının saat bir diye haykırdığını hayal meyal duyabildi. Artık demin baktığı yerlere bakmaya başlamıştı. Panik duygusu giderek artıyordu.</p>

  <p>Dur, Dennis. Dur oğlum.</p>

  <p>Babasının sesi kafasında çok netti. Dennis burnunu yere eğmiş emeklerken biraz doğruldu.</p>

  <p>Artık bir şey göremez oldun, oğlum. Dur ve bir an gözlerini kapa. Açtığında çevrene bak. Dikkatle bak.</p>

  <p>Dennis gözlerini sımsıkı yumdu, sonra iri iri açtı. Bu sefec \ çevresine telaşsız baktı, Needle'ın dibindeki karlı alanı genel olarak taradı.</p>

  <p>Yoktu. Hiçbir ş...</p>

  <p>Dur! Orada! Orada bir şey var!</p>

  <p>Parıldıyordu.</p>

  <p>Dennis kavisli bir maden parçasının karlardan bir santim kadar baş vermiş olduğunu gördü. Tam yanında, kendi dizlerinin açtığı iz de görünüyordu. Deminki telaşı İçinde neredeyse tam üzerinden geçecekti demek onun.</p>

  <p>Avuçlayıp karın arasından çıkarmaya çalıştı. İlk deneyişinde, karlara daha da fazla gömülmesine neden oldu. Ellerini kıpırdatamıyordu, Öylesine uyuşmuşlardı soğuktan. Karları araştırırken düşündü. Demin dizi o şeyin yanına basacağı yerde tam üzerine basmış olsa, hiç hissetmeden dibe gömebilirdi onu. Bir daha da göremezdi. Bahar gelip karlar eriyene kadar kalırdı o şey orada.</p>

  <p>Parmaklarına değdiğinde kendini zorlayıp avucunu kapadı, çıkardı. Başını eğip şaşkınlıkla baktı. Bir madalyon. Yürek biçiminde, belki altından yapılmış bir madalyon. Ucunda da zarif bir zinciri vardı. Madalyon kapatılmış, ama ağzına katlanmış bir kâğıt sıkıştırılmıştı. Çok eski bir kâğıt.</p>

  <p>Dennis, kâğıdı çekti, avucuna aldı, madalyonu kendi boynuna geçirdi. Sendeleyerek ayağa kalkıp tekrar gölgelere koştu. Bu koşuş bir bakıma işin en kötü bölümü oldu. Ömründe kendini bu kadar görünür durumda hissetmemişti. Kendisi kaç adım atarsa, meydanın kenarındaki gölgeler de o kadar adım geriliyormuş gibiydi.</p>

  <p>Sonunda bir derece güvenli sayabileceği yere vardı, bir süre gölgeler arasında bekledi, soluk a'.dı, ürperdi. Biraz dinlenince şatoya döndü. Aşçılar kapısından girmişti içeriye. Orada da nöbetçi vardı tabii. Ama o da bir gece önce rastladığı asker kadar dalgındı. Dennis biraz bekledi, nöbetçi öte yana doğru uzaklaşınca koşup içeriye daldı..</p>

  <p>Yirmi dakika sonra, peçete odasındaydı. Kâğıtı açtı, baktı.</p>

  <p>Bir yüzüne eski zaman el yazıları gibi bir yazıyla sık satır bir şeyler yazılmıştı. Pas rengi, garip bir mürekkep kullanılmıştı. Dennis o harflerden pek bir şey anlayamadı. Tersini çevirdiğinde gözleri irileşti. Bu tarafı yazmak için kullanılan mürekkebi tanımakta hiç zorluk çekmemişti.</p>

  <p>"Ah, Kral Peter," diye inledi.</p>

  <p>Mesajın yazıları biraz kirli ve yayılmıştı. Kurutma kâğıdı kullanılmamıştı çünkü. Ama yine de okuyabiliyordu.</p>

  <p>Bu gece kaçmak istiyordum. Bir gece bekleyeceğim. Daha fazla bekleyemem. Ben*i çağırmaya gitme. Vakit yok. Çok tehlikeli. Bir ipim var. înce. Kapabilir. Kısa da. Yedi metreden atlamam gerek. Yarın geceyarısı. Yardım edebilirsen et. Seni seviyorum, iyi yürekli Dennis. Kral Peter.</p>

  <p>Dennis notu üç kere okudu, sonra gözyaşlarına gömüldü. Sevinç gözyaşlanydı bunlar. Peyna'nın ancak sezebildiği o ışık, şimdi Dennis'in yüreğinde ışıl ısıldı. İyiydi durum. Yakında çok daha iyi olacaktı.</p>

  <p>Gözleri tekrar, "Seni seviyorum, iyi yürekli Dennis" satırına döndü. Kendi kanıyla yazmıştı Kral o satırı. Mesajın anlamını vurgulamak için o satırı eklemesi şart değildi... ama eklemişti yine de.</p>

  <p>Senin için bin kere ölmeye razıyım, Peter, diye düşündü Dennis. Notu yeleğinin koynuna soktu, madalyon boynunda, uyumak üzere yattı. Bu sefer uykuya dalması epey uzun sürdü. Yeni uykuya dalmıştı ki, birden uyandı. Odanın kapısı açılıyordu. Menteşelerin çıkardığı gıcırtı Dennis'e insanlık dışı bir çığlık gibi geldi. Uykulu zihni henüz yakalandığını anlayamadan, gözleri alev alev yanan bir gölge yanıbaşında belirdi.</p>

  <p><br /></p>

  <h2 id="u0c31fcf4-2cc2-4db2-9c11-ad3bdb904a44" style="text-align: center;">103</h2>

  <p>Kar gecenin üçünde başlamıştı. Ben Staad'Ia Naomi o sıra Kralın av alanının kenarında durmuş, şatoya doğru bakıyorlardı. Frisky yanlarında oturmaktaydı. Soluyordu. İnsanlar nasıl yorulmuşsa Frisky de yorulmuştu. Ama yola devam etmeye hevesliydi. Koku burnuna giderek daha kesin ve belirgin biçimde geliyordu.</p>

  <p>Genç kızla erkeği kolaylıkla Peyna'nın evinden, Dennis'in konakladığı terkedilmiş eve getirmişti. Dennis orada dört gün kalmış, çiğ patates ve turp yemişti ne de olsa. Turplar da pek acı.çıkmıştı. Evin her yanına sinmişti Dennis'in kokusu. Frisky havlamış, odadan odaya koşturmuş, kuyruğunu neşeyle sallayıp durmuştu.</p>

  <p>"Bak," dedi Naomi. "Bizim Dennis burada bir şey yakmış." Parmağıyla şömeniye gösteriyordu.</p>

  <p>Ben gelip baktı, bir şey anlayamadı. Kül yığınları, o eliyle dokunduğu anda dağılıyordu. Bunlar Dennis'in ilk mektup taslaklarıydı aslında.</p>

  <p>"Şimdi ne yapacağız?" diye sordu Naomi. "Buradan şatoya gittiği belli. Biz de gideceğiz, yoksa geceyi burada mı geçireceğiz?"</p>

  <p>Saat altıydı. Karanlık basmıştı bile.</p>

  <p>"Bence gidelim," dedi Ben ağır ağır. "Sen kendin de söyledin... bize Frisky'nin gözleri değil, burnu lazım. Burnunun keskin olduğuna da Kral önünde bile yemin edebilirim."</p>

  <p>Frisky oturduğu yerden havladı, bunun farkında olduğunu onayladı.</p>

  <p>"Pekâlâ" dedi Naomi.</p>

  <p>Ben ona dikkatle baktı. Sürgünler kampından çıktıklarından beri durup dinlenmeden koşuyorlardı ikisi de. Burada dinlenmeleri akla yakındı aslında. Ama içi bir telaşla doluydu.</p>

  <p>"Sen yola çıkabilecek misin?" diye sordu kıza. "Yorgunsan saklama, Naomi Reechul."</p>

  <p>Kız iki elini kalçalarına dayayıp ona kibirli kibirli baktı. "Sen yıkıldıktan sonra ben yüz mil daha koşabilirim, Ben Staad."</p>

  <p>Ben sırıttı. "Belki bu sözünü kanıtlama fırsatını da elde edersin," dedi. "Ama önce bir iki lokma bir şey yiyelim."</p>

  <p>Çabucak yediler. Bitirdiklerinde Naomi, Frisky'nin yanına çömeldi, ona alçak sesle, kokuyu yine izlemesini söyledi. Frisky'ye iki kere söylemesi gerekmiyordu. Üçü birlikte evden çıktılar. Ben'in sırtında irice bir denk vardı. Naomi'ninki onunkinden biraz daha küçüktü.</p>

  <p>Frisky karanlıkta Dennis'in kokusunu mavi bir işaret gibi algılıyordu. Elektrik yüklü bir tel gibi. Hemen o kokuyu izlemeye koyuldu. Kız onu geri çağırdığında kafası karışır gibi oldu. Sonra anladı. Dennis'in izini ters yönde kokluyordu. Kendi haline bırakılsa, onları tekrar Peyna'nın evine götürecekti.</p>

  <p>"Ziyanı yok, Frisky," dedi Naomi. "Acele etme koklarken."</p>

  <p>Ben, "Elbette, bir iki hafta sürdür," diye takıldı. "Bir ay sürdür istersen."</p>

  <p>Naomi ona yan yan baktı, Ben sustu, ikisi Frisky'nin burnunu kıpırdatışım seyrettiler.</p>

  <p>"Kayıp mı etti?" diye sordu Ben.</p>

  <p>"Yo, bir iki dakikaya kadar alır. Yolda çok fazla koku var, onlardan ayırması gerekiyor."</p>

  <p>"Bak," dedi Ben. "Karşıki tarlaya girdi. Bu doğru olamaz, değil mi?"</p>

  <p>"Bilemiyorum. Şatoya ana yoldan mı gitmiştir sence?"</p>

  <p>Ben Staad elini alnına şaklattı. "Elbette gitmemiştir. Ne aptalım!"</p>

  <p>Naomi tatlı tatlı gülümsedi, bir şey söylemedi.</p>

  <p>Frisky tarlada duraklamıştı. Geri dönüp uzun boylu delikanlıyla genç kıza gelmeleri için havladı. Andua köpekleri, Kuzey Baronluğunun beyaz kurtlarının soyundan gelmeydi. Eskiden onlardan korkulurdu. Ama zamanla evcilleşmiş, av köpeği olmuşlardı. Frisky o mavi kokuyu yine ayırt etmeyi başarmıştı işte. Bir an önce izlemek için sabırsızlanıyordu.</p>

  <p>"Haydi, yürü," dedi Ben. "Umarım bulduğu koku doğrudur."</p>

  <p>"Elbette doğrudur. Baksana!"</p>

  <p>Parmağıyla gösterdi. Ben baktı, karlardaki ayak izlerini gördü. O izleri karanlıkta bile tanımışlardı. Kar pabuçlarının iziydi bunlar.</p>

  <p>Frisky yine havladı.</p>

  <p>"Çabuk olalım!" dedi Ben.</p>

  <p>Gece yarısı, Kralın Av Alanına yaklaşırlarken, Naomi demin hiç yorulmayacağım söylediğine pişman olmaya başlamıştı. Devrilecekti neredeyse.</p>

  <p>Dennis bu yolu daha kısa sürede almıştı ama, o dört günlük dinlenmeden sonra koyulmuştu yola. Hem o, arasıra kokuyu kaybedip yeniden almaya çalışan bir köpeği de izlemiyordu. Naomi'nin bacakları lastik gibi ve sıcacıktı. Ciğerleri yanıyordu. Sol tarafına bir sancı saplanmaktaydı. Ağzına birkaç avuç kar atmış, ama susuzluğunu bastıramamıştı.</p>

  <p>Sırtında yük falan bulunmayan Frisky ise hiç yorgun değil gibiydi. Koşuyordu. Naomi biraz yürüyor, sonra kardaki bir çukura yuvarlanıyor, dizlerine kadar gömülüyordu. Bir iki keresinde kalçasına kadar gömüldü. Beline kadar girdiği sefer, Ben uzanıp onu yukarı çekti.</p>

  <p>"Keşke... kızak..." diye soludu kız.</p>

  <p>Ben de yorgun yorgun, "Her yoksul atla gitmeyi özler," diye sırıttı.</p>

  <p>"Kralın Av Alanı şurada. Kar daha az... orası daha kolay."</p>

  <p>Ben eğildi, ellerini dizlerine dayayıp soluk aldı. Naomi birden bencillik ettiğini anladı. Ben herhalde çok daha yorgundu. Vücudu daha ağırdı bir kere. Sırtındaki denk de daha ağırdı. Bin zorlukla ilerliyor, ama yakınmıyordu.</p>

  <p>"Ben, iyi misin?"</p>

  <p>"Değilim." Ama sırıtıyordu. "Yine de, yıkılmayacağım, güzel çocuk."</p>

  <p>"Ben çocuk değilim," dedi kız Öfkeyle.</p>

  <p>"Ama güzelsin." Ben baş parmağını burnuna dayadı, öteki parmaklarım sallayarak ona nanik yaptı. "Gösteririm sana şimdi!"</p>

  <p>"Daha sonra," diye soludu delikanlı. "Ormana kadar yarışalım. Haydi."</p>

  <p>Yarıştılar. Frisky önlerinde kokuyu kovalıyordu. Ben, Naomi'yi geçti, kız daha da çok kızdı... ama ona olan hayranlığı arttı.</p>

  <p><br /></p>

  <h2 id="u81331074-0720-4d79-ab43-1e92ffd948a5" style="text-align: center;">104</h2>

  <p>Kral Roland'ın bir zamanlar ejderhayı öldürdüğü ormanın kenarında durmuş, boş alanın ilerisindeki şatoya doğru bakıyorlardı. Kar yeni başlamıştı. Gözlerinin önünde uçuşuyordu tanecikler.</p>

  <p>Ben yorgunluğuna rağmen içindeki sevinci hissetti. Naomi'ye bakıp gülümsedi. Kız kaşlarını çatmaya çalıştıysa da, elinde olmadan o da gülümsemek zorunda kaldı. Dilini çıkarıp bir kar taneciğini yakalamaya çalıştı. Ben güldü.</p>

  <p>Naomi, "İçeriye girebildiyse nereden girdi?" diye sordu.</p>

  <p>"Bilmiyorum." Ben çiftlik çocuğu olduğundan, şatonun lağım sistemini hiç bilmiyordu. Şansı varmış diyeceksiniz, haklısınız da. "Belki senin şampiyon köpek bize gösterir nereden girdiğini."</p>

  <p>"Girdiğine inanıyorsun, değil mi, Ben?"</p>

  <p>"inanıyorum. Sen ne dersin Frisky?"</p>

  <p>Frisky kendi adının söylendiğini duyunca ayağa kalktı, birkaç adım ilerledi, dönüp onlara baktı.</p>

  <p>Naomi de Ben de dönmüştü. Ben başını iki yana salladı J</p>

  <p>"Henüz değil," dedi. Naomi yavaşça Frisky'ye seslendi, köpek geri döndü.</p>

  <p>"Konuşabilse, sana kokuvu kaybetmekten korktuğunu söylerdi. Kar izleri örtecek."</p>

  <p>"Fazla uzun beklemeyiz. Dennis'in kar pabuçları varmış.j Ama bizi de koruyan başka bir şey olacak."</p>

  <p>"O nedir?"</p>

  <p>"Kar perdesi."</p>

  <p><br /></p>

  <h2 id="u24ef6870-932a-4857-bc9b-9632f8292311" style="text-align: center;">105</h2>

  <p>Frisky'nin sürekli tedirginliğine rağmen Ben onları beş on dakika daha bekletti. Bu arada hava bir beyaz bulut içine saklanmış gibi oldu. Karlar Naomi'nin kumral saçlarıyla Ben'in sarı saçları üzerinde donmaya başladı. Frisky'nin sırtında soğuk bir hermin şal varmış gibi oldu. Şatonun duvarlarını artık göremiyorlardı. *</p>

  <p>"Tamam," dedi Ben yavaşça. "Gidelim."</p>

  <p>Frisky'nin peşi sıra açık alanı aştılar. Koca köpek yavaş yürüyordu artık. Burnu sürekli karlara eğikti. Mavi ışıklı koku zayıflamıştı çünkü. Gökten gelen kokusuz beyaz şey, üzerini örtmüştü onun.</p>

  <p>"Belki de fazla uzun bekledik," dedi Naomi yanıbaşından.</p>

  <p>Ben karşılık vermedi. O da farkındaydı bunun. İçi içini yiyordu.</p>

  <p>Beyazlıkların içinden koyu renk bir gölge belirdi. Şatonun duvarı. Naomi biraz öne geçmişti. Ben ona yetişti, kolunu yakaladı. "Hendek," dedi. "Unutma. Buralarda olmalı. İçine düşer, suyun buzuna çarpar, boynunu ki.."</p>

  <p>Naomi'nin gözleri telaş ve kaygıyla parladı. Kolunu çekip kendini kurtardı. "Frisky!" diye tısladı. "Hey! Frisky! Tehlike! Dur!" Köpeğin ardından atıldı.</p>

  <p>Kaçık bu kız, diye düşündü Ben içinden. Ama ona hayran olmamak da elde değildi. O da kızın peşinden koştu.</p>

  <p>Naomi'nin kaygılanmasına gerek yoktu. Frisky tam hendeğin kenarında durmuştu. Burnunu karlara eğmiş, kuyruğunu mutlu mutlu sallıyordu. Gözlerini Naomi'ye çevirdi, "Nasıl, iyi köpek miyim, değil miyim?" diye soruyormuş gibi baktı.</p>

  <p>Naomi gülerek onu kucakladı.</p>

  <p>Ben şatonun duvarına bakıyordu. "Suss!" diye fısıldadı. "Nöbetçiler duyarsa işimiz tamamdır. Neredeyiz sanıyorsun? Evimizin bahçesinde mi?"</p>

  <p>"Pof! Duysalar bile, karda gezen ruhlar sanır, annelerine koşarlardı." Ama o da fısıltıyla konuşuyordu. Birden yüzünü Frisky'nin kürküne gömdü, ona ne kadar iyi bir köpek olduğunu bir kere daha söyledi.</p>

  <p>Ben de Frisky'nin başını okşadı. Kar nedeniyle, Dennis'in buraya vardığında duyduğu görülme korkusunu hissetmiyorlardı. Dennis kar pabuçlarım burada çıkarıp atmıştı ayağından. Frisky onları da buldu.</p>

  <p>"Tanrılara layık bir burun," dedi Ben. "Ama bu pabuçları çıkardıktan sonra ne yaptı Frisky? Kanat takıp uçtu mu? Nereye gitti?"</p>

  <p>Frisky cevap vermek istiyormuş gibi fırladı, hendeğin içine indi, buzlara bastı.</p>

  <p>Naomi telaşlı, ama kısık bir sesle, "Frisky!" dedi.</p>

  <p>Köpek buzun üstünde duruyordu. Yeni yağan karlar tutmuştu orada da. Hayvan kuyruğunu sallıyor, onlara gözleriyle yalvarıyordu gelsinler diye. Havlamıyordu. Her nasılsa, farkındaydı durumun. Naomi ona sus demek zorunda kalmıyordu, için için havlıyordu Frisky. Koku hâlâ oradaydı. Kaybolmadan izlemek istiyordu onu. Birkaç dakika sonra kaybolacaktı çünkü.</p>

  <p>Naomi soru soran gözlerle Ben'e baktı.</p>

  <p>"Evet," dedi. Ben. "Tabii. Mecburuz. Yürü. Ama birbirimizden uzaklaşmadan. Bir arada. Burası tehlikeli. Hissediyorum."</p>

  <p>Elini uzattı, Naomi tuttu, birlikte hendeğin içine kaydılar.</p>

  <p>Frisky onları yavaşça buzun üzerinden şatonun duvarına doğru götürdü. Bu sefer burnuyla karları kaza kaza koku arıyordu. Aradığı kokunun üzerini yoğun, tatsız bir başka koku örtmeye başlamıştı. Kir, ılık su, çöp ve pislik kokusu.</p>

  <p>Duvara yakın kısımda buzun ince ve tehlikeli olacağını Dennis önceden biliyordu. Bilmese bile, o tarafta bir metre enindeki açık suyu görebilirdi.</p>

  <p>Ben, Naomi ve Frisky için durum bu kadar kolay değildi. Onlar hendeğin yanındaki buzun kalın ve sağlam olduğunu görünce, doğal olarak her tarafını öyle sanmışlardı. Lapa lapa yağan karın altında, gözlerinden de yardım umamazlardı. Aralarında gözü en zayıf olan Frisky'ydi. Oysa en önde o gidiyordu. Gerçi kulakları keskindi. Yeni yağan karların altından, akan suyun sesini duyuyordu. Ama aklı aradığı kokuda olduğundan, bu konuya pek fazla önem vermiyordu. Birden altındaki buzlar yarıldı, hayvan cop diye hendeğin suyuna düştü.</p>

  <p>"Frisky! Fr,.."</p>

  <p>Ben elini hemen onun ağzına kapattı. Naomi ondan kurtulmaya çalıştı. Ben ise, tehlikeyi gördüğünden, onu sımsıkı tutuyordu.</p>

  <p>Naomi'nin kaygılanmasına gerek yoktu. Köpeklerin hepsi yüzme bilirdi. Üstelik Frisky o kaba kürküyle, suyun içinde sahiplerine göre daha az tehlikede sayılırdı. Hızla duvara doğru yüzdü, başını kaldırdı, kokladı, kokuyu aradı. Bulunca geri döndü, buzun kenarına vardı. Pençesi buzlan kırınca bir daha denedi. Naomi bir çığlık attı.</p>

  <p>"Sus Naomi, yoksa şafak sökmeden bizi zindanlara tıktırırsın." dedi Ben. "Ayak bileklerimi tut." Sonra kızı bırakıp yüzüstü yere uzandı. Naomi arkasına çömeldi, çizmelerini yakaladı. Ben buza bu kadar yaklaşınca, alttan gelen sesleri duyabiliyordu. Sonumuz yaklaşmış meğer, diye düşündü. Biz düşsek, başımız tam derde girerdi.</p>

  <p>Bacaklarını biraz ayırıp ağırlığım yaydı, sonra Frisky'yi önkollarının dibinden, göğsünün üst kısmından kavradı. "Gel bakalım, kızım," diye homurdandı. "Umarım seni çekebilirim." Birden asıldı.</p>

  <p>Hayvanı çekerken bir an için buzun yine kırılacağından korktu. O zaman hepsi düşerlerdi suya. Çocukluğunda Peter'le oynarken bu hendeği geçmek hoş gelirdi ona. Güneş tepede pırıl pırılken, sular ve havalar sıcakken, bir tablo gibi güzel görürdü burayı. İlerde bir fırtına gecesinde, karanlıkta burada öleceği hiç aklına gelmezdi. Üstelik koku da bir felaketti.</p>

  <p>"Beni geri çek," diye homurdandı. "Köpeğin bir ton geliyor!"</p>

  <p>"Köpeğime kötü bir şey söyleme, Ben Staad!" Ben'in gözleri zorlanma nedeniyle kısılıp birer çizgi olmuştu. Dudakları sıkılı dişlerinin üzerinde aralandı. "Milyon kere özür dilerim. Hemen çekmezsen bir banyo yapacağım galiba”</p>

  <p>Naomi her nasılsa bu işi başardı. Oysa Ben'Ie Frisky'nin. toplam ağırlığı onun kendi ağırlığının üç katı kadar olmalıydı. Ben'in vücudu yeni yağmış karlar üzerinde büyük bir iz bırakarak geri kaydı, bacak arasına tepe gibi karlar yığıldı. Sonunda... evet, aradan birkaç saniye geçmesine rağmen onlar bu duyguya kapılmışlardı... sonunda... Frisky'nin ağırlığı buzları kırmaz oldu, buzun üzerinden kaydı. Az sonra hayvan arka ayaklarıyla destek aramaya başlamıştı. Derken kalktı, delice silkindi. Kirli hendek suları Ben'in yüzüne gözüne sıçradı.</p>

  <p>"Pöff!" diye yüzünü buruşturdu delikanlı. Hemen silindi. "Sağol, Frisky!!"</p>

  <p>Köpek hiç aldırış etmedi. Yine şatonun duvarına bakmaya başlamıştı. Üzerindeki sular buza dönüşüyor, ona vız geliyordu. Kokunun peşindeydi o. Burnuna net biçimde gelmişti koku. Yukardan. Ama çok da yukardan değil. Orası karanlıktı. Ne soğukbeyaz'dan vardı orada, ne de bir şey. Kokuyu saklayan kar yoktu.</p>

  <p>Ben ayağa kalkıyor, üzerindeki karları silkiyordu.</p>

  <p>"Öyle bağırdığım için özür dilerim," diye fısıldadı Naomi. "Frisky olmayıp da başka köpek olsaydı... ama... duymuşlar mıdır dersin?</p>

  <p>"Duysalar şimdiye gelmiş olurlardı," diye fısıldadı Ben de. "Kıl payı sıyırdık galiba." Artık açıkta akan suyu görebiliyorlardı. Oraya baktıkları için görebiliyorlardı tabii.</p>

  <p>"Ne yapacağız?"</p>

  <p>"Devam edemeyiz," dedi Ben. "Orası kesin. Ama o ne yaptı, Naomi? Buradan nereye gitti? Belki de uçtu sahiden.'*</p>

  <p>"Eğer biz..."</p>

  <p>Ama Naomi düşüncesinin sonunu getiremedi. Frisky durumu kendi pençelerine almıştı. Ataları hep ünlü avcılardı onun. Kanına işlemişti böyle şeyler. Bir kere o heyecan verici mavi kokunun peşine takıldıktan sonra, ondan vazgeçemeyeceğini görüyordu. Bu yüzden kalçalarını buza bastırıp hız aldı, kara deliğe doğru fırlayıverdi. Gözleri en zayıf duyusu . olduğundan, bu atlayışı tam anlamıyla bir kör dalıştı. Buzun kenarından, tepedeki lağım künkünün ağzını görmesine olanak yoktu.</p>

  <p>Sudayken görmüştü ama. Görmediyse bile, burnu vardı hayvanın. O deliğin orada olduğunu biliyordu.</p>

  <p><br /></p>

  <h2 id="u9a669fec-1f08-41a4-adab-3a7e25f7329f" style="text-align: center;">106</h2>

  <p>Flagg bu!" diye' geçti Dennis'in aklından, tepesine dikilen alev gözlü hayali görünce. "Bu Flagg! Beni buldu. Şimdi dişleriyle gırtlağımı paralayacak..."</p>

  <p>Bağırmaya çalıştı, sesi çıkmadı.</p>

  <p>Karşısındaki yabancının ağzı açıldı. Dennis kocaman beyaz dişler gördü... derken sıcak bir dil uzandı, Dennis'in yüzünü yalamaya başladı.</p>

  <p>"Uff!" dedi Dennis. Eliyle onu uzağa itmeye uğraşıyordu. Pençeler onu omuzlarından aşağıya bastırdı, Dennis peçetelerden oluşmuş şiltesine serildi, tuş olmuş güreşçiler gibi yattı. Şlap şlap! Uff! Derken karanlık gölge hafifçe, dostça havladı, sanki, "Biliyorum, ben de seni gördüğüme sevindim," demek istedi.</p>

  <p>Karanlıktan bir ses, "Frisky!" diye yavaşça seslendi. "Sus, Frisky! Ses çıkarma!"</p>

  <p>Bu karanlık gölge Flagg değildi. Çok iri bir köpekti. Kurda aşırı benzeyen bir köpek, diye düşündü Dennis. Kız seslenince köpek biraz çekildi, oturdu. Dennis'e mutlu mutlu bakıyor, kuyruğuyla peçetelerin üzerinde davul çalıyordu.</p>

  <p>İki gölge daha belirdi karanlıklarda. Biri uzun boylu, biri daha kısaydı. Flagg olmadıkları kesindi. Şato nöbetçileriydi o halde. Dennis hançerine sarıldı. Tanrılar yardım ederse ikisinin de hakkından gelirdi. Olmazsa, o zaman da Kralın hizmetinde onuruyla Ölürdü.</p>

  <p>İki gölge ondan biraz ilerde durdular.</p>

  <p>"Haydi, gelin!" Dennis hançerini kaldırdı. Elindeki, çakıdan biraz kabaca, paslı bir bıçaktı ama o kahramanca kaldırdı onu yine de. "Önce ikiniz, sonra da şeytanköpeğiniz!"</p>

  <p>"Dennis?" Bu ses garip biçimde tamdık geliyordu. "Dennis, seni gerçekten bulabildik mi?"</p>

  <p>Dennis tam bıçağını indirecekken cayıp yine kaldırdı. Bir hile olmalıydı bu. Ama ses o kadar çok...</p>

  <p>"Ben?" diye fısıldadı. "Ben Staad mısın sen?"</p>

  <p>"Benim," dedi gölgelerden uzun boylusu, Dennis'in yüreğini bir sevinç doldurdu. Gölge yaklaşmaya başlıyordu. Dennis telaşlanıp bıçağını yine kaldırdı.</p>

  <p>""Dur! Işığın var mı?"</p>

  <p>"Çakmak tası da var, çelik de."</p>

  <p>"Çak."</p>

  <p>"Peki."</p>

  <p>Bir an sonra kocaman, sarı bir ışık ortalığı tehlikeli biçimde aydınlattı.</p>

  <p>"Yaklaş, Ben," dedi Dennis. Zavallı hançerini kınına soktu, sevinçten titreyerek ayağa kalktı. Ne sihirle bilinmez, ayağı peçetelerin kenarına takıldı, öne doğru düşerken Ben'in kollan onu kucakladı. Ben Staad geldi, her şey iyi olacak, diye düşündü Dennis. Neredeyse erkeklere hiç yakışmayacak biçimde ağlamaya başlayacaktı.</p>

  <p><br /></p>

  <h2 id="u308e3748-1e2e-44f1-9d16-b0c3b1c6974e" style="text-align: center;">107</h2>

  <p>Bundan sonra herkes birbirine başından geçenleri anlatmaya başladı. Sanırım siz çoğunu biliyorsunuz, bilmediğiniz kısımlar da çabucak anlatılabilir.</p>

  <p>Frisky'nin atlayışı tam isabetti. Borunun içine girmiş, sonra dönüp Naomi'yle Ben geliyor mu diye bakmıştı.</p>

  <p>Gelmeseler, sonunda Frisky tekrar buza atlamak zorunda kalırdı tabii. Bunu üzülerek yapardı ama, dünyanın en heyecan verici kokusu bile sahibesini terkettiremezdi ona. Frisky bunun farkındaydı... Naomi daha az emindi tabii. Frisky'yi geri çağırmaya cesaret edemiyor, nöbetçiler duyar diye korkuyordu. Bu nedenle, köpeğin peşinden gitmek niyetindeydi. Köpeğini terkedemezdi. Ben ısrar ederse, onu bir yumrukta yere sererdi.</p>

  <p>Ama kaygılanmasına gerek yoktu. Ben o borunun ağzını görür görmez, Dennis'in nereye gittiğini anlamıştı.</p>

  <p>"Soylu burunlu Frisky!" diye mırıldandı, Naomi'ye döndü. "Başarabilir misin?"</p>

  <p>"Geri çekilir, hız alır, koşarsam, başarırım,"</p>

  <p>"Buzun inceldiği yeri hesaba katmayı unutma. Düştüğün anda, üzerindeki ağır giysiler batırır seni."</p>

  <p>"Unutmam."</p>

  <p>"İlk ben çıkayım. Gerekirse oradan uzanır, seni yakalarım."</p>

  <p>Birkaç adım geri gidip öyle sıçradı ki, kafasını borunun tepesine çarpmasına ramak kaldı. Frisky bir tek kere heyecanla havladı. "Sus, köpek!" dedi Ben ona.</p>

  <p>Naomi hendeğin karşı kıyısına kadar gerilemişti. Bir an durdu, (kar öylesine yağıyordu ki, Ben onu göremiyordu bile) sonra ileri atıldı. Ben soluğunu tuttu, kızın ince buza basmaması için dua etti. Eğer sıçramayı geciktirirse, dünyanın en uzun kollan bile yakalayamazdı onu.</p>

  <p>Ama kız sıçrayışını çok iyi ayarladı. Ben'in onu yakalaması gerekmedi bile. Tek yapacağı kızın yolundan çekilmek oldu.</p>

  <p>Hikâyelerini Dennis'e anlatırlarken Naomi, "En kötü yanı kokuşuydu," dedi. "Sen nasıl dayandın?"</p>

  <p>Dennis, "Kendime hep, yakalanırsam başıma neler geleceğini hatırlattım,'* diye karşılık verdi. "Onu düşündükçe koku biraz daha iyi gibi geliyordu."</p>

  <p>Ben güldü, başını salladı, Dennis ona bir an pırıl pırıl gözlerle baktı, sonra tekrar Naomi'ye döndü.</p>

  <p>"Çok kötü koktuğu doğru" dedi. "Ben çocukken de kötü kokardı, hatırlıyorum. Ama bu kadar değildi. Belki çocuklar kokunun kötülüğünü pek farkedemiyorlar. Ya da öyle bir şey."</p>

  <p>"Olabilir herhalde," dedi Naomi.</p>

  <p>Frisky saray peçetelerinin üzerinde yatıyordu. Konuşulanları dinlemiyordu. Ama dinlese ve anlasa, Dennis'e koku duyusunun çocukluğundan bu yana değişmediğini söylerdi. Bu kokular Ejderha Tozunun son ölen zerreciklerinin kokuşuydu çünkü. Frisky o kokuyu uzun boylu delikanlıdan da, kızdan da daha kuvvetle almıştı. Dennis'in kokusu, dalga dalga geliyordu ona. Geçerken dokunduğu yerlere sinmiş, kalmıştı. Borunun tabanı ise, tüm kokuları gideren o pis ılık sularla doluydu. Dennis'in kokusu elektrik mavişiyken, öteki kötü koku koyu yeşil, derimsi bir kokuydu. Frisky korkuyordu o kokudan. Bazı kokuların öldürücü olduğunu biliyordu. Ama bu artık gücünü kaybetmekteydi. Hem Dennis'in gittiği yön, o kokudan uzaklaşıyordu. Koridora çıkılan ızgaraya vardıklarında, Frisky yeşil derimsi kokuyu alamaz olmuştu artık. Ömründe bir kokuyu kaybettiğine bu kadar sevindiğini de hatırlamıyordu.</p>

  <p>Dennis kaygıyla, "Kimseye rastlamadınız nü?" diye sordu.</p>

  <p>"Rastlamadık. Ben önden gidiyor, çevreye göz kulak oluyordum. Birkaç kere nöbetçileri gördüm. Ama onlar bizi görmeden saklanmaya zaman bulduk. Aslında dosdoğru yürüyüp gelsek, yirmi nöbetçinin yanından geçsek, bize ya biri, ya da ikisi ancak soru sorardı gibime geliyor. Çoğu sarhoştu."</p>

  <p>Naomi de başını sallayarak ona katıldı. "Sarhoş nöbetçiler," dedi.. "Hem kuş uçmaz bir kaledeki nöbette değil, bu şatodaki nöbette sarhoşlar!"</p>

  <p>Dennis burnunu sümküren askeri hatırladı, dertli dertli başını salladı. "Herhalde sevinmemiz gerekir. Nöbetçiler Roland'ın günündeki gibi uyanık olsa, çoktan hepimiz Needle'a Peter'in yanına kapatırlardı. Ama nedense pek sevinemiyorum."</p>

  <p>Ben yumuşak sesle, "Bak, sana bir şey söyleyeyim," dedi. "Eğer ben Thomas'ın yerinde olsaydım, bu nöbetçiler böyle olduğu sürece, ne zaman kuzeye baksam altıma ederdim."</p>

  <p>Naomi, "İnşallah öyle şeyler olmaz," diye fısıldadı.</p>

  <p>Ben de başını salladı.</p>

  <p>Dennis uzanıp Frisky'nin başını okşadı. "Beni ta Peyna'nın evinden izledin, ha? Ne akıllı köpeksin sen öyle!"</p>

  <p>Frisky kuyruğunu mutlu mutlu salladı.</p>

  <p>Naomi, "Dennis, o uyurgezer Kralın hikayesini tekrar anlatsan dinlerdim," dedi.</p>

  <p>Dennis de olayı baştan anlattı. Tıpkı Peyna'ya anlattığı, benim de size anlattığım gibi anlattı. İki genç, kurt masalı dinleyen çocuklar gibi, bütün dikkatleriyle dinlediler.</p>

  <p><br /></p>

  <h2 id="u615fc45b-1745-4797-9333-24decaddcd49" style="text-align: center;">108</h2>

  <p>Sözlerini bitirdiğinde saat yedi olmuştu. Delain'in göklerinde hafif gri bir ışık belirmişti artık. O tıkanık, mat fırtına ışığı sabahın yedisinde ne kadar parlaksa, öğle vakti de daha parlak olmayacaktı. Çünkü Delain'e yılın... hatta belki tarihin en kötü fırtınası gelmiş bulunuyordu. Şatonun saçakları çevresinde rüzgar tıpkı vahşi kabileleri gibi naralar atarak dolaşmaktaydı. Kaçaklar o sesi ta buradan bile duyabilmekteydiler. Frisky başını kaldırdı, tedirgin tedirgin inledi.</p>

  <p>Dennis, "Şimdi ne yapacağız?" diye sordu.</p>

  <p>Peter'in kısa mektubunu defalarca okumuş olan Ben, "Geceye kadar, hiçbir şey yapmayacağız," dedi. "Şimdi şato uyanmıştır. Gözükmeden buradan çıkamayız. Uyuyalım, gücümüzü toplayalım. Gece olunca da..."</p>

  <p>Ben az konuştu, Naomi sırıttı, Dennis'in gözleri heyecanla parıldadı. "Evet!" dedi Dennis, "Tanrılar aşkına, evet! Sen bir dâhisin, Ben!"</p>

  <p>"Lütfen o kadar da abartma!" Bunu söyleyen Naomi'ydi. Ama o da öylesine sırıtıyordu ki, dudaklarının köşeleri yarılacaktı neredeyse. Uzandı, Ben'e sarıldı, onu bir iyice öptü.</p>

  <p>Ben'in yanakları kaygı verici kırmızı bir renge bürünmüştü. Beyni yarılmaya hazırmış gibi görünüyordu. O günlerde Delain'de sık sık kullanılan bir deyimdi bu. Ama yüzünde çok sevinçli bir ifade bulunduğunu da size söylemek zorundayım.</p>

  <p>Delikanlı soluk alabildiğince, "Frisky bize yardım eder mi?" diye sordu.</p>

  <p>Adını duyunca Frisky hemen başını kaldırıp baktı.</p>

  <p>"Tabii eder. Ama bize asıl gereken..."</p>

  <p>"Yeni planı biraz daha tartıştılar, sonra Ben uzun uzun esnedi. Naomi de bitkindi. Yirmi dört saatten beri uyumamış olduklarını ve uzun yollar aşıp geldiklerini siz de biliyorsunuz.</p>

  <p>"Yeter artık," dedi Ben. "Uyku zamanı."</p>

  <p>Naomi, "Yaşasın!" dedi, Frisky'nin yanına kendine peçetelerden bir şilte kurmaya koyuldu. "Bacaklarım sanki..."</p>

  <p>Dennis terbiyeli terbiyeli öksürerek boğazını temizledi.</p>

  <p>"Ne var?" diye sordu Ben.</p>

  <p>Dennis onların sırt denklerine bakıyordu. Ben'in koca dengine ve Naomi'nin daha küçük dengine. "Herhalde... yanınızda yiyecek bir şey yoktur, değil mi?"</p>

  <p>Naomi sabırsız bir sesle, "Elbette var," dedi. "Bizi ne sandın..." Birden hatırladı. Dennis, Peyna'nın evinden altı gün önce ayrılmıştı. O gün bu gündür yol yürüyor, saklanıyordu. Yüzü renksiz, besinsiz gibiydi. Kemikleri çıkmıştı. "Ah, Dennis, çok üzgünüm! Ne budalayız! En son ne zaman yemek yedin sen?</p>

  <p>Dennis bunu bir düşündü. "Tam hatırlayamıyorum," dedi. "Ama sofra başında yediğim son yemek bir hafta önceydi."</p>

  <p>Ben, "Niye en baştan söylemedin, şapşal?" diye bağırdı.</p>

  <p>"Herhalde sizi görünce heyecanlandım." Dennis sırıttı. Onlar denkleri açıp yiyecekleri çıkarırken uşağın karnı fena halde gurulduyor, ağzı sulanıyordu. Derken aklına bir şey geliverdi.</p>

  <p>"Turp getirmediniz, değil mi?"</p>

  <p>Naomi dönüp ona şaşkın gözlerle baktı. "Turp mu? Bende yok. Ya sende, Ben?"</p>

  <p>"Yok."</p>

  <p>Dennis'in yüzüne pek mutlu bir gülümseme daha yayıldı.</p>

  <p>"Çok iyi," dedi.</p>

  <p><br /></p>

  <h2 id="udcb106f4-3b26-4009-8a00-f4d7e6b3bd02" style="text-align: center;">109</h2>

  <p>Yaman bir fırtınaydı gerçekten. Hikâyesi Delain'de bugün bile hâlâ anlatılır. Ortalık kararırken bir buçuk metre daha kar yağmıştı. En kötüsü rüzgârdı ama. Kar yığınları o yüzden çok daha derin oluyordu. Gece bastırdığında rüzgâr artık rüzgâr olmaktan çıkmış, kasırga olmuştu. Şato duvarlarının dibinde kar yer yer sekiz metreydi. Yalnız ilk iki katın değil, üçüncü katın pencerelerim bile örtüyordu.</p>

  <p>Şimdi siz, bu durumun Peter'in kaçışını kolaylaştıracağını düşünürsünüz. Needle kulesi, meydanın ortasında tek başına duruyor olmasa, gerçekten de kolaylaştırabilirdi. Ama kule yapayalnızdı. Rüzgâr da hızını en çok burada deniyordu. O rüzgâra değme insan karşı koyamaz, devrilir, sürüklenir, kafasını meydanın dibindeki duvarlara çarpardı. Sonra rüzgârın bir başka etkisi daha vardı. Dev bir süpürge gibi iş görüyordu. Kar düştüğü anda, rüzgâr onu meydandan süpürüp götürüyordu. Gece indiğinde şatonun çevresi kar yığılı, dar sokaklar örtülmüş durumdaydı ama, meydan tertemizdi. Yalnızca donmuş kaldırım taşlan vardı orada, ip koparsa Peter'in kemiklerini kırmaya hazır, bekliyorlardı.</p>

  <p>Ayrıca Peter'in ipinin herhalde kopacağını da söylemek zorundayım. Gerçi denediğinde ip onun ağırlığını taşımıştı... ama esrarengiz 'kopma gerilimi' olayının ancak bir yüzüydü o. Konunun bir yanı daha vardı ki, Peter onu bilmiyordu. Yosef de bilmiyordu. Ama Öküzleri güdenler biliyorlardı. Peter onlara sormuş olsa, denizcilerin, oduncuların, terzilerin eskiden beri bildiği bir şeyi hemen söylerlerdi ona. Kordon ne kadar uzunsa, kopma ihtimali o kadar artar, derlerdi ona.</p>

  <p>Peter'in kısa ipi onu taşımıştı. Hayatını emanet edeceği ince ip ise seksen yedi metre boyundaydı.</p>

  <p>Kopması doğaldı, bakın söylüyorum size. Aşağıdaki kaldırım taşlan da, düşecek genci yakalamak, kemiklerini kırmak, kanatıp canını almak üzere bekliyorlardı.</p>

  <p><br /></p>

  <h2 id="udb5ca72c-9a92-4cc4-85da-788922bcd8ba" style="text-align: center;">110</h2>

  <p>O upuzun fırtına gününde pek çok felaketler ve felaket benzeri olaylar yer aldı, pek çok da kahramanlıklar gösterildi. Kimi başarılı oldu, kimi olamadı. İç Baronluğun bazı çiftlik evlerinin çatısı uçtu, duvarları çöktü. Tıpkı masalda kurt üfleyince çöken domuz evi gibi. Evsiz kalanların bir kısmı, birbirlerine bellerinden iple bağlı olarak yollara düşüp sur içine vardılar, bir kısmı sonsuz beyazlığa dalıp kayboldu, bir daha haberleri alınamadı. Kurtların kemirdiği donmuş cesetleri ta ilkbahara kadar bulunamayacaktı.</p>

  <p>Ama akşam yedi olduğunda kar biraz azalmaya, rüzgâr da dinmeye başlamıştı. Heyecan geçiyordu. Şato erkenden yattı. Yapacak bir şey yoktu. Şöminelerin önüne demir parmaklıklar kondu, çocukların yorganları örtüldü, son çaylar içildi, dualar edildi.</p>

  <p>Işıklar birer birer söndü. Çağrıcı saat sekizde ve dokuzda avaz avaz seslendi ama, sesi gümbürtünün arasında boğuldu gitti. Halk ancak saat on duyurusunu işitebildi. O zamana kadar da zaten çoğu uyumuşlardı.</p>

  <p>Thomas da uyumuştu. Ama rahatsız bir uyku uyuyordu. Bu gece, yanında onu avutacak Dennis yoktu. Hâlâ evinde hasta yatıyordu Dennis. Thomas birkaç kere, evine birini yollayıp sağlığım sordurmak istemiş, ya da kendi gitmeyi düşünmüştü. Dennis'i çok severdi. Ama nedense her seferinde bir engel çıkmış, ya imzalanacak evrak gelmiş, ya şikayetleri dinlemek zorunda kalmış, ya da oturup şarap içmişti. Keşke Flagg gelse de, beni uyutacak bir ilaç verse, diye ummuştu çocuk Kral. Ama Sihirbaz kuzeye yaptığı o yararsız seferden döndüğünden beri pek bir garip, pek bir mesafeli davranıyordu. Sanki bir terslik olduğunu biliyormuş da, ne olduğunu tam kavrayamıyormuş gibi bir hali vardı. Thomas, sihirbazın kendiliğinden geleceğini umuyor, ama onu çağırtmaya cesaret edemiyordu.</p>

  <p>Haykıran rüzgâr ona yine babasının öldüğü geceyi hatırlatmaktaydı. Uyuyamayacağından korkuyordu. Uyursa da, kabus göreceğinden korkuyordu. Babası yine rüyasında bağıracak, sonra da alev alev yanacaktı. Bu yüzden Thomas yine alışkın olduğu şeyi yaptı. Akşamı elinde bir şarap kadehiyle geçirdi. Bu çocuğun saat ondan yatana kadar kaç şişe şarap içtiğini söylesem bana nasılsa inanmazsınız, o yüzden söylemiyorum. Ama çoktu.</p>

  <p>Kanepeye uzanmış, keşke Dennis de ateşin karşısında olsaydı diye düşünürken, Thomas aklından, Başım ağrıyor, midem bulanıyor, diye geçirdi. "Kral olmak bütün bunlara değer mi?" Bunu siz de merak ediyor olabilirsiniz. Ama Thomas daha fazla merak edemedi. Derin bir uykuya daldı.</p>

  <p>Bir saat kadar uyudu... sonra kalkıp dolaştı. Kapıdan çıktı, koridorlardan geçti. Uzun beyaz geceliğiyle yine hayaletlere benziyordu. Bu sefer, kolları çarşaflarla dolu bir hizmetçi gördü onu. Genç Kral babasına o kadar çok benziyordu ki, hizmetçi kucağındaki çarşaflan yere attı, bağıra bağıra kaçtı.</p>

  <p>Thomas'ın rüya gören beyni onun çığlıklarını duydu, babasının sesi sandı.</p>

  <p>Az kullanılan koridora saptı, durdu, gizli taşı itti, içeriye girip duvarı kapattı. Panoları itip Niner'in gözlerinden bakarken hâlâ uyuyordu. Babasının oturma odasına dikti gözlerini. Biz bu bahtsız çocuğu bir süre için orada, çevresinde dolanan şarap kokulan* ve yanaklarından yuvarlanan pişmanlık gözyaşları arasında bırakalım.</p>

  <p>Zaman zaman zalim bir çocuktu, sık sık üzgün bir çocuktu bu sahte Kral... her zaman zayıf bir çocuktu... ama size hâlâ diyorum ki, onun gerçekten kötü bir çocuk olduğuna inanmıyorum. Yaptıklarından Ötürü ondan nefret ediyorsanız, ya da yapılmasına seyirci kaldıklarından ötürü .ondan tiksiniyorsanız, sizi anlarım. Ama her şeye rağmen ona birazcık acımıyorsanız, o zaman size şaşarım.</p>

  <p><br /></p>

  <h2 id="ua81e9200-3cd1-4a16-8386-4ec2112e4c99" style="text-align: center;">111</h2>

  <p>O önemli gece, saat onbiri çeyrek geçe, fırtına da son soluğunu üfürdü. Buz gibi bir rüzgâr şatonun çevresini sardı. Hızı saatte yüz milden fazlaydı. Tepedeki incelmeye başlayan bulutları parçaladı, dev bir elin süpürmesi gibi yok etti. Soğuk, sulu bir ay ışığı parıldadı.</p>

  <p>Üçüncü Doğu sokağında taş bir kule vardı. Ona Büyük Tanrılar Kilisesi denirdi. Ne zaman dikildiğini kimse hatırlamıyordu. O kadar eski bir yapıydı. Pek çok insan dua etmek için oraya giderdi ama şu sıra boştu. Bereket versin boştu. Kule pek de yüksek sayılmazdı. Needle'la boy ölçüşecek bir şey değildi. Ama çevredeki binalardan yüksekti yine de. Gün boyu, ara vermeyen güçlü rüzgar zaten epey hırpalamıştı onu. Bu son darbe fazla geldi. Üstten otuz metrelik taş kısım uçtu. Tarladaki korkuluğun başından uçan şapka gibi uçtu. Bir kısmı sokağa düştü, bir kısmı da çevredeki binalara çarptı. Korkunç bir gümbürtü duyuldu.</p>

  <p>Şato çevresindeki mahallelerin halkı, fırtınanın heyecanından yorgun, çoktan derin bir uykuya dalmışlardı. Kulenin çöküşünü duymadılar bile. Ertesi sabah, yollardaki üzeri kar kaplı enkaza şaşacaktı onlar. Ama o sıra, uykularında mırıldanıp öte tarafa dönmekle yetindiler.</p>

  <p>Nöbetçilerden çok sarhoş olmayan birkaç kişi duydu, ne olduğunu görmeye koştular. Yani kalabalığın çoğu olup biteni hiç farketmediler bile. Ama farkedenler de oldu... siz onların hepsim tanıyorsunuz artık.</p>

  <p>Ben, Dennis ve Naomi, gerçek Kralı kurtarma hazırlıklarıyla uğraşırken gürültüyü peçete odasından duydular, iri iri açılmış gözlerle birbirine baktılar. "Aldırmayın" dedi Ben biraz sonra. "Nedir, bilmiyorum ama, önemi yok. işimize bakalım."</p>

  <p>Beson'la yardımcılarının hepsi sarhoştu. Olayı duymadılar bile. Ama Peter duydu. Yatak odasında yere oturmuş, ipini parmaklarına dolayarak geriyor, zayıf noktalarını görmeye çalışıyordu. Taşların düşerken çıkardığı gürültü üzerine başını kaldırdı, hemen yerinden kalkıp pencereye yürüdü. Hiçbir şey görünmüyordu. Yıkılan her neyse, Needle'ın öbür tarafındaydı demek. Biraz düşündükten sonra ipinin başına döndü. Geceyarısı yaklaşmıştı. Peter de arkadaşı Ben'le aynı kanıdaydı. Her ne olmuşsa, önemi yoktu. Zarlar atılmıştı bir kere. Artık devam etmek zorundaydı.</p>

  <p>Gizli geçidin içinde Thomas da boğuk bir gürültü duyup uykusundan uyandı. Aşağıdan gelen köpek havlamalarını işitince, nerede bulunduğunu anlayıp dehşete kapıldı.</p>

  <p>Hafif uyuyan, kötü rüyalar görmekte olan biri daha uyandı bu yıkılma gürültüsünden. Hem şatonun en derin kısımlarında bulunduğu halde, yine de uyandı.</p>

  <p>Papağan başlarından biri, "Felaket!" diye haykırdı.</p>

  <p>Öteki baş, "Yangın, sel ve kaçış!" dîye bir çığlık attı.</p>

  <p>Flagg uyanmıştı. Kötülük zaman zaman kördür demiştim size. Doğru da. Bazen kötülük hiç sebepsiz uykuya dalar.</p>

  <p>Ama Flagg artık uyanmıştı.</p>

  <p id="top_1"><br /></p>

  <h2 id="u7cca9e24-e10e-4b78-a1b9-913f73d78565" style="text-align: center;">112</h2>

  <p>Flagg kuzeye yaptığı geziden ateşi çıkmış, soğuk almış; zihni karmakarışık durumda dönmüştü.</p>

  <p>Bir terslik var, bir terslik var. Şatonun taşları bile bu sözleri fısıldar gibiydi ona... ama Flagg o tersliğin ne olabileceğini bîr türlü anlayamıyordu. Tek bildiği, o tersliğin keskin dişleri olduğuydu. Sansar gibi beyninde oradan oraya koşturuyor, şuradan bir lokma ısırıyor, burayı bir lokma kemiriyordu. O hayvanın kemirmeye tam ne zaman başladığını çok iyi biliyordu Flagg. Asileri arayıp da bulamadığı geziden dönerken. Çünkü... çünkü...</p>

  <p>Çünkü asilerin orada olmaları gerekiyordu!</p>

  <p>Oysa yoklardı... ve Flagg da budala yerine düşmekten nefret ederdi. Daha da beteri, hata yapmış olduğunu hissetmekten nefret ederdi. Eğer asilerin nerede bulunacağı konusunda bir hata yapmışsa, demek başka konularda da yapabilirdi. Hangi konularda? Bilemiyordu. Ama gördüğü rüyalar hep kötü rüyalardı. O ufacık, öfkeli hayvan beyninde koşturuyor, onu kaygılandırıyor, bir şeyler unuttuğunu .söylüyor, arkasından bir şeyler çevrilmekte olduğunu haykırıyordu. Yanşıyor, kemiriyor, uykularını mahvediyordu Flagg'ın. Gerçi sihirbazda, biraz soğuk algınlığını geçirecek pek çok ilaç vardı... ama beynindeki sansarı etkileyecek İlacı yoktu.</p>

  <p>Ne terslik olabilirdi?</p>

  <p>Bu soruyu kendi kendine defalarca sormuştu. Görünüşe göre, hiçbir terslik olamazdı. Yüzyıllar boyunca içindeki o karanlık boşluk, Delain'deki sevgi, ışık ve düzenden nefret etmiş, Flagg bunların hepsini mahvetmeye, yıkıp yok etmeye uğraşmıştı. Tıpkı rüzgârın biraz önce Büyük Tanrılar Kilisesini yıktığı gibi. Ama her seferinde bir engel çıkmış, planlarını bozmuştu. Ya Kyla, ya Sasha, ya birisi, ya bir şey. Ama bu sefer ne yana baksa, hiçbir engel göremiyordu. Thornas tümüyle onun kontrolündeydi. Flagg ona şatonun tepesinden atlamasını emretse, zavallı budala ancak, 'saat kaçta atlayayım,' diye sorabilirdi. Çiftçiler ağır vergi yükü altında inleyip duruyorlardı. Thomas hep Flagg'ın etkisiyle yüklemişti o vergileri onların sırtına.</p>

  <p>Yosef, Peter, tıpkı iplerde ve zincirlerde olduğu gibi insanlarda da bir kopma gerilimi olduğunu söylemişti. Vardı da. Delain'in çiftçileriyle tüccarları hemen hemen varmışlardı o noktaya. Ağır vergi bloklarını vatandaşlara bağlayan ip, aslında basit sadakatten başka bir şey değildi. Krala, ülkeye, hükümete olan sadakat. Vergi yükü belli bir noktaya kadar ağırlaşırsa bütün iplerin kopacağını biliyordu Flagg. Budala öküzler de (Delain halkını o gözle görüyordu) tökezleyecek, yollarına çıkan her şeyi devireceklerdi. İlk kaçak öküzler çoktan ipi koparmış, kuzeyde toplanmışlardı bile. Şimdilik kendilerine sürgün diyorlardı ama Flagg onların yakında kendilerini asi sayacaklarını biliyordu. Peyna görevden uzaklaştırılmıştı. Peter ise, kulede, kilit altındaydı.</p>

  <p>O halde ne terslik olabilirdi?</p>

  <p>Hiçbir şey! Allah kahretsin, hiçbir şey!</p>

  <p>Ama sansar koşturuyor, kemiriyor, dönenip duruyordu. Son üç dört hafta boyunca Flagg nice kereler ter içinde uyanmıştı uykusundan. Bunun nedeni, ateşinin tekrar yükselmiş olması değil, korkunç bir rüya görmüş olmasıydı. Ne görmüştü rüyasında? İşte onu hiç hatırlamıyordu. Tek bildiği, uyandığında sol elini sol gözüne bastırmış olduğuydu. Sanki oradan yara almış gibi. Gözünde bir yanma hissediyordu. Oysa hiçbir arıza yoktu görünüşe göre.</p>

  <p><br /></p>

  <h2 id="u287cc96b-1d66-499a-9499-e9f0a7835494" style="text-align: center;">113</h2>

  <p>O gece Flagg rüyasını unutamadan uyanmıştı. Onu kilisenin yıkılması uyandırmıştı çünkü.</p>

  <p>"Ha?" diye bağırıp koltuğunda doğruldu. Gözleri iri iri açılmış, beyaz yanakları terden ıslak ıslaktı.</p>

  <p>Papağan başlarından biri, "Felaket!" diye bağırdı.</p>

  <p>Öteki, "Yangın, sel ve kaçış!" diye çığlık attı.</p>

  <p>Kaçış, diye düşündü Flagg. Evet, ne zamandır beynimde dolaşan buydu... beni kemiren buydu.</p>

  <p>Ellerine baktı, titrediklerini gördü. Buna çok kızdı. Hemen koltuğundan fırladı.</p>

  <p>"Niyeti kaçmak," diye mırıldandı, elini saçlarının arasından geçirdi. "Ya da en azından, denemek. Ama nasıl? Nasıl? Planı ne? Kim yardım etti ona? Hepsi başlarıyla ödeyecekler, orası kesin... bir vuruşta da düşmeyecek kafaları! Santim santim kesilecek. Ölmeden önce acıdan deli olmalarını istiyorum..."</p>

  <p>"Delil" diye haykırdı.papağanın bir başı.</p>

  <p>"Acı!" diye karşılık verdi öteki.</p>

  <p>Flagg, "Susun da düşüneyim!" diye bağırdı onlara. Yandaki masadan içi kahverengi sıvıyla dolu bir kavanoz kapıp papağanın kafesine fırlattı. Kavanoz çarpıp parçalandı, bir an için parlak, sıcaklığı olmayan bir ışık göründü. Papağanın iki başı bir ağızdan bağırıp tünekten devrildiler. Hayvan sabaha kadar kafesin dibinde baygın yattı.</p>

  <p>Flagg hızlı adımlarla bir ileri, bir geri dolaşmaya başladı. Dişleri sımsıkı kenetlenmişti. Elleri kıpır kıpırdı. Çizmeleri,yerden yeşil kıvılcımlar çıkarıyordu.</p>

  <p>Nasıl? Ne zaman? Kim yardım etti?</p>

  <p>Hatırlayamıyordu. Rüya solmaya başlamıştı bile. Ama...</p>

  <p>"Bilmek zorundayım," diye fısıldadı. "Bu şart!"</p>

  <p>Çünkü olay yaklaşmıştı. Bunu seziyordu. Eli kulağındaydı.</p>

  <p>Anahtarı buldu, masanın en alt çekmecesini açtı, fildişinden oymalı zarif bir kutu çıkardı, kapağını açıp içinden bir de deri torba çekti. İplerini bollaştırdı. İçten gelen bir ışıkla parlıyormuş gibi görünen taş parçasını ortaya çıkardı. Perde inmiş ihtiyar gözü gibi dumanlı bir rengi vardı. Sabundu sanki. Oysa aslında bir kristaldi. Flagg'ın sihirli kristaliydi o.</p>

  <p>Odasını dolaştı, lambaları kıstı, mumların önüne siperler yerleştirdi. Oda az sonra iyice karanlık oldu. Flagg hiçbir yere çarpmadan masasının başına döndü. Karanlık engel değildi Kralın sihirbazına. Severdi karanlığı o. Kediler gibi karanlıkta görmeyi de bilirdi.</p>

  <p>Masanın basma oturdu, eliyle kristale dokundu, avuçlarını onun iki yanından aşağı kaydırdı, pütürlü yüzeyini okşadı.</p>

  <p>"Göster bana," diye mırıldandı. "Emrim bu."</p>

  <p>Önce hiçbir şey olmadı. Sonra yavaş yavaş kristalin içindeki aydınlık artar gibi oldu. Işık önce pek küçüktü. Solgundu. Flagg kristale tekrar dokundu. Bu sefer parmak uçlarıyla dokundu. Isınmıştı çünkü kristal.</p>

  <p>"Bana Peter'i göster. Emrim bu. Yolumda engel oluşturmaya kalkışan sıpayı göster bana. Planının ne olduğunu göster."</p>

  <p>Işık daha parladı... parlaklık arttı... arttı. Flagg, gözleri parlayarak, zalim dudaklarının arasından dişleri görünerek kristale doğru eğildi. Peter, Ben, Dennis ve Naomi onu şu anda görseler, kendi rüyalarım tanıyabilirlerdi. Sihirbazın yüzünü de, mum olmayan o aydınlığı da.</p>

  <p>Kristalin süt gibi bulanıklığı birden dağıldı, ışığı çok netleşti. Flagg artık tam ortasını görebiliyordu taşın. Gözleri iri iri açıldı, az sonra şaşkınlıkla kısıldı.</p>

  <p>Sasha vardı karşısında. Hamileliğinin son dönemlerindeydi. Küçük bir çocuğun yatağının kenarına oturmuştu. Elinde bir kara tahta vardı. Üzerinde GOD ve DOĞ kelimeleri okunuyordu.</p>

  <p>Flagg sabırsız bir hareketle elini kristalin üzerinden geçirdi. Taştan artık sıcaklık dalga dalga yükselmeye başlamıştı.</p>

  <p>"Bilmek istediğimi göster bana. Emrim bu!"</p>

  <p>Kristal tekrar netleşti.</p>

  <p>Peter, ölen annesinin bebekeviyle oynuyordu. Evdeki aileye kızılderililerin saldırdığını varsayıyordu. Ya da ejderhaların... ya da başka bir saçmalığın. Yaşlı Kral köşede durmakta, oğlunu seyretmekle, oyuna katılmak istemekteydi...</p>

  <p>"Pöff!" diye bağırdı Flagg. Elini tekrar kristalin üzerinden geçirdi. "Bana bu eskimiş, anlamsız hikayeleri neden gösteriyorsun? Nasıl kaçmayı planladığını bilmek istiyorum... ne zaman kaçacağını da! Şimdi onu göster bana! Emrim bu!"</p>

  <p>Kristal ısınıyor, ısınıyordu. Yakında ışığının sönmesine izin verilmezse, yarılır, parçalanırdı. Flagg böyle sihirli kristallerin kolay bulunmadığını biliyordu. Bunu ancak otuz yıl aradıktan sonra bulmuştu. Ama şu anda vazgeçmektense onu parçalanmış görmeye de razıydı.</p>

  <p>"Emrim bu"diye tekrarladı. Kristalin sütlü rengi üçüncü kere içine doğru çekildi, Flagg eğildi, sıcaktan gözlerine yaşlar doldu. Gözlerini kıstı, baktı, sonra sıcağa rağmen o gözler şok ve öfkeyle birden açılıverdi.</p>

  <p>Peter vardı karşısında. Peter yavaş yavaş Needle'ın yan tarafından aşağıya doğru İniyordu. Bir tür sihir gücüyle iniyor olmalıydı, çünkü elleri birbiri üzerinden aşağıya ala ala İnmesine rağmen, görünürlerde ip falan yoktu.</p>

  <p>Yoksa... var mıydı?</p>

  <p>"Peter!" diye soludu Flagg. Sesi çıktığı anda minik hayal dönüp ona baktı.</p>

  <p>Flagg kristale üfledi, taşın içindeki ışık sönüverdi. Karanlıkta kaldı ortalık.</p>

  <p>Peter. Kaçıyor. Ne zaman? Kristalde gözüken manzara geceydi. Prens duvardan inerken çevresinde kar tanecikleri uçuşuyordu. Bu gece, daha geç bir saatte mi? Yarın gece mi? Haftaya mı? Yoksa...</p>

  <p>Flagg sandalyesini itip ayağa kalktı. Çevresine bakınırken gözleri ateş saçıyordu.</p>

  <p>... Yoksa olmuş bitmiş miydi?</p>

  <p>"Yeter," diye soludu. "Tanrılar adına, yeter artık."</p>

  <p>Karşı duvara yürüyüp orada asılı koca bir silahı kaptı. Lagar gibi bir şeydi. Ama Flagg onu alışkın bir rahatlıkla tutuyor, taşıyordu. Alışkın mıydı gerçekten? Elbette alışkındı! Bill Hinch olarak burada yaşadığı, Delain Kralının cellatı olarak orada hizmet gördüğü zamanlarda pek çok kullanmıştı bu silahı. Yüzlerce baş kesmişliği vardı onunla. Baltanın bıçakları Andua çeliğindendi. İki bıçağın ortasında da Flagg'ın kendi eklediği dikenli bir demir top vardı. Her dikeni zehirliydi.</p>

  <p>"YETER!" diye bağırdı Flagg öfkeyle tekrar. İki başlı papağan baygınken bite bu sesi duyup inledi.</p>

  <p>Flagg pelerinini kapının yanındaki çengelden aldı, omuzlarına attı, tokasını boynundan tutturdu.</p>

  <p>Yeterdi artık. Bu sefer planlarının bozulmasına izin vermeyecekti. Hele de o iğrenç çocuk tarafından! Roland ölmüştü.</p>

  <p>Peyna saf dışı bırakılmıştı. Soylular sürgündeydi. Bir tek prens öldü diye patırdı koparacak kimse kalmamıştı... hele de babasını öldürmüş bir prens.</p>

  <p>Eğer şu ana kadar kaçmamışsan, sevgili prensim, artık kaçamazsın. .. içimden bir ses bana senin hâlâ o hücrede olduğunu fısıldıyor. Ama vücudunun bir parçası çıkacak oradan bu gece. O parçayı saçlarından tutarak kendim çıkaracağım.!</p>

  <p>Koridordan zindan kapısına doğru yürürken Flagg kahkahalarla gülmeye başladı. Çıkardığı ses taştan heykellere bile kabus gördürtecek türdendi.</p>

  <p><br /></p>

  <h2 id="ubc9952e1-bcff-44a7-9850-9423a5bf645e" style="text-align: center;">114</h2>

  <p>Flagg’ın sezgileri doğruydu. Peter gerçi ipini kontrol etme işini bitirmişti ama, hâlâ hücresinde, çağrıcı gece yarısı duyurusunu yapsın diye bekliyordu. Aynı anda Flagg da Zindan Kapısı'ndan fırlamış, Needle Meydanım geçmeye başlamıştı. Büyük Tanrılar kilisesi, saat on biri çeyrek geçe yıkılmıştı. Kristalde görmek istediğini gördüğü sırada saat on ikiye çeyrek vardı. (Herhalde siz de bana hak vereceksiniz, zavallı kristal ona ilk iki seferinde de konuyla ilgili gerçekleri göstermeye çalışmıştı ama, Flagg anlayamamıştı.) Flagg meydana adımını attığı sırada ise on ikiye on dakika vardı.</p>

  <p>Zindan Kapısı, Needle'ın kuzey doğusuna düşüyordu. Güney batı tarafında ise, Satıcılar Kapısı diye bilinen küçük bir köşk vardı. Zindan Kapısı'yla Satıcılar Kapısı arasına çapraz bir doğru çizilse, bu doğrunun tam orta yeri, Needle kulesinin bulunduğu yerdi.</p>

  <p>Flagg Zindan Kapısından çıkarken, Ben, Naomi, Dennis ve Frisky de Satıcılar Kapısından çıkıp meydana adımlarını atmışlardı. Farkında olmaksızın birbirlerine yakmıyorlardı. Aralarında Needle vardı. Rüzgâr dindiği için, Ben'in grubunun aslında Flagg'ın çizme seslerini duyması gerekirdi. Flagg'ın da onların sürdüğü el arabasının teker gıcırtılarını duyması gerekirdi. Arabaya Frisky'yi koşmuşlardı. Ne var ki, Frisky dahil herkes kendi düşüncelerine gömülmüş olduğundan, kimse bir şey duyamadı.</p>

  <p>Ben, "Şimdi," diye söze başlayacakken, kulenin arkasındaki Gardiyanlar Kapısına Flagg'ın yumrukları inmeye başladı.</p>

  <p>"Açın!" diye bağırdı Flagg. "Kral adına açın!" Dennis tam, "Bu da n..." diye sormak üzere ağzını açarken Naomi çelik gibi elini onun ağzına kapattı, korku dolu gözlerle Ben'e baktı.</p>

  <p><br /></p>

  <h2 id="u954a6f01-2675-45ae-84b9-5d5446385946" style="text-align: center;">115</h2>

  <p>Fırtına sonrasının buz gibi havası içinde, bu ses merdivenlerden döne döne Peter'in bulunduğu yere kadar yükseldi. Uzaktan geliyordu ama anlaşılıyordu.</p>

  <p>"Kral adına açın!"</p>

  <p>Cehennem adına demek istiyor, diye düşündü Peter.</p>

  <p>Cesur çocuk büyümüş, cesur bir erkek olmuştu. Ama o boğuk sesi duyup, o beyaz suratı, kırmızı gözleri hatırladığı anda Peter'in kemikleri buza, midesi ateşe döndü. Dudakları ve ağzı kuruyuverdi. Dili damağına yapıştı. Saçları dimdik kabardı. Eğer birisi size, iyi ve cesur insan olmak için hiç korkmamanız gerektiğini söylerse, yalan söylüyor demektir. Peter o an, ömründe korkmadığı kadar korkuyordu.</p>

  <p>Bu Flagg.., benim için geldi.</p>

  <p>Peter ayağa kalktı, dizleri büküldü, bir an yere yıkılacağını sandı. Felaket kapıdaydı. Gardiyanlar Kapısına vurup duruyordu.</p>

  <p>"Açın! Kıpırdanın sarhoş köpekler! Beson, itoğlu seni!"</p>

  <p>Peter kendi kendine, acele etme, dedi. Acele edersen bir hata yaparsın, onun edeceği fenalığı kendi kendine edersin. Henüz kimse ona kapıyı açmadı. Beson sarhoş. Akşam yemeğinde çakır keyifti, şimdiye sızmıştır. Flagg'da anahtar yok. Olsa kapıyı yumruklamakla vakit kaybetmezdi. O halde... birer birer düşün. Planladığım uygula. Önce kapıdan girmek, sonra merdivenleri tırmanmak zorunda... üç.yüz basamağı. Belki kaçabilirsin.</p>

  <p>Yatak odasına geçti, yatağın demir ayaklarını çıkardı. Yatak hemen çöktü. Peter demirlerden birini alıp oturma odasına döndü. Bu demirin boyunu dikkatle ölçmüş, pencerenin eninden fazla olduğunu anlamıştı. Dışı paslıydı ama, sağlamdı demir hâlâ. İnşallah sağlamdır, diye düşündü. İp kopmaz da çapa kır ılırsa, yaman bir şaka olurdu.</p>

  <p>Bir an dışarıya baktı. Şu anda kimse görünmüyordu ama, demin üç gölgenin meydanda yürüyerek yaklaştığını görmüştü. Flagg kapıya vurmaya başlamadan önce. Demek Dennis yanma arkadaşlar alıp gelmişti. Acaba içlerinden biri Ben miydi? Keşke olsa, diye umdu Peter. Ama buna inanmaya cesaret edemedi. Üçüncüsü kimdi peki? Yanlarında neden araba vardı? Şu an için bu sorulara cevap aramaya vakti yoktu Peter'in.</p>

  <p>"İtoğulları! Açın şu kapıyı.' Kral adına açın! FLAGG adına açın! Açın kapıyı! Açın!"</p>

  <p>Gecenin sessizliği içinde Peter sürgülerin çekildiğini duydu. Herhalde kapı açılmıştı ama o sesi duyamadı. Önce sessizlik oldu, sonra da...</p>

  <p>... sonra da canhıraş bir ölüm çığlığı yankılandı merdivende.</p>

  <p><br /></p>

  <h2 id="uc96e3f08-ebe8-4a2a-b8ee-ae4a7641bdfb" style="text-align: center;">116</h2>

  <p>Flagg’a sonunda kapıyı açan zavallı yardımcı gardiyan, üçüncü sürgüyü çektikten sonra dört saniye bile yaşayamadı. Önce karşısında kabus gibi bir beyaz surat, alev saçan bir çift göz, rüzgârla dalgalanan bir kara pelerin belirdi. Adam bir çığlık attı. Başını kaldırdığında Flagg'ın savaş baltasının kendi kafasını yarmak üzere indiğini zor gördü.</p>

  <p>"Bir daha sefere kapıyı Kral adına aç dendiği zaman çabuk olursanız, sabaha pislik temizlemek zorunda kalmazsınız!" diye kükredi Flagg. Sonra çılgın bir kahkahayla cesedi bir tekmede yolundan savurdu, işler hâlâ yolundaydı. Vaktinde uyanmıştı. Biliyordu bunu.</p>

  <p>Seziyordu.</p>

  <p>Sağdaki kapıyı açtı, mahkemeden kulenin dibine giden koridora adımını af ti. Bu koridorun dibinden merdivenler başlıyordu. Başını kaldırdı, köpekbalığı gibi sırıttı.</p>

  <p>"İşte geldim, Peter!" diye haykırdı mutlu bir sesle. Sesi taş duvarlı merdiven boşluğunda yankılandı, yukarıya, Peter'in ipini demire bağlamaya çalıştığı yere kadar yükseldi, "işte geldim, sevgili Peter, çoktan beri yapmam gerekeni yapmaya geldim!"</p>

  <p>Yüzündeki sırıtma ifadesi daha da genişlemiş, iyice korkunçlaşmıştı. Yerin dibinden yeni çıkmış bir şeytana benziyordu. Cellat baltasını havaya kaldırdığında, demin öldürdüğü gardiyanın kanları yüzüne damladı, yanaklarından gözyaşı gibi süzüldü.</p>

  <p>"İşte geldim, sevgili Peter! Kafam kesmeye geldim!" diye bağırdı Flagg... ve merdivenlerden yukarı koşmaya başladı.</p>

  <p>Bir. Üç. Altı. On.</p>

  <p><br /></p>

  <h2 id="u55c8c3b0-8224-421d-932b-a662bc054f88" style="text-align: center;">117</h2>

  <p>Peter’in titreyen elleri aksadı. Daha önce de bin kere attığı, çok iyi bildiği düğüm tutmadı, açıldı, çocuk yeniden düğüm atmak zorunda kaldı.</p>

  <p>Onun seni korkutmasına izin verme.</p>

  <p>Çok saçmaydı bu. Korkuyordu bal gibi. Eğer Thomas, Peter'in Flagg’dan her zaman korktuğunu bilse, ne kadar şaşardı. Tek farkı, Peter'in korkusunu daha iyi saklıyor olmasıydı.</p>

  <p>Seni öldürecekse, bırak o öldürsün. Sen yapma onun işini!</p>

  <p>Düşünce kafasının içinden doğuyordu ama sanki annesinin sesiyle sesleniyordu. Peter'in ellerindeki titreme azaldı, ipi demire dolayıp bir düğüm daha atmaya uğraştı.</p>

  <p><br /></p>

  <h2 id="u107e1110-4310-4929-82c2-2ccc6a2aeea1" style="text-align: center;">118</h2>

  <p>Kelleni mızrağıma geçirip bin yıl taşıyacağım!" diye bağırdı Flagg. Döne döne koşuyordu yukarıya doğru. "Ne yaman bir savaş ganimeti olacak!"</p>

  <p>Otuz. Kırk. Elli.</p>

  <p>Çizmelerinin topukları taşlara çarptıkça yeşil ışıklar çıkarıyordu. Gözleri parlıyordu. Gülümsemesi bir zehirdi.</p>

  <p>"İŞTE GELDİM, PETER!"</p>

  <p>Yetmiş... geriye iki yüz otuz basamak kalmıştı.</p>

  <p><br /></p>

  <h2 id="u47516a50-3194-48a5-94fc-f8c50952c175" style="text-align: center;">119</h2>

  <p>Eğer yabancı bir yerde, geceyarısı uyanmışlığınız varsa, sırf karanlığın bile insanı yeterince korkuttuğunu bilirsiniz. Şimdi bir gizli geçitte uyandığınızı gözünüzün önüne getirin. Babanızın öldürülüşünü seyretmiş olduğunuz iki gözden bakarken uyandığınızı düşünün!</p>

  <p>Thomas avazı çıktığı kadar bağırdı. Onu duyan olmadı... meğer ki alt kattaki köpekler duymuş olsun... ama onlar zaten yaşlı ve sağırdı, üstelik kendileri de yeterince gürültü çıkarmaktaydılar.</p>

  <p>Delain'de uyurgezerlikle ilgili bir inanç vardı. O inancı dünyanın pek çok yerinde, pek çok kişi, kendi yatağına dönemeden uyanırsa, deli olur, derlerdi,</p>

  <p>Thomas da duymuş olabilirdi bu masalı. Eğer duymuşsa, doğru olmadığını şu anda kanıtlayabilecek durumdaydı. Gerçi çok korkmuştu.... bağırmıştı da... ama delirmenin eşiğine bile yaklaşmış değildi.</p>

  <p>Tersine, ilk korkusu çabuk geçti. Sizin sandığınızdan da çabuk. Tekrar eğilip göz deliklerinden aşağıya baktı. Bu size belki garip gelebilir ama, unutmayın ki Flagg'ın yaşlı Krala şarap getirdiği geceden önce Thomas'ın bu geçitte pek hoş dakikalar yaşamışlığı vardı. O hoş dakikaların altında biraz suçluluk duygusu da yok değildi elbette. Ama kendini babasına yakın hissetmişti bu geçitte. Şimdi kendini burada bulunca, eski günlere bir özlem duyar gibiydi.</p>

  <p>Odanın pek de değişmediğini görüyordu. Av hayvanlarının doldurulmuş kafaları hâlâ duvarlardaydı. Bonsey de, Craker de, Snapper de... tabii ejderha Niner de. Kendisi onun gözlerinden bakıyordu odaya. O başın tepesinden de Roland'ı yayıyla Sivri Çekiç adlı oku asılıydı.</p>

  <p>Bonsey... Craker... Snapper... Niner.</p>

  <p>Hepsinin adlarını hatırlıyorum, diye şaştı Thomas. Seni de hatırlıyorum, baba. Keşke şimdi sağ olsaydın, Peter de serbest olsaydı. Benim hiç farkımda olmasanız bile razıydım. Hiç değilse gecelen rahat uyurdum.</p>

  <p>Eşyalardan bazılarının üzerine toz örtüleri serilmişti ama, hepsine serilmemişti. Şömine soğuk ve karanlıktı. Yeni yakılacak ateş için odunlar hazırlanmıştı. Thomas babasının eski pelerininin bile orada durduğu görünce daha da şaştı. Şömine soğuk olsa bile, bir kibrit çakılsa hayata döner, çıtır çıtır bir ateş yanıverirdi orada. Odaya hayat verir, sıcaklık verirdi. Bu oda yalnızca babasının gelip ateşi yakmasını bekliyordu hayata dönmek için.</p>

  <p>Birden Thomas içinde garip, hemen hemen esrarengiz bir istek duydu. O ateşi yakmak istiyordu. O odaya girmek istiyordu. Babasının pelerinini giymek istiyordu. Babasının kadehinden bira içmek istiyordu. Oradaki testideydi bira. Ekşimiş olsa bile, yine de içecekti. Thomas ondan... belki o zaman o koltukta uyurdu bile.</p>

  <p>Çocuğun yüzüne yorgun bir gülümseme yayıldı. Bu düşündüklerini yapmaya karar vermişti. Babasının hayaletinden korkmuyordu. Hatta... inşallah gelir, diye umuyordu. Gelirse, babasına söyleyeceği bir şey vardı.</p>

  <p>Pişmanım, diyebilirdi ona.</p>

  <p><br /></p>

  <h2 id="u33557706-4a04-4eaa-a78e-fed2e462b7b4" style="text-align: center;">120</h2>

  <p>“GELİYORUM PETER!" diye haykırdı Flagg sırıtarak. Vücudundan kan ve felaket kokuları tütüyordu. Gözleri akkordu. Cellat baltası kıpırdadıkça hışırtılar çıkarıyor, üzerindeki kan damlaları duvarlara sıçrıyordu. "GELİYORUM ARTIK ! KELLENİ ALMAYA GELİYORUM!"</p>

  <p>Döne döne çıkıyor, çıkıyordu yukarı. Kafasını kan dökmeye takmış bir şeytandı. Yüz. Yüz yirmi beş.</p>

  <p><br /></p>

  <h2 id="u0fbf74cf-d2b8-4fb5-aa91-4021a0d19a19" style="text-align: center;">121</h2>

  <p>“Daha çabuk," diye tısladı Ben, Dennis'le Naomi'ye. Isı yine düşmeye başlamıştı. Ama üçü de ter döküyorlardı. Terin birazı zorlanmaktandı. Çok çalışıyorlardı. Ama biraz da korkudan terliyorlardı. Flagg'ın çığlıklarım duyuyorlardı çünkü. Frisky bile., o yürekli Frisky bile korktuğunu hissediyordu. Biraz geri çekilmiş, oturmuş, titriyordu hayvan.</p>

  <p id="top_2"><br /></p>

  <h2 id="uea9edf82-1cda-4d7d-acf5-d2168e6b2996" style="text-align: center;">122</h2>

  <p>“GELİYORUM, KÜÇÜK SIPA!" Sesi yaklaşmıştı. Yankısı da azalmıştı. "ÇOK ÖNCEDEN YAPMAM GEREKENİ ŞEYİ ŞİMDİ YAPMAYA GELİYORUM!" Balta kıpırdadı, hışırdadı.</p>

  <p><br /></p>

  <h2 id="uf8255ae5-b415-4bdd-aa3d-e903d963c028" style="text-align: center;">123</h2>

  <p>Düğüm bu sefer sağlamdı.</p>

  <p>Tanrılar yardımcım olsun, diye düşündü Peter. Başını çevirdi, Flagg'ın sesinin geldiği tarafa bir daha baktı. Tanrılar yardımcım olsun.</p>

  <p>Bir bacağını pencerenin kenarından aşırdı. Peony'nin eğerine binmiş gibi oturuyordu. Tek ayağı hücrenin taş tabanına basıyor, öteki dışarıya sallanıyordu. İpini ve demiri kucağında tutmaktaydı. İpin ucunu pencereden aşağıya savurdu, düşüşüne baktı. Yarıyolda ip dolaştı, öylece kaldı. Peter onu salladı, dolaşığın açılmasını bekledi.</p>

  <p>Sonra bir dua daha edip demir çubuğu pencereye taktı, iki yanına dayadı. İp çubuğun ortasından sarkıyordu. Peter içerdeki bacağını da dışarıya aldı, vücudunu döndürdü, iki eliyle çubuğa sarıldı. Pencerenin kenarına kalçasının yan tarafıyla oturmuş durumdaydı. Bir daha döndü, karnını dayadı pencereye. Bacakları boşlukta sallanıyordu. Demir çubuk yerinde sağlamdı.</p>

  <p>Peter sol elini çubuktan ayırdı, ince ipini yakaladı. Bir an durup korkusuyla savaştı.</p>

  <p>Sonra gözlerini yumdu, sağ elini de çubuktan ayırdı. Artık bütün ağırlığı ipe binmiş durumdaydı. Seçimini yapmıştı. Sonuç iyi de olsa, kötü de olsa, hayatı bundan böyle peçete ipliklerine bağlıydı. Peter yavaşça aşağıya doğru inmeye koyuldu.</p>

  <p><br /></p>

  <h2 id="u38f295ec-32d9-470f-bafd-0df7df00876a" style="text-align: center;">124</h2>

  <p>“GELİYORUM !”</p>

  <p>İki yüz.</p>

  <p>"KELLENİ ALMAYA..."</p>

  <p>İki yüz elli.</p>

  <p>"...SEVGİLİ PRENSİM!"</p>

  <p>İki yüz yetmiş beş.</p>

  <p><br /></p>

  <h2 id="u3a2353c1-468a-45c9-8ed4-9135a5789e6c" style="text-align: center;">125</h2>

  <p>Ben, Dennis ve Naomi artık Peter'i görebiliyorlardı. Needle'ın tepesinde, ufacık bir karanlık benek. Hiçbir akrobatın göze alamayacağı kadar yüksekte.</p>

  <p>"Daha çabuk!" diye soludu Ben. "Onun hayatı için!" Arabayı son hızla boşaltmaya koyuldular... ama aslında yapabileceklerini yapmışlardı zaten.</p>

  <p><br /></p>

  <h2 id="ub36e128f-6863-4238-b95f-8f5d0599411b" style="text-align: center;">126</h2>

  <p>Flagg koşuyor, koşuyordu. Pelerininin kukuletası kaymış, sırtına düşmüştü. Tel tel siyah saçları, beyaz alnının üzerinden geriye doğru uçuyor, savruluyordu.</p>

  <p><br /></p>

  <h2 id="ub1dc6123-e3c3-4b92-b19e-998965447a51" style="text-align: center;">127</h2>

  <p>Rüzgar hafiflemişti artık. Ama hava çok soğuktu. Peter'in çıplak yanaklarını, ellerini donduruyor, uyuşturuyordu. Yavaş, yavaş iniyordu Peter. Çok dikkatli hareket ediyordu. Bu inişin kontrolünü kaçımsa düşeceğini bilmekteydi. Gözlerinin hemen karşısında duvarın taşları birer birer yukarı doğru kayıyordu. Az sonra, sanki kendisi olduğu yerde duruyormuş da, duvar kayarak yükseliyormuş gibi bir duyguya kapıldı. Kesik kesik soluyordu. Soğuk, kuru kar taneleri yüzünün çevresinde uçmaktaydı. İp çok inceydi. Elleri biraz daha uyuşursa, onu avucunda hiç hissedemeyecekti.</p>

  <p>Ne kadar inmişti?</p>

  <p>Üst kısımda ipin dokusundan tek tek iplikler kopuyor, baş veriyordu. Peter bunun farkında değildi. Bilmediği de daha iyiydi belki. Kopma gerilimine neredeyse ulaşmak üzereydi o ip.</p>

  <p><br /></p>

  <h2 id="uf7c7a5f6-02d8-4d94-8520-bd5077d95204" style="text-align: center;">128</h2>

  <p>“Daha hızlı, Kral Peter!" diye fısıldadı Dennis. Üçü birlikte, arabayı boşaltma işini bitirmiş, bekliyorlardı. Seyretmekten başka yapabilecekleri bir şey yoktu,artık. Peter yolun yarısına kadar inmişti galiba.</p>

  <p>Naomi, "Öyle yüksekte ki!" diye inledi. "Eğer düşerse..." Ben yamyassı, tonsuz bir sesle, "Düşerse ölür," dedi. Bu sözdeki kesinlik hepsini bir sessizliğe itti.</p>

  <p><br /></p>

  <h2 id="u0cdcf3cd-1d18-4768-b3c6-e4dcd860bc51" style="text-align: center;">129</h2>

  <p>Flagg merdivenlerin tepesine vardı, koridorda koşmaya başladı. Soluk almak için zorlandıkça göğsü inip inip kalkıyordu. Yüzü ter damlalarıyla kaplıydı. Sırıtma ifadesi korkunçtu.</p>

  <p>Baltasını kenara bıraktı. Peter'in hücresinin sürgüsünü çekti, sonra ikincisini çekti... durakladı. Birden içeriye dalmak hiç akıllıca bir hareket olmazdı. Yoo, hiç olmazdı. Kafesteki kuş belki şu anda kaçmaya çalışıyor olabilirdi ama... belki de kapının yan tarafına sinmiş, Flagg içeriye daldığı anda kafasına bir şey indirmek üzere hazır bekliyor olabilirdi.</p>

  <p>Önce kapıdaki gözetleme deliğini açtı, pencereye oturtulmuş demiri görünce durumu anladı, öfkeyle kükredi.</p>

  <p>"O kadar kolay değil, küçük kuş!" diye haykırdı. "İpin kesilince nasıl uçacaksın, onu görelim bakalım!"</p>

  <p>Flagg üçüncü sürgüyü de çekti, baltası havada, Peter'in hücresine daldı. Pencereden aşağıya baktığı anda tekrar sırıttı. İpi kesmemeye karar vermişti sonunda.</p>

  <p><br /></p>

  <h2 id="u245b3c09-8a36-45c6-b7f7-749c89dbee74" style="text-align: center;">130</h2>

  <p>Peter iniyor, iniyordu. Kol kasları yorgunluktan titremeye başlamıştı. Ağzı kupkuruydu. Ömründe bu kadar susadığını hatırlamıyordu, çok uzun zamandan ben bu ipin üzerindeymiş gibi hissediyordu kendini. Yüreği bir tek şeyden emindi... o çok istediği suyu hiçbir zaman içemeyecekti. Ölmek alnına yazılmıştı. Üstelik işin en kötü yanı bu da değildi. Susamış olarak ölecekti. Şu anda en kötüsü buymuş gibi gözüküyordu ona.</p>

  <p>Aşağıya bakmaya hâlâ cesareti yoktu. Ama yukarıya bakmak için dayanılmaz bir istek duyuyordu. Tıpkı kardeşinin, o gizli geçide girmek için duyduğu istek gibi. Bu isteğe uydu. Yetmiş metre kadar yukarda Flagg'ın bembeyaz, hain suratının kendisine sırıtmakta olduğunu gördü.</p>

  <p>"Merhaba, küçük kuşum,*' diye seslendi Flagg neşeyle. "Yanımda balta var ama kullanmak zorunda olduğumu sanmıyorum. Şuraya bıraktım işte, bak!" Sihirbaz boş ellerini uzatıp gösterdi.</p>

  <p>Peter'in kollarındaki tüm güç yok olmak üzereydi. Flagg'ın o nefret çeken suratını görmek sebep olmuştu buna. İradesini kullanıp ipe sarılmaya çalıştı. Artık ince ipi avuçlarında hiç hissedemiyordu. Yumruklarının iki yanından çıktığını görebiliyor, ipin hâlâ avucunda olduğunu oradan biliyordu ama, parmakları hiç hissetmiyordu. Soluğu hışırtılı ve kesik kesik çıkıyordu boğazından.</p>

  <p>Bu sefer aşağıya baktı... üç suratın kendisine çevrilmiş olduğunu gördü. Ufacıktı o suratlar. Yerden yüksekliği sekiz metre olamazdı. Onaltı metre de olamazdı. Hâlâ yirmi metre vardı arada en azından. Bizim binalarımızın dördüncü katı gibi bir yükseklikteydi.</p>

  <p>Hareket etmeye çalıştı, yapamadı. Kıpırdasa düşecekti. Orada öylece asılı duruyordu. Buz gibi karlar suratına değiyor, yukardaFlagg kahkahalar atıyordu.</p>

  <p><br /></p>

  <h2 id="ue5ffe753-9744-4037-9b69-41bc0aed3ff9" style="text-align: center;">131</h2>

  <p>"Niye kıpırdamıyor?'* diye sordu Naomi. Eldivenli elin Ben'in omzuna bastırmaktaydı. Gözleri Peter'e dikilmişti. Genç prensin ipin üzerinde döne döne durması, asılmış bir adamı getiriyordu akla. "Nesi var?"</p>

  <p>"Bilm..."</p>

  <p>Yukarda Flagg'in kahkahası birden kesildi.</p>

  <p>"Kim var orada?" diye haykırdı sihirbaz. Sanki gök gürlüyordu. "Cevap verin bana, yoksa kelleleriniz gider! Kim var orada?"</p>

  <p>"Şimdi olan oldu, " dedi Dennis. "Ne yapacağız, Ben?" "Bekleyeceğiz," diye karşılık verdi Ben Staad. "Sihirbaz aşağıya inerse, o zaman onunla döğüşeceğiz. Neler olacağını göreceğiz nasılsa. Biz.,"</p>

  <p>Ama bekleme süresi sona ermişti. Bundan sonraki birkaç saniyede... her şey çözümlenmediyse bile,... pek çok şey çözümlendi.</p>

  <p id="top_3"><br /></p>

  <h2 id="u1df5e42e-dc23-458a-bad8-9e68e0a85375" style="text-align: center;">132</h2>

  <p>Flagg, Peter'in ipinin ne kadar ince olduğunu görmüştü. Beyazlığını farkedince, bir anda her şeyi anlamıştı. Baştan sona, her şeyi. Peçeteleri de, bebekevini de. Peter'in kurtulma planı kendi gözünün önünde yürürlüğe konmuştu. Kendisi neredeyse hiç farketmeyecekti. Ama... bir şeyi daha gördü Flagg. İpin lifleri kopuyor, ayrılıyordu. Pencereden on beş metre kadar aşağıda oluyordu bu iş.</p>

  <p>Flagg istese pencereye takılı demiri çevirebilir, Peter'i o yolla da düşürebilirdi. Dibe vardığında demir de kafasına çarpsın diye. Yahut baltayı savurup incecik ipi kesebilirdi de.</p>

  <p>Ama suyu akıntısına bırakmayı yeğliyordu. Nitekim aşağıya seslendikten birkaç saniye sonra, olacaklar kendiliğinden oldu.</p>

  <p>İpin kopma gerilimine vardığı anlaşıldı. İnce kordon, zorlandığı yerden, fazla gerilmiş keman yayı gibi ayrılıverdi.</p>

  <p>"Güle güle küçük kuş!" diye bağırdı Flagg sevinçle. Pencereden eğilmiş, Peter'in düşüşünü seyretmeye çalışıyordu. Gülüyor, gülüyordu. "Güle gü..."</p>

  <p>Birden sesi kesildi, gözleri açıldı. Suratı tıpkı kristale bakarkenki ifadesine büründü. Ağzı açıldı, içinden öfkeli bir çığlık kurtuldu. Bu korkunç çığlık, kulenin çökme gürültüsünden çok daha fazla sayıda insanın uykusundan uyanmasına yol açtı Delain'de.</p>

  <p><br /></p>

  <h2 id="u2fa83ac6-2fda-400d-98c5-33407bea06ab" style="text-align: center;">133</h2>

  <p>Peter o sesi duydu, ipin koptuğunu hissetti.</p>

  <p>Soğuk rüzgâr yüzüne bir başka türlü çarptı. Kendini düşmeye hazırladı. Bir saniye bile sürmeyecekti yere çarpması. Bunu biliyordu. Eğer anında ölmezse, acısı müthiş olacaktı.</p>

  <p>İşte o anda Peter, Frisky'nin çektiği arabayla getirilip aşağıya istiflenmiş saray peçeteleri yığınının üzerine iniş yaptı. Deminden beri Ben, Dennis ve Naomi'nin deliler gibi istiflemeye çalıştığı peçetelerin üzerine. Uzaktan bakınca saman yığınına benzeyen o yığının yüksekliğini bilmeye imkan yoktu, çünkü bu konuda Ben'in, Dennis'in ve Naomi'nin tahminleri birbirinden farklıydı. Belki en sağlıklı tahmin, Peter'in tahmini olabilirdi. Ne de olsa, yığının orta yerine düşen o olmuştu. Peter'e göre, o hayat kurtaran peçete yığınının yüksekliği en azından sekiz metreydi. Bence de haklı olabilir, biliyor musunuz?</p>

  <p><br /></p>

  <h2 id="u13cb4067-0e68-4c0d-8f53-4434640da4cc" style="text-align: center;">134</h2>

  <p>Tam orta yerine düştü ve kendine bir krater açtı. Sonra arka üstü yuvarlandı, hareketsiz yattı. Ben, tepeden Flagg'ın öfkeli bir çığlık attığını duyunca, "Bağırmana gerek yok, sihirbaz," dedi içinden. "Her şey senin istediğin gibi oldu işte. Nasılsa öldü o., ne yaptıysak, kurtaramadık."</p>

  <p>Ama Peter doğruldu. Gözleri şaşkın bakıyordu, sağ olduğu kesindi. Ben Staad, Flagg'a rağmen, çevrede bulunabilecek nöbetçilere rağmen, kendini tutamayıp bağırdı. Bir zafer çığlığı kurtuldu ağzından. Hemen Naomi'yi yakaladı, sarılıp öptü.</p>

  <p>Dennis, "Yaşasın!" diye bir çığlık attı. Başı dönüyordu uşağın. "Yaşasın Kral!"</p>

  <p>Flagg'ın sesi bir daha duyuldu. Avını kaçıran vahşi kuşlar gibi haykırıyordu. Kutlamalar, öpüşmeler bir anda kesildi.</p>

  <p>"Kellelerinizle ödeyeceksiniz!" diye bağırıyordu Flagg. Öfkeden çıldırmıştı. "Kellelerinizle ödeyeceksiniz hepiniz! Nöbetçiler, Needle'a koşun! Needle'a koşun! Mahkûm kaçtı! Katil prensi öldürün! Adamlarını öldürün! Hepsim öldürün!"</p>

  <p>Needle meydanını çevreleyen binalarda ışıklar yanmaya başlamıştı... iki yandan, koşan ayak sesleri, kılıç şakırtıları duyuluyordu.</p>

  <p>"Prensi öldürün!" diye haykırıyordu Flagg tepeden. "Adamlarını öldürün! Hepsini öldürün!"</p>

  <p>Peter ayağa kalkmaya çabaladı, tekrar devrildi. Aklı ona ayağa kalkması gerektiğini söylüyor, kaçmazlarsa hepsinin öldürülecekleri yolunda uyarıyordu onu... ama içinden bir başka ses de, kendisinin zaten ölmüş, ya da ağır yaralanmış olması gerektiğini fısıldıyordu. Bunlar rüya olmalıydı. Kendini yıllardır hayalinde yaşattığı peçetelerden bir yığının ortasına düşmüş sanıyordu... bu rüya olmaz da, ne olurdu?</p>

  <p>Ben'in güçlü pençesi Peter'in koluna sarıldı... Peter rüyada olmadığını anladı.</p>

  <p>"Peter, iyi misin? İyi misin?</p>

  <p>"Sapasağlamım," dedi Peter. "Buradan kaçmamız gerek."</p>

  <p>Dennis, "Kralım!" diye bağırdı, gözleri kamaşan Peter'in önünde kendini diz üstü yere attı. "Ebedi sadakat yemini ediyorum! Ahdim olsun ki..."</p>

  <p>"Sonra yemin et," dedi Peter. Elinde olmadan gülüyordu. Ben onu çekip ayağa kaldırırken, Peter de Dennis'i çekip kaldırdı. "Gidelim buradan!"</p>

  <p>"Hangi kapıya?" diye sordu Ben. Flagg'ın merdivenleri inmeye başlamış olması gerektiğini Peter kadar o da biliyordu. "Her yandan geliyorlar sese bakılırsa."</p>

  <p>Ben'e göre, çarpışmayı hangi yöne karşı yapsalar, hepsi birdi. Sonunda nasılsa öldürüleceklerdi. Ama Peter, ister sersemlemiş olsun, ister obuasın, nereye gitmek istediğini çok iyi biliyordu.</p>

  <p>"Batı kapısına!" dedi. "Hem de çabuk! Koşun!"</p>

  <p>Dördü birlikte, peşlerinde Frisky'yle birlikte, koştular.</p>

  <p><br /></p>

  <h2 id="uc0008940-c3d5-4e41-a905-bbda32b603ca" style="text-align: center;">135</h2>

  <p>Batı kapısına elli metre kala, Peter'in grubu, yedi uykulu nöbetçiyle karşılaştı. Bu adamlar fırtınanın soğuğundan kurtulmak için şatonun mutfaklarından birine sığınmışlardı. Bir yandan bira içerek, bir yandan, torunlarına anlatacakları bir serüven yaşadıkları için sevinerek geçirmişlerdi zamanı. Fırtınayı serüven sanıyorlardı. Torunlarına daha neler neler anlatabileceklerinden haberleri yoktu. Onbaşıları yirmi yaşında bir çocuktu. Acemiydi daha. Ama o içki içmediği için bir dereceye kadar ayıktı. Görevini yapmakta da kararlıydı.</p>

  <p>İki grup karşılaştığında onbaşı, "Kral adına, durun!" diye seslendi. Sesini tok çıkarmaya çalışmıştı ama, hikayeciler hikâyelerini anlatırken gerçeğe sadık kalmak zorundadır. Ben size delikanlının sesinin gök gürültüsünden çok sinek vızıltısına benzediğini söylemek zorundayım.</p>

  <p>Peter silahsızdı tabii. Ama Ben'le Naomi'nin kısa birer kılıcı vardı. Dennis'in de paslı hançeri yanındaydı. Üçü bir anda Peter'in önüne çıktılar. Ben'le Naomi'nin elleri kılıçlarının kabzasına doğru yükseldi. Dennis hançerini çekmişti bile.</p>

  <p>"Durun!" diye bağırdı Peter. İşte onun sesi gerçek bir gök gürültüsüydü. "Silah çekmeyin!"</p>

  <p>Hepsi afallamış, şoka uğramışlardı. Ben yan gözle Peter'e doğru baktı.</p>

  <p>Peter adımını atıp öne çıktı. Gözleri ayın ışığında pırıl pırıl, sakalı uçuşarak dikilip durdu. Üzerinde kaba saba mahkûm elbiseleri vardı ama yüzü tam emir veren bîr Kralın yüzüydü.</p>

  <p>"Kral adına dur mu dedin?" diye sordu Peter, onbaşıya. Yürümeye başladı. Genç askerle araları yirmi santime indi. Asker bir adım çekildi. Kendisi kılıcını çekmiş olduğu halde, Peter'in elleri boş olduğu halde, yine de çekildi. "Ama Kral benim, onbaşı!"</p>

  <p>Asker dudaklarını yaladı, dönüp arkadaşlarına baktı.</p>

  <p>"Ama..." diye söze başladı. "Siz..."</p>

  <p>Peter alçak sesle, "Adın ne senin?" diye sordu.</p>

  <p>Onbaşının ağzı açık kalmıştı. Bir saniyede şişleyebilirdi Peter'i. Oysa kendini sudan çıkmış balık gibi çaresiz hissediyordu.</p>

  <p>"Adın dedim, onbaşı!"</p>

  <p>"Efendimiz... yani... tutuklu... siz... ben..." Genç asker biraz daha kekeledi, sonunda, "Adım Galen," demeyi başardı.</p>

  <p>"Benim kim olduğumu biliyor musun?"</p>

  <p>Arkadaki gruptan bir başka asker, "Evet," dedi. "Seni tanıyoruz, katil."</p>

  <p>Peter yine o sakin, alçak sesiyle, "Ben babamı öldürmedim," dedi. "Onu öldüren Kralın sihirbazıydı. Şimdi bizi kovalıyor. Ona karşı uyanık olmanızı öneririm size. Yakında artık Delain'e bir zarar veremeyecek duruma düşecek. Babamın adına yemin ediyorum. Ama şimdi geçmeme izin vermek zorundasınız."</p>

  <p>Uzun bir sessizlik oldu. Galen kılıcını tekrar kaldırdı. Peter'i şişlemeye niyetleniyormuş gibiydi. Peter hiç irkilmedi. Tanrılara bir can borcu vardı. Avaz avaz bağırarak çıplak bir bebek olarak dünyaya geldiği andan beri borçluydu bu canı onlara. Herkesin borcu o borçtu. Eğer şimdi ödenmesi gerekiyorsa... varsın ödesindi. Ama gerçek Kral oydu. O bir asi, bir katil değildi. Kaçmayacaktı. Geri çekilmeyecekti. Arkadaşlarının bu askere bir zarar vermesine de izin vermeyecekti.</p>

  <p>Kılıç titredi. Sonra Galen kolunu yavaş yavaş sarkıttı, kılıcın ucu donmuş kaldırım taşlarına değdi.</p>

  <p>"Bırakın geçsinler," diye mırıldandı onbaşı. "Belki katildir, belki değildir... tek bildiğim, bu işin karmaşık olduğu. Ben karışmayacağım. Kralların, prenslerin karmaşasında boğulmaya niyetim yok."</p>

  <p>"Akıllı bir anan varmış, onbaşı," dedi Ben Staad ciddi bîr sesle.</p>

  <p>İkinci bir ses, beklenmedik bir anda, "Evet, bırakın geçsin!" diye patladı. "Ben ona kılıç kaldıramam. Batırsam kılıcım elimi yakacakmış gibime geliyor."</p>

  <p>"Hatırlanacaksınız," dedi Peter onlara. Dönüp kendi arkadaşlarına baktı. "Peşimden gelin, çabuk olun. Bana neyin gerekli olduğunu biliyorum, onu nerede bulacağımı da biliyorum."</p>

  <p>O anda Flagg da Needle'ın alt kapısından meydana fırlıyordu. Öyle bir kükreyiş kükredi ki, genç askerler yerlerinde büzüldüler, gerilediler, dağılıp her yöne doğru kaçışmaya başladılar.</p>

  <p>"Gelin," dedi Peter. "Beni İzleyin. Batı Kapısına!"</p>

  <p><br /></p>

  <h2 id="ub2fdbc9f-0b3b-4631-b890-b53fcd82a983" style="text-align: center;">136</h2>

  <p>Flagg ömründe koşmadığı kadar hızlı koşuyordu. Planlarının mahvolmak üzere olduğunu anlamıştı. Bu böyle olmamalıydı! İşin sonunun nerede geleceğini Peter gibi o da biliyordu.</p>

  <p>Dağılan askerlerin hizasından geçerken onlara bakmadı bile. Hepsi rahat bir soluk aldılar, sihirbazın kendilerini görmediğini sandılar... oysa Flagg görmüştü. Her birini görmüş, iyice bellemişti. Peter öldükten sonra, bu askerlerin kafaları yıllarca şatonun duvarlarını süsleyecek mızrakların ucunda, diye düşünüyordu. Başlarındaki onbaşıya gelince... o önce zindanlara indirilecek, bin ölümü tattıktan sonra veda edecekti hayata.</p>

  <p>Batı Kapandan fırladı, Batı Ana Yolundan şatoya doğru koştu. Evlerinden bu gürültünün ne olduğunu anlamak üzere çıkmış mahmur bakışlı insanlar, onun beyaz suratını, alev saçan gözlerini görünce kaçıştılar... çünkü o anda Flagg ilk defa olarak gerçek Flagg'a benziyordu. Tam bir şeytandı. Önüne çıkan ilk ev merdiveninin trabzanı üzerinden sıçrayarak aştı, merdivenin demir parmaklığı arkasında yeşil ışıklar çıkarırken o koşmaya devam etti.</p>

  <p>Roland'ın dairesine gidiyordu.</p>

  <p><br /></p>

  <h2 id="u3ef78e82-e573-49e5-ab9e-f448c46ca858" style="text-align: center;">137</h2>

  <p>Peter bir yandan koşarken Dennis'e, "Madalyon" diye seslendi. "Aşağıya attığım madalyon hâlâ sende mi?"</p>

  <p>Dennis'in eli boynuna yükseldi, altın yüreği buldu. Sivri ucunda Peter'in kanı kurumuştu. Başını evet anlamında salladı.</p>

  <p>"Ver onu bana"</p>

  <p>Dennis koşma hızını düşürmeksizin madalyonu çıkarıp uzattı. Peter onu kendi boynuna geçirmedi. Zincirini avucuyla sıkı sıkı yakaladı, yürek sallanıp sıçramaya başladı, kızıl ışıklar yansıttı, o ışıklar duvarlarda dansetti.</p>

  <p>"Az kaldı, dostlarım," diye soludu Peter.</p>

  <p>Bir köşeyi döndüler. İlerde Peter, babasının dairesine açılan kapıyı görüyordu. Roland'ı en son burada görmüştü. Roland binlerce kişinin hayatından ve refahından sorumlu bir Kraldı. Aynı zamanda, oğluyla birkaç dakikalığına karşılıklı şarap içmekten, onunla çene çalmaktan memnun olan, şükran duyan bir ihtiyardı. Her şeyin sonu burada gelecekti.</p>

  <p>Bir zamanlar babası Sivri Çekiç adlı okuyla bir ejderha öldürmüştü.</p>

  <p>Genç prens, kan şakaklarını döverken, "Şimdi ben de aynı okla bir başka ejderhayı, çok daha büyük bir ejderhayı öldürmeye çalışacağım, diye düşündü.</p>

  <p><br /></p>

  <h2 id="u7d12277e-1dd0-4212-aef8-40b014c01b86" style="text-align: center;">138</h2>

  <p>Thomas ateşi yaktı, babasının pelerinini sırtına aldı, Roland'ın koltuğunu ateşe biraz daha yaklaştırdı. Çok geçmeden uyuyacağım sanıyordu. Ne de iyi olurdu! Ama o koltukta, o gözleri baykuş gibi bakarak, kafası ikide bir sallanarak otururken, bir an duvardaki av başlarına baktı, iki şey daha istediğini farketti. Alacaktı o iki şeyi. Kutsal şeylerdi ikisi de. Babasının sağlığında, onlara elini sürmeye dünyada cesaret edemezdi. Ama Roland artık ölmüştü. Thomas kalktı, bir sandalye çekip üzerine çıktı, duvardan Niner'in başı üzerine çakılı Sivri Çekici ve Büyük Yayı indirdi. Bir an ejderhanın yeşilimsi amber gözlerine baktı. Neler neler görmüştü kendisi o gözlerden bakarken. Ama şimdi karşıdan baktığında, yalnızca kendi solgun yüzünün yansımasını görüyordu. Tıpkı bir mahkûmun, hücresinden dışarı bakışını hatırlatıyordu o surattaki bakış.</p>

  <p>Odadaki her şey buz gibi soğuktu. Ateş birazdan ısıtacaktı tabii. En azından şömeninin çevresini ısıtacaktı... ama daha vakit vardı, îşin garip yanı, her şeyin soğuk olmasına karşın, okun enikonu sıcak olmasıydı. Çocukken dinlediği efsaneyi hatırladı. Ejderha öldürmekte kullanılan bir silah, o ejderhanın sıcaklığını hiçbir zaman kaybetmiyordu bu efsaneye göre. Herhalde doğruymuş o söz, diye düşündü Thomas uykulu uykulu. Zaten okun sıcaklığında korkulacak bir şey yoktu. Tersine, rahatlatıyordu bile insanı. Thomas, bir elinde Büyük Yay, bir Sivri Çekiçle koltuğuna oturdu. Ağabeyinin şu anda bu oku aramaya geldiğinin, adım adım yaklaştığının farkında olmadığı gibi, Flagg'ın... kendi hayatının mimarı ve gardiyanı olan Flagg'ın Peter'i kovalamakta olduğundan da haberi yoktu.</p>

  <p><br /></p>

  <h2 id="u274f9511-e972-4d10-9736-9803f7c3b8a7" style="text-align: center;">139</h2>

  <p>Az önce Thomas, babasının odası kilitli mi diye kaygılanmamıştı. Şimdi de Peter kaygılanmadı o konuya. Eski günlerde hiç kilitlenmezdi o oda. Zaten şimdi de kilitli değildi.</p>

  <p>Peter'in kulpu bastırması yetti. Peşinde arkadaşlarıyla birlikte hızla odaya daldı. Frisky deliler gibi havlıyordu. Tüyleri diken diken olmuştu. Herhalde Frisky daha iyi anlıyordu durumu. Zehir gibi kara bir koku çıkaran, Doğu Baronluğunun kömür ocaklarından beter bir koku çıkaran şey, peşlerindeydi. Yaklaşıyordu. Gerekirse Frisky o kokunun sahibiyle dövüşürdü. Ölümüne dövüşürdü hem de. Ama eğer konuşmasını bilse, onlara arkadaş yaklaşan bu kara kokulu şeyin insan olmadığını da söylerdi. Bir canavardı onları kovalayan. Korkunç bir YARATIKtı.</p>

  <p>Ben, "Peter, burada ne...'" diye soracak oldu ama Peter aldırmadı. Neyi istediğini biliyordu. Niner'in başının yukarısına yayla oku almak üzere elini uzattığında eli havada kaldı.</p>

  <p>İkisi de yerinde yoktu.</p>

  <p>Kapıdan en son giren Dennis dönüp kanadı kapadı, sürgüyü itti. O anda kapıya bir tek yumruk indi. Demirlerle desteklenmiş tahtalar korkunç bir ses çıkardı.</p>

  <p>Peter arkaya baktı, gözleri iri iri açıldı. Dennis'le Naomi gerilediler. Frisky sahibesinin önünde duruyor, kapıya bakarak hırlıyordu. Yeşilimsi ela gözlerinin bebekleri, aklannın ortasında, sanki küçülmüştü.</p>

  <p>"Yol verin!" diye kükredi Flagg. "Kapıyı açın!"</p>

  <p>"Peter!" Bu çığlık Ben'den yükselmişti. Delikanlı kılıcını da çekti.</p>

  <p>Peter, "Geri çekilin!" diye bağırdı. "Canınızı seviyorsanız geri çekilin! Hepiniz! Uzaklasın o kapıdan!"</p>

  <p>Flagg'ın mavi ışıklar çıkaran yumruğu kapıya ikinci kere inerken hepsi odanın dört yanına dağıldılar. Menteşeler, sürgü, demir çubuklar aynı anda, top patlaması gibi bir sesle patladı, tahtaların aralıklarından içeriye mavi ışıklar doldu. Sonra tahtalar da parçalandı. Yongalar dört bir yana saçıldı. Kapı kanadının geri kalanı bir an daha ayakta kaldı, büyük bir gürültüyle odanın içine yıkıldı.</p>

  <p>Koridorda Flagg duruyordu. Kukuletası arkasına sarkmıştı. Yüzü balmumu gibi bembeyazdı. Ciğer gibi dudakları gerilmiş, dişleri gözüküyor, gözleri fırınlar gibi yanıyordu.</p>

  <p>Elinde cellat baltasını tutmaktaydı.</p>

  <p>Orada bir daha durdu, sonra adımını atıp odaya girdi. Sola baktı, Dennis'i gördü. Sağa baktı, Ben'le Naomi'yi gördü. Ayaklarının dibinde Frisky hırlıyordu. Flagg'ın gözleri onları iyice ezberledi... ilerde kullanılacak bu bilgiyi dosyaladı... sonra hepsini bir kenara bıraktı. Gözleri Peter'e dikilmiş, ilerledi.</p>

  <p>"Düştün ama ölmedin," dedi. "Belki tanrıların sana iyi davrandığına inandın. Ama aslında tanrılar seni bana sakladı. Şimdi dua et de, yüreğin çatlayıp şu anda öldürsün seni. Diz çok ve buna dua et. Çünkü benim getireceğim ölüm çok daha beter olacak."</p>

  <p>Peter olduğu yerde duruyordu. Karşısında Flagg, arkasında babasının koltuğu vardı. O koltukta Thomas oturuyor, hiç kimse onu fark etmiyordu. Peter, Flagg'ın alevli gözlerine korkusuzca baktı. Flagg bu çelik bakışların karşısında bir an sarsılır gibi oldu, sonra o insanlık dışı sırıtması tekrar yüzünde belirdi.</p>

  <p>"Sen ve arkadaşların bana sorun çıkardınız, prensim," diye fısıldadı. "Hem de büyük sorunlar çıkardınız. Seni çoktan öldürmem gerekirdi. Ama şimdi bütün sorunların sonu gelecek."</p>

  <p>"Seni tanıyorum," dedi Peter ona. Silahsız olmasına rağmen sesi dengeli ve korkusuzdu. "Sanırım babam da tanıyordu seni. Ama o çok güçsüzdü. Şimdi hakkını olan Krallığı ben elime alıyorum ve sana ben emir veriyorum, şeytan!"</p>

  <p>Peter dikleşti, irileşti. Şöminedeki ateşin alevleri gözlerinde yansıdı, o gözleri pırıl pırıl parlattı. O anda sapına kadar Delain Kralıydı Peter.</p>

  <p>"Defol buradan! Delain'i artık rahat bırak! Git ve bir daha da dönme! Kovuldun artık! DEFOL BURADAN!"</p>

  <p>Peter bu son sözü kendi sesinden çok daha güçlü bir sesle, gürleyerek söylemişti. Pek çok sesin bileşimi gibi çıkmıştı bu ses ağzından. Delain'in gelmiş geçmiş tüm Kral ve Kraliçelerinin toplamıydı bu ses. Tarihin en gerilerine kadar uzanan,bu şato henüz konarken insanların biraraya toplanıp oluşturduğu kerpiç kulübelerin topluluğuyken başlayan, hep sürüp</p>

  <p>giden bütün seslerin toplamıydı.</p>

  <p>Flagg'ın yine büzüldüğü görüldü. Sonra ilerledi. Yavaş... çok yavaş. Kocaman baltası sol elinde sallanıyordu.</p>

  <p>"Sen emirlerim öteki dünyada ver," diye fısıldadı. "Kaçmakla bana yararın oldu. Keşke bunu ben kendim düşünseydim. Sana ellerimle sahte bir kaçış hazırlardım. Ah, Peter, kafan şu alevlerin arasına yuvarlanacak, beynin daha öldüğünü anlayamadan burnun yanık saçlarının kokusunu alacak. Baban gibi yanacaksın sen de... Beni meydana çağırıp madalya verecekler! Tacı çalmak için babasını öldüren sen değil misin?</p>

  <p>"Onu sen öldürdün," dedi Peter.</p>

  <p>Flagg güldü. "Ben mi! Ben mi? Sen çıldırmışsın o hücrede delikanlı." Flagg ciddileşti, gözleri parladı. "Ama diyelim ki... bir an İçin diyelim ki ben öldürdüm. Kim inanır buna?"</p>

  <p>Madalyonun zinciri hâlâ Peter'in sağ bileğine geçmiş durumdaydı. Genç prens elini uzattı, madalyon bileğinin altından sallandı. Göz alacak, hipnotize edecek biçimde sallanıyordu. Flagg onu görünce gözleri irileşti. Peter içinden, tanıyor onu, diye düşündü. Tanrılar şahidim olsun ki tanıyor bu madalyonu!</p>

  <p>"Sen benim babamı öldürdün. Hem böyle bir şeyi ilk defa yapmıyordun. Unutmuşsun galiba. Gözlerinden okuyorum unuttuğunu, îkinci Alan'ın kötü krallık döneminde Leven Valera senin yoluna dikilince, karısı zehirlenmiş olarak bulundu. Herkes katilin Valera olduğuna kesinlikle inandı. Şimdi benim suçluluğuma da inandıkları gibi."</p>

  <p>"Onu nereden buldun, küçük sıpa!?" diye fısıldadı Flagg. Naomi'nin soluğu boğazına tıkanır gibi oldu.</p>

  <p>"Evet, unutmuşsun," diye tekrarladı Peter. "Herhalde senin gibi yaratıklar er geç, kendilerini tekrarlamak zorunda kalıyorlar. Çünkü senin gibiler yalnızca birkaç basit hile biliyor, o kadar. Bir süre sonra, birileri o hilelerin iç yüzünü görebilmeye başlıyor. Galiba bizleri kurtaran tek şey de bu."</p>

  <p>Madalyon sallanıyor, ateşin ışıklarını yansıtıyordu.</p>

  <p>"Kim aldırış eder diyorsun öyle mi? Kim inanır diyorsun," diye devam etti Peter. "Çok kişi inanır. Söyleyeceklerimizin hiçbirine inanmasalar bile, senin gerçekten tahmin ettikleri kadar yaşlı olduğuna inanacaklardır, canavar."</p>

  <p>"Ver onu bana!"</p>

  <p>"Eleanor Valera'yı sen öldürdün. Babamı da sen öldürdün."</p>

  <p>"Evet, ona şarabı ben getirdim," dedi Flagg birden. Gözleri ışıklar saçıyordu. "Alev alev yandığı zaman güldüm ona. Sen Needle'ın merdivenlerini çıkarken daha da çok güldüm. Ama şu anda bu odada olup bu sözlerimi duyanların hepsi yakında ölmüş olacak. Bu odaya şarap getirdiğimi hiç kimse görmedi! Yalnızca seni gördüler!"</p>

  <p>O sırada, Peter'in arkasından yepyeni bir ses duyuldu. Güçlü bir ses değildi. Ancak duyulabilecek bir sesti. Titriyordu da. Ama hepsini çok etkiledi. Flagg'ı bile.</p>

  <p>"Seni bir gören oldu," dedi Peter'in kardeşi Thomas oturduğu koltuktan. "Ben gördüm seni, sihirbaz."</p>

  <p><br /></p>

  <h2 id="ub9757be5-b1ee-4abf-974a-baac2624ea48" style="text-align: center;">140</h2>

  <p>Peter yana doğru bir adım attı, dönüp baktı. Madalyon hâlâ kolunun bileğinden sallanıyordu.</p>

  <p>"Thomas!" demeye çalıştı, ama sesi çıkmadı. Kardeşindeki değişiklikler onu dehşete düşürmüştü. Çocuk şişmanlamış, sanki yaşlanmıştı. Zaten Roland'a her zaman Peter'in benzediğinden daha çok benzerdi. Şimdi o benzerlik öylesine artmıştı ki, ürküntü veriyordu insana.</p>

  <p>"Thomas!" demeye çalıştı yine. Yayla okun neden yerinde olmadığını o anda anladı. Yay Thomas'ın kucağında yatıyordu. Ok da yaya dayanmıştı.</p>

  <p>Flagg o anda bağırdı, ileriye doğru atıldı, cellat baltasını kafasının yukarısına doğru kaldırdı.</p>

  <p><br /></p>

  <h2 id="u7ef842d4-9155-4b29-96db-04f78e4390ec" style="text-align: center;">141</h2>

  <p>Bu çığlık öfke çığlığı değil, korku çığlığıydı. Flagg'ın bembeyaz suratı çok gergindi. Saçları dik dik duruyordu. Dudakları gevşemiş gibi titremekteydi. Peter gerçi demin gördüğü benzerliğe şaşmıştı ama, kardeşini iyi tanırdı. Flagg ise, ateşin o esrarengiz ışığında karşısında beliren görüntüye kanmıştı.</p>

  <p>Peter'i unuttu, elinde baltasıyla dosdoğru koltukta oturan hayalete saldırdı. İhtiyarı bir kere zehirle öldürmüştü. Ama işte o yine gelmiş, leş gibi bira kokan peleriniyle aynı koltuğa oturmuştu. Okuyla yayı elinde, Flagg'a çökmüş, suçlayıcı gözlerle bakıyordu.</p>

  <p>"Hortlak!" dîye haykırdı Flagg. "İster hortlak ol ister cehennem zebanisi! Vız gelirsin bana! seni bir kere öldürdüm! Yine öldüreceğim! Aiiiyyyyyyyeeeee...!"</p>

  <p>Thomas okçulukta her zaman usta olagelmişti. Gerçi Peter'in hücrede kaldığı yıllarda pek av alanına gitmemişti ama, ister sarhoş ister ayık olsun, babasının keskin gözü onda da vardı. Kendi yayı da çok iyiydi ama, bunun kadar değildi. Damarlarına yepyeni bir gücün dolduğunu hissediyordu yayı gererken. Kocaman, çok zarif bir yaydı elindeki. Bir uçtan bir uca iki buçuk metreden fazlaydı. Oturduğu yerde pek de istediği gibi geremiyordu. Ama kırk beş kiloluk kuvvetle asılırken hiç zorlanmadı.</p>

  <p>Sivri Çekiç belki de dünyanın gelmiş geçmiş en iyi okuydu. İyi cins ağaçtan yontulmuş, dibindeki üç tüy de Andua kuşlarının kuyruğundan alınmıştı. Burnu çelikti. Yay gerilirken ok iyice ısındı. Thomas o sıcaklığı yüzünde fırın gibi hissetti.</p>

  <p>"Sen bana hep yalan söyledin, sihirbaz," dedi alçak sesle... ve okunu saldı.</p>

  <p>Ok hemen yaydan ayrılıp uçtu. Odayı aşarken Leven Valera'nın madalyonunun tam ortasından geçti. Madalyon hala Peter'in bileğinden sallanıyordu havada. Altın zincir bir 'çıt' sesiyle ikiye ayrıldı.</p>

  <p>Size daha önce de söylediğim gibi, kuzey ormanlarındaki sonuçsuz arayışı sırasında karların üzerinde kamp kurdukları geceden beri Flagg hep hatırlayamadığı bir rüya görüp duruyordu. Uyandığında sol elini gözüne bastırmış durumda buluyordu kendini. Sanki orasından yara almış gibi. Dakikalarca yanıyordu gözü uyandıktan sonra. Ama incelediğinde, orada bir şey bulamıyordu.</p>

  <p>Şimdi Roland'ın oku, ucunda Valera'nın yürek biçimi madalyonunu da taşıyarak dosdoğru odanın ortasından uçtu ve o göze saplandı.</p>

  <p>Flagg bağırdı, iki başlı baltası elinden düştü, yere değdiği anda da parça parça oldu. Flagg geriye doğru sendeledi, tek gözü ateşler saçarak Thomas'a baktı. Öteki gözüne, ucunda Peter'in kanını taşıyan yürek madalyon oturmuştu. Madalyonun yanlarından, kesinlikle kan olmayan, kapkara, leş kokulu bir sıvı dışarıya sızıp duruyordu.</p>

  <p>Flagg bir daha bağırdı, diz çöktü...</p>

  <p>... ve bir anda yok oldu.</p>

  <p>Peter'in gözleri iri iri açıldı. Ben Staad bir çığlık attı. Flagg'ın giysileri bir an eski biçimlerini korudular, havada durdular... madalyon da havada durdu. Ondan sonra giysiler yıkıldı, Sivri Çekiç çatırtıyla yere düştü. Çelik ucundan dumanlar çıkıyordu. Yürek bir an kıpkırmızı kesildi, ondan sonra, taşların üzerine düştüğü yerde, yani sihirbazın kaybolduğu yerde, ebediyen yürek biçiminde izi kaldı.</p>

  <p>Peter kardeşine döndü.</p>

  <p>Thomas'ın inanılmaz sakinliği sona ermişti. Artık Roland'a da benzemiyordu. Korkmuş ve çok yorulmuş bir çocuğa benziyordu yalnızca.</p>

  <p><br /></p>

  <h2 id="u56136d30-b440-4842-b1bf-2cccff34f0ab" style="text-align: center;">142</h2>

  <p>Ömürlerinin sonuna kadar mutlu ve bahtiyar yaşadılar mı peki?</p>

  <p>Hayır. Masallar ne derse desin, hiç kimse ömrünün sonuna kadar mutlu ve bahtiyar yaşamaz. Onların da, iyi günleri oldu, kötü günleri oldu.,., tıpkı sizin gibi. Zaferleri de oldu, yenilgileri de oldu... yine sizin gibi. Zaman zaman kendilerinden utandılar, ellerinden gelenin en iyisini yapmadıklarım hissettiler, bazen de tanrıların istediği gibi davrandıklarından emin olup mutlu oldular. Yani demek istediğim, ellerinden geldiği kadar iyi yaşadılar her biri. Kimi diğerlerinden uzun yaşadı ama hepsi de iyi birer hayat sürdüler, cesaret göstermekten kaçınmadılar. Ben hepsini çok seviyorum, onlara olan sevgimden de utanmıyorum.</p>

  <p>Thomas'Ia Peter birlikte Delain'in yeni başyargıcına gittiler, Peter geçici bir süre için tekrar tutuklandı. Krallık mahkûmu olarak geçirdiği bu ikinci süre birincisinden çok daha kısa oldu. Yalnızca iki saat sürdü. Thomas'ın hikâyesini anlatması on beş dakika aldı, başyargıç da, Flagg'ın onayıyla atanmış çekingen bir adam olduğundan, sihirbazın ortadan kaybolduğundan emin olmak için üç çeyrek daha uğraştı.</p>

  <p>Ondan sonra suçlama geri çekildi.</p>

  <p>O akşam hepsi... yani Peter, Thomas, Ben, Naomi, Dennis ve Frisky, Peter'in eski odasında bir araya geldiler. Peter hepsine şarap ikram etti, Frisky'ye bile biraz şarabı küçük bir tabağa koyarak sundu. Tek reddeden Thomas oldu.</p>

  <p>Peter, Thomas'ın da şatoda, yanında kalmasını istiyordu. Ama Thomas, eğer kalırsa vatandaşların onu parça parça edeceklerini ileri sürdü... bence de hakkı vardı.</p>

  <p>''Çocuktun o zaman," dedi Peter ona. "Seni çok korkutan güçlü bir yaratığın boyunduruğu altındaydın,"</p>

  <p>Thomas hazin hazin gülümseyerek, "Bu dediklerin kısmen doğru," diye kabullendi. "Ama halk bunları hatırlamayacaktır Peter. Yalnızca Vergi Getiren Thomas'ı hatırlayacak, üzerine çullanacaklardır. Beni yakalamak için duvarları bile yıkarlar sanıyorum. Flagg gitti, ben kaldım. Gerçi kafamın pek değeri yok ama, ona bir süre daha sahip olmakta kararlıyım." Sustu, kendiyle tartışır gibi göründü, sonra devam etti. "En iyisi buradan uzaklaşmak benim için. Nefretim ve kıskançlığım bir alev gibidir. Şu anda onları hissetmiyorum ama, senin yönetiminin gölgesinde birkaç yıl kaldıktan sonra, belki eski huylarım geri döner. Kendimi biraz tanımaya başladım artık, görüyorsun. Evet... biraz. Yo, gitmem gerek, Peter. Hem de bu gece. Ne kadar erken gidersem o kadar iyi olur."</p>

  <p>"Ama... nereye gideceksin?"</p>

  <p>"Uzun bir ava," dedi Thomas. "Güneye herhalde. Beni bir daha görürsün belki, belki göremezsin. Güneye doğru gideceğim. Vicdanımda çok ağır yükler var. Çok çile çekmek, pişmanlık getirmem gerekiyor."</p>

  <p>"Nasıl bir av bu?" diye sordu Ben.</p>

  <p>"Flagg'ı arayacağım." Thomas'ın cevabı kararlıydı. "Oralarda bir yerde olmalı. Ya bu dünyada, ya da başka bir dünyada, ama oralarda bîr yerde. Bunu biliyorum. Rüzgârda onun zehirinin kokusunu alıyorum. Elimizden son anda kurtuldu.</p>

  <p>Bunu siz de biliyorsunuz, ben de. Onu bulup öldüreceğim. Hem babamın öcünü alacağım, hem de kendi günahımın kefaretini ödemiş olacağım. Önce güneye gideceğim, çünkü onun o tarafta olduğunu hissediyorum."</p>

  <p>Peter, "Ama kiminle gideceksin?" diye sordu. "Ben seninle gelemem... burada yapılacak pek çok iş var. Yalnız gitmene de izin veremem!" Çok kaygılı görünüyordu. Eğer sizde de o günlerin dünyasının bir haritası olsa, neden böyle kaygılı olduğunu anlardınız. Haritalarda güney kocaman bir beyazlık olarak gösteriliyordu o sıralar.</p>

  <p>Dennis'in sesi hepsini şaşırttı. "Ben giderim, Kralım," dedi genç uşak.</p>

  <p>İki kardeş şaşkın bakışlarım ona çevirdiler. Ben'le Naomi de dönüp baktılar. Frisky bile şarabından başını kaldırmıştı. Oysa o ana kadar keyifle, hevesle içiyordu bu yeni tattığı içkiyi. Kokusundan hoşlanmıştı. Serin, mor kadife gibi bir kokuydu bu koku. Tadı kadar iyi değildi ama... hemen hemen ona yaklaşıyordu.</p>

  <p>Dennis utanıp kızardı. Yerine oturmadı. Ayakta sürdürdü sözlerini.</p>

  <p>"Her zaman iyi bir efendi oldunuz bana, Thomas," dedi. "Sizden özür dilerim, Kral Peter, ama ben Thomas'ın hâlâ efendim olduğunu hissediyorum. Ayrıca o fareyi bulup sizin Needle'a kapatılmanıza da ben sebep olduğuma göre, Kralım..."</p>

  <p>"Saçma!" diye patladı Peter. "Unutuldu onların hepsi." "Ben unutmadım ama!" Dennis kararlı gibiydi. "Belki benim için de gençtin, aklın ermiyordu diyeceksiniz. Ama beri yandan, benim de kefaretimi ödemem gereken birtakım günahlarım var. Bunu hissediyorum."</p>

  <p>Utangaç bakışlarla Thomas'a döndü. "Beni yanınıza alırsanız, sizinle gelmek istiyorum, efendim Thomas. Avınızda ben de yanınızda olmak istiyorum."</p>

  <p>Thomas'ın gözleri yaşlarla parlıyordu. "Seni çok isterim ve şükran duyarım, Dennis. Umarım yemek pişirmesini de benden iyi biliyorsundur."</p>

  <p>Hemen o gece karanlıktan yararlanarak yola çıktılar. Yaya giden iki kişi... sırtlarında denkleri, gecenin içinde uzaklaştılar. Bir tek kere arkalarına bakıp el salladılar, sonra görünmez oldular.</p>

  <p>Geride kalanların üçü de onlara el salladı. Peter yüreği yarılırcasına ağlıyordu. Gerçekten yüreğinin yarılacağını sanıyordu çocuk.</p>

  <p>"Onu bir daha asla göremeyeceğim," diye geçiriyordu içinden.</p>

  <p>Eh, belki gördü, belki de görmedi. Ama bana sanki gördü gibi geliyor, biliyor musunuz! Size söyleyebileceğim pek az şey kaldı. Ben'le Naomi'nin sonradan evlendiklerini söyleyebilirim, Peter'in uzun ve iyi bir yönetim uyguladığını söyleyebilirim, Thomas'la Dennis'in de başından pek çok garip serüvenler geçtiğini söyleyebilirim. Flagg'ı tekrar gördüler... ve onunla kapıştılar. Ama artık vakit geç oldu... bütün bunlar bir başka masala kalsın, bir başka gün anlatılsın.</p>
</body>
</html>
