<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>ÜÇÜNCÜ BÖLÜM</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="p4" style="text-align: center;"><span class="t"><b class="calibre3">ÜÇÜNCÜ BÖLÜM</b></span></h2>

  <p class="p"></p>

  <p class="p" style="text-align: center;"><span class="t5"><i class="calibre5">KAPI VE</i></span> <span class="t5"><i class="calibre5">İ</i></span><span class="t5"><i class="calibre5">BL</i></span><span class="t5"><i class="calibre5">İ</i></span><span class="t5"><i class="calibre5">S</i></span></p>

  <p class="calibre2"></p>

  <p class="calibre2">Eddie tam uykuya dalacakken bir ses kulağına açık açık, “Ona anahtarı kapmasını söyle,” dedi. “Anahtar sesleri susturuyor.” Genç adam hızla doğrulup oturdu. Susannah yanında mışıl mışıl uyumaktaydı. Ses onunki değildi zaten.</p>

  <p class="calibre2">Galiba başka birinin sesi de değildi. Üç arkadaş sekiz günden beri Işının yolunu izleyerek ormanlardan geçiyorlardı. Bu akşam küçük ve derin bir vadide kamp kurmuşlardı. Sol tarafta, yakında geniş bir çay küstahça homurdanarak gidecekleri yöne doğru akıyordu. Güneydoğuya doğru. Sağdaysa dik bir yamaçtan kara çamlar yükselmekteydi. Burada yabancılar yoktu. Sadece Susannah uyuyor, Roland oturuyordu. Silahşor çayın yakınında battaniyesine sarılmış, karanlıklara doğru bakıyordu.</p>

  <p class="calibre2">“Ona anahtarı kapmasını söyle. Anahtar o sesleri susturuyor.”</p>

  <p class="calibre2">Eddie sadece bir an tereddüt etti. Roland’ın aklı dengedeyken şimdi yanlış yöne doğru eğiliyordu. İşin en kötü yanıysa şuydu: Roland bu durumu herkesten iyi biliyordu. Eddie de bu noktada her çareye başvurmaya hazırdı.</p>

  <p class="calibre2">Genç adam yastık yerine katladığı bir geyik derisini kullanıyordu. Elini onun altına sokarak deriye sarılmış bir çıkını çıkardı. Roland’a doğru gitti. Şö-valye’nin kendisini ancak arkasına dört adım kala fark edebilmesi de onu sarstı. Önceleri hem de kısa bir süre önce Roland, Eddie’nin uyandığını o daha doğrulup oturmadan anlar. (Hem aradan fazla zaman geçmemişti.) Onun soluk alışındaki değişikliği hemen fark ederdi.</p>

  <p class="calibre2">Eddie öfkeyle kumsaldayken bundan daha uyanıktı, diye düşündü. Üstelik o istakozumsu şeyin ısırıkları yüzünden yarı ölü gibiydi.</p>

  <p class="calibre2">Roland sonunda dönüp baktığında gözlerinde acı ve yorgunluğun neden olduğu bir parıltı vardı. Ama Eddie bütün bunların sadece yüzeyde kalan bk ışıltı olduğunu anladı. Bunun altındaki gitgide artan o şaşkınlığı seziyordu. Bu kontrol edilmediği, geliştiği takdirde deliliğe dönüşecekti. Eddie’nin kalbi merhametle sızladı.</p>

  <p class="calibre2">Roland, “Uyuyamadın mı?” diye sordu.</p>

  <p class="calibre2">Eddie, “Tam dalıyordum, sonra birdenbire uyandım,” dedi. “Dinle…” “Ben ölmeye hazırlanıyorum sanırım…” Roland, Eddie’ye baktı. Gözlerindeki pırıltı kaybolmuştu. Şimdi bu gözler dibi olmayan bir çift karanlık kuyuya benziyordu. Eddie ürperdi. Bunun nedeni Roland’ın sözlerinden çok onun boş boş bakmasıydı. “Yolun sona erdiği açıklıkta neyin beklediğini umuyorum, biliyor musun, Eddie?”</p>

  <p class="calibre2">“Roland…”</p>

  <p class="calibre2">Silahşor, “Sessizliğin,” diye açıklayarak hışırtıyla soluk verdi. “Sadece sessizliğin… Bu yeterli olur ve böylece… sona erer.” Yumruklarını şakaklarına bastırdı.</p>

  <p class="calibre2">Eddie, birinin daha böyle yaptığını gördüm, diye düşündü. Hem de kısa bir süre önce. Ama o kimdi? Ve neredeydi?</p>

  <p class="calibre2">Tabii bu gülünçtü. Neredeyse iki aydan beri Roland’la Susannah’dan başka kimseyi görmese de yine de ona doğruymuş gibi geliyordu.</p>

  <p class="calibre2">Eddie, “Roland,” dedi. “Ben bir şey yapıyordum.”</p>

  <p class="calibre2">Silahşor başını sallarken dudaklarında hafif bir gülümseme uçuştu. “Biliyorum. Ne? Sonunda bunu açıklamaya hazır mısın?”</p>

  <p class="calibre2">“Bence bu şu Ka-tet denen şeyin bir parçası olabilir.” Roland’ın bakışları değişti. Artık boş boş bakmıyordu. Düşünceli bir ifadeyle Eddie’yi süzdü ama bir şey söylemedi.</p>

  <p class="calibre2">“Bak,” Genç adam deri parçasını açmaya başladı.</p>

  <p class="calibre2">Birdenbire Henry’nin anırtıyı andıran sesi duyuldu. “Onun hiçbir yararı olmayacak!” Ses öyle yüksekti ki, Eddie biraz irkildi de. “Bu sadece aptalca bir tahta parçası! Roland ona şöyle bir bakıp sonra da tahtayla alay edecek! Sana gülecek! ‘Ah, şuna bakın!’ diyecek. ‘Hanım evladı bir şeyler oymuş!’”</p>

  <p class="calibre2">Eddie, “Kes sesini,” diye homurdandı.</p>

  <p class="calibre2">Silahşor kaşlarını kaldırdı.</p>

  <p class="calibre2">“Sen değil.”</p>

  <p class="calibre2">Roland başını salladı, şaşırmamıştı. “Ağabeyin sık sık sana geliyor, değil mi, Eddie?”</p>

  <p class="calibre2">Genç adam bir an Silahşor’a bakakaldı. Oyduğu tahta hâlâ deri parçasının içindeydi. Sonra hiç de hoş olmayan bir şekilde gülümsedi Eddie. “Eskisi kadar sık değil, Roland. Bu küçük lütuflar için Tanrı‘ya hamdolsun.”</p>

  <p class="calibre2">Roland, “Evet,” dedi. “Çok fazla ses insanın kalbinin üzerine taş gibi çöker… nedir o, Eddie? Lütfen bana göster.”</p>

  <p class="calibre2">Eddie dişbudak parçasını kaldırdı. Hemen hemen tamamlanmış olan anahtar bir yelkenlinin burnundaki kadın heykeli gibi uzanıyordu… Ya da taştan çıkan bir kılıcın kabzası gibi. Eddie ateşte gördüğü anahtar biçimini ne dereceye kadar kopya edebildiğini bilmiyordu. (Anahtarı uygun kilitte denemedikçe de bilemeyecekti.) Ama yaptığının modele yakın olduğunu düşünüyordu. Fakat bir şeyden kesinlikle emindi. Bu, o zamana kadar yonttuğu her şeyin en profesyonelce olanıydı.</p>

  <p class="calibre2">Roland, “Tanrılar adına!” dedi. “Bu çok güzel, Eddie!” Sesindeki o uyuşukluk kaybolmuştu. Şimdi Eddie’nin ö zamana kadar duymadığı hayretle karışık bir saygıyla konuşuyordu. “Tamamlandı mı? Değil sanırım.”</p>

  <p class="calibre2">“Hayır. Tam anlamıyla değil.” Eddie başparmağını üçüncü çentiğe soktu, sonra uçtaki s biçimine dokundu. “Bu çentiğin üzerinde biraz daha çalışmam gerekiyor. Uçtaki kıvnm da henüz istediğim gibi değil. Bunu nasıl anladığımı bilmesem de doğru yaptığıma eminim.”</p>

  <p class="calibre2">“Bu senin sırrın.” Roland’ınki bir soru değildi.</p>

  <p class="calibre2">“Evet. Bir de anlamını bilebilseydim.”</p>

  <p class="calibre2">Silahşor etrafına bakındı. Onun bakışlarını izleyen Eddie Susannah’yı gördü. Roland’ın karısını kendisinden önce duymuş olması onu biraz rahatlatmıştı.</p>

  <p class="calibre2">“Çocuklar, bu geç saatte ne yapıyorsunuz? Gevezelik mi ediyorsunuz?” Eddie’nin elindeki tahta anahtarı görünce başını salladı. “Onu gösterip, ne zaman övünmeye başlayacağını düşünüyordum ben de. Aslında çok güzel bir şey. Ne işe yaradığını bilmiyorum, ama harika.”</p>

  <p class="calibre2">Roland, Eddie’ye, “Anahtarın hangi kapıyı açacağı konusunda bir fikrin yok mu?” diye sordu. “Bu senin Khef’inin bir parçası değil miydi?”</p>

  <p class="calibre2">“Hayır. Ancak… anahtar tamamlanmamış olsa da bir işe yarayabilir.” Elindekini Silahşor’a uzattı. “Onu benim için saklamanı istiyorum.”</p>

  <p class="calibre2">Roland anahtarı almadan dikkatle genç adamı süzüyordu. “Neden?”</p>

  <p class="calibre2">“Çünkü… Şey… Çünkü birinin bana bunu almanı söylediğini sanıyorum.”</p>

  <p class="calibre2">“Kim?”</p>

  <p class="calibre2">Eddie birdenbire, şu senin küçük çocuk, diye düşündü. Ve bu fikir aklına gelir gelmez yanılmadığını anladı. O senin lanet olasıca çocuk! Ama bunu açık açık söylemek istemiyordu. Çocuktan söz etmek hiç hoşuna gitmeyecekti. Roland yeniden kriz geçirmeye başlayabilirdi.</p>

  <p class="calibre2">“Bilmiyorum. Ama bence bunu bir denemelisin.” Roland elini yavaşça anahtara doğru uzattı. Parmakları ona dokunurken saptan aşağıya doğru parlak bir ışık süzüldü sanki. Ama bu o kadar çabuk kayboldu ki, Eddie onu görüp görmediğinden bile emin olamadı. Belki de gördüğü sadece yıldızların parıltısıydı.</p>

  <p class="calibre2">Susannah, “O nedir?” diye sordu. “Sen bir şey duyu…”</p>

  <p class="calibre2">“Hişşş…” Roland’ın yüzündeki şaşkınlık yerini yavaş yavaş meraka bırakıyordu. Silahşor bir Eddie’ye bir Susannah’ya baktı. Sonra tekrar genç adama döndü. Gözleri müthiş bir duygusallıkla doluydu. Tıpkı pınara daldırılan maşrapanın suyla dolması gibi.</p>

  <p class="calibre2">Eddie endişeyle, “Roland?” diye sordu. “İyi misin?”</p>

  <p class="calibre2">Şövalye bir şeyler fısıldadı. Ama Eddie onun ne dediğini duyamadı.</p>

  <p class="calibre2">Susannah’nın korkmuş gibi bir hali vardı. Eddie’ye telaşla, “Ona ne yaptın?” dermiş gibi baktı.</p>

  <p class="calibre2">Genç adam karısının elini avuçlarının arasına alıp, “Bence her şey yolunda,” dedi.</p>

  <p class="calibre2">Roland odun parçasını öyle sıkıca tutuyordu ki, Eddie bir an onun anahtarı kırmasından korktu. Ama tahta güçlüydü. Silahşor’un boyun kasları .kabarmıştı. Konuşmaya çalışırken gırtlak kemiği yukarı çıkıp indi. Sonra da gökyüzüne doğru berrak ve güçlü bir sesle haykırdı.</p>

  <p class="calibre2">“SUSTULAR! O SESLER SUSTU!”</p>

  <p class="calibre2">Dönüp karı kocaya baktı. İşte o an Eddie belki de tüm yaşamı boyunca göreceğini hiç sanmadığı bir şeye tanık oldu.</p>

  <p class="calibre2">Gilead’lı Roland ağlıyordu.</p>

  <p class="calibre2"></p>

  <p class="calibre2">Silahşor derin derin uyuyor ve aylardan beri ilk kez rüya görmüyordu. Roland henüz tamamlanmamış olan anahtarı da elinde sıkıca tutuyordu.</p>

  <p class="calibre2">Başka bir dünyada, ama aynı Ka-tet’in gölgesinde Jake Chambers yaşamının en canlı rüyasını görüyordu.</p>

  <p class="calibre2">Çocuk eski bir ormanın birbirine girmiş kalıntılarının arasında yürüyordu. Bu devrilmiş ağaçlar ve bileklerini ısırarak lastik ayakkabılarını çalmaya çalışan sinir bozucu, cılız çalılardan oluşan ölü bir bölgeydi. Jake daha genç seyrek ağaçlardan düşmüş bir şeride geldi. (Burada galiba kızılağaçlar vardı. Ya da huşlar. O kent çocuğuydu ve ağaçlar konusunda bildiği tek kesin şey bazılarının yaprakları, bazılannın da iğneleri olduğuydu.) Ağaçların arasında bir patika buldu. Biraz daha hızlanarak bu yoldan ilerlemeye başladı. İleride bir tür açıklık vardı.</p>

  <p class="calibre2">Jake oraya erişmeden, sağında bir tür işaret taşını görünce bir kez daha durdu. Ona bakmak için yoldan ayrıldı. Taşa bazı harfler oyulmuştu. Ama öyle aşınmışlardı ki, seçilemiyorlardı. Jake gözlerini yumarak (Şimdiye kadar bunu rüyalarında hiç yapmamıştı) parmakuçlarını her harfe tek tek sürdü. Tıpkı Braille alfabesini okuyan kör bir çocuk gibi. Her harf gözkapaklannın gerisindeki karanlıkta belirdikten sonra mavi bir ışığın çerçevelediği bir cümle oluşturdular.</p>

  <p class="calibre2">“YOLCU, İLERİSİ ORTA-DÜNYA.”</p>

  <p class="calibre2">Jake karyolasında uyurken dizlerini göğsüne doğru çekti. Anahtarı tutan elini yastığının altına sokmuştu. Şimdi parmakları bükülerek anahtarı iyice kavradı.</p>

  <p class="calibre2">Çocuk, Orta-Dünya, diye düşündü. Tabii ya. St. Louis, Topeka, Oz, Dünya Sergisi ve Çuf Çuf Charlie.</p>

  <p class="calibre2">Rüyasında gözlerini açarak yoluna devam etti. Ağaçların gerisindeki açıklığın zemini çatlamış eski asfalttandı. Ortaya rengi uçmuş sarı bir daire çizilmişti. Jake dipteki çocuğu daha görmeden oranın bir parktaki basketbol sahası olduğunu anladı. Çocuk faul çizgisinde duruyor ve tozlu, eski bir Wilson topunu potaya atıyordu. Top, hızla arka arkaya fırlıyor, filesiz potanın çemberinden sekmeden geçiyordu. Bu çember, gece için kapatılmış olan metro kapısına benzer bir şeyden uzanıyordu. Kapalı kapıya eğrilemesine siyah ve sarı çizgiler çizilmişti. Bunun arkasından -ya da belki de altından- güçlü bir makinenin ritmik gürültüsü geliyordu. Nedense bu ses oldukça rahatsız ediciydi. Hatta korkutucuydu.</p>

  <p class="calibre2">Potaya top atan çocuk dönmeden, “Robotlara basayım deme,” diye Jake’i uyardı. “Herhalde hepsi ölmüştür ama ben senin yerinde olsam yine de bu tehlikeyi göze almazdım.”</p>

  <p class="calibre2">Jake etrafına bakındı ve yerde yatan parçalanmış makineleri gördü. Bunlardan biri bir fare ya da sıçana benziyordu. Bir diğeriyse yarasaya. Ayaklarının hemen dibinde iki paslı parçaya ayrılmış makine bir yılan yatıyordu.</p>

  <p class="calibre2">Jake potadaki çocuğa doğru bir adım atarak, “SEN ben misin?” diye sordu. Ama o daha dönmeden yanılmış olduğunu anladı. Bu çocuk Jake’den daha iriydi ve en aşağı on üç yaşındaydı. Saçları daha koyu renkti. Jake çocuk kendisine baktığında gözlerinin ela olduğunu fark etti. Kendi gözleriyse maviydi.</p>

  <p class="calibre2">Yabancı çocuk topu yere vurarak Jake’e gönderirken, “Ne düşünüyorsun?” diye sordu.</p>

  <p class="calibre2">Jake, “Hayır,” dedi. “Tabii sen ben değilsin. Sadece… şu son üç hafta İKİ-ye ayrılmıştım.” Eğildi ve alanın ortasından topu attı. Top yüksek bir kavis çizerek sessizce çemberden geçti. Jake sevindi… Ama bir yandan da bu tuhaf çocuğun kendisine söyleyebileceği şeylerden korktuğunu anladı.</p>

  <p class="calibre2">Çocuk, “Biliyorum,” diye cevap verdi. “Çok zor günler geçirdin değil mi?” İnce pamuklu kumaştan rengi solmuş bir şort ve sarı bir tişört giymişti. Bunun üzerinde “ORTA-DÜNYADA BİR TEK SIKICI DAKİKA BİLE YOKTUR,” yazılıydı. Saçlarının gözlerine düşmemesi için alnına yeşil bir mendil bağlamıştı. “Ve her şey daha iyi olmadan çok kötüleşecek.”</p>

  <p class="calibre2">Jake, “Burası neresi?” diye sordu.</p>

  <p class="calibre2">“Sen kimsin?”</p>

  <p class="calibre2">“Burası Ayının Kapısı… ama aynı zamanda da Brooklyn.” Bu pek mantıklı değilse de yine de öyle gibi gözüküyordu. Jake kendi kendine rüyalarda hep böyle olduğunu söyledi. Ancak aslında ona pek de rüya görüyormuş gibi gelmiyordu.</p>

  <p class="calibre2">Çocuk, “Bana gelince,” dedi. “Ben pek de önemli değilim.” Basket topunu omzunun üzerinden attı. Top yükseldi ve sonra da düzgünce çemberden geçti. “Sadece sana rehberlik etmem gerekiyor, hepsi o kadar. Seni, gitmen gereken yere götürecek ve sana görmen gereken şeyi göstereceğim. Ama dikkatli olmalısın. Çünkü seni tanımayacağım. Zaten yabancılar Henry’i hep sinirlendirir. Ve o sinirlendiği zaman çok acımasız olur. Hem Henry senden iridir.</p>

  <p class="calibre2">Jake öğrenmek istedi. “Henry de kim?”</p>

  <p class="calibre2">“Boşver! Sen sadece onun seni fark etmesine izin verme. Bütün yapacağın beklemek… ve bizi izlemek. Sonra, biz ayrıldığımız zaman…”</p>

  <p class="calibre2">Çocuk Jake’e baktı. Gözlerinde hem acıma ve hem de korku vardı. Jake birdenbire çocuğun silikleşmeye başladığını fark etti. Şimdi onun sarı tişörtünün arkasından kapalı kapıyı görüyordu. Sarı ve siyah şeritleri de.</p>

  <p class="calibre2">Jake çocuğun duyması gereken şeyleri söylemeden ortadan kaybolmasından korktu birdenbire. “Seni nasıl bulacağım?”</p>

  <p class="calibre2">Çocuk, “Bu sorun değil,” dedi. Sesi garipleşmiş, çıngıraklar gibi yankılanıyordu. “Sen sadece Ko-Op Kentine giden metro trenine bin. Beni orada bulursun.”</p>

  <p class="calibre2">Jake, “Hayır, bulamam!” diye bağırdı. “Ko-Op Kenti koskocaman bir yer. Herhalde orada yüz bin kişi yaşıyor!”</p>

  <p class="calibre2">Çocuk şimdi beyazımsı bir siluete dönüşmüştü. Sadece ela gözleri yerinde duruyordu. Alice Harikalar Diyarındaki Cheshire Kedisi gibi. Bu gözler Jake’e merhamet ve endişeyle bakmaktaydı. “Bu sorun değil. Anahtarla gülü buldun, öyle değil mi? Beni de aynı biçimde bulacaksın. Bugün öğleden sonra, Jake. Saat üç gibi uygun olmalı. Dikkatli davranmalısın. Çabuk hareket etmelisin.” Durdu. Saydam görüntüsüyle tıpkı bir hayalete benziyordu. “Artık gitmem gerekiyor… Ama seninle tanışmak hoşuma gitti. İyi bir çocuğa benziyorsun. Ve onun seni sevmesine de şaşmadım. Ama unutma, tehlike var! Dikkatli ol… Çabuk davran!”</p>

  <p class="calibre2">Jake, “Dur!” diye bağırarak basketbol sahasında kaybolmaya başlayan çocuğa doğru koştu. Bir ayağı oyuncak traktöre benzeyen parçalanmış bir robota çarptı. Sendeleyerek dizüstü düşerken pantolonu yırtılıverdi. Ama yine de hafif, yakıcı acıya aldırmadı. “Bekle! Bana neler olduğunu açıklamalısın! Başıma bütün bunların neden geldiğini anlatmalısın!”</p>

  <p class="calibre2">Yabancı çocuk şimdi sadece havada yüzen bir çift gözden ibaretti. “Işın yüzünden. Ve tabii Kule yüzünden. Sonunda her şey, hatta Işınlar bile Kara kuleye hizmet eder. Sen farklı olacağını mı sandın?”</p>

  <p class="calibre2">Jake ellerini sallayarak ayağa kalktı. “Onu bulabilecek miyim? Silahşor’u bulabilecek miyim?”</p>

  <p class="calibre2">Yabancı çocuk, “Bilmiyorum,” diye cevap verdi. Sesi artık bir milyon kilometre uzaktan geliyormuş gibiydi. “Ben sadece çabalaman gerektiğini biliyorum. Bu konuda hiçbir seçeneğin yok.”</p>

  <p class="calibre2">Görüntü ortadan kayboldu. Korudaki basket sahası bomboştu artık. Sadece makinelerin hafif gürültüsü duyuluyor ve bu da Jake’in hoşuna gitmiyordu. Seste bir terslik vardı. Jake bu tersliğin gülü etkilediğini düşündü. Ya da tam tersi oluyordu. Nedense her şey birbirine bağlıydı.</p>

  <p class="calibre2">Jake eski, üzeri soyulmuş basket topunu alıp fırlattı. Bu düzgünce çemberden geçti… ve ortadan kayboldu.</p>

  <p class="calibre2">Yabancı çocuk, “Bir nehir…” diyerek içini çekti. Bu her taraftan esen hafif bir rüzgâra benziyordu ya da hiçbir yerden. “Cevap nehir.”</p>

  <p class="calibre2"></p>

  <p class="calibre2">Jake şafağın ilk beyazımsı ışığında uyandı. Odasının tavanına baktı. Manhattan Kafa Lokantasındaki adamı düşünüyordu. Bob Dylan, Hohner’inde sadece Sol notasını çalmayı başardığı günlerde Bleecker Sokağında dolaşan Aaron Deepneau’yu. Aaron Deepneau ona bir bilmece söylemişti.</p>

  <p class="calibre2">“Akabilen ama hiçbir zaman yürüyemeyen</p>

  <p class="calibre2">Ağzı olmasına rağmen konuşamayan</p>

  <p class="calibre2">Yatağı olmasına rağmen uyumayan</p>

  <p class="calibre2">Başı olan ama ağlayamayan şey nedir?”</p>

  <p class="calibre2">Jake şimdi bunun cevabını biliyordu. Bir nehir akardı. Bir nehrin ağzı vardı. Bir nehrin yatağı olurdu. Bir nehrin başı vardı. O çocuk ona cevabı açıklamıştı. Rüyasındaki o çocuk.</p>

  <p class="calibre2">Jake’in aklına birdenbire başka bir şey geldi. Deepneau, “Bu sadece cevabın yarısı,” demişti. “Samson’un bilmecesi çiftlidir, dostum.”</p>

  <p class="calibre2">Jake başucundaki saate bir göz attı. Altıyı yirmi geçiyordu. Annesiyle babası uyanmadan evden ayrılmak istiyorsa hemen harekete geçmeliydi. Bugün okula gidemezdi. Jake belki de artık sonsuza kadar okula gitmeyeceğini düşündü.</p>

  <p class="calibre2">Üstündeki örtüyü açıp döndü ve ayaklarını yere bastı. O zaman dizlerinin sıyrılmış olduğunu fark etti. Taze sıyrıklardı bunlar. Bir gün önce tuğla yığınına basarak yuvarlandığı zaman sol tarafını çürütmüş, gülün yakınında başını vurup bayılmıştı. Ama dizlerine hiçbir şey olmamıştı.</p>

  <p class="calibre2">Jake, “Bu rüyamda oldu,” diye fısıldadı ve hiç şaşmadığını da fark etti. Çabucak giyinmeye başladı.</p>

  <p class="calibre2">Jake dolabının dibinde, birbirine karışmış eski, bağsız lastik ayakkabıların ve Örümcek Adam resimli romanlarının altında ilkokula giderken kullandığı sırt çantasını buldu. Piper’daki öğrenciler sırt çantası taşımaktansa ölmeyi yeğlerlerdi. “Ah, ne kadar, ne kadar bayağı, hayatım.” Jake çantayı alırken, yaşamın pek basit gözüktüğü o eski günlere karşı müthiş bir özlem duydu.</p>

  <p class="calibre2">Çantaya temiz gömlekler, temiz blucinler, çamaşır ve çorap tıktı. Sonra da Bilmece Kitabıyla, ÇufÇuf Charlie’yi de koydu. Eski çantasını bulmak için dolabını karıştırmadan önce anahtarı yazı masasına bıraktığından sesler hemen konuşmaya başlamışlardı. Ama uzakta ve boğuklardı. Zaten Jake anahtarı eline alır almaz onları tamamiyle uzaklaştıracağına da inanıyordu. Bu yüzden rahattı.</p>

  <p class="calibre2">Çocuk çantasına bakarak, “Tamam,” dedi. Kitapları da koymasına rağmen daha bol yer vardı. “Başka ne?..”</p>

  <p class="calibre2">Jake bir an başka bir şey olmadığını düşündü… Sonra da durumu kavradı.</p>

  <p class="calibre2">Babasının çalışma odası sigara ve hırs kokuyordu. Tek ağacından yapılmış koskocaman bir yazı masası bütün odaya hakimdi. Karşıya, kitaplarla kaplı duvara yerleştirilmiş üç Mitsubishi televizyon monitörünün her biri rakip televizyon şebekelerini alacak biçimde ayarlanmıştı. Elmer Chambers geceleri televizyonun en fazla izlendiği saatlerde sesi kısarak rakiplerinin programlarını inceliyordu.</p>

  <p class="calibre2">Perdeler kapalıydı. Jake etrafı görebilmek için masa lambasını yakmak zorunda kaldı. Buraya girmek bile onu endişelendiriyordu. Ayakkabılarının lastik olmasına rağmen hem de. Babası uyanıp gelirse ona kızacaktı. (Aslında adamın gelme ihtimali de vardı. Elmer Chambers ne kadar geç yatarsa yatsın, ne kadar çok içerse içsin, uykusu çok hafifti ve sabahlan da erken kalkardı.) En azından bu durum Jake’in kaçmasını zorlaştıracaktı. Oradan ne kadar çabuk uzaklaşırsa, o kadar rahatlayacaktı.</p>

  <p class="calibre2">Yazı masası kilitliydi. Ama babası anahtarı nereye koyduğunu hiçbir zaman saklamazdı. Jake parmaklarını sumenin altına kaydırarak anahtarı aldı. Üçüncü çekmeyi açarak, dosyaların gerisine uzandı. Parmakları soğuk madene değdi.</p>

  <p class="calibre2">O an holde bir tahta gıcırdayınca dondu kaldı. Birkaç saniye geçti. Gıcırtı tekrarlanmayınca Jake de babasının ‘evi savunmak’ için sakladığı silahı aldı. Bu bir .44’lük Ruger otomatikti. Babası, silahı aldığı gün onu büyük bir gururla Jake’e göstermişti. İki yıl önce yani. Karısının endişeyle, biri yaralanmadan silahı kaldırmasını söylemesine de aldırmamıştı.</p>

  <p class="calibre2">Jake yandaki şarjörün çıkmasını sağlayan düğmeyi buldu. Şarjör, şakırtıyla eline düştü. Bu şakırtı sessiz evde çocuğun kulaklarına çok yüksek gibi gelmişti. Korkuyla tekrar kapıya bakıp, dikkatini şarjöre verdi. Tamamen doluydu. Şarjörü kaydırarak tabancaya sürerken durakladı ve onu geri çekti. Dolu bir tabancayı kilitli bir çekmede saklamak başka, onunla New York kentinde dolaşmak başkaydı.</p>

  <p class="calibre2">Jake silahı, çantasının dibine tıkıp tekrar dosyaların gerisine uzandı. Bu kez yarısına kadar dolu bir kutu kurşun çıkardı. Babasının hevesi geçmeden önce Birinci Caddedeki polis atış yerinde bir süre çalıştığını hatırladı. Tahta tekrar gıcırdadı. Jake oradan hemen kaçmak istiyordu. Çantasına koyduğu gömleklerden birini alarak masaya yaydı. Şarjörle .44’lüğün kurşunlannı onun içine sardı. Sonra tekrar çantaya koydu ve kapağın kayışlannı bağladı. Tam odadan çıkacağı sırada gözü babasının Gelen/Giden kutusunun yanındaki küçük mektup kâğıdı yığınına ilişti. Babasının takmaktan hoşlandığı, ışığı yansıtan Ray-Ban gözlüğü kâğıtların üzerinde duruyordu. Jake bir kâğıt aldı. Bir an düşündükten sonra gözlüğü de. Gözlüğü göğüs cebine soktu. Sonra ince altın kalemi yerinden alarak, kâğıda, başlığın aşağısına, “Sevgili anne ve babacığım,” diye yazdı.</p>

  <p class="calibre2">Durdu ve kaşlarını çatarak bu başlangıca baktı. Şimdi buraya ne yazacaktı? Kesin olarak ne söyleyecekti? Onlan sevdiğini mi? Bu doğruydu. Ama yeterli değildi. Zaten ortalıkta hoş olmayan bir sürü durum vardı.</p>

  <p class="calibre2">Jake onlan özleyeceğinden mi söz edecekti? Aslında bunun doğru olup olmadığını bilmiyordu. Bu da bir bakıma, feci bir şeydi. Annesiyle babasının’ kendisini özleyeceklerini umduğunu mu yazacaktı?</p>

  <p class="calibre2">Birdenbire sorunun ne olduğunu anladı. Sadece o günü dışarıda geçirmeyi planlıyor olsaydı bir şeyler bulup yazmayı başaracaktı. Ama Jake sadece bugün, bu hafta, bu ay ya da bu yaz evden ayn kalmayı düşünmediğini biliyordu. Bu kez bu evden aynlırsa bir daha geri dönmeyecekti.</p>

  <p class="calibre2">Çocuk neredeyse kâğıdı buruşturacaktı, ama sonra fikrini değiştirdi. “Lütfen kendinize iyi bakın,” diye yazdı. “Sevgiler, J.” Bu pek etkili bir laf sayılmasa da hiç yoktan iyiydi.</p>

  <p class="calibre2">İyi. Şimdi şansını zorlamaktan vazgeçip buradan gider misin? Jake de öyle yaptı.</p>

  <p class="calibre2">Eve adeta bir ölüm sessizliği çökmüştü. Çocuk ayaklarının ucuna basa basa oturma odasından geçti. Sadece annesiyle babasının soluklarını duyuyordu. Annesinin hafif, yumuşak horultularını. Babasının burnundan aldığı daha gürültülü nefesleri. Her alınan soluk tiz ıslığa benzeyen bir sesle sona eriyordu. Jake antreye vardığında mutfakta buzdolabı birdenbire çalışmaya başladı. Çocuk bir an dondu kaldı. Kalbi göğsünde şiddetle çarpıyordu. Sonra kapıya gitti. Kapıyı mümkün olduğu kadar sessizce açarak dışarı süzüldü. Kanadı arkasından usulca kapattı.</p>

  <p class="calibre2">Kilit şıkırdayarak kapanırken sanki çocuğun kalbini ağırlığıyla ezen bir taş göğsünden yuvarlanıp gitti. Ve Jake güçlü bir beklenti hissetti. İleride neler olduğunu bilmiyordu. Tehlikelerle karşılaşacağını düşünmesi için bazı nedenler vardı. Ama henüz on bir yaşındaydı. Birdenbire içine dolan garip sevinci reddedemeyecek kadar küçüktü. İleride bir yol vardı. Bilinmeyen bir ülkenin derinliklerine doğru giden gizli bir yol. Mantıklı davranırsa kendilerini açıklayıverecek sırlarla da karşılaşacaktı… Tabii şanslı olursa. Evini şafağa özgü uzun süreli ışıkta terk ediyordu, tlerideyse büyük bir macera onu beklemekteydi.</p>

  <p class="calibre2">Jake asansörü çağırmak için düğmeye basarken, dayanır, sabırlı davranırsam gülü de görürüm, diye düşündü. Bunu biliyorum. Silahşor’ü de görürüm.</p>

  <p class="calibre2">Bu düşünce kalbini adeta vecde benzeyen bir istekle doldurdu.</p>

  <p class="calibre2">Üç dakika sonra, bütün hayatı boyunca yaşadığı apartmanın kapısını gölgeleyen tentenin altından çıkıyordu. Işının yolundan güneydoğuya doğru iniyor ve yanda kesilen Kara Kuleyi arama çabalarını yeniden sürdürüyordu.</p>

  <p class="calibre2"></p>

  <p class="calibre2">Eddie/Roland’a tamamlanmamış olan anahtarı verdikten iki gün sonra sıcaktan bunalan, ter içinde, yorgun ve keyifsiz üç yolcu, özellikle birbirine fazla girmiş çalılar ve ağaç fışkınlarının arasından geçtiler. İlk bakışta iki hafif patikaya benzeyen bir şeyi gördüler. Bunlar iki yandaki yaşlı, sık ağaçların arasından paralel olarak ilerliyorlardı. Eddie izleri birkaç dakika inceledikten sonra onların basit birer patika değil, çoktan terk edilmiş bir yolun kalıntıları olduklarina karar verdi. İki yanında karmakarışık kirpi dikenlerini hatırlatan cüce ağaçlar ve çalılar yetişmişti. Ot bürümüş çukurluklar teker izleriydi. Ve yolların ikisi de Susannah’nın tekerlekli sandalyesinin gerekebileceği kadar da genişti. Eddie, “Yaşasın!” diye bağırdı. “Bunun şerefine içelim!” Roland başım sallayıp beline taktığı su tulumunu çıkardı. Bunu önce arkasına kayışla bağlı olan Susannah’ya uzattı. Her hareketiyle Eddie’nin ham deriden bir şeritle boynuna astığı anahtarı gömleğinin altında oynuyordu. Kadın, bir yudum su içerek tulumu Eddie’ye verdi. Genç adam da su içtikten sonra karısının sandalyesini açmaya başladı. Bu iri, hantal iskemleden nefret etmeye başlamıştı. Tıpkı demir bir çıpa gibiydi. Her zaman onları ağırlaştınyor-du. Kırık bir iki teker parmağı dışında sandalye iyi durumdaydı. Eddie bazı sıkıntılı günlerinde bu lanet olasıca şeyin onlar öldükten sonra bile sağlam kalacağını düşünüyordu. Ancak şimdi işe yarayabilirdi… Hiç olmazsa bir süre. Eddie karısının kayışlarını çözmesine yardım ederek sandalyeye oturttu. Susannah ellerini beline dayayıp gerinirken yüzünde mutlu bir ifade vardı. Eddie’yle Roland, genç kadın gerinirken bel kemiğinin hafifçe çatırdadığını duydular.</p>

  <p class="calibre2">İleride porsukla rakum kırmasına benzeyen iri bir hayvan ağaçların arasından çıktı. Etrafları sarı, iri gözleriyle yolculara baktı. “Aman ne Önemli!” der gibi sivri, bıyıklı burnunu oynattı. Sonra da yolu, ağır ağır aşarak tekrar gözden kayboldu. O sırada hayvanın kuyruğu Eddie’nin dikkatini çekti. Uzun, sıkı bir helezondu bu. Kürkle kaplı bir yatak yayı gibi bir şey.</p>

  <p class="calibre2">“O neydi, Roland?”</p>

  <p class="calibre2">“BirBilly-Ahmak.”</p>

  <p class="calibre2">“Yenilemez mi?”</p>

  <p class="calibre2">Silahşor, “Hayır” dermiş gibi başını salladı. “Eti sert ve ekşidir. Bir köpeği yemeği tercih ederim.”</p>

  <p class="calibre2">Susannah, “Bunu yaptın mı?” diye sordu. “Yani köpek eti yedin mi?” Roland bu sefer de, “Evet” anlamında kafasını salladı ama bir açıklama da yapmadı. Eddie’nin aklındaysa Paul Newman’ın eski bir filminden bir cümle gelmişti. “Bu doğru, hanımefendi. Onları yiyip bir köpek gibi yaşadım.”</p>

  <p class="calibre2">Kuşlar ağaçlarda neşeyle şakıyorlardı. Yolda hafif bir rüzgâr esiyordu. Eddie’yle Susannah yüzlerini rüzgâra doğru minnetle kaldırdılar. Sonra birbirlerine bakarak gülümsediler. Eddie tekrar karısına duyduğu minneti düşündü. Sevecek birinin olması korkutucu bir şeyse de yine de harikaydı. Eddie, “Bu yolu kim yapmış?” diye sordu. Roland, “Çoktan ortadan kalkmış olan insanlar,” dedi. Susannah meraklanmıştı. “Çanak ve tabaklarını bulduğumuz insanlar mı?”</p>

  <p class="calibre2">“Hayır. Onlar değil. Burası araba yoluydu sanırım. Ve bunca yıl bakımsız kalmasına rağmen hâlâ izleri var. Bu da onun gerçekten önemli bir yol olduğunu gösterir… Belki de o Büyük Yoldu. Kazarsak yüzeyin altındaki çakılları buluruz sanırım. Ayrıca bir su süzme sistemini belki… Madem durduk, artık bir şeyler de yiyelim.”</p>

  <p class="calibre2">Eddie, “Yemek!” diye bağırdı. “Getirin onları! Floransa tarzı tavuk! Polinezya usulü karides! Üzerine sote mantar konmuş dana…”</p>

  <p class="calibre2">Susannah ona dirseğiyle vurdu. “Sus bakayım, beyaz çocuk!” Eddie neşeyle, “Hayal gücüm varsa suç bende mi?” dedi. Roland torbasını omzundan indirip çömeldi. Zeytin rengi yapraklara sarılmış etten oluşan öğle yemeğini hazırladı. Çok fazla değildi. Eddie’yle Susannah o yaprakların tadının biraz ıspanağa benzediğini keşfetmişlerdi. Ama tadı daha keskindi.</p>

  <p class="calibre2">Eddie, Susannah’yı Roland’ın yanına götürdü. Ama genç kadına “Eddie’nin Silahşor Burrito”su dediği şeyden üç tane verdi. Susannah yemeğe başladı.</p>

  <p class="calibre2">Eddie döndüğü zaman Roland ona da yaprağa sarılı üç parça et uzattı. Ve bir şey daha. Bu içinden anahtarın çıkmaya başladığı o dişdubak parçasıydı.</p>

  <p class="calibre2">Eddie, “Ah, senin buna ihtiyacın yok mu?” diye sordu.</p>

  <p class="calibre2">Roland, “Anahtarı boynumdan çıkardığım zaman sesler tekrar başlıyor,” dedi. “Ama çok uzaktalar artık. Onlarla başa çıkabiliyorum. Aslında anahtar boynumdayken de onları duyuyorum. Sanki ilerideki bir tepenin ardında birileri alçak seslerle konuşuyorlarmış gibi. Sanırım bunun nedeni anahtarın henüz tamamlanmamış olması. Onu bana verdiğinden beri üzerinde çalışmadın.”</p>

  <p class="calibre2">“Şey… O boynundaydı. Ben de tabii…”</p>

  <p class="calibre2">Roland bir şey söylemedi. Ama renkleri uçmuş mavi gözleriyle genç adama sabırlı bir öğretmen gibi bakıyordu.</p>

  <p class="calibre2">Eddie, “Pekâlâ,” dedi. “Onu berbat etmekten korkuyorum. Oldu mu?”</p>

  <p class="calibre2">Susannah söze kanştı. “Ağabeyine göre sen her şeyi berbat edermişsin… Öyle değil mi?”</p>

  <p class="calibre2">“Susannah Dean… Psikolog kız. Sen uygun meslek seçememişsin, yavrum.”</p>

  <p class="calibre2">Genç kadın bu alaya alınmadı. Tulumu testiden su içen bir köylü gibi dirseğiyle kaldırdı. Bol bol su içti. “Ama bu doğru, öyle değil mi?”</p>

  <p class="calibre2">Sapanı da -hiç olmazsa şimdilik- bitirmemiş olduğunu hatırlayan Eddie omzunu silkti.</p>

  <p class="calibre2">Roland uysalca, “Onu bitirmelisin,” dedi. “Onu kullanacağın an gelecek sanırım.”</p>

  <p class="calibre2">Genç adam bir şeyler söyleyecekken bundan vazgeçti. Böyle söylendiğinde her şey kolaymış gibi gözüküyordu. Ama ne Susannah, ne de Roland ‘son sının’ anlıyordu. Son sınır şuydu: Yüzde yetmiş ya da seksen ve hatta doksan sekiz buçuk başarı bile yeterli olmazdı. Özellikle bu sefer. Ve işi berbat ederse odun parçasını omzunun üzerinden atarak uzaklaşamazdı. Bir kere o dal parçasını kestiği günden beri başka dişbudak ağacı görmemişti. Ama onu sarsan şey aslında şuydu: Bu işte ‘Ya hep, ya hiç,’ diyordu. Biçimi biraz bile bozarsa gerektiği zaman kilitte dönemeyecekti. Ve en uçtaki o küçük s biçimi genç adamı gitgide daha endişelendiriyordu. Basit gözüküyordu. Ama kıvrımlar çok uygun olmadıklan takdirde…</p>

  <p class="calibre2">Eddie, anahtar şimdiki haliyle kilitte dönemez, diye düşündü. Bu kadarını biliyorsun!</p>

  <p class="calibre2">Anahtara bakarak içini çekti. Evet, bu kadarını biliyordu. Elinden geleni yaparak anahtarı tamamlamaya çalışması gerekiyordu. Başarısızlık korkusu işi olduğundan daha da zorlaştıracaktı. Ama korkusunu yenerek yine de çabalayacak, hatta belki başarılı olacaktı. Roland, JFK Havaalanına inecek olan Delta jette kafasına girdikten sonra geçen haftalarda epey iş başarmıştı. Hâlâ hayatta ve aklıbaşında olması da bir basan sayılırdı.</p>

  <p class="calibre2">Eddie anahtarı Roland’a geri verdi. “Onu şimdilik tak. Gece için konakladığımız zaman onun üzerinde çalışırım.”</p>

  <p class="calibre2">“Söz mü?”</p>

  <p class="calibre2">“Evet.”</p>

  <p class="calibre2">Roland başını sallayarak anahtarı aldı. Ağır ağır davranıyordu ama Eddie sağ elinin kalan parmaklarını ne kadar ustalıkla kullandığının farkındaydı. Bu adam duruma uyum sağlamayı başarıyordu.</p>

  <p class="calibre2">Susannah birdenbire, “Bir şey olacak değil mi?” diye sordu. Eddie başını kaldırarak ona baktı. “Neden sordun? Niçin böyle söylüyorsun?”</p>

  <p class="calibre2">“Seninle yan yana yatıyorum, Eddie. Artık her gece rüya gördüğünü de biliyorum. Bazen uykunda konuşuyorsun. Gördüklerin tam anlamıyla kâbusa benzemiyordu. Ama kafanın içinde bir şeyler olduğu kesin.”</p>

  <p class="calibre2">“Evet, öyle. Ama onun ne olduğunu bilmiyorum.”</p>

  <p class="calibre2">Roland, “Rüyalar güçlüdür,” diye mırıldandı. “Gördüğün rüyaları hiç hatırlamıyor musun?”</p>

  <p class="calibre2">Eddie durakladı. “Biraz. Ama hepsi karmakarışık şeyler. Hep çocukluğuma döndüğümü biliyorum. Okuldan çıkmışız. Henry’le eski Markey Caddesi’ndeki eski çocuk parkında basket oynuyoruz. Şimdi orada Çocuk Mahkemesi Binası var. Henry’nin beni Dutch Hill’deki bir yere götürmesini istiyorum. Eski bir ev bu. Çocuklar oradan ‘Malikâne’ diye söz eder, herkes evin hayaletli olduğunu söylerdi. Korkutucu bir yerdi orası. O kadarını biliyorum. Gerçekten korkutucu.” Eddie ayrıntıları hatırlayarak başını salladı. “Malikâneyi yıllardan beri ilk kez geçenlerde düşündüm. Ayının yaşadığı açıklıkta, kafamı o acayip, sandık gibi şeye yaklaştırdığım zaman. Bilmem ki… belki de o rüyaları görmemin nedeni bu.”</p>

  <p class="calibre2">Susannah, “Ama aslında öyle düşünmüyorsun,” dedi.</p>

  <p class="calibre2">“Evet. Rüyaların sadece bazı şeyleri anımsamaktan çok daha karmaşık olduğunu düşünüyorum.”</p>

  <p class="calibre2">Roland sordu. “Ağabeyinle o eve gittiniz mi?”</p>

  <p class="calibre2">“Evet. Henry’i ikna ettim.”</p>

  <p class="calibre2">“Bir şey oldu mu?”</p>

  <p class="calibre2">“Hayır. Ama ürkütücü bir yerdi. Orada durup bir süre eve baktık. Henry daha sonra beni korkutmaya başladı. Beni içeri göndereceğini, bir hatıra alıp gelmemi isteyeceğini söyledi ya da buna benzer şeyler. Ama aslında bu sözlerinde ciddi olmadığını biliyordum. O da evden benim kadar korkuyordu.”</p>

  <p class="calibre2">Susannah, “Hepsi bu kadar mı?” diye sordu. “Sen rüyanda sadece oraya gittiğini mi görüyorsun?’ Malikâneye gittiğini?</p>

  <p class="calibre2">“Başka… az bir şey de var. Biri geliyor… sonra sadece bekliyor. Rüyamda onu fark ediyorum, ama hayal meyal… Sanki ona gözümün ucuyla bakıyorum. Anlıyor musun? Ne var ki, yine de birbirimizi hiç tanımıyormuşuz gibi davranmamız gerektiğini biliyorum.”</p>

  <p class="calibre2">“Bu kimse, o gün Malikânenin önünde olan biri mi?” Roland dikkatle Eddie’ye bakıyordu. “Yoksa sadece rüyanda gördüğün bir kimse mi?”</p>

  <p class="calibre2">“O olay çok uzun yıllar önce oldu. O sırada on üç yaşındaydım. Böyle bir şeyi kesinlikle nasıl hatırlayabilirim?” Roland sesini çıkarmadı.</p>

  <p class="calibre2">Eddie sonunda, “Pekâlâ,” dedi. “Evet. Galiba çocuk o gün oradaydı. Ya bir jimnastik torbası taşıyordu ya da sırt çantası. Hangisi olduğunu hatırlayamıyorum. Güneş gözlüğü suratına göre çok büyüktü. Şu aynalı camları olanlardandı.”</p>

  <p class="calibre2">Roland, “O çocuk kimdi?” diye sordu.</p>

  <p class="calibre2">Eddie uzun bir süre cevap vermedi. “Burritos … la Roland’larının sonuncusunu elinde tutuyordu ama birdenbire iştahı kapanmıştı. Sonunda, “Galiba o Durak yerinde karşılaştığın çocuktu,” diye mırıldandı. “Senin eski arkadaşın Jake, Dutch Hill’e gittiğimiz gün etrafta dolaşıyor ve Henry’le beni gözetliyordu sanırım. Herhalde peşimize takıldı. Çünkü o da senin gibi bazı sesler duyuyor, Roland. Çünkü o benim rüyalarımı paylaşıyor. Ben de onunkileri. Bence hatırladıklarım şimdi Jake’in zamanında oluyor ve o buraya geri gelmeye çalışıyor. Anahtar, o harekete geçtiği sırada hazır olmazsa ya da yanlış yapılırsa… belki de ölecek.”</p>

  <p class="calibre2">Roland, “Belki Jake’in de kendi anahtarı var,” dedi. “Bu mümkün mü?”</p>

  <p class="calibre2">Eddie, “Evet, bence mümkün,” diye cevap verdi. “Ama yeterli değil.” İçini çekti ve Burrito’yu daha sonra yemek için cebine soktu. “Ve çocuğun bunu bildiğini de sanmıyorum.”</p>

  <p class="calibre2">Yollarına devam ettiler. Roland’la Eddie, Susannah’nın sandalyesini sırayla itiyorlardı. Grup tekerleklerin solda açtığı çukur yolu işlerken sandalye sarkılıyor, eğriliyordu. Eddie’yle Roland zaman zaman topraktan eski dişler gibi çıkan iri taşların üzerinden aşırmak için arabayı kaldırmak zorunda kalıyorlardı. Ama bir haftadan beri ilk kez daha hızlı gidiyor, fazla zorluk da çekmiyorlardı. Arazi yükselmeye başlamıştı. Eddie omzunun üzerinden baktığı zaman ormanın adeta dik olmayan basamaklarla aşağıya doğru indiğini gördü. Uzaklarda, kuzeybatıda kurdele gibi gözüken bir su çatlamış bir kayadan akıyordu. Genç adam hayretle oranın ‘Atış Yeri’ diye adlandırdıkları açıklık olduğunu anladı. Orası şimdi bu hülyalı yaz gününe özgü siste gözden kaybolmuş gibiydi.</p>

  <p class="calibre2">Susannah sert sert, “Dur, oğlum!” diye bağırdı. Eddie tam zamanında döndü. Yoksa tekerlekli sandalyeyi Roland’a doğru sürecekti. Silahşor durmuş, yolun sol tarafında bulunan birbirine girmiş çalılara bakıyordu.</p>

  <p class="calibre2">Susannah sinirlenmişti. “Böyle devam edersen, sürücü ehliyetini elinden alırım.”</p>

  <p class="calibre2">Eddie ona aldırmadı. Roland’ın bakışlarını izliyordu. “Ne oldu?”</p>

  <p class="calibre2">“Bunu öğrenmenin bir yolu var.” Silahşor dönüp Susannah’yi sandalyesinden kaldırdı ve kalçasına dayadı. “Hepimiz gidip bakalım.”</p>

  <p class="calibre2">“Beni indir, iri çocuk. Ben kendim gidebilirim. Gerçeği öğrenmek istiyorsanız, ikinizden daha rahatlıkla da ilerlerim.”</p>

  <p class="calibre2">Roland genç kadını yavaşça ot bürümüş çukura indirirken Eddie de ağaçlığa doğru baktı. Akşam güneşi gölgelerin birbirlerine karışmasına neden oluyordu. Ama genç adam Roland’ın dikkatini çeken şeyi gördüğünü sanıyordu. Bu yüksek, gri bir taştı. Üstünü kaplamış olan sarmaşıklar onu hemen hemen gözlerden gizliyorlardı.</p>

  <p class="calibre2">Susannah bir yılan balığı gibi yolun kenarındaki ağaçlığa daldı, Roland’la Eddie de onu izlediler.</p>

  <p class="calibre2">“Bu bir işaret taşı değil mi?” Susannah ellerine dayanmış dikdörtgen biçimi kayayı inceliyordu. Bu bir zamanlar boylu boyunca yükseliyorken şimdi bir sarhoş gibi sağa doğru eğilmişti. Tıpkı eski bir mezar taşı gibiydi.</p>

  <p class="calibre2">“Evet. Bana bıçağımı ver, Eddie.”</p>

  <p class="calibre2">Genç adam bıçağı uzattı. Silahşor sarmaşıkları keserken o da Susannah’nın yanında çömeldi. Dallar yere düşünce genç adam taşa kazılı olan, aşınmış harfleri gördü. Daha Roland yazının yansının bile üzerini açmadan Eddie orada ne yazılı olduğunu anlamıştı.</p>

  <p class="calibre2">“YOLCU, İLERİSİ ORTA-DÜNYA”</p>

  <p class="calibre2">Susannah sonunda, “Bu ne anlama geliyor?” diye sorarken sesi huşu dolu ve yumuşaktı. Durmadan gri taş sütunu inceliyordu.</p>

  <p class="calibre2">“Bu, ilk bölümün sonuna yaklaştığımız anlamına geliyor.” Roland bıçağı Eddie’ye geri verirken yüzünde ciddi ve düşünceli bir ifade vardı. “Artık bu eski araba yolunu izleyelim. Daha doğrusu o bizi izleyecek. Işının yolunu. Orman yakında sona erecek. Büyük bir değişiklik bekliyorum.”</p>

  <p class="calibre2">Eddie, “Orta-Dünya nedir?” diye öğrenmek istedi.</p>

  <p class="calibre2">“Şimdiki çağlardan çok önce dünyaya hakim olan o büyük krallıklardan biri. Umut, bilgi ve ışık krallığı. Biz de kendi ülkemde, karanlık bastırmadan önce aynı şeylere sıkıca sarılmaya çalışıyorduk. İleride bir gün, zaman olursa, size bütün eski hikâyeleri anlatacağım… Hiç olmazsa bildiklerimi. Bunların tümü güzel ama çok hüzünlü büyük bir tablo oluşturuyorlar.</p>

  <p class="calibre2">“Eski hikâyelere göre bir zamanlar Orta-Dünyanın kenarında büyük bir kent varmış. Belki de o sizin New York kenti kadar büyüktü… Eğer varsa herhalde artık harabe halindedir. Ama insanlar olabilir… ya da canavarlar… Veya ikisi birden. Tetikte olmalıyız.” İki parmaklı sağ elini uzatarak yazıya dokundu. Alçak ve düşünceli bir sesle mırıldandı. “Orta-Dünya. Kim derdi ki…” Sesi hafifledi.</p>

  <p class="calibre2">Eddie, “Başka çare yok değil mi?” diye sordu.</p>

  <p class="calibre2">Silahşor başını salladı. “Hiç yok.”</p>

  <p class="calibre2">Susannah birdenbire, “Ka,” dedi. İki adam da ona baktılar.</p>

  <p class="calibre2">Karanlığın basmasına daha iki saat vardı. O yüzden yollarına devam ettiler. Yol Işının yönünü izliyor ve güneydoğuya doğru iniyordu. Başka otlar bürümüş iki yol, -daha inceydi bunlar- izlediklerine katıldı. İkincisinin bir yanında taştan yapılmış dev bir duvarın yosun kaplı kalıntıları yükselmekteydi. Yakınlarında on iki kadar tombul Billy-Ahmak harabelerde oturuyor ve yolcuları o sarı çerçeveli, acayip gözleriyle inceliyorlardı. Eddie onları, sanığın asılmasına karar vermeye hazırlanan jüri üyelerine benzetti.</p>

  <p class="calibre2">Yol genişlemeye ve daha belirginleşmeye devam ediyordu. İki defa çoktan terk edilmiş binaların dış duvarlarının önünden geçtiler. Roland ikincisinin bir yeldeğirmeni olabileceğini söyledi. Susannah, harabenin hayaletliymiş gibi gözüktüğünden söz edince Silahşor, “Buna hiç şaşmam,” dedi. Bu söz iki gencin buz kesmesine neden oldu.</p>

  <p class="calibre2">Karanlık basınca durmak zorunda kaldılar. Artık ağaçlar seyrelmekteydi. Onları bütün gün kovalamış olan rüzgâr hafif ve ılık bir melteme dönüşmüştü. İlerilerindeki arazi de yükselmeye başlıyordu.</p>

  <p class="calibre2">Roland, “Bir iki güne kadar tepeye varırız,” diye açıkladı. “Ondan sonra göreceğiz…”</p>

  <p class="calibre2">Susannah, “Neyi göreceğiz?” diye sordu ama Silahşor sadece omzunu silkti.</p>

  <p class="calibre2">Eddie o akşam tekrar tahta yontmaya başladı. Ama öyle istekle değil. Anahtar ilk şekillenmeye başladığında duyduğu o güven ve mutluluk da kaybolmuştu. Parmakları ona hantal ve beceriksizmiş gibi geliyordu. Genç adam aylardan beri ilk kez biraz eroini olmasını istedi. Fazla değil. Az bir uyuşturucunun bu küçük yontma projesini pek çabuk tamamlamasını sağlayacağından emindi.</p>

  <p class="calibre2">Roland, “Neden gülümseyip duruyorsun, Eddie?” diye sordu. Kamp ateşinin diğer tarafında oturuyordu. Rüzgânn titreştirdiği küçük alevler aralann-da kaprisli kaprisli dans ediyorlardı.</p>

  <p class="calibre2">“Gülümsüyor muydum?”</p>

  <p class="calibre2">“Evet.”</p>

  <p class="calibre2">“Bazı insanlann çok aptalca davranabildikJerini düşünüyordum. Onlan altı kapısı olan bir odaya kapatıyorsun, kalkıp kendilerini duvara çarpıyorlar ve sonra da yakınma cüretini gösteriyorlar.”</p>

  <p class="calibre2">Susannah, “Kapıların arkasında bekleyebilecek şeylerden korkuyorsan,” dedi. “Belki o zaman duvarlara çarpmak sana daha güvenli gözükür.”</p>

  <p class="calibre2">Eddie başını salladı. “Belki.”</p>

  <p class="calibre2">Genç adam ağır ağır çalışıyor, odunun içindeki biçimleri görmeye çabalıyordu. Özellikle o ‘s’ye benzeyen şekli. Eddie onun iyice silikleştiğinin farkındaydı. Genç adam, Tanrım, diye dua etti. Lütfen. Bana yardım et de bu işi yüzüme gözüme bulaştırmayayım. Aslında bunu zaten yapmaya başlamış olmaktan korkuyordu. Sonunda çabalamaktan vazgeçerek üzerinde hemen hiçbir değişiklik yapmadığı anahtarı Silahşor’a geri verdi. Sonra da postun altında kıvrılıp yattı. Beş dakika sonra tekrar çocukla, eski Markey Caddesindeki parkla ilgili rüyayı görmeye başladı.</p>

  <p class="calibre2">Jake apartmandan yediye çeyrek kala çıktı. Şimdi öldürmesi gereken sekiz saatten daha uzun bir zamanı vardı. Metroya binerek hemen Brooklyn’e gitmeyi düşündü. Sonra bunun kötü bir fikir olduğuna karar verdi. Okuldan kaçan bir çocuk, dış mahallelerde kentin merkezinde olduğundan daha fazla dikkati çekerdi. O yeri ve buluşacağım çocuğu aramak zorundaysam, o zaman mahvoldum demektir.</p>

  <p class="calibre2">San tişörtlü, yeşil mendilli çocuk, “Bu sorun değil,” demişti. “Sen anahtarla gülü buldun. Öyle değil mi? Beni de aynı biçimde bulacaksın.”</p>

  <p class="calibre2">Ancak Jake artık anahtarla gülü nasıl bulduğunu hatırlamıyordu. Sadece kalbini ve kafasını dolduran güven ve sevinci anımsamaktaydı. Artık beklediklerinin tekrar olacağını ummaktan başka çaresi yoktu. O arada hareket halinde olmalıydı. New York’ta fark edilmemenin en iyi yolu buydu.</p>

  <p class="calibre2">Jake Birinci Caddenin yakınına kadar yürüdü. Sonra geldiği yöne dönüp trafik ışıklarını izleyerek biraz yukarıya doğru gitmeye başladı. (Belki de benliğinin derinliklerinde bir yerde o ışıkların da IŞINA hizmet ettiklerini biliyordu.) Jake saat ona doğru kendini Beşinci Caddedeki Metropolitan Sanat Müzesinin önünde buldu. Terlemiş ve yorulmuştu. Sıkıntılıydı. Canı gazoz istiyordu ama yanındaki az bir parayı mümkün olduğu kadar kısıtlı harcaması gerektiğini düşünüyordu. Çocuk yatağının başucundaki kutuda duran bütün parasını almıştı. Ama bu da ancak sekiz dolardı. Bir sent eksik ya da fazla.</p>

  <p class="calibre2">Jake’in resmi bir okula gittiklerinden emin olduğu bir grup öğrenci müzeyi dolaşmak için toplanmaya başlamıştı. Hepsi de kendi gibi rahat şeyler giyinmişti. Paul Stuart’tan bleyzırlan, kravatları, tulumları, Miss So Pretty ya da Tweenity gibi yerlerde yüz yirmi beş dolara satılan sade eteklikleri yoktu. Bu öğrencilerin Kmart’tan giyindikleri belliydi. Jake içinden gelen sese uyarak sıranın sonuna geçti ve öğrencilerin peşinden müzeye girdi.</p>

  <p class="calibre2">Bir saat on beş dakika süren gezi Jake’in pek hoşuna gitmişti. Müze sessizdi. Daha da iyisi içeride havalandırma sistemi vardı. Ve resimler de güzeldi. Frederick Remington’un küçük bir grup oluşturan Eski Vahşi Batıyla ilgili tabloları Jake’i özellikle büyüledi. Bir de Thomas Hart’ın büyük bir resmi, bunda buharlı bir lokomotif geniş ovalardan hızla Chicago’ya doğru gidiyordu. İriyarı, tulumlu ve hasır şapkalı çiftçiler tarlalarında durmuş trene bakıyorlardı. Öğrencilerin başındaki iki öğretmen son ana kadar Jake’i fark etmedi. Sonra ciddi havalı lacivert tayyör giymiş olan zenci bir kadın çocuğun omzuna vurarak ona kim olduğunu sordu.</p>

  <p class="calibre2">Jake kadının geldiğini görmemişti. Kafası bir an dondu. Ne yaptığının farkında olmadan elini cebine sokarak gümüş anahtarı kavradı. Kafası hemen berraklaşıp sakinleşti.</p>

  <p class="calibre2">Suçlu suçlu gülümseyerek, “Benim grubum yukarıda,” dedi. “Modern sanatla ilgili eserlere bakmamız gerekiyor. Ama ben buradaki resimleri daha çok seviyorum. Çünkü onlar gerçek resimler. O yüzden… yani…”</p>

  <p class="calibre2">Öğretmen, “Yani usulca kaçtın, öyle mi?” diye mırıldandı. Gülmemeye çalışırken dudaklarının kenarları titreşti.</p>

  <p class="calibre2">“Ben aslında bunu ‘Fransız usulü sıvışma’ sayıyorum.” Bu sözler çocuğun ağzından çıkıvermişti.</p>

  <p class="calibre2">Artık Jake’e bakmaya başlamış olan öğrencilerin yüzlerinde sadece şaşkın ifadeler belirdi. Ama öğretmen bu kez açıkça güldü. “Ya bilmiyorsun ya da unuttun. Ama Fransız Yabancı Lejyonunda kaçakları vururlardı. Sana hemen sınıfına katılmanı önereceğim, delikanlı.”</p>

  <p class="calibre2">“Peki, efendim. Teşekkür ederim. Zaten artık dolaşmaları neredeyse sona ermiştir.”</p>

  <p class="calibre2">“Hangi okul bu?”</p>

  <p class="calibre2">Jake, “Markey Akademisi,” dedi. Bu sözler de ağzından öylesine fırlayıvermişlerdi yine.</p>

  <p class="calibre2">Yukarı çıktı. Daire biçimindeki kubbeli, büyük yerde yankılanan alçak mırıltıları ve ayak seslerini dinliyor, bir taraftan da o sözleri neden söylediğini düşünüyordu. Yaşamı boyunca Markey Akademisi diye bir okulun adını bile duymamıştı.</p>

  <p class="calibre2">Jake bir süre yukarıdaki lobide bekledi. Sonra görevlilerden birinin kendisine gitgide artan bir merakla baktığını fark edince daha fazla beklemenin akıllıca bir şey olmayacağına karar verdi. Kısa bir süre için katıldığı sınıfın gitmiş olduğunu ummaktan başka yapabileceği bir şey yoktu.</p>

  <p class="calibre2">Jake saatine baktı ve, “Tanrım! Ne de geç olmuş!” der gibi olduğunu umduğu bir ifadeyle çabucak aşağıya indi. Sınıf ve Fransız usulü kaçmaya gülmüş olan güzel siyah öğretmen gitmişlerdi. Jake kendisinin gitmesinin de doğru olacağına karar verdi. Bir süre havanın sıcaklığı yüzünden ağır ağır yürüyecekti, sonra da metroya binecekti.</p>

  <p class="calibre2">Çocuk Broadway’le Kırk İkinci Sokağın köşesindeki büfenin önünde durdu. Fazla olmayan parasının bir bölümüyle tatlı sucuk ve bir Nehi aldı. Öğle yemeğini yemek için bir bankanın önündeki basamaklara oturdu ve bu kötü bir hata oldu.</p>

  <p class="calibre2">Bir polis ona doğru geldi. Copunu karmaşık birtakım hareketlerle çeviriyordu. Dikkatini sadece buna vermiş gibiydi. Ama Jake’in hizasına geldiği an birdenbire copu, deri halkasına soktu ve çocuğa döndü.</p>

  <p class="calibre2">“Buraya bak, delikanlı,” dedi. “Bugün okul yok mu?”</p>

  <p class="calibre2">Jake sucuğunu yutuyordu. Ama son lokma birdenbire boğazına kaçtı. Ne kötü şanstı bu!.. Tabii bu olayın şansla bir ilişkisi vardıysa. Amerika’nın adilik merkezi Times Meydanındaydılar. Burada uyuşturucu satıcıları, beyaz zehir bağımlıları, fahişeler ve kadın meraklıları kaynıyordu… Ama bu polis onlara aldırmıyor, onunla ilgileniyordu.</p>

  <p class="calibre2">Jake kendini zorlayarak lokmasını yuttu. Sonra, “Okulda Son Sınav haftasındayız,” dedi. “Bugün sadece bir sınavım vardı. Ondan sonra okuldan ayrıldım.” Durdu. Polisin gözlerindeki ısrarlı, meraklı pırıltı hiç hoşuna gitmemişti.</p>

  <p class="calibre2">“Ya… Kimliğini görebilir miyim?”</p>

  <p class="calibre2">Jake’in yüreğine indi. Yoksa annesiyle babası daha şimdiden polisi çağırmışlar mıydı? Şimdi bir gün önceki maceradan sonra, bu olasılığın güçlü olduğunu düşünüyordu. Normal şartlarda New York Polisi kayıp bir çocukla hemen ilgilenmezdi. Özellikle evden aynlalı henüz yarım gün geçmiş bir çocukla. Ama babası televizyon dünyasının önemli kişilerinden biriydi ve yardım isteyebileceği nüfuzlu kimselerden söz ederek övünürdü. Jake bu poliste resmi olduğunu sanmıyordu… Ama ona adını vermiş olabilirlerdi.</p>

  <p class="calibre2">Jake istemeye istemeye, “Şey,” dedi. “Öğrenci indirim kartım var. Orta-Dünya Yolunun kartı. Ama hepsi o kadar.”</p>

  <p class="calibre2">“Orta-Dünya mı? Bu adı hiç duymadım. Nerede? Queens’te mi?”</p>

  <p class="calibre2">“Orta-Kent demek istedim.” Jake kendi kendine, Tanrım, dedi. Güneye değil, kuzeye gideceğim anlaşılan. Hem de hızla. Sonra polise baktı. “Canım şu! Otuz Üçüncü Sokaktaki.”</p>

  <p class="calibre2">“Hım. Olabilir.” Memur elini uzattı.</p>

  <p class="calibre2">Oradan geçmekte olan bir zenci onlara bakmaya başladı. Adamın uzun bukleleri kanarya şansı elbisesinin omuzlarına değiyordu. Neşeyle, “Onu tutukla, memur bey,” dedi. “Bu beyaz ekmek gibi çocuğu yakala. Görevini hemen yap!”</p>

  <p class="calibre2">Polis dönmeden cevap verdi. “Sesini kes ve yaylan, Eli.” Eli gülerken birkaç altın dişi ışıldadı. Zenci sonra yoluna devam etti. Jake, “Neden onun kimliğini istemiyorsunuz?” diye sordu.</p>

  <p class="calibre2">“Çünkü şu anda senin kimliğini istiyorum. Haydi, oğlum, çabuk ol.” Poliste ya Jake’in adı vardı ya da memur çocukta bir tuhaflık olduğunu sezmişti. Belki bu şaşılacak bir şey değildi. Burada bir şey peşinde koşmayan tek beyaz kendisiydi. Ne olursa olsun, sonuç anıydı. Oraya oturup öğle yemelini yemesi çok aptalcaydı. Ama ayakları sızlamaya başlamış ve çok da acıkmıştı. Kahretsin! Acıkmıştı işte!</p>

  <p class="calibre2">Jake, sen beni durduramazsın, diye düşündü. Beni durdurmana izin veremem. Bugün öğleden sonra Brooklyn’de biriyle buluşmam gerekiyor… Ve ben orada olacağım.</p>

  <p class="calibre2">Jake cüzdanını alacağı yerde, elini ön cebine sokarak anahtarı çıkardı. Onu polise doğru tuttu. Öğle güneşi anahtara çarparak yansımaya başladı. Polisin yanaklarında ve alnında ışıklı benekcikler belirirken gözleri irileşti.</p>

  <p class="calibre2">Memur, “Hey…” diye soludu. “O da nedir, evlat?”</p>

  <p class="calibre2">Uzandı ama Jake anahtarı hafifçe geri çekti. Yansıyan ışınlar sanki ipnotizma güçleri varmış gibi polisin yüzünde dans ediyorlardı. Çocuk, “Onu almana gerek yok,” dedi. “Bunu yapmadan da adımı okuyabilirsin. Öyle değil mi?”</p>

  <p class="calibre2">“Evet, tabii.”</p>

  <p class="calibre2">Polisin yüzündeki meraklı ifade kaybolmuştu. Şimdi sadece anahtara bakıyordu. Gözleri irileşmiş, bakışları sabitleşmişti. Ama boş boş bakmıyordu. Jake onun gözlerinde hem şaşkınlık, hem de beklenmedik bir mutluluk olduğunu gördü. Çocuk, ah, işte ben böyleyim, diye düşündü. Gittiğim her yerde etrafa neşe ve sevinç saçıyorum. Neyse şimdi yapacaklarım konusunda bir karar vermeliyim.</p>

  <p class="calibre2">Genç bir kadın, çok yüksek topuklu ayakkabılanyla kaldırımda kırıta kırıta yaklaştı. (Arkasındaki şeffaf bluza ve yeşil ipek şorta bakılırsa bir kütüphane memuru değildi.) Kadın önce polise bir göz attı, sonra da memurun neye baktığını anlamak için Jake’e. Anahtarı iyice gördüğü zaman bir elini boynuna götürüp birdenbire durdu. O anda adamın biri ona çarparak, “Kahretsin,” diye homurdandı. “Nereye gittiğine baksana!” Kütüphaneci olmayan genç kadın ona aldırmadı bile. Jake başka dört beş kişinin de durmuş olduğunu fark etti. Hepsi anahtara bakıyorlardı. İnsanlar bazen bir sokak köşesinde işini yapan usta bir üçkâğıtçıyı seyretmek için yaptıkları gibi, toplanmaya başlıyorlardı.</p>

  <p class="calibre2">Jake, dikkati çekmemekte çok başarılısın, dedi kendi kendine. Ah, evet Polisin omzunun üzerinden baktı ve sokağın karşı tarafındaki levhayı gördü. Orada, “Denby İndirimli İlaçları,” yazılıydı.</p>

  <p class="calibre2">Polise, “Adım Tom Denby,” diye açıkladı. “Burada indirimli bowling kartımda da öyle yazıyor, değil mi?”</p>

  <p class="calibre2">Memur soludu. “Doğru, doğru.” Artık Jake’e karşı hiçbir ilgi duymuyordu. Bütün dikkatini anahtara vermişti. Yansıyan ışık benekcikleri dönüyor, yüzünden sekiyordu.</p>

  <p class="calibre2">“Ve sen Tom Denby adında birini aramıyorsun. Öyle değil mi?”</p>

  <p class="calibre2">Polis, “Hayır,” dedi. “Onun adını duymadım bile.”</p>

  <p class="calibre2">Şimdi en aşağı altı kişi polisin etrafında toplanmıştı. Hepsi de sessiz bir merakla Jake’in elindeki gümüş anahtara bakıyorlardı.</p>

  <p class="calibre2">“Onun için de artık gidebilirim. Öyle değil mi?”</p>

  <p class="calibre2">“Ha? Ah! Ah, evet, babanın hatırı için git!”</p>

  <p class="calibre2">Jake, “Sağol,” dedi ama bir an oradan nasıl uzaklaşacağını da bilemedi. Etrafını zombilerden oluşan sessiz bir kalabalık sarmıştı. Üstelik başkaları da durmadan onlara katılıyorlardı. Çocuk toplananların ne olduğunu anlamak için geldiklerinin farkındaydı. Ancak anahtarı görenler birdenbire sanki donmuş gibi merakla bakıyorlardı.</p>

  <p class="calibre2">Jake ayağa kalktı ve bankanın geniş basamaklarından ağır ağır, geri geri çıktı. Anahtarı öne doğru uzatmıştı. Sandalyeli bir aslan terbiyecisi gibiydi. Yukarıdaki geniş beton açıklığa ulaştığında anahtarı pantolonunun cebine soktu ve dönüp kaçtı.</p>

  <p class="calibre2">Sadece bir defa geniş alanın diğer tarafında durarak arkasına baktı. Etrafını sarmış olan küçük gruptaki insanlar yavaş yavaş canlanıyorlardı. Dönerek birbirlerine sersem sersem bakıyor, sonra da yürümeye başlıyorlardı. Polis, boş gözlerle bir soluna baktı, bir sağına. Sonra da gökyüzüne. Sanki oraya nasıl geldiğini ve ne yapmayı düşündüğünü hatırlamaya çalışıyordu. Jake yeteri kadar görmüştü. Bir metro istasyonu bulmasının ve başka tuhaf şeyler olmadan Brooklyn’e gitmesinin zamanı gelmişti.</p>

  <p class="calibre2"></p>

  <p class="calibre2">Jake o gün ikiye çeyrek kala metro istasyonunun merdiveninden ağır ağır çıktı. Castle ve Brooklyn caddelerinin köşesinde durarak, Ko-Op Kentinin kumtaşından yapılmış kulelerine baktı. O güven ve yönlendirme duygusunun canlanmasını bekliyordu. İleride olacakları hatırlamayı. Ama beklediği olmadı. Hiçbir şey hissetmedi. O sırada gölgesi ayağının dibinde yorulmuş bir köpek gibi yatan ve Brooklyn’in sıcak bir köşesinde bekleyen bir çocuktu sadece.</p>

  <p class="calibre2">Eh, buradayım işte… Şimdi ne yapacağım?</p>

  <p class="calibre2">Jake en ufak bir fikri bile olmadığını anladı.</p>

  <p class="calibre2"></p>

  <p class="calibre2">Roland’ın küçük grubu, hafif meyilli yamacına tırmandığı yüksek tepenin doruğuna erişti. Durarak güneydoğuya doğru baktılar. Uzun bir süre hiçbiri konuşmadı. Susannah iki kez konuşmak için ağzını açtıysa da tekrar kapattı. Bir kadın olarak hayatında ilk defa söyleyecek bir şey bulamıyordu.</p>

  <p class="calibre2">Önlerinde neredeyse sonsuza kadar uzanan ova bir yaz akşamının altın ışığında uyukluyordu. Gür ve zümrüt yeşili olan otlar iyice boy atmıştı. Ovada ince uzun gövdeli ve dallan etrafa uzanan ağaçlardan oluşmuş korular vardı. Susannah vaktiyle bu tür ağaçları Avustralya’yla ilgili bir gezi filminde gördüğünü düşündü.</p>

  <p class="calibre2">İzledikleri yol, tepenin diğer tarafından iniyor ve sonra bir ip gibi dümdüz güneydoğuya doğru uzanıyordu. Otları yararı beyaz bir şeride benziyordu. Birkaç kilometre ötede, batıda iri, yabanöküzüne benzeyen hayvanlardan oluşan bir sürü sakin sakin otluyordu. Doğudaysa ormanın son bölümü kavisli bir burun gibi otlağa doğru uzanıyordu. Kara, karmaşık bir yerdi. Yumruğu sıkılı bir kola benziyordu.</p>

  <p class="calibre2">Susannah rastladıklan bütün dere ve çayların bu yöne doğru aktıklannı anladı. Hepsi ormanın uzanan yumruğundan çıkan büyük nehrin kollarıydılar. Nehir şimdi, yaz güneşinin altında sakin sakin, dalgın dalgın, dünyanın doğu kenarına doğru akıyordu. Çok genişti. İki kıyı arasındaki genişliği üç kilometre kadardı.</p>

  <p class="calibre2">Ve Susannah kenti de görebiliyordu.</p>

  <p class="calibre2">Tam ilerideydi. Ufkun ötesinden yükselen sisli kuleler ve sivri damlardan oluşan sisli bir siluet. O uçar gibi gözüken surlar belki yüz elli kilometre ötedeydi. Belki de üç yüz ya da altı yüz. Bu dünyanın havası çok berrak oldugu için uzaklığı hesaplamak zordu. Susannah kesinlikle sadece bir tek şeyi biliyordu. O kulelerin kendisinde sessiz bir şaşkınlık ve New York’a karşı derin, sancılı bir özlem uyandırdığını. Genç kadın, galiba Triborough Köprüsünden Manhattan’in siluetini görebilmek için hemen her şeyi yapanm, diye düşündü. Sonra gülümsemek zorunda kaldı. Çünkü bu doğru değildi. Aslında gerçek şuydu: Roland’ın dünyasını hiçbir şeye değişmezdi. Buranın sessiz esrarı ve bomboş uzanan düzlükleri insanı sarhoş ediyordu. Hem sevgilisi de buradaydı. New York’ta -hiç olmazsa kendi çağının New York’unda- onlan aşağılar ve öfke duyarlardı. Her budalanın kaba saba, zalimce alaylanna hedef olurlardı. Yirmi altı yaşında siyah bir kadın ve onun beyaz ekmek sevgilisi. Kadından üç yaş genç olan ve heyecanlandığında bir Brooklyn’li gibi konuşan beyaz. Sadece sekiz ay önce kokainman olan beyaz ekmek sevgili. Buradaysa onlarla alay edecek, ikisine de gülecek kimse yoktu. Burada kimse dikkatleri onların üzerine çekmiyor, ikisini de suçlamıyordu. Burada sadece Roland, Eddie ve kendisi vardı. Dünyanın son üç silahşoru.</p>

  <p class="calibre2">Susannah, Eddie’nin elini tuttu. Kocasının sıcak, güven aşılayan parmaklanyla kendisininkileri kavradığını hissetti.</p>

  <p class="calibre2">Roland işaret etti. Alçak sesle, “Bu Send nehri olmalı,” dedi. “Yaşamım boyunca onu göreceğimi hiç sanmıyordum… Hatta onun gerçek olduğuna dahi inanmıyordum… Tıpkı Bekçiler gibi.”</p>

  <p class="calibre2">Susannah, “O kadar güzel ki,” diye mırıldandı. Gözlerini önündeki geniş manzaradan alamıyordu. Sanki yazın beşiğinde rüya görüyordu ova. Kadın bakışlanyla ağaçların gölgelerini izledi. Güneş’ ufka doğru inerken bu gölgeler de ovada sanki kilometrelerce uzanıyorlardı. “Bizim Büyük Ovalar insanlar daha oralara yerleşmeden önce herhalde böyleydiler. Hatta kızılderililer bile gelmeden önce.” Diğer elini kaldırarak, Büyük Yolun daralarak bir noktaya dönüştüğü yeri işaret etti. “O senin kentin,” dedi. “Öyle değil mi?” “Evet.”</p>

  <p class="calibre2">Eddie mırıldandı. “Kötü bir şey yokmuş gibi gözüküyor. Sence bu mümkün mü, Roland? Binalar hâlâ yerli yerinde olabilir mi?” Eskiler bu kadar sağlam binalar yaparlar mıydı?”</p>

  <p class="calibre2">“Bu çağda her şey mümkün.” Ama Roland’ın sesinde kuşku vardı. “Ancak fazla umutlanmamalısın, Eddie.”</p>

  <p class="calibre2">“Ha? Tabii, tabii.” Ama Eddie gerçekten umutlanmıştı. O ufukta belli belirsiz gözüken siluet, Susannah’nın kalbindeki özlemi uyandırmıştı. Eddie’nin kalbindeyse bazı tahminlerin alevlenmesine neden olmuştu. Kent oradaysa ki, orada olduğu kesin, belki o zaman insanlar da vardır. Roland’ın dağların altında karşılaştığı insanlardan farklı yaratıklar değil. Bu kentliler… (Eddie’nin bilinçaltı, ‘Amerikalılar…’ diye fısıldadı.) … yardımdan hoşlanan, zeki insanlardır. Amacımıza erişmek konusunda başarılı olmamızı sağlayabilirler… Hatta ölmeyip hayatta kalmamızı bile… Eddie’nin kafasında bir düş ışıklar saçarak parladı. (Bunun bir bölümü ‘Son Yıldız Savaşçısı’ ve ‘Kara Kristal’ gibi filmlerden çalınmıştı.) Kentin, bedenleri yaşlılıktan çarpılmış ama gururlu yöneticileri onlara tertemiz depolarından getirilen şahane yemekler sunacaklardı. (Ya da onları cam kubbelerin koruduğu özel bahçelerden getirteceklerdi.) Eddie, Roland ve Susannah deli gibi tıkınırlarken bu yaşlı adamlar onlara ileride nelerin beklediğini ve anlamlarını açıklayacaklardı. Yolcular kentten ayrılırken onlara Amerikan Otomobil Kurumunun onayladığı bir tur rehberi haritasını hediye edeceklerdi. Bunun üzerinde Kara Kuleye giden en uygun yol kırmızıyla işaret edilmiş olacaktı.</p>

  <p class="calibre2">Eddie, “deus ex machina” sözünü bilmiyordu. Ama bu tür akıllı ve merhametli insanların daha çok resimli romanlar ve önemsiz filmlerde yaşadıklarını biliyordu. Artık bunu öğrenecek kadar büyümüştü. Ama aklına gelen fikir yine de sarhoş ediciydi. Böylesi tehlikeli ve hemen hemen bomboş dünyada uygarlığın yaşadığı küçük bir yer. Onlara ne yaptıklarını açıklayan yaşlı, akıllı peri-adamlar. Ve kentin o puslu ufuktaki siluette açıklanan müthiş şekilleri hiç olmazsa bu fikrin doğru olabileceği inancını destekliyordu. Kent tümüyle boşalmış, insanlar uzun yıllar önce çıkan bir Veba salgını ya da kimyasal savaş yüzünden ortadan kalkmış olsalardı bile, kent yine de koskocaman bir mağaza sayılabilirdi. Oradan Eddie’nin ileride kendilerini beklediğinden emin olduğu sert koşullara dayanmak için gerekli eşyaları alabilirlerdi. Ayrıca o, kentte doğup büyümüştü. O yüksek kuleler de bu yüzden Eddie’yi etkilemişlerdi tabii.</p>

  <p class="calibre2">Genç adam heyecanı sırasında az kalsın sesli sesli gülecekti. “Pekâlâ! Haydi, gidelim bakalım! O lanet olasıca akıllı perileri görelim!”</p>

  <p class="calibre2">Susannah ona baktı. Şaşırmıştı ama yine de gülümsüyordu. “Sen neler sayıklıyorsun, beyaz çocuk?”</p>

  <p class="calibre2">“Hiç. Boşver. Ben hemen yola çıkmamızı istiyorum. Ne dersin, Roland? Sende…”</p>

  <p class="calibre2">Ama Roland’ın yüzündeki ya da derisinin altındaki bir şey -hayalci, kaybolmuş bir şey- Eddie’nin susmasına ve kolunu Susannah’yı korumak istiyormuş gibi onun omzuna atmasına neden oldu.</p>

  <p class="calibre2"></p>

  <p class="calibre2">Roland kente kısaca, ilgisizce bakmış, sonra gözü oldukları yere çok daha yakın bir şeye takılmıştı. Onu endişelendiren, ürküten bir şeye. Silahşor daha önce de böyle şeyler görmüştü. Son defasında Jake de yanındaydı. Çocukla sonunda çölden çıkışlarını ve siyahlı adamın peşinden yamaçlardan dağlara doğru gidişlerini hatırlıyordu. Zor bir yolculuk olmuştu. Ama hiç olmazsa tekrar su bulmuşlardı. Otlar da vardı.</p>

  <p class="calibre2">Roland bir gece uyanmış ve Jake’in yerinde olmadığını fark etmişti. İnce bir derenin hemen yanındaki söğüt korusundan gelen boğuk, çaresiz feryatları duymuştu sonra da. Roland uğraşıp didinerek korunun ortasındaki açıklığa eriştiği sırada çocuğun çığlıkları da sona ermişti. Silahşor onu aşağıda, ileridekine çok benzeyen bir yerde ayakta dururken bulmuştu. Taşlardan oluşan bir yer. İnsanların kurban edildikleri bir yer. Bir kâhinin yaşadığı… zorlandığı zaman konuştuğu… ve fırsat bulduğu zaman da öldürdüğü bir yer.</p>

  <p class="calibre2">Eddie, “Roland?” diye sordu. “Ne var? Ne oldu?”</p>

  <p class="calibre2">Roland işaret etti. “Şunu görüyor musun? O konuşan bir daire. Gördüklerin yüksek, dik taşlar.” Silahşor dikkatle Eddie’ye bakıyordu. Genç adamı ilk defa o acayip diğer dünyanın hava-arabasında görmüştü. Orada Silahşorler mavi üniformalar giyiyorlardı. Sonsuz şeker, kâğıt ve astin gibi harika ilaçlar vardı. Eddie’nin yüzünde garip bir ifade beliriyordu. Bir önsezi. Genç adamın kente bakarken gözlerini ışıldatan o pırıltılı umut söndü. Şimdi sıkıntılı ve keyifsiz bir anlam vardı. Yüzündeki biraz sonra asılacağı darağacını inceleyen bir insanın ifadesiydi.</p>

  <p class="calibre2">Silahşor, önce Jake, diye düşündü. Şimdi de Eddie. Yaşamlarımızı döndüren çark çok amansız. Her zaman aynı yere dönüyor.</p>

  <p class="calibre2">“Kahretsin!” Eddie’nin kısık sesi korku doluydu. “Bence çocuk oradan geri gelmeye çalışacak.”</p>

  <p class="calibre2">Roland başını salladı. “Evet, bu ihtimal daha büyük. Ince yerler var ve aynı zamanda çekici yerler… Daha önce de çocuğun peşinden öyle bir yere gittim. Orada tuttukları kâhin az kalsın Jake’i öldürüyordu.”</p>

  <p class="calibre2">Susannah, Eddie’ye, “Bütün bunları nereden biliyorsun?” diye sordu. “Rüyanda mı gördün?”</p>

  <p class="calibre2">Genç adam başını salladı. “Bilmiyorum. Ama Roland o lanetli yeri gösterdiği an…” Sözlerini tamamlamayarak Silahşor’a baktı. “Oraya erişmeliyiz. Hem de mümkün olduğu kadar çabuk.” Eddie’nin hem telaşlı, hem de korkmuş gibi bir hali vardı.</p>

  <p class="calibre2">Roland öğrenmek istedi. “Her şey bugün mü olacak? Bu gece?” Eddie yine başını sallayarak dudaklarını yaladı. “Bunu da bilmiyorum. Kesinlikle bilmiyorum. Bu gece? Sanmıyorum. Zaman… buradakiyle çocuğun olduğu dünyadaki birbirine uymuyor. Zaman onun bulunduğu yer ve çağda daha ağır geçiyor… Belki yarın.” Panikle savaşıyordu. Ama şimdi panik üstün gelmişti. Genç adam dönüp terli, soğuk parmaklarıyla Silahşor’un gömleğini yakaladı. “Ama anahtarı tamamlamam gerekiyordu. Bunu yapmadım. Başka bir şey daha yapmam şart. Ama onun ne olduğu konusunda en ufak bir fikrim yok. Çocuk ölürse, bunun sorumlusu ben olurum!”</p>

  <p class="calibre2">Roland parmaklarıyla Eddie’nin ellerini kavrayarak gömleğinden çekti-“Kendini topla.”</p>

  <p class="calibre2">“Roland, anlamıyor musun…”</p>

  <p class="calibre2">“Mızmız çocuklar gibi inleyip ağlamanın sorunlarını çözemeyeceğini anlıyorum ben! Babanın suratını unuttuğunu da görüyorum!”</p>

  <p class="calibre2">“Bırak bu saçmalıkları şimdi! Babam bana vızgelir!” Eddie şimdi sinir krizi geçiriyor ve bağırıyordu. Silahşor onun yüzüne tokadı indirdi. Çıkan ses kırılan bir dalın çatırtısına benziyordu.</p>

  <p class="calibre2">Eddie’nin başı arkaya giderken gözleri şokla irileşti. Genç adam Silahşor’a bakakalmıştı. Sonra elini ağır ağır kaldırarak yüzündeki gitgide kızaran parmak izlerine dokundu. “Seni aşağılık köpek,” diye fısıldadı. Eli hâlâ sol kalçasının üzerinde taşıdığı tabancanın kabzasına gitti. Susannah avuçlarını onun elinin üzerine koymaya çalıştı ama Eddie onu itti.</p>

  <p class="calibre2">Roland, şimdi tekrar öğretmem gerekiyor, diye düşündü. Galiba bu sefer yalnız onun canını değil, kendiminkini de kurtarmak için öğretmek zorundayım sanırım.</p>

  <p class="calibre2">Uzaklarda havalanan bir karga o cırlak ötüşüyle sessizliği bozdu. Roland bir an şahini David’i düşündü. Şimdi de Eddie onun şahiniydi… Ve Silahşor, biraz gerilerse Eddie de David gibi onun gözünü oymaktan da kaçınmayacaktı. Ya da gırtlağını parçalamaktan.</p>

  <p class="calibre2">“Beni vuracak mısın? Bu maceranın böyle mi bitmesini istiyorsun, Eddie?”</p>

  <p class="calibre2">“Adamım, senin palavralarından o kadar bıktım ki.” Eddie’nin gözleri öfke ve yaşlardan bulanmıştı.</p>

  <p class="calibre2">“Anahtarı bitirmedin. Ama bunun nedeni onu tamamlamaktan korkman değildi. Bu işi bitiremeyeceğini öğrenmekten korkuyordun. Aşağıya, taşların durduğu yere inmekten çekiniyorsun. Ama korkunun asıl nedeni taşların oluşturdukları daireye girdiğin zaman olacaklar da değil. Sen olmayacak şeylerden korkuyorsun. Senin koskocaman dış dünyadan da korktuğun yok, Eddie. Seni korkutan içindeki o küçük dünya. Sen babanın suratını unutmadın. Onun için bunu yap. Cesaretin varsa beni vur. Senin ağlayıp inlemeni seyretmekten bıktım.”</p>

  <p class="calibre2">Susannah, Roland’a bağırdı. “Sus! Bunu yapacağını görmüyor musun? Onu, bunu yapmaya zorladığının farkında değil misin?”</p>

  <p class="calibre2">Roland genç kadına bir göz attı. “Ben onu karar vermeye zorluyorum.” Tekrar Eddie’ye döndü. Derin çizgilerin belirginleştiği suratında sert bir ifade vardı. “Sen eroin gölgesinden çıktın. Ağabeyinin gölgesinden de, dostum. Cesaretin varsa artık kendi gölgenden de çıkarsın. Haydi. Ya çık ya da beni vur. Bu işi şurada bitirelim.”</p>

  <p class="calibre2">Roland bir an Eddie’nin kendisini vuracağını sandı. Her şey burada, bulutsuz yaz göğünün altında, bu yüksek sırtta, kentin damlan ufukta mavi hayaletler gibi ışıldarken sona erecekti. Sonra Eddie’nin yanağında bir kas seğirdi. Dudaklarının oluşturduğu kesin hat yumuşamaya sonra da titremeye başladı. Eli, Roland’ın tabancasının sandal ağacından yapılmış kabzasından kaydı. Göğsü bir defa şişti… İki… Üç defa. Genç adam ağzını açtı, Silahşor’a doğru sendeleyerek giderken bütün o çaresizlik ve dehşeti ağzından tiz bir inilti halinde döküldü.</p>

  <p class="calibre2">“Ben korkuyorum, ahmak herif! Bunu anlayamıyor musun? Roland, ben korkuyorum!” Eddie’nin ayakları birbirine dolaştı ve öne doğru devrildi. Silahşor onu yakalayarak kendisine çekti. Şimdi onun tenindeki kir ve terin kokusunu aldı. Gözyaşları ve dehşetinin de.</p>

  <p class="calibre2">Silahşor, Eddie’yi bir an kucakladıktan sonra onu Susannah’ya doğru çevirdi. Eddie karısının sandalyesinin yanında dizlerinin üzerine düştü. Başını yorgunca önüne eğmişti. Susannah elini onun ensesine koyarak kafasını kalçasına bastırdı. Roland’a acı acı, “Bazen senden nefret ediyorum, iri beyaz adam,” dedi.</p>

  <p class="calibre2">Roland avuç içlerini alnına bastırdı. “Bazen ben de kendimden nefret ediyorum.”</p>

  <p class="calibre2">“Ama bu seni hiçbir zaman durdurmuyor, öyle değil mi?”</p>

  <p class="calibre2">Silahşor cevap vermedi. Yanağını Susannah’nın bacağına dayayarak gözlerini kapatmış olan Eddie’ye baktı. Yüzü bir mutsuzluk simgesi gibiydi. Roland bu sevimli konuşmayı ertelemesine neden olacak bitkinliği yenmeye çalıştı. Eddie haklıysa o zaman başka bir gün yoktu. Jake harekete geçmeye hazırdı. Çocuğun bu dünyaya getirilmesi için ebe olarak Eddie seçilmişti. Bunu yapmaya hazır olamazsa Jake giriş noktasında ölecekti. Bir bebeğin doğarken boğulması gibi.</p>

  <p class="calibre2">“Ayağa kalk, Eddie.”</p>

  <p class="calibre2">Roland bir an Eddie’nin orada büzülüp oturmayı ve yüzünü kadının bacağına gömerek saklamayı sürdüreceğini sandı. Her şey kaybedilirse… bu da Ka’ydı. Sonra genç adam yavaşça ayağa kalktı. Her şeyi aşağıya sarkmış gibiydi. Elleri, omuzları, başı, saçları. Bu iyi bir şey sayılmasa da hiç olmazsa ayağa kalkmıştı ve bu da bir başlangıçtı. “Bana bak.”</p>

  <p class="calibre2">Susannah endişeyle kımıldandı ama bu kez bir şey söylemedi. Eddie başını ağır ağır kaldırarak, titreyen eliyle gözlerine düşen saçları itti.</p>

  <p class="calibre2">“Bu senin. Acım ne kadar derin olursa olsun bunu senden almam bir hataydı.” Roland ham deriden şeridi tutup koparttı. Anahtarı Eddie’ye uzattı. Genç adam rüyadaymış gibi onu almaya çalıştı ama Roland avucu hemen açmadı. “Gereken şeyi yapmaya çalışacak mısın?”</p>

  <p class="calibre2">“Evet.” Eddie’nin sesi zorlukla duyuluyordu.</p>

  <p class="calibre2">“Bana söyleyecek bir şeyin var mı?”</p>

  <p class="calibre2">“Korktuğum için üzgünüm.” Eddie’nin sesinde korkunç bir şey vardı. Roland’ı kalbinden yaralayan bir şey. Silahşor bunun ne olduğunu bildiğini sanıyordu. Eddie’nin çocukluğunun son kalıntıları burada, üçünün arasında ıstırapla ölüyordu. Gözle görülmese de Roland onun gitgide hafifleyen çığlıklaRını duyuyordu. KulaklaRını onlara tıkamaya çalıştı.</p>

  <p class="calibre2">Kule adına yaptığım bir şey daha. Puan cetvelim gitgide uzuyor. Günün birinde bir meyhanede uzun süreden beri içen sarhoşun borcunu topladıklaRı gibi puanlar toplanacak. O gün yaklaşıyor. Borcumu nasıl ödeyeceğim?”</p>

  <p class="calibre2">Sonra Silahşor, “Özür dilemeni istemiyorum,” dedi. “Özellikle korktuğun için. Korku olmasaydı biz ne hal alırdık? Ağızları köpüren, tüylerinde pislikler kuruyan köpeklere dönerdik.”</p>

  <p class="calibre2">Eddie, “Öyleyse ne istiyorsun?” diye bağırdı. “Başka her şeyi aldın! Verebileceğim her şeyi! Hayır, bu doğru değil. Çünkü her şeyi sana kendim verdim. Peki şimdi benden başka ne istiyorsun?”</p>

  <p class="calibre2">Roland, Jake Chambers’ın kurtuluşunun yaRısı demek olan anahtarı hâlâ sıkıca avucunda tutuyordu. Eddie’ye bir şey söylemedi. Gözlerini onunkilere dikmişti. O sıra güneş, yemyeşil ovayı ve mavimsi gri Send nehrini aydınlatmaktaydı.</p>

  <p class="calibre2">Bir süre sonra Eddie Dean’in gözlerinde her şeyi anladığını gösteren bir ifade belirdi.</p>

  <p class="calibre2">Roland başını salladı.</p>

  <p class="calibre2">“O suratı unuttum…” Eddie durakladı. Başını eğdi. Yutkundu. Sonra kafasını kaldırarak tekrar Silahşor’a baktı. Aralarında ölmekte olan şey artık uzaklaşmıştı. Roland bunu biliyordu. O şey gitmişti. Çabucak. Burada, her şeyin eşiğindeki güneşli, rüzgârın okşadığı sırtta bir daha dönmemek üzere gitmişti. “Babamın suratını unuttum, Silahşor… Senden özür diliyorum.”</p>

  <p class="calibre2">Roland elini açtı. Ve o küçük yükü yani anahtarı, Ka’nın taşımasını emrettiği insana verdi. Yüksek Dilde, “Öyle konuşma, Silahşor,” dedi. “Baban seni çok iyi görüyor… Seni çok seviyor… ben de öyle.”</p>

  <p class="calibre2">Eddie anahtarı alarak döndü. Gözyaşları yanaklarında kurumaktaydı. “Haydi, gidelim.” Ve uzun yamaçtan ileride uzanan düzlüğe doğru inmeye başladılar.</p>

  <p class="calibre2">Jake yavaşça Castle Caddesinde yürüyor, pizzacılar, barlar ve dükkânların önünden geçiyordu. Kuşkulu suratlı kadınlar günlük işlerini sürdürüyorlardı. Sırt çantasının kayışları çocuğun koltukaltlannı tahriş etmişti. Ayakları da sızlıyordu. Dijital bir termometrenin altından geçerken ısının yirmi dokuz derece olduğunu gördü. Ama Jake’e sanki otuz dokuz dereceymiş gibi geliyordu.</p>

  <p class="calibre2">İleride bir devriye arabası caddeye saptı. Jake hemen bir nalburun vitrinindeki bahçeyle ilgili araç gereçleri büyük bir ilgiyle incelemeye başladı. Lacivert-beyaz arabanın aksini camdan seyrediyordu. Araba gidinceye kadar da kımıldamadı.</p>

  <p class="calibre2">Hey, Jake, ahbap, sen böyle nereye gidiyorsun?</p>

  <p class="calibre2">Bu konuda en ufak bir fikri bile yoktu Jake’in. Aradığı çocuğun, üzerinde ORTA-DÜNYADA SIKICI TEK BİR DAKİKA BİLE YOKTUR,” yazılı sarı tişörtlü, yeşil mendilli çocuğun, yakında bir yerde olduğundan emindi. Ama sonra? Jake için o Brooklyn denen saman yığınına saklanmış bir dikiş iğnesi gibiydi.</p>

  <p class="calibre2">Jake sprey boyayla duvarlarına karmakarışık sözler yazılmış bir geçidin girişinden geçti. Duvarlara daha çok adlar yazılmıştı. “EL TİANTE 91, SPEEDY GONZALES, MOTORVAN MİKE.” Ancak birkaç slogan ve aklıbaşında kimselere hitap eden sözler de vardı. Jake’in gözleri onlardan ikisine takıldı. “BİR GÜL BİR GÜL BİR GÜLDÜR.”</p>

  <p class="calibre2">Bu sözler tuğlaların üzerine solarak vaktiyle Tom ve Gerry’ nin Artistik Şarküterisinin bulunduğu boş arsada yetişen gülün rengine dönüşen bir boyayla yazılmıştı. Onun altındaysa siyah denecek kadar koyu bir maviyle yazılmış olan acayip bir söz vardı.</p>

  <p class="calibre2">“AFFINIZA SIĞINIYORUM.”</p>

  <p class="calibre2">Jake, bu ne anlama geliyor, diye düşündü. Sorunun cevabını bilmiyordu. Belki de İncil’den bir sözdü. Kuşları ipnotize ettiği söylenen yılanın gözleri gibi bu sözler de aynı etkiyi yapıyordu insana. Sonra çocuk yavaşça ve düşünceler içinde yoluna devam etti. Saat iki buçuğa geliyordu.</p>

  <p class="calibre2">Jake hemen ileride yaşlı bir adamın yoldan indiğini gördü. İhtiyar iri budaklı bir bastona dayanarak mümkün olduğunca gölgeden yürümeye çalışıyordu. Gözlüğünün kalın camlarının arkasında kahverengi gözleri iri yumurtalara benziyordu.</p>

  <p class="calibre2">Jake düşünmeden, “Affınıza sığınıyorum, efendim,” dedi. Aslında ne söylediğinin farkında değildi pek.</p>

  <p class="calibre2">Yaşlı adam dönüp çocuğa baktı. Korku ve hayretle gözlerini kırpıştırıyordu. “Yakamı bırak, çocuk.” Bastonunu kaldırarak Jake’e doğru beceriksizce salladı.</p>

  <p class="calibre2">“Bu civarda Markey Akademisi adlı bir yer var mı acaba, efendim?” Aptalca sözlerdi bunlar. Ama Jake’in aklına başka soru da gelmemişti.</p>

  <p class="calibre2">Ihtiyar bastonunu ağır ağır indirdi. Onu, “Efendim,” sözü etkilemişti. Jake’e yaşlı ve hemen hemen bunamış insanların yaptıklan gibi biraz delice bir merakla baktı. “Neden okulda değilsin, çocuk?”</p>

  <p class="calibre2">Jake yorgun yorgun gülümsedi. Bu soru ona öyle çok sorulmuştu ki. “Bu Son Sınavlar Haftası. Ben sadece buraya Markey Akademisine giden eski bir arkadaşımı görmeye geldim. Sizi rahatsız ettiğim için özür dilerim.”</p>

  <p class="calibre2">Yaşlı adamın yanından geçti. Onun sırf şans getirsin diye bastonuyla kabaetlerine vurmayacağını umuyordu. Tam köşeye yaklaştığı sırada ihtiyar bağırdı. “Çocuk! Çocuuuuk!” Jake döndü.</p>

  <p class="calibre2">Yaşlı adam, “Burada Markey Akademisi diye bir yer yok,” dedi. “Ben yirmi iki yıldır burada oturduğum için çok iyi bilirim. Markey Caddesi, evet. Markey Akademisi, hayır.”</p>

  <p class="calibre2">Jake’in mide kasları ani bir heyecanla büzüldü. İhtiyara doğru bir adım attı. O hemen kendini savunmak için bastonunu kaldırdı. Jake aralarında altı metrelik bir emniyet şeridi bırakarak hemen durdu. “Markey Caddesi nerede, efendim? Bunu bana söyleyebilir misiniz?”</p>

  <p class="calibre2">Yaşlı adam, “Tabii,” dedi. “Sana yirmi iki yıldan beri burada oturduğumu söylemedim mi? İki blok aşağıda. Majestik Sinemasının yanından sola dön. Ama sana söylüyorum, Markey Akademisi diye bir yer yok.”</p>

  <p class="calibre2">“Teşekkür ederim, efendim. Teşekkür ederim.”</p>

  <p class="calibre2">Jake dönerek Castle Caddesinden yukarıya doğru baktı. Evet, iki blok yukarıda bir sinemanın kaldırımın üzerine uzanan tentesini görebiliyordu. O tarafa doğru koşmaya başladı. Sonra bunun dikkati çekeceğini düşünerek koşmaktan vazgeçti, hızla yürümeye başladı.</p>

  <p class="calibre2">İhtiyar adam onun arkasından bakıyordu. Hafif bir hayretle kendi kendine, “Efendim,” diyordu. “Efendim ha?”</p>

  <p class="calibre2">Yaşlılara özgü bir sesle gülerek yoluna devam etti.</p>

  <p class="calibre2"></p>

  <p class="calibre2">Roland karanlık basarken durdu. Fazla derin olmayan bir çukur kazarak ateş yaktı. Yemek pişirmek için ona ihtiyaçları yoktu. Ama yine de ateş gerekliydi. Özellikle Eddie için. Tahta oyma işini tamamlayabilmesi için ışığa gereksinimi vardı.</p>

  <p class="calibre2">Silahşor dönüp baktı ve Susannah’yı gördü. Kadın rengi solmaya başlayan akvamaren bir gökyüzünün önünde kara bir siluet gibiydi.</p>

  <p class="calibre2">Roland, “Nerede?” diye sordu.</p>

  <p class="calibre2">“Yolun biraz aşağısında. Artık onun yakasını bırak, Roland. Eddie’ye yeterince eziyet ettin.”</p>

  <p class="calibre2">Silahşor başını sallayarak ateş çukurunun üzerine eğildi. Aşınmış bir çelik çubuğu bir çakmaktaşına sürtmeye başladı. Çok geçmeden topladığı çalı çırpı tutuştu. Sonra ateşe teker teker dalları atıp Eddie’nin dönmesini bekledi.</p>

  <p class="calibre2"></p>

  <p class="calibre2">Eddie yedi yüz elli metre kadar geride, Büyük Yolun ortasında bağdaş kurmuş oturmaktaydı. Elinde tamamlanmamış anahtar, gökyüzünü seyrediyordu. Yoldan aşağıya doğru baktı ve ateşin ışıltısını gördü. Roland’ın ne yaptığını tamı tamına biliyordu… Bunun nedenini de. Sonra gözlerini tekrar gökyüzüne dikti. Şimdiye kadar kendisini hiç bu kadar yalnız hissetmemiş, böylesine korkmamıştı.</p>

  <p class="calibre2">Gökyüzü koskocamandı. Eddie o zamana kadar böylesine sınırsız bir yer, böylesine dev bir boşluk hiç görmemişti. Bu da genç adamın kendisini ufacıcık hissetmesine neden oluyordu. Ancak bunun normal olduğunu düşünüyordu. Büyük kâinat planına göre gerçekten pek küçücüktü.</p>

  <p class="calibre2">Çocuk yakındaydı artık. Eddie, Jake’in nerede olduğunu, ne yapmaya hazırlandığını bildiğini sanıyordu. Ve bu kalbini sessiz bir hayretle dolduruyordu. Susannah 1963’den gelmişti. Eddie 1987’den. Jake… onların arasındaydı. Bu tarafa gelmeye çalışıyordu. Doğmaya.</p>

  <p class="calibre2">Eddie ben onunla karşılaştım, diye düşündü. Karşılaşmış olmalıyım. Bunu hatırladığımı sanıyorum… Bu Henry orduya yazılmadan hemen önceydi, öyle değil mi? Ağabeyim Brooklyn Meslek Enstitüsündeki kurslara devam ediyordu. Kapkara giysilere meraklıydı. Siyah kot, çelik burunlu siyah motosiklet botları, kolları kıvrılmış siyah tişörtler. Henry’nin James Dean modası. Arka sokak şıklığı. Ben böyle düşünürdüm ama bunu hiçbir zaman yüksek sesle söylemezdim. Çünkü Henry’nin bana kızmasını istemezdim.</p>

  <p class="calibre2">Eddie böyle düşünürken beklediği şeyin olduğunu fark etti. Eski Yıldız doğmuştu. On beş dakika sonra ya da daha kısa bir süre sonra bir evren dolusu yabancı mücevher de ona katılacaktı. Ama yıldız şimdi tek başına alacakaranlıkta ışıldamaktaydı.</p>

  <p class="calibre2">Eddie anahtarı ağır ağır kaldırdı. Sonunda Eski Yıldız anahtarın ortasındaki geniş çentikte ışıldarken kendi dünyasından o eski formülü tekrarladı. Bunu Eddie’ye annesi, yatak odasının penceresinin önünde, yanında diz çöktüğü zaman öğretmişti. İkisi de Brooklyn’in damları ve yangın merdivenlerinin yukarısında gitgide kararan gökyüzündeki Akşam Yıldızına bakarlarken. “Yıldız ışığı. Parlak yıldız. Bu gece ilk gördüğüm yıldız. Bu gece açıkladığım dileğimin yerine gelmesini isterim.”</p>

  <p class="calibre2">Eski Yıldız anahtarırı çentiğinde ışıldadı. Dişbudağa yakalanmış bir pırlanta gibiydi.</p>

  <p class="calibre2">Eddie, “Biraz cesaret bulmam için bana yardım et,” dedi. “Dileğim bu. Şu lanet olasıca şeyi bitirebilmem için cesaretlenmeme yardım et.”</p>

  <p class="calibre2">Orada bir dakika daha oturdu. Sonra ayağa kalkarak ağır ağır kampa gitti. Ateşe mümkün olduğunca yakın oturmaya çalıştı. Silahşor’a da, Susannah’ya da tek kelime söylemeden bıçağını çıkardı ve çalışmaya başladı. Anahtarırı ucundaki biçiminden ufacık, ince tahtalar bukle bukle düştüler. Eddie hızla çalışıyor, anahtarı bir o tarafa, bir bu tarafa çeviriyordu. Arada sırada da gözlerini yumarak başparmağını o hafif kavislerin üzerinde kaydırıyordu. Biçim yanlış olursa bunun nelere yol açacağını düşünmemeye çalışıyordu. Yoksa donup kalacaktı.</p>

  <p class="calibre2">Roland’la Susannah onun yanında oturup sessizce seyrediyorlardı. Sonunda Eddie bıçağı bir kenara bıraktı. Terler yüzünden akıyordu. “Senin şu çocuk… Şu Jake. Çok cesur bir piç olmalı.”</p>

  <p class="calibre2">Roland, “Jake dağların altında çok cesurca davrandı,” diye açıkladı. “Korkuyordu ama yine de bir santim bile gerilemedi.”</p>

  <p class="calibre2">“Keşke ben de onun gibi olsaydım.”</p>

  <p class="calibre2">Silahşor omzunu silkti. “Balazar’da, giysilerini almış olmalanna rağmen yine de iyi savaştın. Bir erkeğin çıplakken savaşması çok zordur. Ama sen bunu başardın.”</p>

  <p class="calibre2">Eddie silahlann konuştuğu o kulüpteki geceyi hatırlamaya çalıştı. Ama kafasında her şey birbirine karışmıştı. Duman, gürültü, bir duvardan süzülerek birbirine karışan, kesişen ışınlar. Genç adam duvarın otomatik silahlann ateşi yüzünden delinmiş olduğunu sanıyor ama yine de kesinlikle anımsayamıyordu. Eddie anahtarı kaldırdı ve çentikler alevlerin önünde iyice keskinleştiler. Anahtarı uzun bir süre öyle tutmayı sürdürdü. Daha çok s biçimine bakıyordu. Bu, tıpkı rüyasında gördüğüne benzemişti. Alevlerin arasında bir an gördüğü hayale de… Ama Eddie’ye anahtar yine de tamammış gibi gelmiyordu. Yani neredeyse tamamlanmıştı ama yine de eksiği vardı.</p>

  <p class="calibre2">Bu yine Henry’nin işi. Yıllar boyunca hiçbir zaman yeteri kadar iyi olmadığın söylendi. Sen bu işi basardın, ahbap. Sadece içindeki Henry bunu itiraf etmek istemiyor.</p>

  <p class="calibre2">Genç adam anahtarı dört köşe deri parçasının ortasına attı ve derinin ke-narlannı dikkatle üzerine kıvırdı. “İşim bitti. Artık biçimin doğru olup olmadığını bilmiyorum. Yine de mümkün olduğunca doğru yaptığımı sanıyorum.” Üzerinde çalıştığı anahtar olmadığı için şimdi kendini garip biçimde boş hissediyordu. Bir amacı ve gitmek istediği bir yön yoktu.</p>

  <p class="calibre2">Susannah usulca, “Yiyecek bir şey ister misin, Eddie?” diye sordu.</p>

  <p class="calibre2">Genç adam, işte amacın, dedi kendi kendine, işte yönün. Orada, ellerini kucağında kavuşturmuş oturuyor. İhtiyacın olan bütün amaç ve yönler…</p>

  <p class="calibre2">Oysa şimdi kafasında bir şey belirmişti. Aniden. Bu ne bir rüyaydı, ne de bir hayal.</p>

  <p class="calibre2">Hayır, ikisi de değil. Bir anı bu. İşte yine oluyor… İleride olacakları hatırlıyorsun.</p>

  <p class="calibre2">Eddie, “Önce bir şey yapmam gerekiyor,” diyerek ayağa kalktı.</p>

  <p class="calibre2">Roland ateşin diğer tarafına bulduğu odunları yığmıştı. Eddie onları karıştırdı ve sonunda otuz santim uzunluğunda, çapı on santim kadar olan bir odun buldu. Onu alıp yerine döndü. Tekrar Silahşor’un bıçağını alıp bu kez daha hızlı çalışmaya başladı. Çünkü sadece odunun ucunu yontarak parçayı küçük bir çadır kazığına benzeyen bir şeye dönüştürüyordu.</p>

  <p class="calibre2">Sonra Silahşor’a, “Şafak sökmeden yola çıkabilir miyiz?” diye sordu. “Bence o daireye mümkün olduğu kadar çabuk erişmeliyiz.”</p>

  <p class="calibre2">“Evet. Gerekiyorsa daha da çabuk. Karanlıkta gitmek istemiyorum. Konuşan Daire gece güvenli bir yer değildir. Ama madem gerekiyor, gideriz.”</p>

  <p class="calibre2">Susannah, “Suratındaki ifadeye bakıyorum da,” dedi. “O taş dairelerin hiçbir zaman güvenli olmadıklarını anlıyorum, iri çocuk.”</p>

  <p class="calibre2">Eddie bıçağı tekrar bir kenara bıraktı. Roland’ın ateş yakmak için kazdığı çukurdan çıkardığı topraklar genç adamın sağ ayağının yakınına yığılmıştı. Bıçağın sivri ucuyla toprağın üzerine keskin ve belirgin bir soru işareti çizdi.</p>

  <p class="calibre2">“Pekâlâ.” Soru işaretini sildi. “Her şey tamam.”</p>

  <p class="calibre2">Susannah, “Öyleyse bir şeyler ye,” dedi.</p>

  <p class="calibre2">Eddie bir şeyler yemeye çalıştı ama pek aç değildi. Sonunda Susan-nah’nın sıcak vücuduna sokularak pek de rahat edemediği bir uykuya daldı. Silahşor sabahın dördünde onu sarsarak uyandınncaya kadar, rüzgârın aşağılardaki ovada durmadan yarıştığını duydu. Ve ona, kendisi de rüzgârla gidiyormuş gibi geldi. Gecenin karanlığında yükseliyor, bütün bu dertlerden uzaklaşıyordu. Eski Yıldızla, Yaşlı Ana yanaklannı kırağıyla boyuyorlardı.</p>

  <p class="calibre2">Roland, “Vakit geldi,” dedi.</p>

  <p class="calibre2">Eddie doğrulup oturdu. Yanında yatan Susannah da öyle. Genç kadın avuçlarıyla yüzünü ovuşturup duruyordu. Eddie, kendisini toplamaya çalışırken telaşlandı. “Evet. Hemen gidelim! Çabucak!”</p>

  <p class="calibre2">“Çocuk yaklaşıyor, değil mi?”</p>

  <p class="calibre2">“Çok yakın artık.” Eddie ayağa kalktı. Susannah’yı belinden kavrayarak kaldırdı ve sandalyesine oturttu.</p>

  <p class="calibre2">Susannah endişeyle ona bakıyordu. “Oraya yetişecek kadar vaktimiz var mı?”</p>

  <p class="calibre2">Eddie başını salladı. “Eh, ancak…”</p>

  <p class="calibre2">Üç dakika sonra Büyük Yoldan iniyorlardı. Bu önlerinde bir hayalet gibi pırıldıyordu. Bir saat sonra, şafağın ilk ışıkları doğuda gökyüzüne yayılırken çok ilerilerden ritmik bir ses gelmeye başladı.</p>

  <p class="calibre2">Roland, davul sesleri, diye düşündü.</p>

  <p class="calibre2">Eddie kendi kendine, makine, dedi. Dev gibi bir makine.</p>

  <p class="calibre2">Susannah, kalp bu. Dev gibi, hastalıklı, çarpan bir kalp… Ve o gitmemiz gereken kentte, diye düşündü.</p>

  <p class="calibre2">İki saat sonra ses başladığı gibi ansızın kesildi. Yukarılarında biçimleri belli olmayan beyaz bulutlar gökyüzünü doldurmaya başladılar. Önce, doğan güneşin önünde bir perde oluşturmaya sonra da tümüyle örtmeye başladılar. Şimdi dik taşların oluşturduğu daire ancak yedi kilometre kadar ötedeydi. Göl-gesiz ışıkta devrilmiş bir ejderhanın dişleri gibi ışıldıyorlardı.</p>

  <p class="calibre2"></p>

  <p class="calibre2">Brooklyn ve Markey caddelerinin köşesine uzanan eski, biçimsiz tahta tente.</p>

  <p class="calibre2">“<i class="calibre4">MAJESTIC DE SPAGETT</i><i class="calibre4">İ</i> <i class="calibre4">HAFTASI</i>” diye açıklıyordu.</p>

  <p class="calibre2">“<i class="calibre4">SERG</i><i class="calibre4">İ</i><i class="calibre4">O LEONE’N</i><i class="calibre4">İ</i><i class="calibre4">N</i> <i class="calibre4">İ</i><i class="calibre4">K</i><i class="calibre4">İ</i> <i class="calibre4">KLAS</i><i class="calibre4">İĞİ</i> <i class="calibre4">B</i><i class="calibre4">İ</i><i class="calibre4">R AVUÇ $ VE</i> <i class="calibre4">İ</i><i class="calibre4">Y</i><i class="calibre4">İ</i> <i class="calibre4">KÖTÜ VE Ç</i><i class="calibre4">İ</i><i class="calibre4">RK</i><i class="calibre4">İ</i><i class="calibre4">N Bütün seanslar 99 ¢</i>”</p>

  <p class="calibre2">Sarı saçlarına rulo sarmış, çiklet çiğneyen bir kız, gişede oturmuş transistorlu radyosunda Led Zeppelin’i dinliyor ve Bayan Shaw’un çok sevdiği o küçük, resimli gazetelerden birini okuyordu. Solunda, sinemanın yerinde kalabilmiş olan tek vitrininde Clint Eastwood’un bir posteri vardı.</p>

  <p class="calibre2">Jake yoluna devam etmesi gerektiğini biliyordu. Saat neredeyse üçe gelmişti. Ama çocuk yine de durdu. Kirli, çatlak camın arkasındaki afişe bakıyordu. Eastwood omzuna bir Meksika ‘serape’si almış, dişlerinin arasına bir sigar sıkıştırmıştı. Tabancasına çabucak uzanabilmek için ‘serape’yi omzundan geriye atmıştı. Gözleri bir topçunun gözleri gibi soluk, uçuk bir maviydi.</p>

  <p class="calibre2">Jake, bu o değil, diye düşündü. Ama sanki o. En çok gözleri benziyor… Gözleri hemen hemen aynı.</p>

  <p class="calibre2">Eski afişteki Roland olmayan adama, “Yuvarlanmama izin verdin,” dedi. “Ölmeme razı oldun. Bu sefer ne olacak?”</p>

  <p class="calibre2">Sarışın biletçi kız, “Hey, çocuk!” diye seslenerek Jake’in irkilmesine neden oldu. “İçeri girecek misin? Yoksa orada durup kendi kendine konuşmak niyetinde misin?”</p>

  <p class="calibre2">Jake, “Yok canım,” dedi. “Ben bu iki filmi de gördüm.”</p>

  <p class="calibre2">Yürümeye başlayarak, sola, Markey Caddesine saptı. Yine, gelecekte olacakları bilme duygusuna kapılmayı bekliyordu ama öyle bir şey olmadı. Burası sadece iki tarafından kumtaşı renginde apartmanlar yükselen sıcak ve güneşli bir sokaktı. Binalar Jake’e hapishaneleri hatırlatıyordu. Birkaç genç kadın bebek arabalannı iterek çift çift yürüyor ve arada bir aralannda konuşuyorlardı. Yolda onlardan başka kimse yoktu. Hava, mayıstan beklenmeyecek kadar sıcaktı. Ağır ağır dolaşılamayacak kadar sıcak.</p>

  <p class="calibre2">Ben neyi arıyorum? Neyi?</p>

  <p class="calibre2">Jake’in arkasından bir erkek gürültülü bir kahkaha attı. Bunu öfkeli bir kadın çığlığı izledi. “Onu bana geri ver!”</p>

  <p class="calibre2">Jake kadının kendisini kastettiğini sanarak irkildi.</p>

  <p class="calibre2">“Onu bana geri ver, Henry! Şaka etmiyorum!”</p>

  <p class="calibre2">Jake döndü ve iki kişiyi gördü. Biri en azından on sekiz yaşındaydı. Diğeriyse ondan çok daha küçüktü… Olsa olsa on iki, on üç yaşlarındaydı. Jake ikinci çocuğu gördüğü an kalbi sanki göğsünün içinde hoplayarak, daireler çizdi. Çocuğun ayağında ince pamuklu şort yerine yeşil fitilli kadifeden bir pantolon vardı. Ama sarı tişörtü aynıydı. Bir kolunun altına eski bir basketbol topunu sıkıştırmıştı. Arkası Jake’e dönüktü. Ama o, bir gece önce rüyasında gördüğü çocuğu bulduğunu anladı.</p>

  <p class="calibre2"></p>

  <p class="calibre2">Bağıran kız sinemanın gişesindeki, çiklet çiğneyen şarışındı. İki çocuktan büyüğü kızın gazetesini kapmıştı. Bu genç hemen hemen artık ‘bir erkek’ diye tanımlanacak yaştaydı. Kız gazetesini almaya çalıştı. Siyah kot ve kolları kıvnlmış siyah bir tişört giymiş olan delikanlı onu yukarıya doğru kaldırarak güldü.</p>

  <p class="calibre2">“Sıçrayıp al onu, Maryanne! Zıpla, kızım, zıpla!”</p>

  <p class="calibre2">Yanakları kızarmış olan kız ona öfkeyle baktı. “Gazeteyi ver! Sululuğu bırak, ver gazeteyi! Köpek!”</p>

  <p class="calibre2">Delikanlı, “Ah, onu duyuyoy musun, Eddie,” dedi. “Ne kötü şeyler söylüyoy. Seni yaramaz!” Gazeteyi, sarışın biletçi kızın erişemeyeceği bir yere doğru sallayarak sırıttı. Jake birdenbire durumu anladı. Bu iki çocuk okuldan eve dönüyorlardı. Aralarındaki yaş farkı konusunda yanılmıyorsa, herhalde ayni okula gitmiyorlardı. Daha büyük olan delikanlı gişeye yaklaşarak şarışına ilginç bir şey söyleyecekmiş gibi yapmış, sonra alttaki delikten elini uzatıp kızın gazetesini kapmıştı.</p>

  <p class="calibre2">Jake bu delikanın benzerlerini çok görmüştü. Bir kedinin kuyruğunu benzinle ıslatmanın dünyanın en komik şeyi olduğunu düşünenlerdendi o. Ya da aç bir köpeğe içine bir olta iğnesi saklanmış bir ekmek parçasını yedirmenin. Sınıfın en arkasında oturarak kızların sutyen askılarını çekiştiren ve sonunda biri şikâyet ettiği zaman suratında aptalca bir ifadeyle, “Kim, ben mi?” diyen tiplerdendi o. Piper’da onun gibi fazla öğrenci yoktu. Ama birkaç kişi vardı. Jake her okulda o tiplere rastlandığını düşündü. Tabii Piper’dakiler daha iyi giyiniyorlardı ama yüzleri aynıydı. Jake, “Eskiden olsaydı, ‘bu asılacak birinin suratı,’ derlerdi,” diye mırıldandı.</p>

  <p class="calibre2">Maryanne siyah kotlu delikanlının büküp rulo haline getirdiği gazeteyi kapmak için sıçradı. Ama kız bu işi başaramadan delikanlı gazeteyi çekti, sonra da onunla şarışının kafasına vurdu. Tıpkı bir köpek halıya işediğinde yapıldığı gibi. sarışın ağlamaya başlamıştı. Jake bunun en önemli nedeninin gurur kırıklığı olduğunu tahmin etti. Kızın yüzü artık öylesine kızarmıştı ki, neredeyse ışık saçacaktı. Sarışın delikanlıya, “Gazete senin olsun!” diye bağırdı. “Okuman yazman olmadığını biliyorum! Ama hiç olmazsa resimlere bakarsın!” Döndü.</p>

  <p class="calibre2">Daha küçük olan çocuk -Jake’in çocuğu- yavaşça, “Ona gazetesini neden geri vermiyorsun?” dedi.</p>

  <p class="calibre2">Ondan büyük olan genç boru biçimdeki gazeteyi uzatınca onu kapmaya çalıştı. Onlardan dokuz metre kadar uzakta olan Jake bile gazetenin yırtıldığını işitti. Sarışın, “Sen aşağılık bir köpeksin, Henry Dean!” diye bağırdı. “Gerçek bir köpek!”</p>

  <p class="calibre2">“Hey, işi bu kadar büyütecek ne var?” Henry gerçekten kırılmış gibiydi. “Ben sana takılıyordum. Zaten, sadece bir yeri yırtıldı, Tanrı aşkına! Onu yine de okuyabilirsin. Neden biraz gevşemiyorsun?”</p>

  <p class="calibre2">Jake, bu da tamam, dedi kendi kendine. Henry gibi insanlar her zaman hiç de komik olmayan bir şaka yaparken fazla ileri giderlerdi… Biri onlara bağırdığı zaman da kırılır, yanlış anlaşılmış gibi bir tavır takınırlardı. Ve her zaman da aynı şeyleri söylerlerdi. “Ne oldu ki?”, “Şaka kaldıramıyor musun?”, “Biraz gevşesene.”</p>

  <p class="calibre2">Jake daha küçük olan çocuğa, “Senin onunla ne işin var, arkadaş?” diye sordu. “Benden yanaysan onun gibi aşağılık biriyle ne işin var?”</p>

  <p class="calibre2">Ancak daha küçük olan çocuk döndüğü ve tekrar delikanlıyla caddeden inmeye başladığı zaman Jake durumu anladı. Delikanlının hatları daha kabaydı. Yüzü ergenlik yüzünden çukur çukur olmuştu. Ama yine de diğer çocuğa çok benziyordu. İkisi kardeştiler.</p>

  <p class="calibre2">Jake döndü ve kaldırımda iki kardeşin önünden ağır ağır yürümeye başladı. Titreyen elini göğüs cebine sokarak babasının güneş gözlüğünü çıkardı. Onu zorlukla takabildi.</p>

  <p class="calibre2">Arkasından sesler yaklaşmaktaydı. Sanki biri radyonun sesini yavaş yavaş açıyordu.</p>

  <p class="calibre2">“Kızcağıza böyle yapmayacaktın, Henry. Zalimce bir şeydi bu.”</p>

  <p class="calibre2">“O böyle şeylere bayılır.” Henry bilgiççe, memnun memnun konuşmuştu. “Biraz daha büyüdüğünde ne demek istediğimi anlarsın.”</p>

  <p class="calibre2">“Ama ağladı.”</p>

  <p class="calibre2">Henry filozofça, “Sulugöz…” dedi.</p>

  <p class="calibre2">Artık iyice yaklaşmışlardı. Jake bir binanın duvarının dibine büzüldü adeta. Başını eğmiş, ellerini blucininin ceplerine iyice sokmuştu. Fark edilmemesinin neden o kadar önemli olduğunu bilmiyordu. Ama hayati önemi vardı .bunun. Aslında Henry’nin planda yeri yoktu ama…</p>

  <p class="calibre2">Jake, küçük çocuğun beni hatırlamaması gerekiyor, diye düşündü. Nedeni kesinlikle bilmiyorum. Ama beni hatırlamamalı.</p>

  <p class="calibre2">İki kardeş ona bakmadan önünden geçtiler. Henry’nin Eddie diye çağırdığı çocuk, diğer yanda yürüyor ve basketbol topunu kaldırımın kenarında zıplatıyordu.</p>

  <p class="calibre2">Henry, “Kızın halinin çok komik olduğunu sen de itiraf etmelisin,” diyordu. “Be-Bop Maryanne, gazetesini kapmak için sıçrıyordu. Uuuf! Uuuf!”</p>

  <p class="calibre2">Eddie ağabeysine sitemle bakmaya çalıştı… ama sonra vazgeçerek kahkahalarla gülmeye başladı. Jake çocuğun Henry’e doğru kaldırdığı yüzündeki o kayıtsız şartsız sevgiyi okumuştu. Eddie ağabeysinin çok şeyini affedecek ama sonunda bunun yararsızlığını anlayarak vazgeçecekti.</p>

  <p class="calibre2">Eddie, “E, gidiyor muyuz?” diye sordu. “Gidebileceğimizi söyledin. Okuldan sonra, dedin.”</p>

  <p class="calibre2">“Ben, ‘Belki,’ dedim. Oraya kadar yürümek istediğimden pek de emin değilim. Zaten annem de artık dönmüştür. Belki bunu unutmamız daha iyi olur. Yukarı çıkar, biraz televizyon seyrederiz.”</p>

  <p class="calibre2">Şimdi Jake’den üç metre ötedeydiler ve gitgide uzaklaşıyorlardı.</p>

  <p class="calibre2">“Ah, yapma! Bana gideceğimizi söyledin!”</p>

  <p class="calibre2">İki çocuğun önünden geçtikleri binanın hemen ötesinde bir tel örgü vardı. Ortasındaki kapı açıktı. Kapının ötesinde Jake’in bir gece önce rüyasında gördüğü çocuk parkı uzanıyordu… Ya da ona benzer bir yer. Parkın etrafı ağaçlarla çevrili değildi. Önünde eğrilemesine sarı siyah çizgiler çizilmiş metro kapısı da yoktu. Ama çatlak beton aynıydı. Rengi uçmuş sarı faul çizgileri de öyle.</p>

  <p class="calibre2">“Şey… belki. Bilmiyorum,” Jake, Henry’nin kardeşine eziyet ettiğini anladı. Ama Eddie bunun farkında değildi. Çocuk o yer neresiyse oraya gitmeyi çok istiyordu. “Ben bunu düşünürken biraz basketbol oynayalım.”</p>

  <p class="calibre2">Topu kardeşinden kaptı. Beceriksizce dribling yaparak alana girdi. Topu fırlattı ama arkadaki tahtaya çarptı. Potanın çemberine bile dokunmadan geri sıçradı. Jake, Henry, yeni yetişen kızlann gazetelerini kapmakta usta, diye düşündü. Ama basket alanında hiçbir işe yaramaz.</p>

  <p class="calibre2">Eddie kapıdan girdi. Kot kadife pantolonunun düğmelerini açarak, aşağı indirdi. Pantolonun altında Jake’in rüyasında gördüğü o ince pamuklu şort vardı.</p>

  <p class="calibre2">Henry, “Ah, bebecik kısa pantolonunu giymiş, öyle mi?” dedi. “Aman ne şiiirriiin değil mi?” Eddie pantolonu çıkarmak için tek ayak üzerinde duruncaya kadar bekledi, sonra da basket topunu ona attı. Eddie topu uzaklaştırmayı başardı. Belki böylece burnunun kanamasını da engellemiş oldu. Yine de dengesini kaybederek biçimsizce betonun üzerine yuvarlandı. Bir yerini kesmiş değildi ama Jake bunun kolaylıkla olabileceğini anladı. Çünkü tel örgünün hemen önünde kırık cam parçaları güneşte ışıldıyordu.</p>

  <p class="calibre2">Eddie, “Haydi, Henry,” dedi. “Yapma.” Sesinde gerçek bir sitem yoktu. Jake, Henry, ona uzun bir süreden beri böyle eziyet ediyor olmalı, diye tahmin etti. Eddie durumu ancak ağabeysi başkalarına da aynı biçim davrandığı zaman fark ediyor. Sarışın biletçi kıza olduğu gibi. “Haydi, Henyi, yapma!”</p>

  <p class="calibre2">Eddie ayağa kalkıp alana çıktı. O sırada top tel örgüye çarparak Henry’e dönmüştü. Delikanlı şimdi dribling yaparak kardeşinin yanından geçmeye çalıştı. Eddie ellerini uzattı. Hareketleri yıldırım kadar hızlı ama tuhaf biçimde de zarifti. Çocuk topu kaptı. Henry’nin uzatarak salladığı kollarının altından kolaylıkla geçerek potaya doğru gitti. Henry de onu izliyordu. Kaşlan iyice çatılmıştı. Ama yere yatıp uyusaydı da olurdu. Eddie dizlerini büküp ayaklannı düzgünce geriye çekerek sıçradı. Ve topu potaya soktu. Henry topu kaparak driblinge başladı.</p>

  <p class="calibre2">Jake, “Bunu yapmamalıydın, Eddie,” dedi. Tel örgünün sona erdiği yerde durmuş, iki kardeşi seyrediyordu. Orada güvendeydi. Hiç olmazsa o an için. Babasının güneş gözlüğünü takmıştı. İki çocuk da oyuna öylesine dalmışlardı ki, Başkan Carter onlan seyretmeye gelseydi bile fark etmeyeceklerdi. Jake, Henry’nin Başkan Carter’ın kim olduğunu bilmediğinden de emindi.</p>

  <p class="calibre2">Henry’nin kardeşine topu elinden aldığı için faul yapmasını bekliyordu. Hem de şiddetle. Ama Eddie’nin kurnazlığını iyi değerlendirememişti. Henry, Jake’in annesini bile kandırmayacak bir aldatmaca yaptı. Ama Eddie buna kanmış gibi davrandı. Henry onun yanından geçerek neşeyle potaya doğru gitti. Topu bırakmıyordu. Jake, Eddie’nin onu kolaylıkla yakalayıp topu elinden alacağından emindi. Ama çocuk geride kaldı. Henry topu beceriksizce potaya doğru attı ve yine çemberin kenarından sekti. Eddie topu kaptı… ama sonra parmaklannın arasından kaymasına izin verdi. Henry topu kaptı, döndü ve onu filesi olmayan çemberden geçirdi.</p>

  <p class="calibre2">Soluk soluğa, “Bir,” dedi. “On ikiye kadar oynayalım mı?”</p>

  <p class="calibre2">“Olur.”</p>

  <p class="calibre2">Jake yeteri kadar görmüştü. İki kardeş iyice savaşacaklar ama sonunda oyunu Henry kazanacaktı. Eddie bunu sağlayacaktı. Böylece sadece tartaklanmaktan kurtulmakla kalmayacak ağabeysinin keyfi de yerine gelecekti. O zaman Eddie’nin istediğini yapmaya razı olacaktı belki de.</p>

  <p class="calibre2">Hey, Koca Öküz, bence küçük kardeşin seni uzun bir süreden beri küçük parmağının ucunda oynatıyor. Ama bunun farkında olduğunu sanmıyorum. Öyle değil mi?</p>

  <p class="calibre2">Jake geriledi. Ve sonunda parkın kuzey ucundaki apartman Dean kardeşleri görmesini engelledi. Onların da kendisini görmelerini tabii. Jake binanın duvarına yaslanarak topun alanda gümleyişini dinledi. Henry çok geçmeden dik bir yamaca tırmanan Çuf Çuf Charlie gibi oflayıp puflamaya başlayacaktı. O sigara da içiyordu. Henry gibi kimseler her zaman sigara içerlerdi.</p>

  <p class="calibre2">Oyun hemen hemen on dakika sürdü. Henry zafer kazandığını açıkladığı sırada sokağı evlerine giden diğer çocuklar doldurmuşlardı. İçlerinden birkaçı geçerlerken Jake’e merakla baktılar.</p>

  <p class="calibre2">Eddie, “İyi bir oyundu bu, Henry,” dedi.</p>

  <p class="calibre2">Ağabeysi, “Fena değildi,” diyerek soludu. “O eski şaşırtmaca oyununa hâlâ kanıyorsun.”</p>

  <p class="calibre2">Jake, “Ah, tabii ya,” dedi. “Kırk kilo daha alıncaya kadar da kanmayı sürdürecek. Ondan sonra bir sürprizle karşılaşabilirsin.”</p>

  <p class="calibre2">“Evet, galiba öyle. Hey, Henry, gidip oraya bakamaz mıyız? Lütfen?”</p>

  <p class="calibre2">“Evet, neden olmasın? Haydi gidelim.”</p>

  <p class="calibre2">Eddie, “Yaşasın!” diye bağırdı. Bir şaklama sesi duyuldu. Galiba Eddie ağabeysinin sırtına vuruyordu. “Patron!”</p>

  <p class="calibre2">”Sen şimdi bize git. Anneme, dört buçukta döneceğimizi söyle. Ya da beşe çeyrek kala. Ama sakın Malikâneden söz edeyim deme. Yoksa kriz geçirir. O evde hayaletlerin dolaştığını sanıyor.”</p>

  <p class="calibre2">“Ona Dewey’e gittiğimizi söyleyeyim mi?”</p>

  <p class="calibre2">Henry bu öneriyi düşünürken bir sessizlik oldu. “Hayır. Annem Bayan Bunkowski’ye telefon edebilir… Ona de ki… Ona havai fişek almak için Dahile’ye gideceğimizi söyle. Annem buna inanır. Ondan iki dolar da iste.”</p>

  <p class="calibre2">“Annem bana para vermez ki! Özellikle aylığını almadan iki gün önce.”</p>

  <p class="calibre2">“Saçmalama! Parayı ondan sızdırabilirsin. Haydi git.”</p>

  <p class="calibre2">“Peki.” Ama Jake, Eddie’nin ayak seslerini duymadı.</p>

  <p class="calibre2">“Henry?”</p>

  <p class="calibre2">“Ne var?” Delikanlı sabırsızca konuşmuştu. “Sence Malikânede gerçekten hortlaklar var mı?” Jake çocuk parkına biraz sokuldu. Görülmekten korkuyordu ama bu sorunun cevabını duymayı da çok istiyordu.</p>

  <p class="calibre2">“Yok canım! Aslında öyle hortlaklı ev filan yok. Sadece filmlerde vardır öyle şeyler.”</p>

  <p class="calibre2">“Ah…” Eddie’nin sesinden çok rahatladığı anlaşılıyordu. Henry ekledi. “Ama hayalet olsaydı, herhalde Malikâneye yerleşirdi. (Jake, galiba Henry kardeşinin fazla rahatlamasını istemiyor, diye düşündü.) “Duyduğuma göre birkaç yıl önce Norwood Sokağından iki çocuk sigara sarmak için eve girmişler. Polisler onları sonradan gırtlakları kesili olarak bulmuş. Vücutlannda bir damla bile kan yokmuş. Üzerlerinde ya da etraflarında da öyle. Anladın mı? Bütün kanları boşalmış.”</p>

  <p class="calibre2">Eddie soludu. “Benimle dalga mı geçiyorsun?”</p>

  <p class="calibre2">“Hayır. Ama işin en kötü yanı bu değil.”</p>

  <p class="calibre2">“Ya ne?”</p>

  <p class="calibre2">Henry, “Saçları bembeyazmış,” dedi. Jake’e kadar gelen sesi ciddiydi. Çocuk, Henry’nin bu kez kardeşine eziyet etmediğini düşündü. Bu kez söylediklerinin hepsine de inanıyordu. (Jake ayrıca Henry’nin böyle bir hikâye uyduracak kadar aklı olduğunu da sanmıyordu.) “İkisinin de. Gözleri acıkmış. İri iri… Sanki dünyanın en korkunç şeyini görmüşler gibi.”</p>

  <p class="calibre2">Eddie, “Haydi, haydi, benimle alay etme,” dedi ama sesi yumuşak ve huşu doluydu.</p>

  <p class="calibre2">“Hâlâ gitmek istiyor musun?”</p>

  <p class="calibre2">“Tabii. Şey… oraya fazla yaklaşmamak şartıyla.”</p>

  <p class="calibre2">“Öyleyse gidip annemle konuş ve ondan birkaç dolar sızdırmaya çalış. Sigara almam gerekiyor. Şu lanet olasıca topu da al.”</p>

  <p class="calibre2">Eddie parkın kapısından çıkarken Jake’de geri geri gidip en yakındaki apartmanın antresine girdi.</p>

  <p class="calibre2">Sonra dehşetle sarı tişörtlü çocuğun onun bulunduğu tarafa döndüğünü gördü. Sıkıntıyla, Tanrım, diye düşündü. Ya bu apartmanda oturuyorsa?</p>

  <p class="calibre2">Gerçekten de öyleydi. Jake, Eddie Dean yanından geçmeden dönerek, dizi dizi zilin hizasındaki adları okuyormuş gibi yapacak kadar zaman bulabildi. Eddie o kadar yakınından geçti ki, Jake basketbol sahasında terleyen çocuğun kokusunu bile duydu. Ona merakla bir göz attığını yarı gördü, yarı da sezdi. Sonra Eddie, lobiye girerek asansörlere doğru gitti. Bir koltuğunun altına eski basket topunu, diğerineyse okula giderken giydiği pantolonu sıkıştırmıştı.</p>

  <p class="calibre2">Jake’in kalbi göğsünde gümbürdüyordu. İnsanlan izlemek gerçek yaşamda, bazen okuduğu dedektif romanlannkinde gözüktüğünden daha zordu. Karşı tarafa geçerek yanm blok yukanda, iki apartmanın arasında durdu. Oradan hem Dean kardeşlerin oturduklan apartmanın kapısını, hem de parkmkini görebiliyordu. Park artık dolmaya başlıyordu. Daha çok küçük çocuklarla. Henry tel örgüye yaslanmış, sigara içiyor ve gençlere özgü o acıyla dopdoluymuş gibi bir tavır takınmaya çalışıyordu. Arada sırada çocuklardan biri hızla o tarafa doğru koşarken usulca ayağını uzatıyordu. Böylece, Eddie dönmeden üç küçüğü çelmelemeyi başardı. Sonuncu çocuk yüzüstü kapaklanarak suratını betona vurdu. Alnı kanarken ağlayarak yoldan yukarı çıktı. Henry sigarasının izmaritini onun arkasından atarak neşeyle güldü.</p>

  <p class="calibre2">Jake, sadece neşeli, şakacı bir çocuk, diye düşündü.</p>

  <p class="calibre2">Bu olaydan sonra küçük çocuklar durumu anlayarak, Henry’nin açığından dolaşmaya başladılar. Delikanlı, çocuk parkından çıkarak Eddie’nin beş dakika önce girdiği apartmana doğru ağır ağır gitti. Tam oraya vardığı sırada kapı açılarak Eddie dışarı çıktı. Blucin ve temiz bir tişört giymiş, alnına yeşil bir mendil bağlamıştı. Jake’in rüyasında gördüğü o mendili. Elindeki iki dolan zaferle havada sallıyordu. Henry onları çocuğun elinden kapıp bir şeyler sordu. Eddie, “Evet” dermiş gibi başını salladı. İki kardeş yürümeye başladılar. Jake de aralannda yanm blokluk bir uzaklık bırakarak onlan izledi.</p>

  <p class="calibre2">Üç arkadaş, Büyük Yolun kenarındaki yüksek otların arasında durarak Konuşan Daireye baktılar.</p>

  <p class="calibre2">Susannah, Stonehenge, diye düşünerek ürperdi. Burası oraya benziyor, Stonehenge’e.</p>

  <p class="calibre2">Ovayı kaplayan sık otlar yüksek, gri taşlann diplerinden uzanıyorlardı. Ama taşlann çevrelediği yuvarlak alan çıplak topraktı. Orada, şuraya buraya beyaz bir şeyler atılmıştı.</p>

  <p class="calibre2">Susannah alçak sesle sordu. “Onlar nedir? Taş parçaları mı?”</p>

  <p class="calibre2">Roland, “Tekrar bak,” dedi.</p>

  <p class="calibre2">Genç kadın da öyle yaptı ve o beyaz şeylerin kemik olduğunu anladı. Belki de onlar küçük hayvanlann kemikleriydiler. Yani Susannah öyle olduğunu umuyordu.</p>

  <p class="calibre2">Eddie ucu sivri sopayı sol eline geçirdi. Sağ avucunu gömleğine sürerek kuruladı. Sonra tekrar sopayı o eline aldı. Ağzını açtı ama kurumuş gırtlağından hiç ses çıkmadı. Öksürerek yeniden çabaladı. “Yanılmıyorsan oraya gidip toprağa bir şekil çizmem gerekiyor.”</p>

  <p class="calibre2">Roland başını salladı. “Şimdi mi?”</p>

  <p class="calibre2">“Yakında.” Genç adam Silahşor’ün yüzüne baktı. “Burada bir şey var, öyle değil mi? Göremediğimiz bir şey.”</p>

  <p class="calibre2">Roland, “O şu anda burada değil,” dedi. “Hiç olmazsa ben olmadığını sanıyorum. Ama gelecek. Bizim Khef’imiz, hayat gücümüz onu çekecek. Ve tabii o yerine birileri girdiği için kıskançlık duyacak. Bana tabancamı geri ver, Eddie.”</p>

  <p class="calibre2">Genç adam kayışı çözerek uzattı. Sonra da altı metre boyundaki taşlann oluşturduğu daireye doğru döndü. Orada bir şeyin yaşadığı kesindi. Burnuna onun kokusu geliyordu. Yarı sıvımsı, küfün altında çürüyen kanepeler ve eski yatakların ve ıslak sıvaların kokusunu anımsatıyordu. Tanıdıktı bu koku.</p>

  <p class="calibre2">“Malikâne. Bu kokuyu orada duydum. Henry’i beni Dutch Hill’de Rhinehold Sokağındaki Malikâneye götürmesi için ikna ettiğim gün.”</p>

  <p class="calibre2">Roland silah kayışını taktı. Sonra da deri şeritleri bağlamak için eğildi. O arada başını kaldırmış Susannah’ya bakıyordu. “Detta Walker’a ihtiyacımız olabilir. O yakınlarda mı?”</p>

  <p class="calibre2">“O kaltak her zaman yakınlarda.” Susannah burun kıvırdı.</p>

  <p class="calibre2">“İyi. Birimizden birinin, gereken şeyi yaparken Eddie’yi koruması şart. Diğeriyse pek işe yaramayacak. Burası bir iblisin yeri. İblisler insan değillerdir. Ama yine de erkekleri ve dişileri vardır. Seks onların hem silahı, hem de zayıf taraflarıdır. O iblisin cinsiyeti ne olursa olsun, yine de Eddie’ye saldıracak. Yerini korumak için. Kendine ait yeri bir yabancının kullanmasını engellemek maksadıyla. Anlıyor musun?”</p>

  <p class="calibre2">Susannah, “Evet, anlıyorum” dermiş gibi başını salladı. Eddie bu konuşmayı dinlemiyor gibiydi. İçinde anahtarırı bulunduğu dört köşe deriyi gömleğin içine sokmuştu. Şimdi ipnotize olmuş gibi Konuşan Daireye bakıyordu.</p>

  <p class="calibre2">Roland kadına, “Bunu alıştıra alıştıra ya da kibarca söylemek için zaman yok,” dedi. “İçimizden birinin…”</p>

  <p class="calibre2">Susannah onun sözünü kesti. “… iblisin Eddie’ye saldırmaması için onunla yatması gerekiyor. Bu yaratık bedava bir sevişmeyi hiçbir zaman reddedemeyen bir tip. Bunu söylemek istiyorsun, değil mi?”</p>

  <p class="calibre2">Roland, “Evet” dermiş gibi başını salladı.</p>

  <p class="calibre2">Susannah’nın gözlerinde tuhaf bir pırıltı belirdi. Onlar şimdi Detta Walker’ın gözleriydiler. Hem zeki, hem merhametsiz ve de alayla parlıyorlardı. Susannah, Detta’nın işareti olan o sahte Güneyli aksanıyla konuşmaya başladı. Bu aksan gitgide koyulaşıyordu. “Gelen bir dişi iblisse, onu sen alırsın. Erkek iblisse o benim demektir. Öyle mi?”</p>

  <p class="calibre2">Roland tekrar kafasını salladı.</p>

  <p class="calibre2">“Ya o iki taraflıysa ne olacak? Buna ne dersin, koca çocuk?”</p>

  <p class="calibre2">Silahşor’un dudakları pek hafif bir gülümsemeyle büküldü. “O zaman ikimiz birden onunla ilgileniriz. Unutma…”</p>

  <p class="calibre2">Eddie yanlarında, sanki bayılıyormuş gibi uzaklardan gelen bir sesle, “Ölülerin dehlizlerinde her şey sessiz değil,” diye mırıldandı. “Bakın, uyuyan uyanıyor.” Korku ve dehşet dolu gözlerini Roland’a dikti. “Bir canavar var.”</p>

  <p class="calibre2">“İblis…”</p>

  <p class="calibre2">“Hayır, bir canavar. Kapılann arasında duran bir şey. İki dünyanın arasında duran. Bekleyen bir şey. Ve o gözlerini açıyor.”</p>

  <p class="calibre2">Susannah, Silahşor’a korkuyla bir göz attı.</p>

  <p class="calibre2">Roland, “Sıkı dur, Eddie,” dedi. “Ve sadık ol.”</p>

  <p class="calibre2">Genç adam derin bir soluk aldı. “O beni devirinceye kadar sıkıca duracağım. Şimdi oraya girmem gerekiyor. Olay başladı.”</p>

  <p class="calibre2">Susannah, “Hepimiz gireceğiz,” diye atıldı. Sırtını geriye doğru bükerek sandalyesinden kaydı. “Benimle sevişmek isteyen bir iblis kadınlann en şahane-siyle aşk yaptığını anlayacak. Ona bir daha tadamayacağı anlar yaşatacağım.”</p>

  <p class="calibre2">Üç arkadaş, iki yüksek taşın arasından geçerek Konuşan Daireye girerken, yağmur yağmaya başladı.</p>

  <p class="calibre2"></p>

  <p class="calibre2">Jake evi görür görmez iki şeyi anladı. Birincisi, orayı daha önce rüyalarında görmüştü. Ama bu kâbuslar öyle dehşet verici şeylerdi ki, bilinçli kafası onlan hatırlamasına izin vermemişti. İkincisi, orası ölüm, cinayet ve çılgınlık yeriydi. Çocuk, Rhinehold Sokağıyla Brooklyn Caddesinin uzaktaki köşesinde duruyordu. Henry’le Eddie Dean’den yetmiş metre kadar uzaktaydı. Ama bulunduğu yerden bile Malikânenin iki kardeşe aldırmadığını, görünmeyen hevesli elleriyle kendisine doğru uzandığını hissediyordu. Jake o ellerin parmakuçlarında uzun tırnaklar olduğunu düşünüyordu. Sivri tırnaklar…</p>

  <p class="calibre2">O beni istiyor. Ve ben kaçamam. İçeri girmek ölüm demek… Ama girmemek de delilik olur. Çünkü o evin içerisinde bir yerde kilitli bir kapı var.</p>

  <p class="calibre2">Onu açacak anahtar da bende. Ve umabileceğim tek kurtuluş da o kapının arkasında.</p>

  <p class="calibre2">Malikâneye umutsuzca baktı. Ev sanki avaz avaz, “Ben anormalim!” diye bağırıyordu. Bina karmakarışık otlarla dolu bahçesinin ortasında bir tümöre benziyordu.</p>

  <p class="calibre2">Dean kardeşler, Brooklyn’in dokuz blokunu sıcak öğleden sonra güneşinin altında ağır ağır aşmış ve sonunda kentin bu bölümüne erişmişlerdi. Dükkânlar ve mağazaların adlarına bakılırsa Dutch Hill denen yer burasıydı. Şimdi iki kardeş blokun ortasında, Malikânenin önünde duruyorlardı. Bina yıllardan beri boşmuş gibi görünüyordu. Ama şaşılacak kadar az bir saldırıya uğramıştı. Jake, burası bir zamanlar gerçekten bir malikâneymiş, diye düşündü. Zengin bir tüccarla kalabalık ailesinin evi belki de. Artık o çok gerilerde kalan günlerde ev herhalde beyazdı. Ama şimdi renksizleşmiş, kirli bir griye dönüşmüştü. Camlar kırılmış, binanın etrafını çevreleyen parmaklığa sprey boya püskürtülmüştü. Ama ev hâlâ yerli yerindeydi.</p>

  <p class="calibre2">Sıcak ışıkta çökmüş gibi duruyordu ev. Çöp dolu, tümsekli bahçeden yükselen, damına kaygan taş döşenmiş bir hayalet. Nedense Jake onu uyuma taklidi yapan tehlikeli bir köpeğe benzetti. Dik damı, öndeki verandanın üzerine kapkalın bir kaş gibi uzanıyordu. Verandanın tahtaları çatlayıp çarpılmıştı. Bir zamanlar belki de yeşil olan panjurlar camsız pencerelerin yanından sarkıyorlardı. Bu pencerelerin bazılarında hâlâ eski perdeler vardı. Ölü deriler gibi şerit şerit sallanıyorlardı. Solda, eski bir kafes binadan diğer tarafa doğru eğrilmişti. Artık onu çiviler değil, sürünerek üzerini sarmış olan adsız ve biraz da pis sarmaşık kümeleri tutuyordu. Çim alanda bir levha vardı. Kapının üzerinde de bir tane. Ama Jake durduğu yerden ikisini de okuyamıyordu.</p>

  <p class="calibre2">Ev canlıydı! Jake bunu biliyor, bilincin tahtaların ve çökükçe damın altından uzandığını hissediyordu. Kara göz çukurlarına benzeyen pencerelerinden adeta aktığını da. O korkunç yere yaklaşma fikri onu çok korkutuyordu. Hele içeri girmek düşüncesi kalbini anlatılamayacak bir dehşetle doldurmaktaydı. Ama yine de bunu yapmak zorundaydı. Kulaklarında uykulu, hafif bir vızıltı başlamıştı. Sıcak bir yaz gününde an kovanından gelen sese benziyordu bu. Çocuk bir an bayılacağından korktu. Gözlerini yumdu… ve onun sesi kafasını doldurdu.</p>

  <p class="calibre2">“Gelmelisin, Jake. Bu, Işının yolu. Kuleye giden yol. Çekilme zamanın geldi. Sadık ol ve dayan. Bana gel!”</p>

  <p class="calibre2">Jake’in korkusu geçmediyse de hemen paniğe kapılacağıyla ilgili o korkunç duygu kayboldu. Gözlerini tekrar açtı. Evin gücünü ve gitgide uyanan bilincini sadece kendisinin fark etmediğini anladı. Eddie parmaklıktan uzaklaşmaya çalışıyordu. Jake’e doğru döndü. Çocuk onun yeşil eşarbının altında gözlerinin endişeyle irileşmiş olduklannı gördü. Ağabeysi onu yakalayarak paslı bahçe kapısına doğru itti. Ama bunu, fazla bir eziyet sayılmayacak kadar isteksizce yaptı. Henry kalın kafalıydı belki ama o da Malikâneden Eddie kadar hoşlanmıyordu.</p>

  <p class="calibre2">İki kardeş biraz uzaklaştıktan sonra durup bir süre daha eve baktılar. Jake onlann birbirlerine neler söylediklerini anlayamadı. Ama ses tonları endişe ve huşu doluydu. Jake birdenbire Eddie’nin rüyasında söylediklerini hatırladı. “Ama unutma, tehlike var. Dikkatli ol… Ve çabuk davran.”</p>

  <p class="calibre2">Birdenbire yolun karşı tarafında duran gerçek Eddie sesini yükseltti. Jake de o yüzden kelimeleri daha rahat seçebildi. “Artık eve dönebilir miyiz, Henry? Lütfen? Burası hoşuma gitmiyor.” Yalvarırcasına konuşmuştu.</p>

  <p class="calibre2">Henry, “Seni aşağılık küçük muhallebi çocuğu,” dedi. Ama Jake delikanlının sesinde hoşgörü varmış gibi hissetti. Galiba Henry rahatlamıştı da. “Haydi, gel.”</p>

  <p class="calibre2">İki kardeş, çökmüş parmaklığın gerisine çömelmiş olan yüksek, eski eve arkalannı dönerek yola doğru gittiler. Jake hemen geriledi. Sonra da dönerek Dutch Hill Kullanılmış Araç ve Gereçler Dükkânının kasvetli vitrinine baktı. Henry’le Eddie’nin pek eski Hoover elektrikli süpürgesine karışan akislerini seyrediyordu. İki kardeş Rhinehold Sokağını aştılar.</p>

  <p class="calibre2">Jake’in bulunduğu taraftaki kaldırıma eriştikleri sırada Eddie, “Evde gerçekten hayaletler olmadığından emin misin?” diye sordu.</p>

  <p class="calibre2">Henry, “Sana bir şey söyleyeyim mi?” dedi. “Buraya tekrar geldik ya artık bundan pek emin değilim.”</p>

  <p class="calibre2">Jake’e hiç bakmadan arkasından geçtiler. Eddie merak etmişti. “O eve girer miydin?”</p>

  <p class="calibre2">Henry hemen cevap verdi. “Bir milyon dolar verseler, yine de girmem!”</p>

  <p class="calibre2">İki kardeş köşeyi dönünce Jake vitrinden uzaklaşıp onların arkasından bir göz attı. Kaldırımda birbirlerine sokulmuş, geldikleri yoldan dönüyorlardı. İriyarı Henry çelik burunlu botlarıyla yürüyordu. Omuzları, yaşlı bir insanınki gibi çökmüştü. Eddie’yse onun yanında güzel, doğal bir zarafetle ilerliyordu. Artık sokağa düşen uzun gölgeleri birbirlerine dostça karışıyorlardı.</p>

  <p class="calibre2">Jake, evlerine gidiyorlar, diye düşündü ve bir an müthiş bir yalnızlık duydu. Sanki bu duygunun altında eziliyordu. Akşam yemeği yiyecek ve ev ödevlerini yapacaklar. Seyredecekleri televizyon programlarını tartışacaklar. Sonra da gidip yatacaklar. Henry, aşağılık bir zorba belki ama ikisinin de mantıklı bir yaşamları var… Ve şimdi o yaşama dönüyorlar. Acaba ne kadar şanslı olduklarını biliyorlar mı? Belki Eddie biliyordur.</p>

  <p class="calibre2">Jake döndü. Sırt çantasının kayışlarını düzeltti ve Rhinehold Sokağını aştı.</p>

  <p class="calibre2"></p>

  <p class="calibre2">Susannah dik taşların oluşturduğu dairenin ötesindeki bomboş koltukta bir hareket olduğunu sezdi. Bir fısıltıyı, bir iç çekişini andıran ses hızla yaklaşıyordu.</p>

  <p class="calibre2">Genç kadın sinirli sinirli, “Bir şey geliyor,” dedi. “Hızla yaklaşıyor.”</p>

  <p class="calibre2">Eddie, “Dikkatli ol,” diye tembihledi. “Ama onun bana sokulmasına izin verme. Anlıyor musun? Onu bana yaklaştırma!”</p>

  <p class="calibre2">“Anlıyorum, Eddie. Sen sadece işine bak.”</p>

  <p class="calibre2">Genç adam başını sallayarak, dairenin ortasında diz çöktü. Sivrilttiği sopayı, sanki ucunu inceliyormuş gibi öne doğru uzatmıştı. Sonra sopayı indirdi ve toprağa derin, dümdüz bir çizgi çizdi. “Roland, sen Susannah’ya göz kulak ol.”</p>

  <p class="calibre2">“Mümkün olursa öyle yapacağım, Eddie.”</p>

  <p class="calibre2">“… ama o nesneyi bana yaklaştırma. Jake geliyor. O küçük deli gerçekten geliyor.”</p>

  <p class="calibre2">Susannah şimdi Konuşan Dairenin hemen kuzeyinde otların uzun, koyu renk bir çizgi oluşturacak biçimde ayrıldıklarını görüyordu. Yarattıkları dümdüz iz taşlardan oluşan halkaya doğru geliyordu.</p>

  <p class="calibre2">Roland, “Hazır ol,” dedi. “Eddie’ye saldıracak. Birimizin onu pusuya düşürmesi gerekiyor.”</p>

  <p class="calibre2">Susannah bir Hint fakirinin sepetinden çıkan yılan gibi kalçalarının üzerinde dikleşti. Sıktığı kahverengi yumruklarını yüzünün iki yanına kaldırmıştı. Gözleri ateş saçıyordu. “Ben hazırım,” dedi. Sonra da bağırmaya başladı. “Gelsene, iri çocuk! Hemen gel! Sanki doğumgününmüş gibi koş!”</p>

  <p class="calibre2">Orada yaşayan iblis gürültüyle tekrar dairesine girerken yağmur daha da şiddetlendi. Susannah ancak yoğun ve amansız bir erkekliği hissedecek kadar zaman bulabildi. Bu burnuna göz yaşartıcı bir cin ve ardıç kokusu gibi geldi. Sonra iblis dairenin merkezine doğru atıldı. Susannah gözlerini yumarak ona doğru uzandı. Kolları ya da kafasıyla değil. Benliğinin merkezinde yaşayan bütün kadınca gücüyle. “Hey, iri çocuk! Nereye gidiyorsun? Aradığın dişi burada.” İblis hızla döndü. Kadın, onun şaşkınlığını hemen sezdi… Sonra da o müthiş açlığını. Her tarafı bir atardamar gibi dolu doluydu. Çok istekli ayrıca. Susannah’nın üzerine, bir geçidin ağzından fırlayan ırz düşmanı gibi atıldı.</p>

  <p class="calibre2">Susannah ulur gibi bağırarak geriye doğru yaylandı. Boynundaki kirişler kabarmıştı. Arkasındaki elbise göğsü ve karnına yapıştı. Sonra da kendi kendine, şerit şerit yırtılmaya başladı. Genç kadın yönü belli olmayan, anlamsız bir soluma duyuyordu. Sanki etrafın havası bile cinsel istekle doluvermişti. Eddie, “Suze!” diye bağırarak ayağa kalkmaya davrandı. Kadın ona bağırdı. “Hayır! O işi yap! Haydi, Eddie! Çocuğu getir! Onu…” Bacaklarının arasındaki yumuşak et buz gibi oldu. Susannah homurdandı ve sırtüstü düştü… Sonra bir elini yere dayayarak gövdesini meydan okurcasına yukarı doğru kaldırdı. “Çocuğu buraya getir.”</p>

  <p class="calibre2">Eddie kararsızca Roland’a bir göz attı. Silahşor başını salladı. Eddie tekrar Susannah’ya baktı. Gözleri kara bir acı ve kara bir korkuyla doluydu. Sonra kadınla Silahşor’a arkasını dönerek tekrar dizüstü çöktü. Uydurma bir kaleme dönen ucu sivri sopayı tekrar öne doğru uzattı. Kollarına ve ensesine düşen soğuk yağmur damlalarına aldırmıyordu. Sopa hareket etti. Çizgiler ve açılar yaptı. Sonunda Roland’in hemen ne olduğunu anladığı bir şekil yarattı.</p>

  <p class="calibre2">Bir kapıydı bu.</p>

  <p class="calibre2">Jake ellerini uzatarak, tahtaları çatlamış bahçe kapısını itti. Bu, pastan tıkanmış menteşelerinin üzerinde çığlığa benzer sesler çıkararak ağır ağır açıldı. Şimdi çocuğun önünde tuğla döşeli, bozuk bir bahçe yolu uzanıyordu. Onun gerisinde de veranda. Verandanın dibindeyse üzerine tahtalar çakılı kapı.</p>

  <p class="calibre2">Jake ağır ağır eve doğru yürümeye başladı. Hızla atan kalbi sanki boğazında kesik kesik çarpıyordu. Eğrilmiş tuğlaların arasından yaban otları çıkmıştı. Çocuk onların blucinine sürünerek hışırdadıklarını duyuyordu. Jake’in bütün duyuları iki derece daha keskinleşmiş gibiydi. Kafasının içindeki panik dolu bir ses, “İçeriye gerçekten girmeyeceksin ya?” diye sordu.</p>

  <p class="calibre2">Ve çocuğun aklına gelen cevap ona hem çok delice, hem de gayet mantıklı gözüktü. “Her şey Işına hizmet eder.”</p>

  <p class="calibre2">Çim alandaki levhada;</p>

  <p class="calibre2">“<i class="calibre4">G</i><i class="calibre4">İ</i><i class="calibre4">RMEK YASAKTIR,</i>” diye yazılıydı. “<i class="calibre4">G</i><i class="calibre4">İ</i><i class="calibre4">REN K</i><i class="calibre4">İ</i><i class="calibre4">MSE YASALARA GÖRE CEZALANDIRILACAKTIR.</i>”</p>

  <p class="calibre2">Kapıya birbirlerini kesecek biçimde çaprazlamasına çakılmış olan tahtalara takılı, pas lekeli, kare biçimi kâğıtta yazılı olanlar daha açıktı.</p>

  <p class="calibre2">“<i class="calibre4">NYC KONUT KOM</i><i class="calibre4">İ</i><i class="calibre4">TES</i><i class="calibre4">İ</i> <i class="calibre4">BU MÜLKÜN</i> <i class="calibre4">İ</i><i class="calibre4">ST</i><i class="calibre4">İ</i><i class="calibre4">MLAK ED</i><i class="calibre4">İ</i><i class="calibre4">LMES</i><i class="calibre4">İ</i><i class="calibre4">NE KARAR VERM</i><i class="calibre4">İ</i><i class="calibre4">Ş</i><i class="calibre4">T</i><i class="calibre4">İ</i><i class="calibre4">R.</i>”</p>

  <p class="calibre2">Jake basamakların önünde durup başını kaldırarak kapıya baktı. Boş arsada sesler duymuştu. Ve şimdi onlan tekrar işitiyordu… Ama bu lanetlilerin korosuydu. Delice tehditler ve aynı derecede delice vaadlerle dolu, karmakarışık sözler. Ancak Jake onlann yine de bir tek ses olduğunu düşündü. Evin sesiydi bu. Uzun, rahatsız uykusundan uyandırılan canavar gibi bir kapı bekçisinin sesi.</p>

  <p class="calibre2">Çocuk bir an babasının Ruger’ini düşündü. Hatta onu çantasından çıkarmaya bile kalktı. Ama silahın ne yararı olacaktı? Arkasında, Rhinehold Sokağında arabalar gidip geliyorlardı. Bir kadın kızına o delikanlıyla el tutuşmaktan vazgeçip çamaşırları içeri taşımasını haykırıyordu. Ama burada başka bir dünya vardı. Silahların etkileyemediği çirkin bir şeyin yönettiği bir yer.</p>

  <p class="calibre2">“Sadık ol, Jake! Dayan!”</p>

  <p class="calibre2">Çocuk hafif, titrek bir sesle, “Peki,” dedi. “Peki, çalışacağım. Ama beni bir daha düşürmemelisin!”</p>

  <p class="calibre2">Ağır ağır verandanın basamaklanndan çıkmaya başladı.</p>

  <p class="calibre2"></p>

  <p class="calibre2">Kapıya çakılmış olan tahtalar eski ve çürüktü. Çiviler de paslı. Jake tahtaların birbirlerini çaprazlama kestikleri yeri yukarıdan tutup çekti. Tahtalar da, kapı gibi çığlığı andıran bir sesle yerlerinden çıktı. Çocuk onları verandanın parmaklığının üzerinden eski bir çiçek tarhına attı. Orada artık sadece ayrık otları yetişiyordu. Çocuk eğildi ve bu kez de aşağıdaki çaprazlamasına çakılmış tahtalan yakaladı… ve bir an durdu.</p>

  <p class="calibre2">Kapının arkasından boğuk bir ses geliyordu. Beton bir borunun tâ derinlerindeki, açlıktan salyalan akan bir hayvanın sesi. Jake’in midesi bulandı ve yanaklarıyla alnı terlemeye başladı. O kadar korkuyordu ki, artık kendisini gerçekten varmış gibi hissetmiyordu. Bir başkasının kâbusunun bir parçasına dönüşmüş gibiydi.</p>

  <p class="calibre2">O habis koro, o kötü varlık bu kapının ardındaydı. Sesi şurup gibi dışarıya süzülüyordu.</p>

  <p class="calibre2">Çocuk alt tahtalan da hızla çekti. Onlar da kolaylıkla çıktılar.</p>

  <p class="calibre2">Tabii içeri girmemi istiyor. Çünkü aç. Ve ben de baş yemeği olacağım. Birdenbire aklına bir şiirin birkaç dizesi geldi. Ms. Avery’nin onlara okuduğu bir şeydi bu. Kökleri ve törelerinden kopmuş, modern insanın düştüğü kötü durumla ilgiliydi. Jake birdenbire o şiiri yazan adamın bu evi görmüş olduğunu düşündü. Sana her ikisinden de farklı bir şeyi göstereceğim/ Sabahlan peşinde yürüyen gölgeni/ Ya da akşamları seni karşılamak için yerden kalkan gölgeni/ Sana göstereceğim…</p>

  <p class="calibre2">Jake, “Sana bir avuç tozda korkuyu göstereceğim,” diye mırıldandı ve elini tokmağa koydu. Aynı anda o benak rahatlık ve güven hissini duydu. Bu kez o önemli an gelmişti. Bu kez kapı o diğer dünyaya açılacaktı. Sis ve endüstri dumanlannm bozmadığı bir gökyüzünü görecekti. Uzaklardaki ufukta da dağlar değil, bilinmeyen, şahane bir kentin puslu mavi kuleleri olacaktı.</p>

  <p class="calibre2">Jake parmaklarıyla cebindeki gümüş anahtarı kavradı. Onu kullanmak için kapının kilidi olmasını diliyordu. Ama evin kapısı kilitli değildi. Menteşeler gıcırdadılar ve kapı açılırken ağır ağır dönen silindirlerinden pas tanecikleri döküldü. Çürüyen şeylerden yükselen koku Jake’in burnuna bir yumruk gibi çarpıverdi. Islak tahta, süngerleşmiş sıva, çürümüş bağdadiler, eski eşyalann pamuklan. Bu kokulann altında bir başkası vardı. Bir hayvanın ininin kokusu. İleride nemli, karanlık bir hol uzanıyor, soldan bir merdiven sanki dalgalanıp yalpalayarak yukandaki gölgelere doğru yükseliyordu. Devrilmiş olan trabzanı parça parça holde yatıyordu. Ama Jake, gördüklerinin sadece tahta parçalan olduğunu sanacak kadar aptal değildi. O yığında kemikler de vardı. Küçük hayvanların kemikleri. İçlerinden bazılan tümüyle hayvan kemiklerine benzemiyorlardı. Jake onlara fazla bakmamaya çalıştı. Bakarsa daha fazla ilerleme cesaretini bulamayacağını biliyordu. Eşikte durdu ve ilk adımı atmak için bütün cesaretini toplamaya çalıştı. Hafif, boğuk bir ses duydu. Çok sert ve çok hızlıydı. Çocuk o zaman dişlerinin birbirine çarparak takırdadığmı fark etti.</p>

  <p class="calibre2">Deli gibi, neden biri beni durdurmuyor, diye düşündü. Niçin kaldırımdan giden biri, ‘Hey, sen!’ diye bağırmıyor. ‘Oraya girmemelisin! Okuman yok mu senin?’</p>

  <p class="calibre2">Ama Jake nedeni biliyordu. Yayalar çoğu zaman karşı kaldırımdan gidiyorlar ve eve yaklaşanlar da fazla oyalanmıyorlardı.</p>

  <p class="calibre2">Biri baksa bile beni göremez. Çünkü ben aslında burada değilim. İyi ya da kötü, kendi dünyamı geride bıraktım bile. Diğer tarafa geçmeye başladım. Onun dünyası ileride bir yerde. Bu…</p>

  <p class="calibre2">Bu… aradaki cehennemdi.</p>

  <p class="calibre2">Jake hole ilk adımını attı. Kapı arkasında kapandığı zaman haykırdı ama aslında hiç de şaşırmadı. Kanat kapanan bir müze kapısı gibi gümbürdemişti.</p>

  <p class="calibre2">Evet, çocuk şaşırmadı.</p>

  <p class="calibre2"></p>

  <p class="calibre2">Bir zamanlar Detta Walker adında genç bir kadın vardı. Sıradan barlara ve Nutley civannda Ridgeline Yolundaki ve Amhigh dışında yüksek gerilim hatlannın olduğu 88 numaralı yolun kenarındaki gece kulüplerine gitmekten hoşlanırdı. O günlerde bacaklan sağlamdı. Şarkıda söylendiği gibi, onlan nasıl kullanacağını da bilirdi. İpek benzeri dar, ucuz elbiseler giyerdi. Orkestra Double Shot of My Baby’s Love ve Hippy Hippy Shake gibi tatsız parti parçalannı çalarken beyaz çocuklarla dans ederdi. Sonunda beyazlardan birini grubundan ayınr ve onun kendisini park yerindeki arabasının arkasına götürmesine izin verirdi. Orada delikanlıyla oynaşmaya başlardı. (Detta Walker dünyanın en büyük öpme ustalanndandı.) Tırnaklarını kötü kullandığı da söylenemezdi. Delikanlıyı iyice çıldırtır… ve sonra da yanından iterdi. Ondan sonra ne olurdu? Eh, işte soru da bu değil miydi? Oyun buydu. Bazı delikanlılar ağlayıp yalvanrlardı. Bu hoş olmakla birlikte öyle harika bir şey de sayılmadı: Bazılanysa çıldınr, bağırıp çağınrlardı. Böylesi daha iyiydi.</p>

  <p class="calibre2">Detta tokatlanmış, gözüne yumruk yemiş, suratına tükürülmüştü. Bir keresinde de kabaetine öyle bir tekme yemişti ki, Red Windmill’in çakıl döşeli araba parkında yüzükoyun düşmüştü. Ama hiçbir zaman tecavüze uğramamıştı. Delikanlılann hepsi acıyla evlerine gitmişlerdi. Bu Detta Walker’ın kitabına göre onun bir şampiyon olduğunu gösterirdi. Hiç yenilmeyen Kraliçe olduğunu. Neyin Kraliçesiydi? Onların. Bütün o kısa saçlı, gömlek yakalan, düğmeli, aşağılık beyaz delikanlıların.</p>

  <p class="calibre2">Şu ana kadar.</p>

  <p class="calibre2">Konuşan Dairede yaşayan iblise karşı koymanın yolu yoktu. Ne tutulacak bir kapı tokmağı, ne içinden yuvarlanarak çıkılacak bir araba, ne kaçılıp girilecek bir bina, ne tokatlanacak bir yanak, ne tırmanalacak bir surat, ne de tekmelenecek apış arası.</p>

  <p class="calibre2">İblis onun üzerindeydi… Sonra birdenbire… içinde.</p>

  <p class="calibre2">Kadın iblisi göremiyor ama onun kendini geriye doğru ittiğini hissediyordu. Ellerini göremiyorsa da yaptıklarının farkındaydı. Elbisesini birkaç yerinden hoyratça yırtmıştı. Detta ani bir acı duydu. Sanki vücudunu ikiye ayırıyorlardı. Kadın, hayret ve acıyla haykırdı. Eddie dönüp kısılmış gözleriyle ona baktı.</p>

  <p class="calibre2">Kadın, “Ben iyiyim,” diye bağırdı. “Devam et, Eddie! Beni düşünme. Benim bir şeyim yok!”</p>

  <p class="calibre2">Ama bu doğru değildi. Detta on üç yaşında cinsel savaş alanına gireli beri ilk defa çarpışmayı kaybediyordu. İçinde korkunç bir soğukluk vardı. Bu bir buz parçasıyla seks yapmaya benziyordu.</p>

  <p class="calibre2">Genç kadın Eddie’nin dönüp tekrar toprağa çizgiler çizmeye başladığını hayal meyal gördü. Yüzündeki o sıcak ilgi ve endişe yerini bazen Susannah’nın onda hissettiği ve arada sırada suratında da gördüğü o korkunç, yoğun soğukluğa dönüşmüştü. Ama böyle olması normaldi, öyle değil mi? Eddie’ye devam etmesini, kendini unutmasını, çocuğu oraya getirmek için gereken şeyi yapmasını söylememiş miydi? Jake’in oraya ‘çekilmesinde’ onun payına da bu düşmüştü. İki adamdan da nefret etmeye hakkı yoktu. Onlar bunu yapması için kendisini zorlamamışlardı ki!.. Başka yollara da başvurmamışlardı. Ama soğukluk onu dondurur ve Eddie de arkasını dönerken, kadın iki adamdan da tiksindi. O anda onların cinsel organlarını bile parçalayabilirdi.</p>

  <p class="calibre2">Sonra Roland onun yanında belirdi ve genç kadının omuzlarını tuttu. Silahşor konuşmadı ama Susannah yine de onun söylediklerini duydu. “Savaşma- Savaşırsan kazanamazsın. Sadece ölürsün. Seks onun silahı, Susannah. Ama aynı zamanda da en zayıf tarafı.”</p>

  <p class="calibre2">Evet, seks her zaman onların zayıf tarafıydı. Ama şimdi arada bir tek fark vardı. Susannah’nın bu sefer biraz daha fazla bir şeyler vermesi gerekiyordu. Hoş belki de böylesi daha iyiydi. Belki de sonunda bu görünmeyen aşağılık iblisin daha ağır bir bedel ödemesini sağlayacaktı.</p>

  <p class="calibre2">Kendisini zorlayarak kalçalarını gevşetti. Bacakları hemen ayrıldı. Yerde uzun, kavisli yelpaze şekilleri çizdiler. Genç kadın şakır şakır yağan yağmur altında başını arkaya attı. İblisin yüzünün kendisininkine yakın olduğunu hissediyordu. Susannah’nın yüzünün buruşmasını, yüz hatlarının çarpılmasını heyecanla seyrediyordu.</p>

  <p class="calibre2">Kadın tokat atacakmış gibi elini kaldırdı… Sonra onun yerine ırz düşmanı iblisin ensesini kavradı. Bu yoğun bir dumanı avuçlamaya benziyordu. Susannah iblisin irkilerek gerilediğini hissetti. Onun okşamasına mı şaşmıştı? Kadın, iblisi ensesinden kavrayarak kalçasını kaldırdı. Aynı zamanda bacaklarını iyice açarak, elbisesinin yan dikişlerini daha da yırttı. Tanrım! Ne iriydi o.</p>

  <p class="calibre2">Susannah soluk soluğa, “Haydi,” dedi. “Irzıma geçemeyeceksin. Hayır. Benimle sevişmek mi istiyorsun? Ben seninle sevişeceğim. Şimdiye kadar hiç görmediğim bir şey olacak bu! Seninle öldüresiye aşk yapacağım.”</p>

  <p class="calibre2">Susannah iblisin, hiç olmazsa o an için gerileyip kendini toplamaya çabaladığını hissetti.</p>

  <p class="calibre2">Hışırtılı bir sesle, “Ah, olmaz, hayatım,” diyerek bacaklarını birbirine doğru yaklaştırdı. İblisin organını hapsetti. “Eğlence daha yeni başlıyor.” Kabaetlerini sıktı. Diğer elini de uzatarak, on parmağını birbirine kenetledi. Geriye doğru attı kendini. Gerilmiş kollarında sanki hiçbir şey yoktu. Başını sallayarak gözüne düşen ıslak saçlarından kurtulmaya çalıştı. Dudakları bir köpekbalığı sırıtışı ile gerilmişti.</p>

  <p class="calibre2">Bir ses kafasının içinde, “Beni bırak!” diye bağırdı. Ama aynı anda bu sesin sahibinin istememesine rağmen karşılık verdiğini de hissetti.</p>

  <p class="calibre2">“İşte o olmaz, tatlım. Sen istedin… Şimdi de istediğini elde edeceksin.” Vücudunu yukarıya doğru kaldırdı. Bütün dikkatini içindeki o dondurucu soğuğa vermişti. “O buzu eriteceğim, tatlım. O ortadan kaybolduğu zaman ne yapacaksın bakalım?” Kalçalarını amansızca birleştirerek gözlerini yumdu. Tırnaklarını göremediği o enseye iyice batırırken, Eddie’nin çizgi işini çabuk bitirmesi için dua etti. Çünkü bu işe daha ne kadar tahammül edebileceğini bilmiyordu.</p>

  <p class="calibre2"></p>

  <p class="calibre2">Jake, sorun basit, diye düşündü. Bu korkunç, ıslak, pis kokulu yerde bir kapı var. Asıl kapı. Bütün yapmam gereken onu bulmak. Ama bu zordu. Çünkü çocuk evdeki o varlığın toparlanmaya başladığını hissediyordu. O karmaşık, ahenksiz sesler birleşmeye, tek bir sese dönüşmeye başlıyordu. Alçak, hırıltılı bir fısıltıya.</p>

  <p class="calibre2">Ve o yaklaşıyordu.</p>

  <p class="calibre2">Sağda açık bir kapı vardı. Onun yanında, duvara raptiyelerle rengi solmuş bir fotoğraf takılmıştı. Bunda asılmış bir adam, darağacından sallanıyordu. Ölü bir ağaçtan sallanan çürümüş bir meyva gibi. Geride, bir zamanlar mutfak olduğu anlaşılan bir oda görülüyordu. Yemek sobası götürülmüştü ama rengi uçmuş, yer yer kabarmış muşambanın üzerinde pek eski bir buzdolabı durmaktaydı. Tepesinde yuvarlak dondurma varili olan bir buzdolabı. Kapağı açıktı. İçinde siyah, pis kokulu bir şey katılaşmış, bir kısmı akarak yerde çoktan pıhtılaşmış bir gölcük oluşturmuştu. Mutfak dolapları açıktı. Jake onlardan birinde bir teneke kutu gördü. Belki de dünyanın en eski Snow’s Clam Fry-Ettes’iydi bu. Başka bir dolaptansa ölü bir farenin kafası uzanıyordu. Hayvanın gözleri beyazdı ve sanki oynuyordu. Jake bir an sonra boş göz çukurlarının kıvıl kıvıl kurtçuklarla dolu olduğunu anladı.</p>

  <p class="calibre2">Bir şey, “Plop” diye bir ses çıkararak saçlarının arasına düştü. Jake şaşkınlıkla bağırarak uzandı ve yumuşak, kıl kaplı top gibi bir şeyi yakaladı. Onu saçlarının arasından çıkardı. Bir örümcekti. Şiş vücudu taze bir çürük rengindeydi. Çocuğa aptalca bir kinle bakıyordu. Jake örümceği duvara fırlatınca hayvan orada patladı ve içindeki sıvılar etrafa saçıldı. Bacakları hafifçe titriyordu.</p>

  <p class="calibre2">Başka bir örümcek de Jake’in ensesine atladı. Çocuk birdenbire saç köklerinde bir acı hissetti. Geri geri hole doğru koştu. Devrilmiş trabzana takılarak gürültüyle yere düştü. Ve örümceğin patladığını hissetti. İçindeki sıcak, ıslak ve kaygan şeyler çocuğun kürek kemiklerinin arasından sıcak yumurta şansı gibi süzüldü. Şimdi mutfak kapısındaki diğer örümcekleri görebiliyordu. Bazıları hemen hemen gözle görülmeyen ipek gibi tellerden müstehcen çeküller gibi sarkıyorlardı. Bazılanysa çamur şapırtısını andıran seslerle yere atlayarak çocuğu karşılamak için hevesle ona doğru koşuyorlardı.</p>

  <p class="calibre2">Jake kollarını sallayarak ayağa kalktı. Hâlâ haykırıyordu. Kafasındaki bir şeyin, incelmiş bir ip gibi bir şeyin, kopmak üzere olduğunu hissediyordu. Herhalde aklıydı bu. Çocuk bunu anlayınca o müthiş cesareti de sonunda kırıldı. Artık buna dayanamayacaktı. Ne pahasına olursa olsun, çabalayamayacaktı. Fırladı. Başarabilirse oradan kaçmak niyetindeydi. Fakat iş işten geçtikten sonra yanlış tarafa doğru dönmüş olduğunu anladı. Verandaya değil, Malikânenin içerilerine doğru koşuyordu.</p>

  <p class="calibre2">Çocuk salon ya da oturma odası olamayacak kadar büyük bir yere daldı. Burası bir balo salonuna benziyordu. Duvar kâğıdında garip hareketlerle, sinsi sinsi gülen periler dans ediyor, güneşlikli yeşil kasketlerinin altından Jake’e bakıyorlardı. Küflenmiş bir kanepe bir duvarın önüne itilmişti. Çarpılmış tahta zeminin ortasında kırılmış bir avize vardı. Paslı zinciri dökülmüş cam boncuklar ve tozlu damla biçimli parçaların arasında düğüm düğüm yatıyordu. Jake yığının yanından geçerken omzunun üzerinden bir defa dehşetle geriye bir göz attı. Örümcekleri göremedi. Sırtından hâlâ kayan o pis sıvı olmasaydı, onları hayal ettiğini de sanacaktı.</p>

  <p class="calibre2">Tekrar ileriye baktı ve birdenbire kayarak durdu. İleride, iki yana doğru kaydırılan camlı kapılar yarı açılmışlardı. Onların gerisinde bir koridor vardı.</p>

  <p class="calibre2">Onun dibinde de altın tokmaklı, kapalı bir kapı. Kapının üzerine iki sözcük yazılmış ya da kazınmıştı. “O ÇOCUK.”</p>

  <p class="calibre2">Tokmağın altında telkari gümüş bir levha ve bir anahtar deliği vardı. Jake heyecanla, onu buldum, diye düşündü. Sonunda onu buldum! İşte o! Kapı o!</p>

  <p class="calibre2">Çocuğun arkasından iniltiye benzeyen hafif bir ses geldi. Sanki ev kendi kendini parçalamaya başlıyordu. Odanın dibindeki duvar dışarıya doğru şişti ve o eski kanepeyi itti. Eski duvar kâğıdı titriyor, periler dalgalanıp zıplıyorlardı artık. Bazı yerlerde kâğıtlar sadece yırtılıp yukarıya fırlayarak uzun rulolar oluşturdular. Birdenbire açılıveren storlar gibi. Sıva, hamile bir kadının karnı gibi öne doğru şişti. Jake onun arkasından gelen kuru çatırtıları duyuyordu. Bağdadiler kırılıyor ve sonra henüz belli olmayan, başka biçimlere giriyorlardı. Ses gitgide yükseliyordu. Ama artık iniltiye benzemekten çok homurtuyu andırıyordu.</p>

  <p class="calibre2">Jake ipnotize olmuş gibi duvara bakıyor, gözlerini oradan ayıramıyordu. Sıvalar çatlayarak, ileriye doğru iri parçalar halinde fırlamadılar. Sanki bütün sıva yumuşadı. Duvar şişmeye devam ederken sıva da düzgün olmayan bir balona dönüştü. Üzerinden hâlâ duvar kâğıdı parçalan ve şeritleri sarkıyordu. Sonra yüzeyinde tepeler, kavisler ve vadiler belirdi. Jake birdenbire gördüğünün dev bir plastik surat olduğunu anladı. Bu duvardan uzanıyordu. Surat, ıslak bir çarşafa başını çarpan bir adamın çehresine benzemişti.</p>

  <p class="calibre2">Kırılmış tahtalardan biri dalgalanan duvardan kurtulurken şiddetli bir çatırtı duyuldu ve bir gözün biçimsiz bebeği halini aldı. Onun aşağısında duvar kıvrılıp büküldü ve kırık dişli bir ağıza dönüştü. Jake onun dudaklarına ve diş etlerine yapışmış olan duvar kâğıdı parçalarını görebiliyordu. Sıva bir el duvardan kurtuldu. Çürümüş elektrik tellerinden oluşan bileziği çözüldü. El kanepeyi yakalayarak yana atınca koyu yüzeyinde bir hayaletinki gibi beyaz parmak izleri bıraktı. Sıva parmaklar bükülüp açılırken duvardan başka tahtalar kopup çatlak, sivri pençeler oluşturdular. Artık o surat duvardan iyice çıkmışti ve o tek tahta gözüyle Jake’e bakıyordu. Yukarıda, alnının ortasında duvar kâğıdının bir perisi hâlâ dans etmekteydi. O nesne öne doğru kayarken bir şakırtı duyuldu. Koridor kapısı yerinden çıkarak kambur bir omza dönüştü. O şeyin tek eli yeri pençelerken düşmüş olan avizenin damla biçimi cam parçalarını etrafa saçtı.</p>

  <p class="calibre2">Jake birdenbire felçten kurtuldu. Dönerek, camlı kapılardan daldı. Koridorda koşmaya başladı. Sırt çantası zıplıyor, çocuk sağ eliyle cebindeki anahtarı almaya çalışıyordu. Kalbi bir makine gibi gümbürdüyordu. Geride, Malikânenin duvarından çıkan şey ona böğürüyordu. Sözler söylemiyordu ama Jake onun ne dediğini biliyordu. O nesne durmasını, koşmasının yararsız olduğunu, oradan kurtulamayacağını söylüyordu. Artık bütün ev canlanmış gibiydi. Etrafta çatlayan tahtaların ve kırılan kirişlerin gürültüsü yankılanıyordu. Kapıda bekleyen bekçinin mırıltıyı andıran çılgınca sesi dört bir yandan geliyordu.</p>

  <p class="calibre2">Jake’in eli anahtarı kavradı. Çocuk onu çıkanrken çentiklerden biri cebine takıldı. Anahtar terden ıslanan parmaklanrından kayarak yere düştü. Çarpılmış iki tahtanın arasındaki bir yanğa girerek gözden kayboldu.</p>

  <p class="calibre2"></p>

  <p class="calibre2">Susannah, Eddie’nin, “Çocuğun başı dertte!” diye bağırdığını duydu.</p>

  <p class="calibre2">Ama sesi sanki çok uzaklardan geliyordu. Aslında kadının başı daha fena dertteydi… Ama yine de başarılı olabileceğinden emindi.</p>

  <p class="calibre2">İblise, “O buzu eriteceğim,” demişti. “Eriteceğim. O kaybolduğu zaman ne yapacaksın bakalım?”</p>

  <p class="calibre2">Onu tam anlamıyla eritememişti ama değiştirmişti. İçindeki o nesnenin ona zevk verdiği yoktu. Ama hiç olmazsa o korkunç can acısı hafiflemiş, soğukluk geçmişti. İblis tuzağa düşmüştü, kurtulamıyordu. Aslında kadın da onu tam anlamıyla vücuduyla tutmuyordu. Roland seksin iblisin hem silahı, hem de zayıf yanı olduğunu söylemişti ve Silahşor her zamanki gibi haklı çıkmışti. Susannah’ya sahip olmuştu ama kadın da aynı şeyi ona yapmıştı. Sanki o korkunç Çin borularını parmaklarına sokmuşlardı. Elinizi çektikçe daha da daralırdı o borular.</p>

  <p class="calibre2">Susannah bütün gücüyle, iblise hükmettiği fikrine sarılmıştı. Bunu yapmak zorundaydı. Çünkü kafasından diğer bütün bilinçli düşünceler kaybolmuştu. Bu hıçkıran, korkan, habis şeyi kendi şehvetinin tuzağında tutmalıydı. İblis kıvranıyor, sarsılıyor, kadının kendisini bırakması için haykırıyordu. Ama diğer taraftan da Susannah’nın vücudundan açgözlülere özgü bir heyecanla yararlanıyordu. Fakat kadın onu yine de bırakmıyordu.</p>

  <p class="calibre2">Ve Susannah çaresizce, sonunda onu bıraktığım zaman ne olacak, diye düşündü. İblis bunu bana nasıl ödetecek?</p>

  <p class="calibre2">Evet, genç kadın bu soruların cevabını hâlâ bilmiyordu.</p>

  <p class="calibre2"></p>

  <p class="calibre2">Yağmur bardaklardan boşanırcasına yağıyordu. Taşların içindeki daireyi bir çamur deryasına döndürmek üzereydi. Eddie, “Kapının üzerine bir şey tut!” diye bağırdı. “Yağmurun çizgileri silmesine izin verme!”</p>

  <p class="calibre2">Roland, Susannah’ya bir göz attı ve kadının hâlâ iblisle boğuştuğunu gördü. Susannah gözlerini yarı kapamış, dudaklarını sert bir ifadeyle bükmüştü. Silahşor iblisi ne görüyor, ne de işitiyordu. Ama onun öfkeyle çırpındığını seziyordu.</p>

  <p class="calibre2">Eddie sular akan suratını Silahşor’a doğru çevirdi. “Beni duydun mu?” diye bağırdı. “Lanet olasıca kapının yukarısına bir şey ger. Bunu HEMEN yap!”</p>

  <p class="calibre2">Roland derilerden birini çantasından çekip çıkardı ve iki eliyle onun birer köşesini tuttu. Sonra kollarını açarak Eddie’nin üzerine doğru eğildi. Böylece çadınmsı bir şey oluşturdu. Eddie’nin kendi yaptığı kalemin ucuna çamurlar yapışmıştı. Genç adam onu koluna sürdü. Sonra sopayı yine sıkıca kavrayıp yaptığı resmin üzerine eğildi. Bu Jake’in tarafındaki kapısı boyunda değildi. Oran belki 1/75’di. Ama Jake’in geçebileceği kadar büyüktü… Tabii anahtarlar işe yararlarsa.</p>

  <p class="calibre2">Eddie kendi kendine, daha doğrusu sen, ‘Eğer çocukta anahtar varsa,’ demek istemiyor musun, diye kendi kendisine sordu. Ya Jake o anahtarı düşürürse?.. Ya da o ev ona anahtarı düşürtürse?</p>

  <p class="calibre2">Tokmağı gösteren küçük dairenin altına bir levha çizdi, durakladı. Sonra da bunun ortasına o tanıdık kilidi yapıverdi.</p>

  <p class="calibre2"></p>

  <p class="calibre2">Yine durakladı. Bir şey daha yapması gerekiyordu. Ama ne? Bunu düşünmek zordu. Çünkü genç adama kafasında bir kasırga kopmuş gibi geliyordu. Yerlerinden söktüğü ahırlan, tuvaletleri ve kümesleri değil, kopuk kopuk düşünceleri sürükleyen bir kasırga.</p>

  <p class="calibre2">Susannah onun arkasından, “Haydi, tatlım!” diye bağırdı. “Yorulmaya başladın! Ne oldu? Ben de senin bir aygırdan farksız olduğunu sanıyordum. Sen çocukmuşsun!”</p>

  <p class="calibre2">Çocuk! Tamam işte, gereken buydu.</p>

  <p class="calibre2">Eddie elindeki sopayla kapının yukarısına dikkatle, “O ÇOCUK,” diye yazdı. K harfini tamamladığı an resim birden değişti. Üzerine resmi çizdiği, yağmurun rengini koyulaştırdığı toprak daha da karardı… Yerden yükseldi… Koyu renk, parlak bir tokmağa dönüştü. Şimdi anahtar deliği şeklinin içinde kahverengi, ıslak toprak yerine hafif bir ışık vardı.</p>

  <p class="calibre2">Arkasında Susannah çığlık çığlığa iblise bağırarak onu zorladı. Ama kadının sesinden yorulmaya başladığı anlaşılıyordu. Bu işi hemen bitirmesi gerekliydi.</p>

  <p class="calibre2">Eddie öne doğru eğilip gözünü çizdiği kilit resmine dayadı. Oradan kendi dünyasına baktı. Henry’le 1977 yılının mayıs ayında bakmaya gittikleri o evin içine. Kentin başka bir mahallesinden gelen bir çocuğun onlan izlediğini fark etmemişlerdi. (Daha doğrusu Eddie o sırada durumu biraz fark eder gibi olmuştu.)</p>

  <p class="calibre2">Eddie bir koridor gördü. Jake yere diz çökmüş, telaşla bir tahtayı çekiştirmekteydi. Bir şeyin onu yakalamaya geldiğini Eddie görebiliyordu. Ama aynı zamanda göremiyordu da. Sanki kafasının bir yanı onu görmeyi reddediyordu. Bu görme, anlamaya ve anlama da çıldırmaya yol açacakmış gibi.</p>

  <p class="calibre2">Genç adam kilide doğru, “Çabuk ol, Jake!” diye bağırdı. “Tanrı aşkına, elini çabuk tut!”</p>

  <p class="calibre2">Konuşan Dairenin yukarısında gökgürültüsü semayı top ateşi gibi yardı ve yağmur doluya dönüştü.</p>

  <p class="calibre2"></p>

  <p class="calibre2">Jake anahtar düştükten sonra bir dakika olduğu yerde öyle kaldı. Tahtaların arasındaki dar yarıktan aşağıya bakıyordu.</p>

  <p class="calibre2">İnanılmaz bir şey olmuş, uykusu gelmişti.</p>

  <p class="calibre2">Çocuk, bu olmamalıydı, diye düşündü. Bu kadarı da fazla. Artık devam edemeyeceğim. Bir dakika bile. Hatta bir saniye. Onun yerine şu kapının önünde kıvrılıp yatacak ve hemen uykuya dalacağım. Hemen. Ve o şey beni yakalayarak ağzına doğru çektiği zaman hiç uyanmayacağım.</p>

  <p class="calibre2">Sonra duvardan çıkan şey homurdandı. Jake başını kaldırıp baktığı zaman teslim olma isteği ani bir dehşetle ortadan kayboldu. O nesne duvardan tümüyle çıkmıştı artık. Kırık tahtadan bir tek gözü ve sıvadan uzanmış bir kolu olan, yine sıvadan dev bir kafa. Kırık tahtalar bir çocuğun yaptığı saç resmi gibi kafasının orasından burasından dimdik çıkıyordu. O şey Jake’i gördü ve ağzını açtı. Uçları kırık tahta dişleri ortaya çıktı. O nesne tekrar homurdanırken iyice açılan ağzından sıva tozları, sigara dumanı gibi etrafa yayıldı.</p>

  <p class="calibre2">Jake dizüstü çökerek tahtalann arasındaki yarığa baktı. Aşağıda, karanlıkta anahtar gümüşümsü bir ışıkla, cesurca parlıyordu. Ancak yarık, Jake’in parmaklannın giremeyeceği kadar dardı. Çocuk tahtalardan birini yakalayarak olanca gücüyle çekti… ama o yerinden çıkmadı.</p>

  <p class="calibre2">Bir şangırtı koptu. Çocuk koridora doğru baktı. O nesne, bütün gövdesinden daha da iri olan eliyle yere düşmüş olan avizeyi kaptığı gibi bir yana fırlatmıştı. Bir zamanlar avizenin asılı olduğu paslı zincir, bir kamçı gibi havalandı, sonra da boğuk bir gürültüyle düştü. Jake’in başının yukarısında, paslı bir zincirden sarkan, sönük bir lamba şıngırdadı.</p>

  <p class="calibre2">Kapı bekçisinin sadece kambur tek omzuna ve uzanan koluna yapışık kafası, yerde kaydı. Arkasında duvarın geri kalan kısmı toz bulutlan arasında göçtü. Bir dakika sonra parçalar birleşip kabardı ve o nesnenin kemikli, çarpık sırtını oluşturdular.</p>

  <p class="calibre2">Kapının bekçisi Jake’in baktığını gördü ve galiba sırıttı. Aynı anda kırık uçlu tahtalar kırışık yanaklanndan çıktılar. O nesne, toz içindeki balo salonunda sürünerek ilerledi. Ağzını açıp açıp kapatıyordu. İri eliyle kırık şeyleri araştırıyor, dayanılacak yerler arıyordu. O şey, koridorun dibindeki camlı kapılardan birini yerinden çıkardı.</p>

  <p class="calibre2">Jake soluk soluğa haykırdı. Sonra da tekrar yerdeki tahtayı çekiştirdi. Ama yerinden çıkmadı bu. Çocuk Silahşor’un sesini duydu.</p>

  <p class="calibre2">“Öbürü, Jake! Öbürünü dene!”</p>

  <p class="calibre2">Çocuk çekiştirdiği tahtayı bırakarak yangın diğer tarafındakini kavradı. Aynı anda başka bir ses işitti. Ama bunu kafası değil, kulaklanyla duydu. Sesin kapının diğer tarafından geldiğini anladı. Sokakta araba onu çiğnemediği günden beri aradığı kapının ardında.</p>

  <p class="calibre2">“Çabuk ol, Jake! Tanrı aşkına elini çabuk tut!”</p>

  <p class="calibre2">Jake diğer tahtayı çektiği zaman bu yerinden öyle kolaylıkla çıktı ki, çocuk az kalsın sırtüstü devriliyordu.</p>

  <p class="calibre2">İki kadın yolun diğer tarafında, Malikânenin tam karşısındaki eski araç gereç satan dükkânın önünde duruyorlardı. Yaşlıca olanı dükkânın sahibiydi. Daha genç olanıysa çöken duvarlar ve kırılan kirişlerin neden olduğu gürültüler başladığı sıradaki tek müşterisi. İki kadın farkına varmadan, kollarını birbirlerinin bellerine doladılar ve öyle durdular. Karanlıkta bir ses duyan çocuklar gibi titriyorlardı.</p>

  <p class="calibre2">Yolun yukarısında Dutch Hill Gençlik Ligi sahasına gitmekte olan üç çocuk duraklayarak, ağızları bir karış açık Malikâneye baktılar. Arkalarındaki, beyzbol takımlarıyla dolu olan elarabasını unutmuşlardı. Mal teslimine giden bir kamyonet şoförü aracını kaldırıma doğru sürdü ve olanları anlamak için taşıttan indi. Henry’nin Köşe Marketi ve Dutch Hill Pub’ındaki müşteriler karmaşık bir grup halinde yoldan çıktılar, deli gibi etraflarına bakınıyorlardı.</p>

  <p class="calibre2">Şimdi yer sarsılmaya başlamıştı. Rhinehold Sokağında yerde ince çatlaklar beliriyor ve bunlar yelpaze gibi açılarak üzüyorlardı.</p>

  <p class="calibre2">Kamyonet şoförü, araç gereç dükkânının önündeki iki kadına, “Deprem mi oluyor?” diye bağırdı. Ama cevabı beklemeyerek tekrar taşıtına atladı ve hızla oradan uzaklaştı. Sarsıntının merkezi olan harap eve yaklaşmamak için yolun ters tarafına doğru bir dönüş yapmıştı.</p>

  <p class="calibre2">Bütün ev sanki içeriye doğru eğiliyordu. Cephesindeki tahtalar kırılarak bahçeye yağmur gibi yağmaya başladı. Saçaklardan kirli gri siyah kaygan taş levhalar aşağıya aktılar. Kulakları sağır eden bir gümbürtü duyuldu ve Malikânenin önünde zikzak biçimi, uzun bir çatlak belirdi. Sonra bütün ev dışarıdan içeriye doğru kendi kendisini yutmaya başladı.</p>

  <p class="calibre2">Genç müşteri birdenbire kendisinden büyük olan kadından uzaklaştı. “Ben buradan gidiyorum!” Ve arkasına bakmadan koşa koşa yoldan çıktı.</p>

  <p class="calibre2">Koridorda acayip, sıcak bir rüzgâr, iç çekişini andıran bir sesle esmeye başladı. Jake gümüş anahtarı kavrarken çocuğun terli saçlarını alnından arkaya doğru uçurdu. Jake artık sezgileriyle bu evin ne olduğunu anlıyordu. Şimdi neler olduğunu da. Kapının bekçisi sadece evin içinde değildi. Bütün evdi o. Her tahta, her kaplama, her pencere çerçevesi, her saçak. O şimdi ilerliyor ve o arada gerçek biçiminin karmaşık, çılgınca bir simgesi halini alıyordu. Jake’i o anahtarı kullanamadan yakalamak niyetindeydi. Çocuk o beyaz, dev başın ve çarpık iri omzun gerisindeki tahtaların, kaplamaların, tellerin ve cam parçalarının -ve hatta kırık trabzanla ön kapının bile- holden balo salonuna uçtuklarını görüyordu. Oradaki heyyüla gibi şeye katılıyor, şimdi bile acayip eliyle ona doğru uzanan biçimsiz sıva adamın diğer taraflarını oluşturmaya başlıyorlardı.</p>

  <p class="calibre2">Jake elini yerdeki delikten çekti. Bütün elinin ağır ağır dolaşan dev hamamböcekleriyle kaplanmış olduğunu gördü. Onları düşürmek için elini duvara vurdu. Duvar açıldığı ve sonra da bileğinin etrafında kapanmaya çalıştığı zaman da haykırdı. Elini tam zamanında kurtardı. Hızla döndü ve gümüş anahtarı levhadaki deliğe soktu.</p>

  <p class="calibre2">Sıva adam tekrar kükredi. Ama sesini Jake’in tanıdığı ahenkli bir haykırış boğdu. Bu sesi boş arsada da duymuştu. Ama o sırada daha hafifti. Belki de hülyalı. Ama şimdi bu kuşku götürmeyecek bir zafer haykırışıydı. O tartışma götürmeyecek güven hissi Jake’in kalbini doldurdu. Çocuk bu kez artık düşkırıklığına uğramayacağına inandı. O seste ihtiyacı olan bütün onaylama vardı. Gülün sesiydi o.</p>

  <p class="calibre2">Sıva el, camlı kapının diğer kanadını da yerinden sökerek zorla koridora girdiği zaman ışık da sönükleşti. Elin üzerindeki açıklıkta o nesnenin suratı belirdi. Jake’e bakıyor, sıva parmaklar, dev bir örümceğin bacakları gibi çocuğa doğru geliyordu.</p>

  <p class="calibre2">Jake anahtarı kilitte çevirdi ve kolundan yukarıya müthiş bir gücün yayıldığını hissetti. İçerideki sürgü geri çekilirken boğuk bir şakırtı duyuldu. Tokmağı yakalayarak çevirdi ve kapıyı hızla açtı. Sonra kanadın arkasındaki şeyi görerek şaşkınlık ve dehşetle bağırdı.</p>

  <p class="calibre2">Kapıyı yukarıdan aşağıya, sağdan sola topraklar doldurmuştu. Topraklardan tellere benzeyen kökler uzanıyordu. Jake kadar şaşırmışa benzeyen solucanlar kapı biçimi toprakta oraya buraya kaçışıyor, bazılan tekrar toprağa dalıyorlardı. Bazılanysa sanki biraz önce altlannda olan toprağın nereye gittiğini merak ediyormuş- gibi etrafta sürünüyorlardı. Bir tanesi Jake’in lastik ayakkabısının üstüne düştü.</p>

  <p class="calibre2">Kilit biçimi bir an öyle kaldı. Jake’in gömleğine sisli beyaz ışığı düşüyordu. Çocuk, onun gerisinde yağmur yağdığını, açıklık bir yerde gök gürlediğini duyuyordu. Orası çok yakındı. Ama erişilemeyecek kadar uzaktı da. Sonra anahtar deliği şekli de kayboldu. Ve dev sıva parmaklar Jake’in dizinin altını kavradı.</p>

  <p class="calibre2"></p>

  <p class="calibre2">Roland deriyi atarak ayağa fırladığı ve Susannah’nın yattığı yere koştuğu zaman Eddie yüzüne çarpan dolu tanelerinin neden olduğu can acısını hissetmedi bile.</p>

  <p class="calibre2">Silahşor genç kadını omuzlarından yakalayarak çekti. Mümkün olduğunca dikkat ve şefkatle. Susannah’yı Eddie’nin yanına kadar götürdü. “Ben söylediğim zaman onu bırak, Susannah!” diye bağırdı. “Anlıyor musun? Ben söylediğim zaman!”</p>

  <p class="calibre2">Eddie ne bu sözleri duydu, ne de olanları fark etti. Sadece kapının ardında bağıran Jake’in hafif sesini işitiyordu.</p>

  <p class="calibre2">Anahtarı kullanmanın zamanı gelmişti.</p>

  <p class="calibre2">Genç adam tahta anahtarı gömleğinin altından çıkararak çizdiği kilit şekline soktu. Onu döndürmeye çalıştı. Ama anahtar dönmedi. Bir milimetre bile oynamadı. Eddie yüzünü şiddetle yağan doluya aldırmadan yukarıya doğru kaldırdı. Alnına, yanaklanna ve dudaklanna çarparak cildini yer yer kızartıp kabartan buz tanelerinin farkında bile değildi.</p>

  <p class="calibre2">Genç adam ulur gibi, “OLAMAZ!” diye bağırdı. “AH, TANRIM! LÜTFEN YAPMA!”</p>

  <p class="calibre2">Ama Tanrı cevap vermedi. Sadece gök tekrar gürledi. Ve şimdi hızla uçan bulutlarla dolu olan gökte şimşek çaktı.</p>

  <p class="calibre2">Jake yukarıya doğru sıçrayarak tepesindeki lambanın zincirini yakaladı. Sonra da Kapı Bekçisinin bacağını kavrayan parmaklanndan zorla kurtuldu. Geriye doğru sallandı. Ayaklanyla kapıdaki sıkışık toprağa vurdu ve sonra öne doğru sallandı. Tıpkı sarmaşığa tutunmuş olan Tarzan gibi. Ayaklannı kaldırarak onu tutmaya çalışan parmaklan tekmeledi. Sıvalar, adeta patlayarak parçalanırken alttaki tahta kirişlerden oluşan, kaba eklemli iskelet ortaya çıktı. Sıva adam kükredi. Sesinde hem açlık vardı, hem de öfke. Jake o kükreme arasında bütün evin çöktüğünü işitti. Edgar Allan Poe’nun o hikâyesinde olduğu gibi.</p>

  <p class="calibre2">Çocuk zincirin ucunda bir sarkaç gibi tekrar sallandı ve kapıyı kapatan sıkıştınlmış toprağa çarptı. Sonra tekrar öne doğru geldi. O el yine ona doğru uzandı. Çocuk bacaklanm makas gibi açıp kapayarak deli gibi o ele vurdu. Tahta parmaklar kendisini yakalarken ayağı sızladı. Çocuk zincirin ucunda tekrar geri giderken artık ayağında lastik ayakkabısı yoktu.</p>

  <p class="calibre2">Jake zincirin daha yukarısına tutunmaya çalıştı ve başardı da. Usulca tavana doğru tırmanmaya başladı. Aynı anda yukandan boğuk, gıcırtılı bir gürültü geldi. İnce sıva tozlan Jake’in yukarıya doğru kaldırdığı terli yüzüne düşmeye başladı. Tavan sarkıyor lambanın zinciri de bakla bakla yerinden çıkıyordu. Sıva adam sonunda kapıdan aç suratını uzatırken koridorun ucundan boğuk bir şakırtı geldi.</p>

  <p class="calibre2">Jake acizce sallanarak o surata doğru giderken, bağırmaya başladı.</p>

  <p class="calibre2"></p>

  <p class="calibre2">Eddie’nin panik ve dehşeti birdenbire geçti. Genç adam Gilead’lı Roland’ın pek çok kere yaptığı gibi ansızın bütün soğukkanlılığını takındı. Gerçek bir silahşorun tek zırhı buydu… İhtiyacı olan tek şey. Aynı anda kafasında bir ses konuşmaya başladı. Son üç ay bu sesler yakasını bırakmamışlardı.</p>

  <p class="calibre2">Annesinin sesi. Roland’ınki. Ve tabii. Henry’ninki de. Ama bu kez duyduğu kendi sesiydi. Bu da Eddie’yi rahatlattı. Sesi sakin, mantıklı ve cesurcaydı.</p>

  <p class="calibre2">“Anahtarın biçimini ateşte gördün. Sonra da tekrar tahtanın içinde. İki defasında da biçimi iyice seçtin. Ama daha sonra gözlerini korku mendiliyle bağladın. Çıkar onu. Çıkar ve tekrar bak. Belki şimdi bile geç değil.”</p>

  <p class="calibre2">Eddie, Silahşor’un kendisine sertçe baktığını hayal meyal fark etti. Susannah’nın iblise, gitgide hafifleyen bir sesle ama meydan okurcasına bağırdığını da. Jake’in kapının ardında dehşetle haykırdığını da belli belirsiz duydu. Yoksa çocuk şimdi can acısıyla mı bağırıyordu?</p>

  <p class="calibre2">Eddie bunların hiçbiriyle ilgilenmedi. Anahtarı, çizdiği kilitten çekti. Artık gerçekleşmiş olan o kapıdan. Ve dikkatle tahtaya baktı. Bazen çocukken duyduğu o masumca sevinci hissetmeye çalışıyordu. Mantıksızlığın içine saklanmış olan düzgün biçimi gördüğünde duyduğu o sevinci. İşte, yanıldığı yer şurasıydı. Bu öyle belliydi ki genç adam bu gerçeği gözden kaçırmış olmasına şaştı. Gözlerim gerçekten bağlıymış, diye düşündü. Tabii bu anahtarın ucundaki s biçimiydi. İkinci kıvrım fazla kalıncaydı. Birazcık.</p>

  <p class="calibre2">Eddie, “Bıçak,” diyerek ameliyat odasındaki bir operatör gibi elini uzattı. Roland hiçbir şey söylemeden bıçağı avcuna vurarak bıraktı.</p>

  <p class="calibre2">Eddie bıçağı sağ elinin baş ve işaret parmaklarıyla tuttu. Anahtarın üzerine eğildi. Açıkta kalan boynuna çarpan dolu tanelerine aldırmıyordu. Şimdi tahtadaki biçim daha belirgindi. O güzel ve reddedilmeyecek gerçek biçim iyice gözüküyordu.</p>

  <p class="calibre2">Eddie bıçakla kazıdı.</p>

  <p class="calibre2">Bir defa.</p>

  <p class="calibre2">İnce ince.</p>

  <p class="calibre2">Küçücük bir dişbudak parçası anahtarın ucundaki s biçiminin ortasından kıvrılarak koptu. Bu o kadar inceydi ki neredeyse saydamlaşacaktı.</p>

  <p class="calibre2">Jake Chambers kapının ardında tekrar bir çığlık attı.</p>

  <p class="calibre2">Zincir takırdayıp sakırdayarak yerinden çıktı ve Jake de hızla dizlerinin üzerine düştü. Kapı bekçisi o an zaferle kükredi. Sıva el Jake’i kalçalanndan yakalayarak koridorda sürüklemeye başladı. Çocuk, bacaklarını öne uzatarak, ayaklannı sıkıca yere bastı ama bunun bir yararı olmadı. Jake, plastik el onu daha sıkıca kavrayarak çekmeyi sürdürürken, kıymıklann ve pastan kütleşmiş çivilerin derisine battığını hissediyordu.</p>

  <p class="calibre2">O surat şişe ağzına sokulmuş bir mantar gibi koridorun hemen girişine dayanıp kalmıştı. O şey, oraya kadar gelebilmek için fazla çabalamış ve o yüzden suratının kaba hatları başka bir biçime girmişti. Şimdi biçimsiz, iğrenç bir devin yüzüne benziyordu. O şey, Jake’i yutmak için ağzını açtı. Jake deli gibi anahtarı bulmaya çalıştı. Onu, son anda bir tılsım gibi kullanacaktı. Ama ne var ki, anahtarı kapının üzerinde bırakmıştı.</p>

  <p class="calibre2">Çocuk, “Seni aşağılık yaratık!” diye bağırarak kendisini olanca gücüyle geriye doğru attı. Sırtını, Olimpiyatlarda dalış yapan bir sporcu gibi eğmişti. Çivilerle dolu bir kemer gibi kendisine batan kınk tahtalara da aldırmıyordu. Blucinin kalçalanndan kaydığını hissetti. Kendisini sıkıca kavrayan o el de bir an kaydı.</p>

  <p class="calibre2">Jake tekrar hızla öne doğru gitti. O nesne parmaklannı zalimce büküyordu. Ama çocuğun pantolonu dizlerine kadar indi. Sırtını yere vurdu. Neyseki çantası bu çarpmayı yumuşaklaştırmıştı. El gevşedi. Belki de avını daha sıkıca tutmak istiyordu. Jake, dizlerini biraz kıvırmayı başardı. Parmaklar tekrar büküldüğü zaman çocuk da ayaklannı uzattı. El de aynı anda geri çekildi ve Çocuğun umduğu şey oldu. Pantolonu ve lastik ayakkabısının diğer teki çıktı. Böylece Jake kurtulmuş oldu. Hiç olmazsa bir an için. Çocuk, elin tahta ve parçalanan sıvadan bileğinin üzerinde döndüğünü ve blucinini yaratığın ağzına tıktığını gördü. Jake elleri ve dizlerinin üzerinde topraklı kapıya doğru sürünmeye başladı. Düşen lambadan fırlayan cam parçalarının farkında değildi. Bütün istediği anahtarı tekrar almaktı.</p>

  <p class="calibre2">Çocuk tam kapıya eriştiği sırada el, çıplak bacaklarını kavradı ve onu tekrar çekmeye başladı.</p>

  <p class="calibre2"></p>

  <p class="calibre2">İşte şekil tamdı artık. Sonunda tamamlanmıştı.</p>

  <p class="calibre2">Eddie anahtarı kilide sokarak bastırdı. Bir an sanki bir şey karşı koydu… Sonra anahtar genç adamın elinin altında döndü. Eddie kilit mekanizmasının döndüğünü ve dilin geri çekildiğini duydu. Anahtarın, görevini yaptıktan sonra ikiye ayrılırken çatırdadığını da. Eddie koyu renk, cilalı tokmağı iki eliyle kavrayarak çekti. Sanki çok ağır bir şey görülmeyen bir milin üzerinde dönüyordu. Ona, koluna sonsuz bir güç armağan edilmiş gibi geldi. Ve iki dünyanın birdenbire birbirlerine değdiklerini ve aralarında da bir kapının açıldığını iyice anladı.</p>

  <p class="calibre2">Genç adamın bir an başı döndü. Şaşaladı. Sonra da kapıdan bakarken bunun nedenini anlayıverdi. Aslında dikeylemesine aşağıya bakıyordu. Ama gördükleri yataydı. Bu prizmalar ve aynalarla yaratılan garip, gözleri aldatan bir görüntüye benziyordu. Eddie, sonra Jake’i cam ve sıva parçalan dolu bir koridorda sürüklediklerini gördü. Dev bir el, baldırlannı birbirine bastırmış, onu çekiyordu. Ve Eddie sonra çocuğu bekleyen dev ağzı fark etti. Bu ağızdan beyaz bir sis yayılıyordu. Bu ya tozdu ya da duman.</p>

  <p class="calibre2">Eddie, “Roland!” diye bağırdı. “Roland, o…”</p>

  <p class="calibre2">Sonra Silahşor onu yana iterek devirdi.</p>

  <p class="calibre2">Susannah havaya kaldınlarak döndürüldüğünün farkındaydı. Dünya, bir atlıkarıncadan görülen karmaşık biçimlere dönüşmüştü. Dik taşlar, gri gökyüzü, dolularla kaplı toprak… ve yerde, bir kapağa benzeyen dikdörtgen biçimi bir delik. O delikten çığlıklar yükseliyordu. İblis, çılgınca çırpınıyor ve sadece kaçmak istiyordu. Ama kadın izin vermedikçe bunu yapamayacaktı. Acizdi.</p>

  <p class="calibre2"></p>

  <p class="calibre2">Roland, “Şimdi!” diye bağınyordu. “Onu şimdi bırak, Susannah! Babanın hatırı için onu ŞİMDİ bırak!”</p>

  <p class="calibre2">Ve genç kadın da öyle yaptı.</p>

  <p class="calibre2">Susannah, (Detta’nın yardımıyla) kafasında iblis için bir tuzak hazırlamıştı. Sazlardan örülmüş bir ağa benziyordu bu. Kadın şimdi o sazlan kesiyordu. Sonra iblisin hemen uçarak kendisinden uzaklaştığını hissetti. Bir an ona içi korkunç bir biçimde boşalmış gibi geldi. Sonra müthiş bir rahatlık bu duyguyu sildi. Korkunç bir kötülük ve kirlilik duygusu da.</p>

  <p class="calibre2">Görülmeyen iblisin ağırlığı kaybolurken Susannah onu görür gibi oldu. Biçimi insanlannkine hiç benzemiyordu. Daha çok uçlan kıvnk dev kanatlan olan bir vatos gibiydi. Genç kadın onun yerdeki deliğe doğru hızla uçtuğunu gördü/hissetti. Eddie’nin irileşmiş gözlerle baktığını da. Roland’ın iblisi yakalamak için kollarını iyice açtığını da.</p>

  <p class="calibre2">Silahşor görülmeyen iblisin ağırlığı yüzünden sendeleyerek geri geri gitti. Az kalsın devriliyordu. Sonra kollarında görünmeyen yaratıkla öne doğru sallandı.</p>

  <p class="calibre2">Onu sıkıca tutarak delikten atladı ve gözden kayboldu.</p>

  <p class="calibre2"></p>

  <p class="calibre2">Malikânenin koridoruna birdenbire beyaz bir ışık doldu. Dolu taneleri duvarlara vurup yerdeki kınk tahtalardan sekti. Jake karmakarışık haykırışlar duydu. Silahşor’ün kapıdan girdiğini görmüştü. Sanki yukandan gelmiş gibi içeriye doğru sıçramıştı. Kollarını iyice öne doğru uzatmış, parmaklannın uçlannı birbirine kenetlemişti.</p>

  <p class="calibre2">Jake ayaklannın Kapı Bekçisinin ağzına kaydığını hissetti. “Roland!” diye bir çığlık attı. “Roland, bana yardım et!”</p>

  <p class="calibre2">Silahşor ellerini ayırdı. Kolları hemen iki yana doğru hızla açıldı. Jake kınk dişlerin derisine dokunduklannı hissediyordu. Etini yanp, kemiklerini ezmeye hazırdılar. Sonra koskocaman bir şey başının yukarısından rüzgâr gibi geçti. Bir dakika sonra dişler derisinden kalktı. Bacaklarını bir arada tutan el gevşedi. Çocuk, Kapı Bekçisinin tozlu gırtlağından hayret ve acı dolu, korkunç bir çığlığın yükseldiğini duydu. Sonra geri tıkılmış gibi boğuklaştı.</p>

  <p class="calibre2">Roland, Jake’i yakalayarak ayağa kaldırdı. Çocuk, “Geldin!” diye bağırdı. “Gerçekten geldin!”</p>

  <p class="calibre2">“Evet, geldim. Tanrıların lütfü ve dostlarımın cesareti sayesinde geldim!”</p>

  <p class="calibre2">Kapı Bekçisi yine kükrerken Jake de rahatlık ve dehşet yüzünden hıçkı-ra hıçkıra ağlamaya başladı. Şimdi ev çok dalgalı bir denizde yalpalayan bir gemi gibi gıcırdıyordu. Etraflarına tahta ve sıva parçalan düşmekteydi. Roland, Jake’i kaptığı gibi kapıya doğru koştu. Deli gibi etrafı araştıran sıva el botlu ayaklarından birine vurunca Silahşor dönüp duvara çarptı. Duvar Silah-şör’ü ısırmaya kalkışıyordu. Roland öne doğru çıktı, döndü ve tabancasını çekti. Amaçsızca etrafı araştıran sıva ele iki kez ateş etti. O kaba sıva parmaklardan birini uçurdu. Geride Kapı Bekçisinin beyaz suratı pis bir renge dönüştü. Morumsu siyaha. Sanki boğazına bir şey kaçmış da boğuluyormuş gibiydi. Bir nesne hızla kaçarken farkına varmadan canavarın ağzına girerek onun boğazına takılmış gibi.</p>

  <p class="calibre2">Roland tekrar döndü ve koşarak kapıdan çıktı. Şimdi artık gözle görülür bir engel yoktu ama Silahşor bir an durakladı. Sanki oraya gözle görülmeyen bir ağ gerilmişti.</p>

  <p class="calibre2">Sonra Eddie’nin saçlarını kavradığını hissetti. Genç adam onu öne değil, yukarıya doğru çektr.</p>

  <p class="calibre2"></p>

  <p class="calibre2">Hafifleyen doluya ve ıslak havaya çıktılar. Tıpkı yeni doğan bebekler gibiydiler. Eddie ebeydi. Silahşor’un ona olmasını söylediği gibi, adam göğsüyle karnının üzerine yatmıştı. Kapıya doğru uzattığı kolları gözükmüyordu. İki eliyle de Roland’ı saçlarından yakalamıştı.</p>

  <p class="calibre2">“Suze! Bana yardım et!”</p>

  <p class="calibre2">Kadın sürünerek ilerledi. Uzanarak elini Roland’in çenesinin altına sok-tu. Silahşor yükseldi. Başını arkaya atmış, dudaklan harcadığı çaba ve can acısı yüzünden gerilmişti.</p>

  <p class="calibre2">Eddie bir şeyin koptuğunu hissetti. Bir eli hafifledi. Parmaklannın arasında Silahşor’ün kır düşmüş, sık perçemlerinden biri vardı. “Kayıyor!”</p>

  <p class="calibre2">Susannah, “Bu köpek de… çıkamıyor!” diye soludu. Sonra da sanki Roland’ın boynunu kırmak istiyormuş gibi adamın çenesini çekiştirdi.</p>

  <p class="calibre2">Daire biçimi alanın ortasındaki kapıdan iki küçük el uzandı. Ve kenarlardan birini kavradı. Jake’in ağırlığından kurtulan Roland dirseğini kenara dayadı. Ve bir dakika sonra da tırmanarak dışarı çıktı. Aynı anda Eddie de Jake’i bileklerinden kavrayarak yukan çekti.</p>

  <p class="calibre2">Jake yuvarlanarak arkaüstü yattı. Kesik kesik soluyordu. Eddie, Susannah’ya dönerek onu kollarına aldı. Kadının alnına, yanaklanna ve boynuna öpücükler konduruyordu. Genç adam hem gülüyor, hem de ağlıyordu. Susannah ona sıkıca sanlmış derin derin soluk alıyordu… Ama aynı zamanda, mennun memnun gülümsüyordu. Sonra Eddie’nin ıslak saçlarını okşamaya başladı.</p>

  <p class="calibre2">Aşağıdan karmakanşık, kötü sesler geliyordu: çığlıklar, homurtular, gümbürtüler, şangırtılar.</p>

  <p class="calibre2">Roland başı önünde, sürüne sürüne delikten uzaklaştı. Saçları, iyice karışmıştı, dimdik duruyordu. Yanaklanndan ince kanlar sızıyordu. Eddie’ye soluk soluğa, “Kapıyı kapat,” dedi. “Babanın hatınna, onu kapat!”</p>

  <p class="calibre2">Genç adam kapıyı itti. Gerisini o görünmeyen, büyük menteşeler tamamladı. Kanat müthiş, ahenksiz bir şangırtıyla kapandı. Aşağıdan gelen sesler de kesiliverdi. Eddie bakarken kapının kenarlannı belirten çizgiler silindi. Toprakta sadece belli belirsiz izler kaldı. Kapı tokmağı üçüncü boyutunu kaybetti. Ve yine Eddie’nin yere sopayla çizdiği bir daireye dönüştü. Kilidin olduğu yerde kaba saba bir biçim vardı. Bunun ortasından bir tahta parçası çıkıyordu. Tıpkı bir kılıcın taştan uzanan kabzası gibi.</p>

  <p class="calibre2">Susannah, Jake’in yanına gitti, onu usulca kaldırıp oturttu. “İyi misin tatlım?”</p>

  <p class="calibre2">Çocuk ona sersem sersem baktı. “Evet, öyle sanırım. O nerede? Silahşor yani? Ona sormam gereken bir şey var.”</p>

  <p class="calibre2">Roland, “Ben buradayım, Jake,” diyerek ayağa kalktı. Sarhoş gibi yalpalayarak Jake’in yanına gitti. Çocuğun yanına çömelerek onun orada olduğuna inanamıyormuş gibi hafifçe düzgün yanağına dokundu.</p>

  <p class="calibre2">“Bu sefer düşmeme izin vermeyeceksin, değil mi?”</p>

  <p class="calibre2">Roland, “Hayır,” diye cevap verdi. “Bu kez vermeyeceğim. Hiçbir zaman!” Ama Silahşor kalbinin derinliklerindeki o en karanlık yeriyle Kuleyi anımsadı ve kendi kendine, acaba, dedi.</p>

  <p class="calibre2"></p>

  <p class="calibre2">Dolunun yerini, çok şiddetli bir yağmur aldı. Ama Eddie kuzeyde birbirlerinden ayrılmaya başlayan bulutların arasından masmavi gökyüzünün pınl-tısını görebiliyordu. Fırtına yakında sona erecekti. Ama o arada iliklerine kadar ıslanacaklardı.</p>

  <p class="calibre2">Eddie buna hiç aldırmadığını fark etti. Kendini hiç bu kadar sakin, huzur içinde ve son derecede de bitkin hissetmemişti. Bu çılgınca macera henüz sona ermemişti ve aslında bunun henüz başladığından kuşkulanıyordu. Ama bugün büyük bir savaşı kazanmışlardı.</p>

  <p class="calibre2">“Suze?” Eddie karısının alnına düşen saçları iterek onun siyah gözlerinin içine baktı. “İyi misin? Sana zarar verdi mi?”</p>

  <p class="calibre2">“Biraz canım yandı ama iyiyim. İblis ya da değil, bence o Detta Walker denilen kahpe hâlâ yenilemeyen Bar Kraliçesi.”</p>

  <p class="calibre2">“Bu da ne demek?”</p>

  <p class="calibre2">Susannah muzipçe güldü. “Artık bunun pek önemi yok… Çok şükür! Ya sen, Eddie? Sen de iyi misin?”</p>

  <p class="calibre2">Genç adam Henry’nin sesini duymak için bekledi ama onu işitmedi. Artık Henry’nin sesini bir daha duymayacakmış gibi geliyordu. “İyiden de iyi”yim!” Gülerek karısını tekrar kollarına aldı. Susannah’nın omzunun üzerinden kapıdan geri kalan şeyleri görüyordu. Sadece hafif birkaç çizgi ve açı. Çok geçmeden yağmur onlan da silecekti.</p>

  <p class="calibre2"></p>

  <p class="calibre2">Jake bacakları, dizlerinin hemen yukarısında sona eren kadına, “Adın nedir?” diye sordu. Birdenbire Kapı Bekçisinden kaçmaya çalışırken pantolonunun çıkmış olduğunu hatırladı. Gömleğinin eteğini çamaşırının üzerine doğru çekti. Gerçi ona bakarsan, bu genç kadının elbisesinden de geride fazla bir şey kalmamıştı.</p>

  <p class="calibre2">Kadın, “Susannah Dean,” dedi. “Ben senin adını biliyorum.”</p>

  <p class="calibre2">Jake düşünceli düşünceli mırıldandı. “Susannah… Herhalde babanın bir demiryolu şirketi yok, öyle değil mi?”</p>

  <p class="calibre2">Genç kadın bir an şaşırdı. Sonra da başını arkaya atarak gülmeye başladı. “Hayır, hayatım. Babam dişçiydi. Sonra bir şeyler buldu ve çok zengin oldu. Bu soru da nereden aklına geldi?”</p>

  <p class="calibre2">Jake cevap vermeyerek Eddie’ye baktı. Çocuğun yüzündeki o dehşet ifadesi kaybolmuştu. Şimdi gözlerinde, Roland’ın Durak yerinden çok iyi hatırladığı o sakin, karşısındakini tartan ifade belirmeye başlıyordu.</p>

  <p class="calibre2">Eddie, “Merhaba, Jake,” dedi. “Seni gördüğüme seviniyorum, adamım.”</p>

  <p class="calibre2">Jake, “Merhaba,” diye karşılık verdi. “Bugün daha önce seninle karşılaştım. Ama yaşın daha küçüktü.”</p>

  <p class="calibre2">“Ben on dakika önce de çok daha gençtim. İyisin ya?”</p>

  <p class="calibre2">Jake, “Evet,” dedi. “Birkaç yerim çizildi ama hepsi o kadar.” Etrafına bakındı. “Daha treni bulmamışsınız.” Bu bir soru değildi.</p>

  <p class="calibre2">Eddie’yle Susannah, şaşkın şaşkın birbirlerine baktılar. Roland ise, “Hayır” dermiş gibi başını salladı.</p>

  <p class="calibre2">“Tren yok, Jake.”</p>

  <p class="calibre2">“Kafandaki sesler kayboldu mu?”</p>

  <p class="calibre2">Silahşor tekrar kafasını salladı. “Hepsi kayboldu. Ya senin?” “Hepsi gitti. Artık aklım başımda sanırım, ikimizin de öyle.” İkisi de aynı anda, aynı istekle birbirlerine baktılar. Roland, Jake’i kucaklarken çocuğun o anormal soğukkanlılığı sona erdi. Ve Jake ağlamaya başladı. Kaybolduğu için çok acı çeken ve sonunda tekrar güvene kavuşan bir çocuğun bitkince, rahatlatıcı gözyaşlanydı bunlar. Roland kollarını çocuğun beline dolarken, Jake’inkiler de çelik çember gibi onun boynuna sanldı.</p>

  <p class="calibre2">Roland, “Seni bir daha bırakmayacağım,” dedi. Şimdi onun gözleri de yaşarmıştı. “Bütün babalanmın adları üzerine yemin ediyorum. Seni bir daha bırakmayacağım.”</p>

  <p class="calibre2">Ancak kalbi, yaşam boyunca Ka’ran esiri olan o dikkatli, sessiz mahkûm, bu yemini sadece hayret değil, kuşkuyla da karşıladı.</p>

  <p class="calibre2"></p>

  <p class="calibre2"></p>

  <p class="calibre2"></p>
</body>
</html>
