<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>İKİNCİ BÖLÜM</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="p4" style="text-align: center;"><span class="t"><b class="calibre3">İ</b></span><span class="t"><b class="calibre3">K</b></span><span class="t"><b class="calibre3">İ</b></span><span class="t"><b class="calibre3">NC</b></span><span class="t"><b class="calibre3">İ</b></span> <span class="t"><b class="calibre3">BÖLÜM</b></span></h2>

  <p class="p"></p>

  <p class="p" style="text-align: center;"><span class="t5"><i class="calibre5">KÖPRÜ VE KENT</i></span></p>

  <p class="calibre2"></p>

  <p class="calibre2">Grup düşmüş uçağa üç gün sonra rastladı.</p>

  <p class="calibre2">Onu öğleye doğru ilk gören Jake oldu. On beş kilometre kadar ötede bir şey ışıldamaktaydı. Sanki otların arasında bir ayna var gibiydi. Arkadaşlar yaklaşırlarken Büyük Yolun kenarında kocaman, kara bir şey olduğunu gördüler.</p>

  <p class="calibre2">Roland, “O ölü bir kuşa benziyor,” dedi. “Çok iri bir kuşa.”</p>

  <p class="calibre2">Eddie, “O kuş değil,” diye cevap verdi. “Bir uçak. Işıltıya da gövdeden yansıyan güneş ışıklarının neden olduğundan hemen hemen eminim.”</p>

  <p class="calibre2">Grup bir saat sonra yolun kenarında sessizce durarak o çok eski kalıntıya baktı. Tombul üç karga parçalanmış kaplamaların üzerine konmuşlar, yeni gelenlere küstahça bakıyorlardı. Jake yolun kenarından bir taş parçası çıkarmayı başardı ve onu kuşlara doğru fırlattı. Kargalar hantalca havalanırken öfkeyle öttüler.</p>

  <p class="calibre2">Kaza sırasında uçağın kopan kanadı şimdi otuz metre kadar ötede yatıyordu. Yüksek otların arasında bir tramplene benziyordu. Uçağın geri kalan kısmı neredeyse sağlamdı. Kokpitin camına pilotun kafası çarptığı için çatlayarak bir yıldız oluşturmuştu. Orada geniş, pas rengi bir leke de vardı.</p>

  <p class="calibre2">Oy otların arasından yükselen paslı üç pervaneye doğru koştu ve onları kokladı. Sonra da telaşla Jake’in yanına döndü.</p>

  <p class="calibre2">Kokpitteki adam toz kadar kuru bir mumyaydı artık. Arkasında içi pamukla beslenmiş deri bir yelek ve başında da tepesinde sivri çubuk olan bir miğfer vardı. Dudakları yoktu. Dişleri çaresiz bir ifadeyle ortaya çıkmıştı. Bir zamanlar sucuk kadar kalın olduğu anlaşılan parmaklanyla direksiyonu kavramıştı. Ama bu parmaklar artık deri kaplı birer kemiktiler. Adamın kafatası başını cama çarptığı zaman göçmüştü. Roland yüzünün sol tarafını kaplayan yeşilimsi gri pulların onun beyninin son kalıntıları olduğunu tahmin etti. Ölü kafasını yukan doğru kaldırmıştı. Sanki ölüm anında bile tekrar havalanabileceğine inanıyordu. Uçağın diğer kanadı etrafını sarmış olan otların arasından uzanıyordu. Üzerinde rengi solmuş bir işaret vardı: Şimşeği tutan bir yumruk. Susannah huşuyla, “Talitha Teyze yanılmış,” diye mırıldandı ‘Yaşlı albino haklıymış. Şuradaki adam haydutlar prensi David Quick olmalı. Şunun boyuna boşuna bir bak, Roland. Adamı kokpite sokmak için herhalde vücudunu yağlıyorlardı.”</p>

  <p class="calibre2">Roland başını salladı. Yıllar ve ısı, makine kuştaki adamı eritmiş, onu bir deri, bir kemik bırakmıştı. Ama Silahşor onun omuzlarının çok geniş, kafasının da pek büyük olduğunu görebiliyordu. “‘Lord Perth öyle düştü ve kırlar gökgürültüsüyle sarsıldı.’”</p>

  <p class="calibre2">Jake ona soru dolu bir ifadeyle baktı.</p>

  <p class="calibre2">“Eski bir şiirden bu. Lord Perth bir devdi ve bin adamla savaşmaya gitti. Ama daha kendi ülkesindeyken küçük bir çocuk ona taş attı. Taş, Lord Perth’in dizine geldi ve Lord sendeledi. Ağır zırhı onu aşağıya doğru itti. Adam düştü ve boynunu kırdı.”</p>

  <p class="calibre2">Jake, “Bizim Davud’la dev Goliath gibi,” dedi.</p>

  <p class="calibre2">Eddie, “Uçak tutuşmamış,” diye açıkladı. “Yakıtının bittiğinden ve yola inmeye çalıştığından eminim. Belki bir barbar ve hayduttu ama çok da cesur-muş.”</p>

  <p class="calibre2">Roland başını salladı. Sonra da Jake’e baktı. “Bu seni etkilemedi ya?” “Hayır. Adamın vücudu hâlâ çürüyor olsaydı o zaman durum değişirdi sanırım.” Jake bir uçaktaki ölüye baktı, bir kente. Lud artık daha yakın olduğu için iyice gözüküyordu. Kulelerdeki pek çok cam kınlmıştı. Ama çocuk da Eddie gibi hâlâ kentte birilerinin onlara yardım edeceklerini umuyordu. “O öldükten sonra herhalde kentte her şey mahvolmuştur. Bu konuda iddiaya gire-bilirim.”</p>

  <p class="calibre2">“Ve iddiayı kazanırsın sanırım.”</p>

  <p class="calibre2">“Size bir şey söyleyeyim mi?” Jake yine uçağı incelemeye başlamıştı. “Bu kenti oluşturan insanlar sanırım kendi uçaklarını yapıyorlardı. Ama bu uçağın bizimkilerden biri olduğundan hemen hemen eminim. Beşinci sınıftayken uçak kazalarıyla ilgili bir ev ödevi yapmıştım. Galiba bu uçağı tanıdım. Roland, ona daha yakından bakabilir miyim?”</p>

  <p class="calibre2">Roland başını salladı. “Evet. Ama ben de seninle geleceğim.”</p>

  <p class="calibre2">Silahşor’le çocuk uçağa doğru giderlerken yüksek otlar pantolonlarına sürünerek hışırdadılar. Jake, “Bak,” dedi. “Kanadın altındaki makineli tüfeği görüyor musun? Bu havayla soğutulan bir Alman modeli. İkinci Dünya Savaşından hemen önce yapılmış bir Focke-Wulf. Bundan eminim. Peki… uçağın burada ne işi var?”</p>

  <p class="calibre2">Eddie, “Pek çok uçak kayboluyor,” diye cevap verdi. “Örneğin Bermuda Üçgeni. O bizim okyanuslarımızın yukarısındaki bir yer, Roland. Oranın uğursuz olduğuna inanılıyor. Belki de Bermuda Üçgeni dünyalanmız arasında açılan koskocaman bir kapı… Belki de her zaman açık olan bir kapı.” Eddie omuzlarını kamburlaştırarak beceriksizce Rod Serling’in taklidini yaptı. “Kemerlerinizi takın. Sarsıntı için hazır olun. Şimdi… Roland Bölgesine giriyorsunuz.”</p>

  <p class="calibre2">O an uçağın sağlam kanadının altında duran Roland’la Jake ona aldırmadılar.</p>

  <p class="calibre2">“Beni yukarı çıkar, Roland.”</p>

  <p class="calibre2">Silahşor, olmaz dermiş gibi başını salladı. “Kanat sağlam gözüküyor ama aslında öyle değil. Bu nesne çok uzun bir süreden beri buradaymış, Jake. Düşersin.”</p>

  <p class="calibre2">“Öyleyse elinle beşik yap.”</p>

  <p class="calibre2">Eddie atıldı. “Bunu ben yaparım, Roland.”</p>

  <p class="calibre2">Silahşor bir an parmaklan kopmuş olan sağ eline baktı. Sonra omzunu sjlkerek parmaklarını birbirine kenetledi. “Bu yeterli. Çocuk hafif.”</p>

  <p class="calibre2">Jake mokasenini çıkararak, ayağını hafifçe Silahşor’ün oluşturduğu üzengiye bastı. Oy tiz bir sesle havlamaya başladı. Heyecanlanmış mıydı, yoksa korkmuş muydu, Roland bunu anlayamadı.</p>

  <p class="calibre2">Jake’in göğsü şimdi uçağın paslı kapaklanndan birine dayanıyor ve o da yumruk - şimşek işaretine bakıyordu. Kaplama, kanadın bir kenarından biraz havaya kalkmıştı. Jake bu kaplamayı ucundan tutup çekti. Yerinden öyle kolaylıkla çıktı ki Çocuk az kalsın yuvarlanıyordu. Neyseki hemen arkasında duran Eddie bir eliyle kabaetinden iterek onun dengesini bulmasını sağladı.</p>

  <p class="calibre2">Jake, “Biliyordum!” diye bağırdı. Yumruk ve şimşek işaretinin altında bir sembol daha vardı. Şimdi hemen hemen tümüyle ortaya çıkmıştı. Bir gamalı haçtı bu. “Ben sadece onu görmek istedim. Artık beni indirebilirsin.”</p>

  <p class="calibre2">Tekrar yola çıktılar. Ama o gün öğleden sonra arkalanna her bakışlann-da uçağı gördüler. Yüksek otların arasından Lord Perth’in dev mezar taşı gibi çıkıyordu.</p>

  <p class="calibre2"></p>

  <p class="calibre2">O gece ateş yakma sırası Jake’deydi. Odunlar, Silahşor’ün tam istediği gibi yerleştirildikten sonra adam çelik çubuğunu ve çakmaktaşını çocuğa verdi. “Bakalım bu işi nasıl yapıyorsun?”</p>

  <p class="calibre2">Eddie’yle Susannah bir yana çekilmiş, kollarını birbirlerinin bellerine dolamışlardı. Günün sonuna doğru Eddie yolun yanında sarı bir çiçek bulmuş ve onu karısı için koparmıştı. Susannah bu gece onu saçına takmıştı. Eddie’ye her bakışında dudakları hafif bir gülümsemeyle bükülüyor, gözleri ışıldıyo- üu. Roland bütün bunları fark etmiş ve memnun da olmuştu. İki gencin aşklan de-nnleşip, güçleniyordu. Bu iyi bir şeydi. İlerideki aylar ve yıllarda sağ kalabilmeleri için aşklarının gerçekten güçlü ve derin olması gerekiyordu.</p>

  <p class="calibre2">Jake çakmaktaşından kıvılcım çıkarmayı başardı ama bu çıralardan biraz uzağa düştü.</p>

  <p class="calibre2">Roland, “Çakmaktaşım biraz daha yaklaştır ve sıkıca tut. Çeliği taşa vurma, Jake. Üzerine sürt.”</p>

  <p class="calibre2">Çocuk tekrar denedi ve bu kez kıvılcım doğruca çıraların arasına uçtu. Hafif bir duman çıktıysa da dallar tutuşmadı.</p>

  <p class="calibre2">“Bu işte pek başarılı olduğumu sanmıyorum.”</p>

  <p class="calibre2">“Öğreneceksin. Bu arada şunu düşün: Gece olunca giyinen, gündüz olunca soyunan şey nedir?”</p>

  <p class="calibre2">“Ha?”</p>

  <p class="calibre2">Roland çocuğun elini küçük çıra yığınına daha da yaklaştırdı. “Galiba</p>

  <p class="calibre2">senin kitapta bu yok.”</p>

  <p class="calibre2">“Ah, bu bir bilmece!” Jake yine kıvılcım çıkarmayı başardı ve daha sönmeden çıraların ortasında küçük bir alev belirdi. “Demek sen de birkaç bilmece biliyorsun.”</p>

  <p class="calibre2">Roland başını salladı. “Birkaç değil, pek çok. Çocukken bin kadar bilmece bilirdim sanırım. Derslerimin bir bölümü de bunlardı.” “Sahi mi? Ama insan bilmecelere neden çalışsın ki?” “Öğretmenim Vannay, ‘Bilmecenin cevabını bulan bir çocuğun kafası da hızlı çalışır,’ derdi. Cumaları öğleden sonra bilmece yarışmaları yapılırdı. Kazanan kız ya da erkek çocuk okuldan erken ayrılırdı.”</p>

  <p class="calibre2">Susannah sordu. “Sen de okuldan sık sık erken ayrılır miydin, Roland?” Silahşor hafifçe gülümseyerek başını salladı. “Hayır. Bilmeceler hoşuma giderdi ama çözmekte pek de usta değildim. Vannay bunun nedeninin çok derin düşünmem olduğunu söylerdi. Babamsa bunu fazla hayal gücüm olmamasına bağlardı. Bence ikisi de haklıydı… Ne var ki, babamın tahmini gerçeğe daha yakındı. Tabancamı, her zaman arkadaşlanmdan çok daha hızlı çekerdim. Daha usta bir nişancıydım. Ama kafam pek hızlı çalışmazdı.”</p>

  <p class="calibre2">Roland’ın, River Crossing’deki ihtiyarlara karşı takındığı tavrı yakından izlemiş olan Susannah, Silahşor’ün kendisini fazla küçümsediğini düşündü ama bir şey de söylemedi.</p>

  <p class="calibre2">“Bazı kış geceleri büyük salonda bilmece yarışmaları yapılırdı. Yarışma sadece çocuklar arasında yapılırsa her zaman Alain kazanırdı. îşe büyükler karıştığında da Cort birinci gelirdi hep. Hepimizin öğrendiği bilmeceleri bir araya toplasaydınız yine de onun bildikleri kadar etmezdi. Panayır bilmece yarı-şında da eve kazı her zaman Cort götürürdü. Bilmeceler çok güçlüdür ve herkes bir iki bilmece bilir.”</p>

  <p class="calibre2">Eddie, “Ben bile,” dedi. “Örneğin… neden ölü bebek yolun karşı tarafına geçti?”</p>

  <p class="calibre2">Susannah, “Bu aptalca bir şey, Eddie,” diye itiraz ederken bir yandan da gülüyordu.</p>

  <p class="calibre2">Eddie bağırdı. “Çünkü tavuğun sırtına yapışmıştı!” Jake kahkahalarla gülmeye başlayınca o da gü‘dü. Çocuk gülerken küçük çıra yığınına çarparak onun dağılmasına neden oldu. Eddie ekledi. “Keh keh keh keh! Ben böyle milyonlarca bilmece biliyorum, dostlar!”</p>

  <p class="calibre2">Ama Roland gülmüyordu. Hatta biraz alınmış gibiydi. “Bunu söylediğim için özür dilerim, Eddie. Ama bilmecen pek saçmaydı.”</p>

  <p class="calibre2">“Ah, Tanrım. Özür dilerim, Roland.” Eddie hâlâ gülümsüyorsa da biraz sinirlenmiş gibiydi. “Espri gücünü, Çocukların Haçlı Seferinde ya da buna benzer bir şey sırasında kaybettiğini unutmuştum.”</p>

  <p class="calibre2">“Ben sadece bilmeceleri ciddiye alıyorum. Bana, onları çözümleme yeteneğinin sağlıklı ve mantıklı bir kafanın işareti olduğu öğretildi.”</p>

  <p class="calibre2">Eddie, “Bilmeceler Shakespeare’in eserlerinin ya da Kuadratik Denklemin yerini hiçbir zaman alamayacaklar,” dedi. “Yani bunu fazla abartmayalım.”</p>

  <p class="calibre2">Jake düşünceli bir tavırla Roland’a bakıyordu. “Benim kitabımda bilmecenin insanların oynadıkları en eski oyun olduğu yazılı. Yani bizim dünyamızda. O zamanlar bilmeceleri herkes ciddiye alırmış. İş şakaya vurulmazmış. Hatta o yüzden insanlar öldürülürmüş.”</p>

  <p class="calibre2">Roland gözlerini gitgide koyulaşan karanlığa dikmişti. “Evet. Ben buna benzer bir şeyi gördüm.” Silahşor panayırdaki bir bilmece yarışmasını hatırlıyordu. Bu, ödül kazın verilmesiyle değil, başlığı çıngıraklarla süslü, şaşı bir adamın göğsünde bir hançerle tozların arasında ölmesiyle sona ermişti. Hançer Cort’undu. Adam gezginci bir şarkıcı ve akrobattı. Cort’u yenmek için hakemin cüzdanını çalmıştı. Bunun içinde bilmecelerin küçük ağaç kabuğu parçalarına yazılmış cevaplan vardı.</p>

  <p class="calibre2">Eddie, “Ah, özürler dilerim,” dedi.</p>

  <p class="calibre2">Susannah, Jake’e bakıyordu. “Bizim dünyadan buraya getirdiğin bilmece kitabını unutmuştum. Şimdi ona bir göz gezdirebilir miyim?”</p>

  <p class="calibre2">“Tabii, çantamda. Ama cevap bölümü yok. Belki de Bay Tower o yüzden…” Biri omuzlarını kuvvetlice kavradı.</p>

  <p class="calibre2">Roland, “Adamın adı neydi?” diye sordu.</p>

  <p class="calibre2">Jake, “Bay Tower,” dedi. Tabii bu sözcük îngilizcede ‘Kule’ anlamına geliyordu. “Calvin Tower. Bunu sana söylemedim mi?”</p>

  <p class="calibre2">“Hayır.” Roland çocuğun omuzlarını kavrayan ellerini yavaş yavaş gevşetti. “Ama bu adı şimdi duydum ve hiç şaşırmadım.”</p>

  <p class="calibre2">Eddie, Jake’in çantasını açıp bilmece kitabını bulmuştu. Onu Susannah’ya attı. “Biliyor musun, ben ölü bebek bilmecesini her zaman beğendim. Belki pek hoş değilse de, uygun.”</p>

  <p class="calibre2">Roland, “Nasıl olduğu beni ilgilendirmiyor,” diye açıkladı. “Hem çözülmesi imkânsız, hem de mantıksız. İşte o yüzden saçma. İyi bir bilmece böyle değildir.”</p>

  <p class="calibre2">“Tanrım! Sizler bilmeceleri gerçekten çok ciddiye alırmışsınız. Öyle değil mi?”</p>

  <p class="calibre2">“Evet.”</p>

  <p class="calibre2">Jake o arada, çıraları yeniden yerleştiriyor ve bir taraftan da bu konuşmaya yol açan bilmeceyi düşünüyordu. Sonra birdenbire gülümsedi. “Bir ateş. Bilmecenin cevabı bu değil mi? Gece giyinen, sabah soyunan. Giyinmekle soyunmak sözlerinin yerine yakmak ve söndürmek sözcüklerini geçirdin mi tamam.</p>

  <p class="calibre2">Roland da Jake’in gülümsemesine karşılık verdi. “Öyle.” Ama gözlen küçük, eski kitabı karıştıran Susannah’daydı. Dalgın dalgın kaşlarını çatan ve saçlarından zaman zaman kayan sarı çiçeği düzelten genç kadına bakarken, galiba içlerinde sadece o bilmece kitabının da Çuf-Çuf Charlie kadar önemli olabileceğini sezdi, diye düşündü. Hatta daha da önemli olduğunu. Bakışlan İcadından Eddie’ye kaydı ve onun o saçmasapan bilmecesi yüzünden duyduğu öfke yeniden canlandı. Eddie başka açılardan da Cuthbert’e benziyordu. Gel-gelelim hoş bir benzeyiş değildi bu. Roland bazen onu dişleri dökülünceye, bumu kanayıncaya kadar tartaklamak istiyordu.</p>

  <p class="calibre2">“Yavaş, Silahşor, yavaş.” Cort’un pek de neşeli olmayan sesi Roland’ın kafasının içinde yankılandı. O da azimle duygulannı bastırdı. Eddie’nin zaman zaman saçmasapan konuşmak zorunda olduğunu hatırlamak bu işi daha kolaylaştırıyordu. Sonuçta Ka da bir dereceye kadar insanın karakterini etkilerdi. Ve Roland, Eddie’nin sadece saçmasapan şeyler söyleyen bir genç olmadığını da biliyordu. Öyle olmadığını düşünerek hata yaptığında üç gece öncesini hatırlaması iyi olacaktı. Yolun kenarında yaptıkları o konuşma sırasında Eddie, Roland’ı onları özel oyun tahtasının birer taşı gibi kullanmakla suçlamıştı. Bu Silahşor’ü kızdırmıştı… Ancak gerçeğe çok yakın olduğu için onu utandırmıştı da.</p>

  <p class="calibre2">Silahşor’ün kafasından geçen bütün bu düşüncelerin farkında olmayan Eddie, “Yüz kilo ağırlığında olan ve okyanusun dibinde yaşayan yeşil şey nedir?” diye sordu.</p>

  <p class="calibre2">Jake, “Biliyorum,” dedi. “Dev Yeşil Balina Moby Sümük.”</p>

  <p class="calibre2">Roland homurdandı. “Ne budalalık!”</p>

  <p class="calibre2">Eddie, “Evet,” diye cevap verdi. “Ama komik olmalannın nedeni de bu. Espri yapmak da insanın kafasının hızla çalışmasını sağlar. Anlayacağın…” Roland’ın yüzüne baktı. Güldü ve sonra da ellerini havaya kaldırdı. “Tamam, tamam neyse… vazgeçtim. Anlayamazsın. Bir milyon yıl da geçse yine anlayamazsın. Şimdi şu lanet olasıca kitaba bakalım. Artık onu ciddiye almaya bile çalışacağım… Tabii daha önce biraz yemek yiyebilirsek.”</p>

  <p class="calibre2">Silahşor hafifçe gülümsedi. “Öyleyse hazır ol.”</p>

  <p class="calibre2">“Ha?”</p>

  <p class="calibre2">“Bu anlaştığımız anlamına geliyor.”</p>

  <p class="calibre2">Jake o sıra çelik çubuğu çakmaktaşına sürdü. Bir kıvılcım sıçradı ve çıralar bu kez iyice tutuştular. Çocuk arkasına yaslanarak, alevlerin yayılmasını memnun memnun seyretti. Bir kolunu Oy’un boynuna dolamıştı. Kendiyle gururlanıyordu. Ateşi güzelce yakmış… ve Roland’ın bilmecesini de çözmüştü.</p>

  <p class="calibre2"></p>

  <p class="calibre2">Akşam Burrito’lannı yerlerken Jake, “Ben de bir bilmece soracağım,” dedi.</p>

  <p class="calibre2">Roland sordu. “Şu saçmasapan şeylerden mi?”</p>

  <p class="calibre2">“Hayır. Gerçek bir bilmece.”</p>

  <p class="calibre2">“O halde beni bir dene.”</p>

  <p class="calibre2">“Tamam. Akan ama hiçbir zaman yürümeyen, ağzı olan ama hiç konuşmayan, yatağı olan ama hiç uyumayan, başı olan ama hiç ağlamayan şey nedir?”</p>

  <p class="calibre2">Roland şefkatle, “Güzel bir bilmece,” dedi. “Ve eski. Cevap: Nehir.”</p>

  <p class="calibre2">Jake biraz üzüldü. “Doğrusu seni mat etmek çok zor.”</p>

  <p class="calibre2">Silahş son Burrito lokmasını Oy’a attı. Hayvan eti heyecanla kaptı. “Yok canım. Ben Eddie’nin deyimiyle, ‘Lokay lokma’yım. Sen Alain’i görecektin. O bilmece toplardı, tıpkı hanımların yelpaze toplaması gibi.”</p>

  <p class="calibre2">Eddie düzeltti. ‘“Kolay lokma’ demek istiyorsun, Roland, eski dost.”</p>

  <p class="calibre2">“Teşekkür ederim. Şunu bir dene: Orada büyüyen nedir? Önce beyazdır sonra da kırmızı. Ne kadar tombullaşırsa yaşlı kadınlar onu o kadar çok beğenir.”</p>

  <p class="calibre2">Eddie kahkahalarla gülmeye başlayarak, “Erkeklik organı!” diye bağırdı. “Kaba bir şey bu, Roland! Ama hoşuma gitti. Çook hoşuma gitti.”</p>

  <p class="calibre2">Roland başını salladı. “Cevabın yanlış. İyi bir bilmece bazen kelimelerle yapılan bir oyundur. Jake’in nehri gibi. Ama bazen da bu bir sihirbazın el çabukluğuyla yaptığı aldatmacaya benzer. Senin başka yöne bakmanı sağlar. Oysa asıl cevap başka taraftadır.”</p>

  <p class="calibre2">Jake, “Bu çiftli bir bilmece olmalı,” diyerek Aaron Deepneau’nun Samsun’la ilgili bilmece hakkında söylediklerini tekrarladı. Roland başını salladı.</p>

  <p class="calibre2">Susannah, “Cevap: Çilek mi?” dedi. Sonra kendi sorusunu yine kendisi cevapladı. “Tabii ya. Bu da ateş bilmecesi gibi. İçinde bir mecaz gizli. Mecazı anladığın an bilmeceyi de çözersin.”</p>

  <p class="calibre2">Eddie üzüntüyle, “Ben seksi mecaz gibi kullandım,” diye açıkladı. “Ama bilmecemi sorduğum zaman kız beni tokatladı ve yürüyüp gitti.” O sıra hiçbiri bu sözlere aldırmadı.</p>

  <p class="calibre2">Susannah konuşmasını sürdürdü. “Büyüyen şeyleri düşündüğün zaman iş kolaylaşıyor. Önce beyazdır sonra da kırmızı. Ne kadar tombullaşırsa yaşlı kadınlar da onu o kadar çok beğenir.” Bilmeceyi çözdüğü için gururlanıyordu.</p>

  <p class="calibre2">Silahşor başını salladı. “Bizde cevap ‘venberi’ydi. Ama galiba bu çilekle aynı şey.”</p>

  <p class="calibre2">Eddie bilmece kitabını alarak karıştırmaya başladı. “Şuna ne dersin, Roland: ‘Bir kapı ne zaman kapı değildir?’”</p>

  <p class="calibre2">Silahşor kaşlarını çattı. “Bu da senin o budalaca şakalarından mı? Çünkü sabrım…”</p>

  <p class="calibre2">“Hayır. Bilmeceleri ciddiye alacağıma söz verdim ya! Şimdi de öyle yapıyorum. Hiç olmazsa çalışıyorum. Bilmece bu kitaptan. Ve ben cevabı biliyorum. Bunu çocukken duymuştum.”</p>

  <p class="calibre2">Jake de bilmecenin cevabını biliyordu, genç adama göz kırptı. Eddie de ona aynı biçimde cevap verdi. Sonra Oy’un da göz kırpmaya çalıştığını fark ederek güldü. Billy iki gözünü birden kapayıp duruyordu. Sonunda bu işten vazgeçti.</p>

  <p class="calibre2">O arada Roland’la Susannah cevabı bulmaya çalışıyorlardı. Roland, “Bunun hastalıkla bir ilişkisi olmalı…” diye mırıldandı. “Kapı-hapı… Hım…”</p>

  <p class="calibre2">Oy da, “Hım…” dedi. Roland’ın düşünceli sesini kusursuzca taklit etmişti- Eddie, Jake’e tekrar göz kırptı. Çocuk güldüğünü gizlemek için eliyle ağzını örtüyordu.</p>

  <p class="calibre2">Roland sonunda, “Cevap, haplarla mı ilgili?” diye sordu.</p>

  <p class="calibre2">“Hayır.”</p>

  <p class="calibre2">Susannah birdenbire kesin bir tavırla, “Pencere,” dedi. “Kapı ne zaman kapı değildir? Pencere olduğu zaman?”</p>

  <p class="calibre2">“Hayır.” Eddie şimdi neşeyle gülüyordu. Ama Jake ikisinin de gerçek cevaptan ne kadar uzaklaşmış olduklarını düşündü. Çocuk kendi kendine, burada sihirin etkisi var, dedi. Tabii sıradan bir şey bu. Uçan halılar ya da ortadan kaybolan filler yok. Ama bu yine de sihir. Jake ansızın yaptıkları şeye tümüyle bambaşka bir açıdan baktı. Evet, kamp ateşinin etrafında bilmeceler sorarak eğleniyorlardı. Ama aslında bu körebe oynamaya benziyordu. Yalnız bu oyunda göz bağı kelimelerden oluşuyordu.</p>

  <p class="calibre2">Susannah, “Ben vazgeçiyorum,” dedi.</p>

  <p class="calibre2">Roland da ona katıldı. “Evet. Cevabı biliyorsan söyle.”</p>

  <p class="calibre2">“Cevap, ‘Kanadı olmadığı zaman.’ Bir kapı kanadı olmadığı zaman kapı sayılmaz, öyle değil mi?” Roland’ın yüzünde cevabı kavradığını açıklayan bir ifade belirirken Eddie ona endişeyle baktı. “Bu da mı kötü bir bilmece? Bu kez ciddi davranmaya çalışıyordum, Roland. Gerçekten.”</p>

  <p class="calibre2">“Hayır. Bu hiç de fena değil. Tersine, oldukça iyi. Cort olsa cevabı hemen bulurdu. Bundan eminim… Hatta belki Alain’de. Evet, çok zekice bir şey bu. Ben yine sınıftaki gibi davrandım. Bilmeceyi olduğundan daha karmaşık bir hale soktum. Böylelikle cevaptan, çok uzaklaştım.”</p>

  <p class="calibre2">Eddie düşünceli düşünceli, “Bu bilmeceler gerçekten ilginç,” diye mırıldandı. “Öyle değil mi?” Silahşor başını salladı ama genç adam onu görmedi. Gözlerini ateşin derinliklerine dikmişti. Orada düzinelerle gül açıyor, sonra da kayboluyordu.</p>

  <p class="calibre2">Roland, “Bir bilmece daha,” dedi. “Ondan sonra yatacağız. Ancak bu geceden itibaren nöbet bekleyeceğiz. Önce sen, Eddie, sonra Susannah. Son nöbet benim.”</p>

  <p class="calibre2">Jake, “Ya ben?” diye sordu.</p>

  <p class="calibre2">“Daha sonra belki sen de sıraya girersin. Ama şu ara uykunu alman daha önemli.”</p>

  <p class="calibre2">Susannah öğrenmek istedi. “Sence nöbet beklenmesi şart mı?”</p>

  <p class="calibre2">“Bilmiyorum. Ayrıca işi yapmak için en önemli neden de bu. Jake, kitabından bizim için bir bilmece seç.”</p>

  <p class="calibre2">Eddie bilmece kitabını çocuğa uzattı. Jake kitabı karıştırdı ve sonlarda bir yerde durakladı. “Vay vay vay. İşte bu harika!”</p>

  <p class="calibre2">Eddie, “Söyle bakalım,” dedi. “Ben bilemezsem, Suze bilir. Bizi ülkedeki bütün panayırlarda ‘Eddie Dean ve Bilmece Kraliçesi’ diye tanırlar.”</p>

  <p class="calibre2">Susannah, “Bu gece bütün espritüelliğimiz üstümüzde,” diye alay etti. “Öyle değil mi? Yolun kenarında gece yarısına kadar otur da görelim bakalım ne espriler yapacaksın, yavrum.”</p>

  <p class="calibre2">Jake kitaptan okudu. ‘“Hiçbir şey olmayan bir şey var. Adı da olduğu gibi. O bazen uzun, bazen kısa. Konuşmalarımıza katılıyor. Eğlencelerimize de. Her oyunu oynuyor.’”</p>

  <p class="calibre2">Yolcular bu bilmeceyi on beş dakika kadar tartıştılar. Ama hiçbiri bir cevap bulamadı.</p>

  <p class="calibre2">Jake, “Belki cevabı uyurken buluruz,” dedi. “Nehirle ilgili bilmeceyi ben böyle çözdüm.”</p>

  <p class="calibre2">Eddie söylendi. “Ucuz kitap. Cevap bölümü de kopmuş.” Ayağa kalkarak, bir deriye, sanki pelerinmiş gibi sarıldı.</p>

  <p class="calibre2">“Evet, kitap gerçekten ucuzdu. Zaten Bay Tower onu bana bedava verdi.”</p>

  <p class="calibre2">Eddie, Silahşor’a, “Neye dikkat etmem gerekiyor, Roland?” diye sordu. Roland omzunu silkerek yere uzandı. “Bilmiyorum. Ama onu gördüğün ya da duyduğun takdirde durumu hemen anlayacaksın.”</p>

  <p class="calibre2">Susannah, “Uykun geldiğinde beni uyandır,” diye tembih etti. “Bundan emin olabilirsin.”</p>

  <p class="calibre2">Yolun yanından otlar bürümüş bir hendek uzanıyordu. Eddie örtüsü omuzlarında, onun diğer tarafına geçip oturdu. Bu gece incecik bulutlar gökyüzünü örtüyor, yıldızların ışıklarını sönükleştiriyordu. Batıdan şiddetli bir rüzgâr esmekteydi. Eddie yüzünü o yöne çevirdiği zaman artık bu ovaların sahibi olan bufaloların kokusunu iyice alıyordu. Sıcak post ve taze gübre kokusu karışımını. Şu son birkaç ay duyularının tekrar keskinleşmiş olmaları şaşılacak bir şeydi… Böyle zamanlar biraz ürperticiydi de.</p>

  <p class="calibre2">Genç adam bir bufalo yavrusunun bağırdığını belli belirsiz duyuyordu.</p>

  <p class="calibre2">Eddie kente doğru döndü ve bir süre sonra orada bazı ışıklar gördüğünü düşünmeye başladı. İkizlerin hikâyelerindeki elektrik kandilleri. Ancak istediği için böyle şeyler görebileceğinin de farkındaydı.</p>

  <p class="calibre2">Kırk İkinci Sokaktan çok uzaklardasın, oğlum. Umut şahane bir şeydir. Kim ne derse desin, öyledir. Ama kendini bir tek düşünceyi gözden kaçıracak kadar da umuda kaptırmamahsın. İlerideki New York değil. Sen öyle olmasını ne kadar istersen iste bu gerçek değişmeyecek. Oradaki Lud. Ve tabii kendine özgü bir yer. Bunu aklından çıkarmazsan belki başın derde girmez.</p>

  <p class="calibre2">Eddie nöbetteki zamanını akşamın son bilmecesinin cevabını bulmaya çalışarak geçirdi. Ölü bebekle ilgili bilmecesi yüzünden Roland onu azarlamış ve genç adam da sıkılmıştı. Sabaha uygun bir cevap vererek başlamak hoşuna gidecekti. Tabii kitabın son bölümü olmadığı için cevapları kontrol edemeyeceklerdi. Ama Eddie’ye göre iyi bir bilmecenin doğru cevabı hemen anlaşılırdı.</p>

  <p class="calibre2">Bazen uzun, bazen kısa. Genç adam bilmecenin anahtarının bu olduğunu düşünüyordu. Geri kalanıysa herhalde sadece şaşırtmacaydı. Bazen kısa, bazen uzun olan neydi? Pantolon mu? Hayır, cevabın bu olduğunu sanmıyordu. Hikâyeler?.. Hayır cevap bu değil. İçki? Yani… kâh uzun bardaklara konulur, kâh kısalarına… Olmadı.</p>

  <p class="calibre2">Eddie, “Yasalar…” diye mırıldandı. Ve bir an cevabı bulduğuna inandı. Bu çok uygundu. Yasalar uzun da olurlardı, kısa da. Ancak yasalar konuşmalara katılamaz ya da her oyunu oynayamazlardı.</p>

  <p class="calibre2">Eddie birdenbire sinirlendi. Sonra da haline güldü. Çocuk kitabındaki zararsız bir kelime oyunu için telaşlanıyordu. Ama şimdi insanların birbirlerini bilmeceler yüzünden öldürdüklerine biraz daha inanmaya başlıyordu… Tabii ödül yüksek olur ve işe hile karışırsa.</p>

  <p class="calibre2">Bırak şimdi bunu… Roland’ın dediğini yapıyor, yanlış yönlere sapıyorsun.</p>

  <p class="calibre2">Ama yine de düşünebileceği başka ne vardı ki?</p>

  <p class="calibre2">Sonra kentteki davul sesleri tekrar başladı ve böylece Eddie düşünecek başka bir şey buldu. Hiçbir giriş yapılmamıştı. Etraf sessizken birdenbire davullar başlamıştı. Sanki bir düğmeye basılmış gibi. Eddie yolun kenarına çıkarak kente doğru döndü. Dinlemeye başladı. Bir süre sonra davul gümbürtüsünün diğerlerini de uyandırıp uyandırmadığını anlamak için etrafına bir göz attı. Ama hâlâ yalnızdı. Yine Lud’a doğru dönüp, iki elini kulaklannın arkasına götürdü.</p>

  <p class="calibre2">“Bum… ba-bum… ba-bum-bumbum-bum.</p>

  <p class="calibre2">“Bum… ba-bum…Ba-bum-bumbum-bum.”</p>

  <p class="calibre2">Eddie bu davul sesleri konusunda yanılmamış olduğuna gitgide daha fazla inanmaya başladı. Hiç olmazsa bu bilmeceyi çözmüştü.</p>

  <p class="calibre2">“Bum…ba-bum…ba-bum-bumbum-bum.”</p>

  <p class="calibre2">Neredeyse bomboş bir dünyada, kayıp bir uygarlık tarafından kurulmuş bir kentten iki yüz elli, iki yüz altmış kilometre ötede, bomboş bir yolun kenarında durarak Rock and Roll temposunu dinlediğini düşünmek çılgınca bir Şeydi. Ama şıngırdayarak üzerinde “GEÇ” yazılı paslı, yeşil bayrak çıkaran bir trafik işaretinden daha da çılgınca bir şey miydi bu? 1930’lardan kalma bir Alman savaş uçağını bulmaktan daha çılgınca bir şey?</p>

  <p class="calibre2">Eddie, Z.Z. Top şarkısını fısıltıyla söylemeye başladı:</p>

  <p class="calibre2">“O güzel mavi blucinin dikişlerinin atmaması için</p>

  <p class="calibre2">O yapışkan şeyden yeteri kadar gerekli sana.</p>

  <p class="calibre2">Ben, ‘Evet, evet,’ diyorum…”</p>

  <p class="calibre2">Bu sözler ritme kusursuzca uyuyordu. Velcro Fly‘3n diskolarda yankıla-nan temposuydu bu.</p>

  <p class="calibre2">Kısa bir süre sonra gürültü başladığı gibi aniden kesildi. Eddie şimdi sadece rüzgârın uğultusunu duyuyordu. Bir de yatağı olmasına rağmen hiç uyumayan Send Nehrinin hafif sesini.</p>

  <p class="calibre2">Ondan sonraki dört gün olaysız geçti. Yürüdüler. Köprüyle kentin daha büyüyerek belirginleşmelerini seyrettiler. Kamp kurdular, yemek yediler. Bilmeceler sordular. Sırayla nöbet beklediler. (Jake, Roland’ın başının etini yedi ve sonunda Silahşor onun şafaktan hemen önce iki saat nöbet beklemesine izin verdi.) Ve uyudular. Tek ilginç olay arılarla ilgiliydi.</p>

  <p class="calibre2">Düşmüş uçağın kalıntısını bulduktan sonraki üçüncü gün öğle zamanı bir vızıltı duydular. Ses çoğaldı çoğaldı ve bütün güne hakim oldu. Sonunda Roland durdu. “İşte,” diyerek bir okaliptüs korusunu işaret etti.</p>

  <p class="calibre2">Susannah, “Bu arı vızıltısına benziyor,” dedi.</p>

  <p class="calibre2">Roland’ın renkleri solmuş mavi gözleri ışıldıyordu. “Belki bu gece biraz tatlı da yiyebiliriz.”</p>

  <p class="calibre2">Eddie, “Bunu sana nasıl söyleyeceğimi bilemiyorum, Roland,” dedi. “Ama arı sokmasından hiç hoşlanmam.”</p>

  <p class="calibre2">Roland başını salladı. “Hepimiz öyle, değil mi? Ancak bu gün rüzgâr yok. Arıları dumanla uyutup peteği burunlarının dibinden çalabiliriz. Tabii dünyanın yarısını tutuşturmadan. Şimdi gidip bir bakalım.”</p>

  <p class="calibre2">Silahşor kendisi kadar hevesli olan Susannah’yı koruya doğru götürdü. Eddie’yle Jake biraz geride kaldılar. Cesaretin en önemli kısmının ihtiyat olduğuna karar verdiği anlaşılan Oy, yolun kenarında oturuyor ve bir köpek gibi kesik soluklar alarak dikkatle onlara bakıyordu.</p>

  <p class="calibre2">Roland ağaçlığın kenarında durdu. Eddie’yle Jake’e yavaşça, “Buradan ayrılmayın,” dedi. “Biz gidip bakacağız. Her şey yolundaysa size gelmeniz için işaret ederim.” Susannah’yı korunun alacalı gölgelerine doğru götürdü. Eddie’yle Jake güneşte durmuş onların arkasından bakıyorlardı.</p>

  <p class="calibre2">Gölge daha serindi. Arıların vızıltısı sürüyor ve insanı adeta ipnotize ediyordu. Roland fısıldadı. “Çok fazla arı var. Artık yazın sonundayız. Kovandan ayrılıp çalışmaları gerekirdi. Ben…” Gözü kovana ilişti. Açıklığın ortasındaki bir ağaç kovuğundan tümör gibi uzanıyordu. Cümlesini tamamlamadı.</p>

  <p class="calibre2">Susannah dehşet dolu bir fısıltıyla, “Bunların nesi var?” diye sordu. “Roland nesi var onların?”</p>

  <p class="calibre2">Ekimde uçan bir atsineği kadar tombul ve tembel bir an vızıldayarak genç kadının başının yanından geçti. Susannah irkilerek uzaklaşmaya çalıştı.</p>

  <p class="calibre2">Roland diğerlerine onlara katılmaları için işaret etti. Jake’le Eddie yanlarına geldiler ve hiçbir şey söylemeden ağaç kovuğuna baktılar. Buradaki kovan altıgen biçimi düzgün hücrelerden oluşmamıştı. Her biçimde ve her büyüklükte bölmeleri vardı. Kovanın dışı garip bir biçimde erimiş gibi duruyordu. Sanki biri üzerine bir kaynak lambasını tutmuştu. Üzerinde tembel tembel dolaşan anlar kar gibi bembeyazdılar.</p>

  <p class="calibre2">Roland, “Bu gece bal yok,” dedi. “Bu kovandan alacağımız bal tatlı olabilir. Ama zehirli olacağı da gün gibi ortada.”</p>

  <p class="calibre2">O acayip bembeyaz arılardan biri yavaşça uçarak Jake’in kafasının yanından geçti.</p>

  <p class="calibre2">Eddie, “Bunun sebebi ne?” diye sordu. “Onlan bu hale sokan nedir, Roland?”</p>

  <p class="calibre2">“Bütün bu topraklan boşaltan şey. Hâlâ bufalolann çoğunun acayip, kısır yaratıklar halinde doğmalarına neden olan nesne. Bundan Eski Savaş, Büyük Yangın, Felaket ve Müthiş Zehirleme diye söz edildiğini işittim. O ney-diyse, bütün felaketlere yol açtı. Çok uzun bir zaman önce oldu bu. River Crossing Kasabasında yaşayan insanların büyükbabalarının, dedelerinin dedelerinin dünyaya gelmelerinden bin yıl önce. Zaman geçerken fiziksel etkiler de hafifliyor. Yani iki başlı bufalolar, beyaz anlar ve bu gibi şeyler daha az görülüyor. Bunu ben de fark ettim. Diğer değişiklikler daha büyük ama kolaylıkla görülemiyorlar ve bu hâlâ sürüyor.”</p>

  <p class="calibre2">Beyaz arıların, kovanlarında sersem sersem ve iyice aciz bir halde dolaşmalarını seyrettiler. İçlerinden bazılarının çalışmak için uğraştıkları belliydi. Diğerleriyse sadece dolaşıyor, kafalarını vuruyor ve birbirlerinin üzerinden geçiyorlardı. Eddie vaktiyle gördüğü bir haber programını hatırladı. Bu, patlayan bir ana gaz borusuyla ilgiliydi. Kazadan kurtulanlar olay yerinden ayrılıyorlardı. Patlama sonucu California’da bir kentte bütün bir blok neredeyse yerle bir olmuştu. İşte bu anlar ona felaketten sağ çıkan sersemlemiş kazazedeleri hatırlatıyordu.</p>

  <p class="calibre2">Genç adam, “Bir nükleer savaş çıkmıştı değil mi?” diye sordu. Neredeyse Silahşor’ü suçlayacaktı. “Sözünü etmekten hoşlandığın o Ulu Eskiler… Her şeyi patlattılar ve hepsi cehennemi boyladılar. Öyle değil mi?”</p>

  <p class="calibre2">“Ben ne olduğunu bilmiyorum. Kimse bilmiyor zaten. O çağla ilgili kayıtlar kaybolmuş. Günümüze kadar gelen hikâyeler de karmakarışık ve birbirine zıt.”</p>

  <p class="calibre2">Jake, “Haydi, gidelim buradan,” dedi. Sesi titriyordu. “Şu şeylere bakmak midemi bulandırıyor.”</p>

  <p class="calibre2">Susannah başını salladı. “Ben de seninle aynı fikirdeyim, tatlım.”</p>

  <p class="calibre2">Böylece arıları asırlık ağaçlardan oluşan koruda, mahvolmuş, amaçsız yaşamlanyla baş başa bıraktılar. Tabii o gece bal da yiyemediler.</p>

  <p class="calibre2"></p>

  <p class="calibre2">Eddie ertesi sabah, “Bize bildiklerini ne zaman anlatacaksın?” diye sordu. Hava masmavi, güneş ışıl ısıldı. Ama biraz serindi. Bu dünyada geçirecekleri ilk sonbahar gelmek üzereydi.</p>

  <p class="calibre2">Roland genç adama bir göz attı. “Ne demek istiyorsun?” “Ben bütün hikâyeni öğrenmek istiyorum. Başından sonuna kadar. Buna Gilead’la başla. Orada geçirdiğin çocukluk ve ilk gençlik yılları. Her şeyi neyin sona erdirdiğini, Kara Kule’yi nereden öğrendiğin ve -asıl önemlisi- oraya gitmeye neden karar verdiğin. İlk arkadaş grubunu da öğrenmeliyim. Onla-nn başlarına gelenleri de.”</p>

  <p class="calibre2">Roland şapkasını çıkardı. Koluyla alnındaki terleri sildikten sonra tekrar giydi. “Bütün bunları öğrenmeye hakkın var sanırım. Her şeyi anlatacağım sana… Ama şimdi değil. Bu çok uzun bir hikâye. Bunu birine anlatacağım hiç aklıma gelmezdi. Yalnız hikâyeyi bir tek defa anlatmak niyetindeyim.”</p>

  <p class="calibre2">Eddie ısrar etti. “Ne zaman?”</p>

  <p class="calibre2">Roland, “Zamanı gelince,” dedi ve diğerleri bu cevapla yetinmek zorunda kaldılar.</p>

  <p class="calibre2">Roland, Jake onu sarsmaya başlamadan bir saniye önce uyandı. Doğrulup oturdu ve etrafına bakındı. Ama Eddie’yle Susannah hâlâ mışıl mışıl uyuyorlardı. Silahşor sabahın ilk sönük ışığında endişelenecek bir şey görmedi.</p>

  <p class="calibre2">Jake’e alçak sesle, “Ne var?” diye sordu.</p>

  <p class="calibre2">“Bilmiyorum. Belki de bir çarpışma. Gel de dinle.”</p>

  <p class="calibre2">Roland örtüsünü bir yana atarak Jake’in peşinden yola çıktı. Send’in kentin önünden geçtiği yere yürüyerek üç günde erişeceklerini düşünüyordu. Işının tam yolunun üzerine yapılmış olan köprü de bütün ufka hakimdi. O belirgin çarpıklığı her zamankinden çok daha iyi gözüküyordu. En aşağı on iki yerde fazla gerilmiş olan çelik halatlar bir lirin telleri gibi kopmuşlardı.</p>

  <p class="calibre2">Bu gece kente doğru bakarlarken rüzgâr doğrudan doğruya yüzlerine çarp’yordu. Getirdiği sesler hafif ama belirgindi.</p>

  <p class="calibre2">Jake, “Bir çarpışmamı bu?” diye sordu.</p>

  <p class="calibre2">Roland, evet, dermiş gibi başını sallayarak parmağını dudağına götürdü.</p>

  <p class="calibre2">Hafif bağırışmalar geliyordu. Sonra kocaman bir şey devrilmiş gibi bir gürültü oldu. Tabii davullar çalıyordu. Tekrar bir şangırtı koptu. Ama bu daha ahenkliydi. Kırılan camların şıngırtısı.</p>

  <p class="calibre2">Jake, “Tanrım…” diye fısıldayarak Silahşor’a sokuldu.</p>

  <p class="calibre2">Sonra Roland’ın duymamak için dua ettiği sesler etrafta yankılandı. Küçük ateşli silahların takırtısı. Bunu müthiş, boğuk bir gümbürtü izledi. Bir pat-lama olduğu belliydi. Gürültü, dümdüz ovada görünmeyen bir bovling topu gj. bi yuvarlana yuvarlana onlara doğru geldi. Ondan sonra bağınşmalar, takırtılar ve şangırtılar çabucak hafifledi. Şimdi davulların gümbürtüsü onları boğuyordu. Birkaç dakika sonra davullar her zamanki gibi insanı etkileyen bir şekilde birdenbire sustu. Artık kente derin bir sessizlik çökmüştü. Ne var ki, şimdi bu sessizliğin sanki bir şeyi bekliyormuş gibi kötü bir yanı vardı.</p>

  <p class="calibre2">Roland kolunu Jake’in omzuna attı. “Kentin etrafından dolaşmak için geç kalmış sayılmayız.”</p>

  <p class="calibre2">Jake başını kaldırarak ona baktı. “Bunu yapamayız.”</p>

  <p class="calibre2">“Tren yüzünden mi?”</p>

  <p class="calibre2">Çocuk başını salladı ve şarkı söyler gibi, “Blaine bir baş belası,” dedi. “Ama trene binmemiz gerekiyor ve bu işi ancak kentte yapabiliriz.”</p>

  <p class="calibre2">Silahşor düşünceli düşünceli Jake’e baktı. “Neden ‘gerekiyor’ diyorsun? Ka mı bu? Henüz Ka konusunda fazla bilgin olmadığını anlamalısın, Jake. Bu insanların yaşamları boyunca inceledikleri bir konu.”</p>

  <p class="calibre2">“Bunun Ka olup olmadığını bilmiyorum. Ama bildiğim bir şey var: korunmadıkça Çorak Topraklar’a giremeyiz. Bu da Blaine anlamına geliyor. O olmazsa ölürüz. Kış geldiği zaman ölecek olan o anlar gibi. Korunmamız şart. Çünkü Çorak Topraklar çok kötü.”</p>

  <p class="calibre2">“Bunu nereden biliyorsun?”</p>

  <p class="calibre2">Jake adeta öfkeyle, “Bilmiyorum!” diye bağırdı. “Sadece biliyorum işte!”</p>

  <p class="calibre2">Roland yavaşça, “Pekâlâ,” diyerek tekrar Lud’a doğru baktı. “Ama çok dikkatli olmamız gerekiyor. Hâlâ barutları olması büyük bir şanssızlık. Onu doğru dürüst kullanmayı bildiklerini sanmıyorum. İşte bu tehlikeyi daha da arttırıyor. Heyecanlanıp, hepimizi cehenneme uçurabilirler.”</p>

  <p class="calibre2">Arkalarından bir ses geldi. “Uçurabilir.” Silahşor’le çocuk döndüklerinde Oy yolun kenarında oturmuş, onlara bakıyordu.</p>

  <p class="calibre2">O gün daha sonra yeni bir yola vardılar. Bu batıdan onlara doğru gelerek eski yolla birleşti. Bulundukları noktanın ötesinde artık iyice genişleyen ve ortasındaki cilalı kara bir taştan yapılmış olan setin iki şeride ayırdığı Büyük Yol alçalmaya başlıyordu. İki yandan yükselen dağılmaya başlamış beton setler yolcuların kendilerini bir yere kapatılmış gibi hissetmelerine neden oluyordu. Grup iyice parçalanmış olan beton setlerden birinin önünde durdu. Oradan daha gerideki düzlük rahatlıkla görülebiliyordu. Yolcular hafif, karınlarını pek doyurmayan bir yemek yediler.</p>

  <p class="calibre2">Jake, “Yolu neden böyle alçaltmışlar dersin, Eddie?” diye sordu. “Yani bunu birileri kasten yapmış, öyle değil mi? Peki neden?”</p>

  <p class="calibre2">Eddie kırık beton parçalarının arasından her zamanki gibi düzgünce uzanan ovaya baktı ve başını salladı.</p>

  <p class="calibre2">“O halde neden?”</p>

  <p class="calibre2">Genç adam, “Bilmiyorum, Şampiyon,” dedi. Ama aslında bildiğini sanıyordu. Roland’a bir göz attı. Onun da bu nedeni bildiğini tahmin etti. Köprüye giden yolu savunmak için mahsus derinleştirmişlerdi. Beton setlerin yukarısına yerleştirilen güçler dikkatle hazırlanmış iki tabyayı kontrolları altında tutacaklardı. Savunmacılar Büyük Yoldan Lud’a yaklaşan kimselerin görünüşlerini beğenmezlerse onlara yukarıdan ölüm yağdıracaklardı.</p>

  <p class="calibre2">Jake sordu. “Bilmediğinden emin misin?”</p>

  <p class="calibre2">Eddie çocuğa gülümsedi ve o anda yukarıda bir delinin çatlak beton rampaların birinden aşağıya paslı bir bombayı yuvarlamaya hazırlandığını hayal etmekten vazgeçmeye çalıştı. “Hiçbir fikrim yok,” dedi.</p>

  <p class="calibre2">Susannah öfkeyle dişlerinin arasından ıslık çaldı. “Yol çok bozuk, Roland. Şu kayışlardan kurtulacağımızı sanıyordum. Galiba onu tekrar ortaya çıkarman iyi olacak.” Roland başını salladı ve bir tek kelime bile söylemeden torbasını karıştırmaya başladı.</p>

  <p class="calibre2">Başka patikalar bir nehrin kolları gibi, Büyük Yola katılırken yol iyice bozulmaya başladı. Köprüye yaklaşırlarken kaldırım taşlarının yerini Roland’ın, maden, diğerlerinin de, asfalt, diye düşündüğü şey aldı. Bu madde, kaldırım taşları kadar dayanamamış ve geçen zaman ona biraz zarar vermişti. Son onarımlardan sonra geçen sayısız at ve arabanın verdikleri zararsa çok fazlaydı. Yüzey ufalanarak tehlikeli molozlara dönüşmüştü. Yürüyerek gitmek zor olacaktı. Ama Susannah’nın arabasını bu parçalanmış yolda itmek fikriyse gülünçtü.</p>

  <p class="calibre2">İki yandaki setler gitgide daha dikleşiyordu. Şimdi tepelerindeki ince, sivri şeylerin gökyüzüne doğru yükseldiklerini görebiliyorlardı. Roland okuç-lannı düşündü. Devler tarafından yapılmış olan koskocaman okları. Arkadaş-lanysa onları roketlere ya da güdümlü füzelere benzettiler. Susannah, Cape Canaverel’den atılan Redstone’ları düşündü. Eddie, bazıları bütün Avrupa’ya yayılmış olan ve kamyonların arkasından atılabilen SAM füzelerini. Jake ise Kansas ovalarının ve Nevada’nın insanların yaşamadığı dağlarının altındaki sağlamlaştırılmış beton silolara gizlenmiş olan ICBM’leri. Hepsi nükleer savaş çıkarsa Çin’e ya da SSCB’ye karşılık verecek biçimde ayarlanmışlardı. Gruptakiler karanlık ve sıkıntılı bir gölge kuşağına girmiş gibi bir duyguya kapılmışlardı. Ya da eski ama hâlâ güçlü bir lanetin etkilediği bir kırsal bölgeye.</p>

  <p class="calibre2">Jake’in ‘Dar Boğaz’ diye adlandırdığı bu yere girdikten birkaç saat sonra beton setler altı yolun, bir örümcek ağın telleri gibi birleştikleri yerde sona erdi… Burada toprak dümdüz uzanıyordu yine… Bu hepsini rahatlattı. Ama hiçbiri bunu açık açık söylemedi. Kavşakta da yine bir trafik işareti vardı. Eddie, Susannah ve Jake için daha tanıdıktı bu. İşaretin dört yüzünde bir zamanlar mercekler olduğu anlaşılıyordu. Tabii camlar çoktan kırılmıştı.</p>

  <p class="calibre2">Susannah, “Bu yolun bir zamanlar dünyanın sekizinci harikası olduğundan eminim,” dedi. “Şimdi şu haline bir bakın. Bir mayın tarlası gibi.”</p>

  <p class="calibre2">Roland başını salladı. “Bazen eski yöntemler daha iyidir.”</p>

  <p class="calibre2">Eddie batıyı işaret ediyordu. “Bakın.”</p>

  <p class="calibre2">O yüksek, beton engeller ortadan kalktığı için Si’nin River Crossing’de o acı kahveyi içerken anlattığı şeyi iyice görebiliyorlardı. Adam, “Sadece bir tek ray,” demişti. İnsan tarafından yapılmış yüksek bir sütunun üzerine yerleştirilmiş. Sütun, Ulu Eskilerin sokaklarını ve duvarlarını yaptıkları taştan.” Demiryolu batıdan onlara doğru ipince, dümdüz uzanmaktaydı. Sonra altın gibi dar bir iskelenin üzerinde Send Nehrini aşarak kente giriyordu. Bu basit ve zarif bir şeydi. O zamana kadar gördükleri paslanmamış tek madeni yapı. Gerçi yine de harabe gibiydi. Orta yerde büyük bir destek parçası aşağıda hızla akan nehre yuvarlanmıştı. Geride suçlayan parmaklar gibi birbirlerini işaret eden iki iskele kalmıştı. Boşluğun aşağısındaki sudan ince, biçimli maden bir boru uzanıyordu. Bunun bir zamanlar parlak bir mavi olduğu anlaşılıyordu. Ama şimdi rengini gitgide yayılan paslı pulcuklar bozmaktaydı. Parça buradan çok küçük gözüküyordu.</p>

  <p class="calibre2">Eddie, “Blaine’in sonu,” dedi. “Tevekkeli artık onun gürültüsünü duyamıyorlar. Blaine nehri aşarken destekler sonunda yıkılmış ve tren de suya düşmüş. Herhalde kaza sırasında tren de yavaşlamaya başlamıştı. Yoksa Blaine hızla yoluna devam eder ve şimdi karşı kıyıda bir bombanın açtığına benzer koskocaman bir çukur olurdu. Eh, bu fikir hiç de fena değildi ama olan olmuş.”</p>

  <p class="calibre2">Susannah ona hatırlattı. “Mercy bir tren daha olduğunu söyledi.”</p>

  <p class="calibre2">“Evet. Ama kadıncağız trenin sesini yedi sekiz yıldan beri duymadığından da söz etti. Talitha Teyze’yse sürenin on yıl olduğunu açıkladı. Sen ne diyorsun, Jake?.. Jake? Dünyadan Jake’e, dünyadan Jake’e, seni dinliyoruz, küçük dost.”</p>

  <p class="calibre2">Trenin nehirdeki kalıntılarına bakmakta olan çocuk sadece omzunu silkti.</p>

  <p class="calibre2">Eddie, “Ah, insana nasıl da yardımcı oluyorsun!” diye bağırdı. “Değerli fikirler bunlar. İşte seni bu yüzden seviyorum. Hepimizin de seni sevmesinin nedeni bu.”</p>

  <p class="calibre2">Jake bu sözlere aldırmadı. Gördüğünün ne olduğunu biliyordu. Ve bu Blaine değildi. Mononun nehirden uzanan kalıntıları maviydi. Oysa Jake’in rüyasında gördüğü Blaine koyu bir şeker pembesiydi. Beyzbol oyuncularının kartları olan o balonlu çikletlerin renginde.</p>

  <p class="calibre2">Roland o arada Susannah’yı taşıyacağı askının kayışlarını göğsünün üzerinde bağlamıştı. “Eddie, karını şuna oturt bakalım. İlerlemenin ve her şeyi kendi gözlerimizle görmemizin zamanı geldi.”</p>

  <p class="calibre2">Jake bakışlarını bu kez yukarıya kaydırdı ve ileride yükselen köprüye endişeyle baktı. Uzaklardan gelen ve hayaletlerin seslerini andıran o tiz uğultuyu duyuyordu. Rüzgâr yukarıdaki kabloları aşağıdaki beton ayaklara bağlayan çürümüş çelik askıların arasında dolaşıyordu.</p>

  <p class="calibre2">Jake, “Köprüden kazasız belasız geçmek mümkün mü?” diye sordu.</p>

  <p class="calibre2">Roland, “Bunu yarın anlarız,” diye cevap verdi.</p>

  <p class="calibre2">Roland’ın grubu ertesi sabah uzun, paslı köprünün bir ucunda durmuş, ileriye, Lud’a bakıyordu. Eddie’nin yolcuların yararlanabileceği pratik teknolojiyi bilen akıllı yaşlı perilerle ilgili hayalleri sona ermeye başlıyordu. Artık kente bu kadar yaklaştıkları için o siluetteki boşlukları görebiliyorlardı. Blok blok binalar ya yakılmış ya da havaya uçurulmuş gibiydi. Kentin silueti genç adama pek çok dişi düşmüş, hastalıklı bir çene kemiğini hatırlatmıştı.</p>

  <p class="calibre2">Binaların çoğunun yerli yerinde durdukları doğruydu. Ama hepsinin artık kullanılmıyorlarmış gibi kasvetli görüntüleri vardı. Bu Eddie’nin içini beklenmedik biçimde sıkıyordu. Ve yolcularla kepenkleri kapalı o çelik ve beton labirent arasında uzanan köprü de sonsuza kadar dayanacak, sağlam bir şeye hiç benzemiyordu. Soldaki askılar gevşek biçimde sarkıyorlardı. Sağdakilerse gerginlik yüzünden neredeyse vınlamaya başlayacaklardı. Taban ikizkenar yamuk biçimi beton kutulardan oluşturulmuştu. Bunlardan bazılan yukarıya doğru çıkmıştı, şimdi bomboş, kapkara içleri gözüküyordu. Diğerleriyse yana kaymışlar, çoğu da sadece çatlamışlardı. Ama bazılan iyice kırılmışlardı. Böylece kamyonların, büyük kamyonların düşebilecekleri kadar delikler açılmıştı. Kutuların yalnız üst değil, altlarının kırıldığı yerlerden nehrin çamurlu kıyısı ve onun ötesindeki Send’in grimsi yeşil suları gözüküyordu. Eddie tabanla su arasındaki uzaklığın köprünün ortasında doksan metre kadar olduğunu tahmin etti- Üstelik bu bakımdan cimri davranmıştı belki de.</p>

  <p class="calibre2">Eddie ana kabloların bağlı olduğu betondan yapılmış dev dubalara baktı. Galiba köprünün sağındaki yarı yarıya yerinden çıkmıştı. Bundan diğerlerine söz etmesinin doğru olmayacağını düşündü. Köprünün ağır ağır ama gözle görülecek kadar sağa sola sallanması yeteri kadar kötüydü zaten. Ona bakmak bile Eddie’nin kendini deniz tutmuş gibi hissetmesine neden oluyordu. Genç adam Roland’a, “E, ne diyorsun?” diye sordu.</p>

  <p class="calibre2">Silahşor köprünün sağ tarafını işaret etti. Burada yayalar için meyilli bir yol vardı. Bir dizi daha küçük beton kutunun üzerine yapılmıştı. Aslında ana köprüden ayrıydı. Bu bölük bölük yolu, alttan bir halat -ya da kalın bir çelik boru- ana destek kablolanna dev kıskaçlarla bağlıyordu. Eddie en yakındaki-ni çok geçmeden yaşamını ona teslim edecek birinin o müthiş ilgisiyle inceledi. Kıskaç paslıysa da hâlâ sağlammış gibi gözüküyordu. Madene, “Lamerk Dökümhanesi” sözcükleri basılmıştı. Eddie kelimelerin Yüksek Dilde mi, yoksa İngilizce mi olduğunu artık bilmediğini anlayarak şaşaladı.</p>

  <p class="calibre2">Roland, “O yolu kullanabiliriz sanırım,” dedi. “Sadece bir tek yeri kötü. Görebiliyor musun?”</p>

  <p class="calibre2">“Evet. Zaten görmemek imkânsız.”</p>

  <p class="calibre2">En aşağı bin metre olan köprü uzun zamandan beri doğru dürüst onarıl-mamıştı. Belki bin yıldan beri. Ancak Roland köprünün asıl son elli yılda harap edildiğini sanıyordu. Sağdaki askılar koparken köprü de gitgide sola doğru yatmıştı. En büyük çarpılma köprünün ortasında olmuştu. Yüz yirmi metre yüksekliğindeki iki kablo kulesi arasında. Bükülmenin en fazla olduğu noktada yerde göz biçimi bir yarık belirmişti. Yaya yolundaki çatlak daha dardı. Ama yine de en aşağı yan yana iki beton kutu Send’e yuvarlanmış ve yerlerinde yedi sekiz metrelik bir açıklık bırakmışlardı. Düşmüş olan kutulann yerlerinde yaya yolunu destekleyen paslı çelik putrel ya da kabloyu görebiliyorlardı Boşluğu aşmak için ondan yararlanacaklardı.</p>

  <p class="calibre2">Roland sakin sakin işaret etti. “Oradan geçebileceğimizi sanıyorum. Aradaki açıklık kötü ama yandaki parmaklık hâlâ yerinde. Onun için tutunabilece-ğimiz bir şey olacak.”</p>

  <p class="calibre2">Eddie başını salladı ama kalbinin hızla çarptığının farkındaydı. Yaya yo-lunun ortaya çıkmış olan desteği contalı çelikten yapılmış büyük bir boruya benziyordu. Herhalde eni yukarıda yüz yirmi santim kadardı. Genç adam hayalinde oradan yavaşça nasıl geçtiklerini görür gibi oldu. Ayaklarını desteğin enli ve hafifçe kavisli arkasına dayayacak ve elleriyle parmaklığı kavrayacaklardı. O arada köprü hafif dalgalı bir denizde ilerleyen gemi gibi yalpalayacak-tı.</p>

  <p class="calibre2">Eddie, “Tanrım…” dedi. Tükürmeye çalıştı ama başaramadı. Ağzı kupkuruydu. “Emin misin, Roland?”</p>

  <p class="calibre2">“Gördüğüm kadarıyla tek yol bu.” Silahşor nehrin aşağısını işaret etti. Ve Eddie ikinci köprüyü gördü. Bu çok uzun bir süre önce Send Nehrine çökmüştü. Birbirine karışmış paslı kalıntıları suda uzanıyordu.</p>

  <p class="calibre2">Susannah, “Ya sen ne diyorsun, Jake?” diye sordu.</p>

  <p class="calibre2">Çocuk hemen, “Ah, sorun değil,” dedi. Gülümsüyordu.</p>

  <p class="calibre2">Eddie, “Senden nefret ediyorum, küçük,” diye söylendi.</p>

  <p class="calibre2">Roland ona hafif bir endişeyle bakıyordu. “Bunu yapamayacağını düşünüyorsan şimdi söyle. Köprünün yarısına kadar ilerleyip sonra orada donmuş gibi kalakalma.”</p>

  <p class="calibre2">Eddie çarpılmış köprüye uzun bir süre baktı. “Bu işi başarabilirim sanırım. Yükseklere pek bayılmam ama idare ederim.”</p>

  <p class="calibre2">“İyi.” Roland yol arkadaşlarına baktı. “Bu işe ne kadar çabuk başlarsak, o kadar çabuk bitiririz. Önce ben Susannah’yla geçeceğim. Sonra Jake, en arkada da Eddie. Tekerlekli sandalyeyi geçirebilecek misin?”</p>

  <p class="calibre2">Başı dönmeye başlayan Eddie, “Sorun değil,” dedi.</p>

  <p class="calibre2">“Öyleyse gidelim.”</p>

  <p class="calibre2">Eddie yaya yoluna adımı atar atmaz korku, içindeki boşlukları buzlu su gibi doldurmaya başladı. Genç adam çok tehlikeli bir hata yapıp yapmadığını düşünüyordu. Sağlam topraktan bakıldığı zaman köprü insana hafifçe sallanı-yormuş gibi geliyordu. Ama genç adam köprüye adımını atar atmaz kendini dünyanın en büyük çalar saatinin sarkacında, ayakta duruyormuş gibi hissetti. Yaya yolunun yüzeyi kötü biçimde çatlamış ve sola doğru en aşağı on derece yatmıştı. Eddie ufalanmış, gevşek betona basarken hışırtılar duyuluyordu. Kutu biçimi parçalar durmadan birbirine sürünüyor ve hafif bir gıcırtı işitiliyordu. Köprünün ötesinde kentin silueti dünyanın en ağır hareket eden video oyununun yapma ufku gibi bir sağa doğru yatıyordu, bir sola.</p>

  <p class="calibre2">Yukarıda rüzgâr gergin askıların arasında dolaşarak devamlı uğulda-maktaydı. Aşağıda toprak nehrin çamurlu kuzeybatı kıyısına doğru dimdik iniyordu. Eddie şimdi dokuz metre yukarıdaydı… Sonra on iki metre… Sonra otuz üç. Çok geçmeden suyun üzerine gelecekti. Genç adamın her adım atışında tekerlekli sandalye sol bacağına çarpıyordu.</p>

  <p class="calibre2">O sıra ayaklarının arasından tüylü bir şey geçti. Genç adam sağ eliyle paslı parmaklığı telaşla kavrayıverdi. Az kalsın bir çığlık atacaktı. Oy başını kaldırarak, affedersiniz… sadece geçiyordum, der gibi baktı ve sonra da koşarak ilerledi.</p>

  <p class="calibre2">Eddie sıktığı dişlerinin arasından, “Lanet olasıca ahmak hayvan,” dedi.</p>

  <p class="calibre2">Aşağıya bakmak istemiyordu. Ama hâlâ köprüyü ve yukarıdaki kabloları bir arada tutmayı başaran askılara bakmaksa hiç hoşuna gitmeyecekti. Üzerleri pasla kaplıydı ve çoğundan ip gibi ince maden tellerin uzandığının farkındaydı. Bu karışık şeyler madeni pamuk parçalarına benziyorlardı. George Washington ve Triborough köprülerinde boyacı olarak çalışan Reg Amca’sın-dan askılar ve yukarıdaki kabloların binlerce çelik telden örülmüş olduğunu öğrenmişti. Bu köprüde o örgüler sonunda belirgin biçimde açılmışlardı. Askılar gerçekten çözülüyorlardı. Ve o sırada birbirine girmiş teller teker teker kopuyordu.</p>

  <p class="calibre2">Bunca zaman dayanmış. Şimdi de dayanır. Sen üzerinden geçiyorsun diye köprünün sulara gömüleceğini mi sanıyorsun? Kendine bu kadar iltifat etme!</p>

  <p class="calibre2">Ama bu düşünceler de Eddie’yi rahatlatmadı. Belki de uzun yıllardan beri ilk kez birileri bu köprüden geçiyordu. Sonuçta bir gün gelecek, köprü çökecekti. Zaten duruma bakılırsa pek yakında gerçekleşecekti bu. Belki de hepsinin ağırlıklarının toplamı bardağı taşıran son damla olacaktı.</p>

  <p class="calibre2">Eddie’nin mokaseni bir beton parçasına çarptı. Genç adam onun döne döne aşağıya, daha aşağıya düşmesini seyretti. Midesi bulanıyor ama gözlerini yine de beton parçasından alamıyordu. Beton parçası suya çarptığı zaman hafif -pek hafif- bir şıpırtı duyuldu. Sertleşen rüzgâr Eddie’nin gömleğini terli derisine yapıştırdı. Köprü inleyerek yalpaladı. Eddie ellerini yandaki parmaklıktan çekmeye çalıştı. Ama sanki parmakları çukur çukur olmuş madeni kavrarken öylece donmuşlardı.</p>

  <p class="calibre2">Genç adam bir an gözlerini yumdu. Burada donup kalmayacaksın! Hayır, kesinlikle. Bunu… bunu yasaklıyorum. Bakacak bir şey anyorsan, uzun ve çirkin bir şeyi seç. Eddie gözlerini tekrar açarak Silahşor’a dikti. Kendini zorlayarak parmaklarım açtı ve tekrar ilerlemeye başladı.</p>

  <p class="calibre2"></p>

  <p class="calibre2">Roland ortadaki açıklığa eriştiğinde dönüp geriye baktı. Jake bir buçuk metre kadar gerisindeydi. Oy da onun peşinde. Nehrin yukarısında rüzgâr çok daha şiddetliydi. Silahşor, rüzgârın Oy’un tüylerini dalgalandırdığını görebiliyordu. Billy bacaklarını bükmüş boynunu ileriye doğru uzatmıştı. Eddie, Ja-ke’in yedi buçuk metre kadar gerisindeydi. Yüz hatları gerilmişse de ayaklarını sürüyerek canla başla ilerlemeye çalışıyordu. Susannah’nın kapatılmış olan tekerlekli sandalyesini sol eline almış sağ eliyle de parmaklığa sıkıca sarılmıştı. “Susannah?” Genç kadın hemen cevap verdi. “Evet. Ben iyiyim.”</p>

  <p class="calibre2">“Jake?”</p>

  <p class="calibre2">Çocuk başını kaldırdı. Hâlâ gülümsüyordu. Silahşor Jake’in bir sorun yaratmayacağını anladı. Çocuk çok eğlenmekteydi. Saçları biçimli alnından dalga dalga geriye doğru uçuyordu. Gözleri pırıl pınldı. Jake başparmağını havaya kaldırdı. Roland da gülümseyerek aynı işareti yaptı.</p>

  <p class="calibre2">“Eddie?”</p>

  <p class="calibre2">“Benim için endişelenme.”</p>

  <p class="calibre2">Eddie, Roland’a bakıyormuş gibiydi. Ama Silahşor aslında onun daha ileriye, köprünün diğer ucunda, nehrin kıyısındaki sıkışık tuğla binalara baktığına karar verdi. Bu uygundu. Genç adamın yüksekten çok korktuğu belliydi. Kendini kaybetmemek için yapabileceği en iyi şey ileriye bakmaktı belki de.</p>

  <p class="calibre2">Roland, “Tamam, endişelenmem öyleyse,” diye mırıldandı. “Şimdi şu açıklığı aşacağız, Susannah. Rahat ol. Ani hareketler yapma. Anladın mı?”</p>

  <p class="calibre2">“Evet.”</p>

  <p class="calibre2">“Oturuşunu değiştirmek istiyorsan bunu şimdi yap.”</p>

  <p class="calibre2">Kadın sakin sakin, “Ben rahatım,” dedi. “Sadece… Eddie’ nin bu işi başaracağını umarım.”</p>

  <p class="calibre2">“Eddie de bir silahşor artık. Öyle biri gibi davranacak.”</p>

  <p class="calibre2">Roland sağa döndü. Şimdi nehrin aşağılarına doğru bakıyordu. Parmaklığı kavradı. Sonra botlarını paslı kablonun üzerinde sürüyerek deliğin yanından geçmeye başladı.</p>

  <p class="calibre2"></p>

  <p class="calibre2">Jake, Roland’la Susannah açıklığın ortalarına gelinceye kadar bekledi. Sonra o da ilerlemeye başladı. Rüzgâr hızla esiyor, köprü sağa sola sallanıyordu. Ama hiç korkmuyordu. Aslında son derece keyifliydi. Eddie’nin tersine yüksekten hiç korkmazdı o. Burada olmak hoşuna gidiyordu. Bulutlanmaya “aŞİayan gökyüzünün aşağısında çelik bir kurdeleye benzeyen nehri iyice görebiliyordu.</p>

  <p class="calibre2">Roland’la Susannah bozuk yaya yolunun tekrar başladığı noktaya erişmişlerdi. Jake deliğin ortalarına geldiğinde geriye baktı ve yüreğine indi. Ora-dan nasıl geçeceklerini konuşurken grubun bir üyesini unutmuşlardı. Oy yaya yolundaki deliğin diğer tarafında büzülmüş oturuyordu. Donmuş kalmıştı dehşete kapıldığı öyle belliydi ki… Betonun sona erdiği ve paslı, kavisli desteğin başladığı yeri kokluyordu.</p>

  <p class="calibre2">Jake, “Haydi, gel, Oy!” diye seslendi.</p>

  <p class="calibre2">Billy de, “Oy!” dedi. Boğuk sesi adeta bir insanınki gibi titriyordu. Boynunu Jake’e doğru uzattı ama yerinden de kımıldamadı. İyice irileşmiş gözlerinde üzüntü vardı.</p>

  <p class="calibre2">Rüzgâr tekrar köprüye çarparak, sallanıp gıcırdamasına neden oldu. Bir şey Jake’in kafasının yanında tınladı. Çok gerildiği için kopan bir gitar telinin sesine benziyordu bu. Çelik bir tel en yakındaki dikey askıdan fırlamıştı. Neredeyse çocuğunun yanağını çizecekti. Üç metre ötede Oy, mutsuzca büzülmüş, gözleri Jake’e dikiliydi.</p>

  <p class="calibre2">Roland, “Haydi gel!” diye bağırdı. “Rüzgâr şiddetleniyor! Gelsene, Jake!” “Oy’suz olmaz!”</p>

  <p class="calibre2">Jake ayaklarını sürüyerek geldiği yöne doğru geri gitmeye başladı. Ancak iki adım atmıştı ki Oy yavaşça destek putrele bastı. Dimdik tuttuğu bacaklarının ucundaki pençeleri yuvarlak maden yüzeye süründü. Eddie şimdi Billy’nin arkasında duruyordu. Korkuyor ve kendini çok çaresiz hissediyordu. Jake hayvana cesaret vermeye çalıştı. “İşte öyle, Oy! Bana gel!” Billy, “Oy-Oy! Ake-Ake!” diye bağırdı ve sonra da desteğin üzerinde hızla koştu. Tam Jake’e eriştiği sırada kalleş rüzgâr tekrar kudurdu. Köprü sallandı. Oy tutunabilmek için tırnaklarıyla destek putrelin yüzeyini tırmaladı. Arka kısmı yandan kayarak boşluğa doğru sarktı. Ön ayaklarıyla tutunmaya çalışıyordu ama orada öyle bir şey yoktu. Arka ayaklarını havada deli gibi sallıyordu.</p>

  <p class="calibre2">Jake parmaklığı bırakarak hayvana doğru daldı. Oy’un altın halkalı gözlerinden başka hiçbir şeyin farkında değildi.</p>

  <p class="calibre2">Roland’la Eddie açıklığın iki yanından aynı anda, “Hayır!” diye bağrıştılar. “Yapma Jake!” Ama ikisi de bir şey yapamayacak kadar uzaktaydılar. Çaresizce çocuğa baktılar.</p>

  <p class="calibre2">Jake’in göğsü ve karnı kabloya çarparken çantası kürek kemiklerinin üzerinde zıpladı. Dişleri bir bilardo topununkini andıran bir çatırtıyla birbirine vurdu. Rüzgâr yine coşmuştu. Çocuk rüzgârla birlikte hareket ederek sağ eliyle desteği kavradı. Boşluğa doğru sallanırken sol eliyle Oy’a uzandı. Billy yuvarlanmaya başlamıştı. Dişlerini Jake’in uzattığı eline geçirdi. Çocuk müthiş bir acı duydu. Haykırdı. Ama yine de durumunu bozmadı. Başını eğmiş, sağ kolunu destek putreline dolamıştı. Dizlerini onun fazla düzgün yüzeyine dayamıştı. Oy sol elinden sirkteki bir akrobat gibi sallanıyor, altın halkalı gözleriyle çocuğa bakıyordu. Jake şimdi kanlarının Billy’nin başının yanlarından ince derecikler halinde aktığını görüyordu.</p>

  <p class="calibre2">Sonra rüzgâr yine şiddetlendi ve Jake dışa doğru kaymaya başladı.</p>

  <p class="calibre2"></p>

  <p class="calibre2">Eddie ‘nin korkusu o an kayboldu. Onun yerini garip ama memnunlukla karşıladığı bir soğukkanlılık aldı. Susannah’nın tekerlekli sandalyesini takırdatarak çatlak betona attı. Destek kablonun üzerinde çevikçe koştu. Parmaklığa tutunmak zahmetine bile girmedi. Jake tepeüstü açıklıktan sarkmıştı. Oy sol elinden tüylü bir sarkaç gibi sallanıyordu. Ve çocuğun sağ eli de kaymaya başlamıştı.</p>

  <p class="calibre2">Eddie bacaklarını açarak hızla yere oturdu. Savunmasız testisleri canını yakacak bir biçimde apış arasına çarptılar. Ama o anda bu müthiş can acısı bile sanki başka dünyada olan bir şeydi. Genç adam bir eliyle Jake’in saçlarını, diğeriyle de sırt çantasının kayışını yakaladı. Kendisinin de dışarı doğru eğil-meye başladığının farkındaydı. Kâbuslara yakışacak bir an, üçünün birden di-Zl halinde boşluğa uçacaklarını düşündü.</p>

  <p class="calibre2">Jake’in saçını bırakarak çantanın kayışını daha da sıkıca kavradı. Çocu-^n çantayı o ucuz dükkânlardan birinden almamış olması için dua ediyordu.</p>

  <p class="calibre2">Eddie diğer elini sallayarak yukarıdaki parmaklığı yakalamaya çalıştı. Jake’le dışarıya doğru kayarken ona sonsuz kadar uzun gelen bir an sonra parmaklıg! yakaladı. Olanca sesiyle, “ROLAND!” diye haykırdı. “BİRAZ YARDIMA İHTİYACIM VAR!”</p>

  <p class="calibre2">Ama Roland gelmişti bile. Susannah da hâlâ sırtındaydı. Silahşor eğildiği zaman Susannah da tepeüstü düşmemek için kollarım onun boynuna sıkıca doladı. Roland koluyla Jake’in göğsünü kavrayarak onu yukarı çekti. Çocuk ayağını desteğe bastığı zaman sağ eliyle titreyen Oy’a sarıldı. Sol eli hem yanıyor, hem donuyordu sanki.</p>

  <p class="calibre2">Çocuk, “Artık bırak, Oy,” diye inledi. “Artık bırakabilirsin. Güvendeyiz…”</p>

  <p class="calibre2">Korkunç bir an Billy-Ahmak’ın bunu yapmayacağını sandı. Sonra Oy’un dişleri ağır ağır gevşedi ve Jake de elini kurtarmayı başardı. Parmakları kan içindeydi. Elinde siyah deliklerden oluşan bir halka belirmişti.</p>

  <p class="calibre2">Hayvan bitkince, “Oy…” dedi. Jake hayretle Oy’un o acayip gözlerinin dolmuş olduğunu fark etti. Boynunu uzatarak kanlı diliyle çocuğun yüzünü yaladı.</p>

  <p class="calibre2">Jake suratını onun sıcak kürküne gömdü. “Önemli değil.” O da ağlıyordu. Yüzü can acısı ve şoktan oluşan bir maske gibiydi. “Üzülme. Bunun önemi yok. Bu elinde değildi. Ben de aldırmıyorum.”</p>

  <p class="calibre2">Eddie ağır ağır ayağa kalkıyordu. Yüzü kirli griydi ve ona biri bir bov-ling topunu bağırsaklarının arasına atmış gibi geliyordu. Sol elini usulca apış arasına atarak gördüğü zararı anlamaya çalıştı.</p>

  <p class="calibre2">Boğuk bir sesle, “Kahretsin,” dedi. “Ucuz bir meni kanalı ameliyatıydı bu.”</p>

  <p class="calibre2">Roland, “Bayılacak mısın, Eddie?” diye sordu. Yine şiddetlenen rüzgâr şapkasını Susannah’nın yüzüne doğru uçurdu. Kadın şapkayı kaparak Silah-şör’ün başına, kulaklarına kadar geçirdi. Roland şimdi yarı deli bir dağlıya benziyordu.</p>

  <p class="calibre2">Eddie, “Hayır,” dedi. “Neredeyse, ‘keşke bayılabilsem,’ diyeceğim ama-</p>

  <p class="calibre2"></p>

  <p class="calibre2">Susannah atıldı. “Jake’e bir bakın. Eli gerçekten kanıyor.” Jake, “Ben iyiyim,” diyerek elini saklamaya çalıştı. Ama o bunu yapamadan Roland şefkatle çocuğun elini avuçlarının arasına aldı. Jake’in elinin üzerinde, avucunda ve parmaklannda en aşağı on iki diş izi vardı. Yaraların çoğu derindi. Çocuk elini açıp kapamayı denemedikçe kemiklerinin kırılıp kırılmadığını anlamak imkânsızdı. Kirişlerin kopup kopmadıklarını da. Ama çocuğa bunu yaptırmanın ne yeriydi, ne de zamanı.</p>

  <p class="calibre2">Roland, Oy’a baktı. Billy-Ahmak da ona. Hayvanın o ifadeli gözleri keder ve korku doluydu. Jake’in ağzına bulaşan kanlarını yalayarak temizlemeye kalkışmamıştı. Oysa bu onun için dünyanın en doğal şeyi olurdu.</p>

  <p class="calibre2">Jake, “Ona ilişme,” diyerek Oy’a daha da sıkıca sarıldı. “Suç onda değildi. Onu unuttuğum için suçlu benim. Rüzgâr da zavallıyı uçurdu.”</p>

  <p class="calibre2">Roland, “Ona bir şey yapacak değilim,” diye cevap verdi. Billy’nin kuduz olmadığından emindi. Ancak Oy’un Jake’in kanının tadına daha fazla bakmasını da istemiyordu. Hayvanın kanında olabilecek başka mikroplara gelince… Buna Ka karar verecekti. Her zaman sonunda verdiği gibi. Roland boynundaki mendili çıkararak Oy’un dudaklarını ve burnunu sildi. “İşte. İyi çocuk. İyi oğlan.”</p>

  <p class="calibre2">Billy-Ahmak bitkince, “Oy,” dedi. Roland’ın omzunun üzerinden bakan Susannah hayvanın sesinde minnet olduğuna yemin edebilirdi. Rüzgâr yine şiddetle onlara çarptı. Hava hızla bozuyordu. “Eddie, bu köprüden inmeliyiz. Yürüyebilecek misin?”</p>

  <p class="calibre2">“Hayır, efendim. Ben ayaklarımı sürüyeceğim.” Eddie’nin kaşıklan ve karnındaki sancı hâlâ kötüydü ama bir dakika öncesi kadar da feci sayılmazdı. “Pekâlâ. Haydi, gidelim. Mümkün olduğu kadar hızla ilerlemeye çalışalım.”</p>

  <p class="calibre2">Roland döndü. Tam bir adım atacakken durakladı. Şimdi açıklığın diğer tarafında bir adam duruyor ve ifadesiz bir yüzle onlara bakıyordu.</p>

  <p class="calibre2">Yabancı onlar bütün dikkatlerini Jake ve Oy’a verdikleri sırada yaklaşmıştı. Sırtında bir arbalet asılıydı. Başına parlak sarı bir mendil bağlamıştı ve uçları gitgide şiddetlenen rüzgârda bayrak gibi dalgalanıyordu. Kulaklarında ortalarında haçlar olan altın halkalar vardı. Bir gözünü beyaz ipekten bir parçayla örtmüştü. Suratı mor çıbanlar yüzünden leke lekeydi. Bu çıbanlardan bazıları patlamış, akıyordu. Yabancı belki otuz ya da kırk veya belki de altmış yaşındaydı. Bir elini başının yukarısına doğru kaldırmıştı. Parmaklarının arasında Roland’ın seçemediği bir şey vardı. Yalnız bu taş olamayacak kadar düzgün bir cisimdi.</p>

  <p class="calibre2">Bu yabancının arkasında kent, karanlıklaşan gökyüzüne doğru yükseliyordu ve tuhaf biçimde iyice belirginleşmişti. Eddie karşı kıyıdaki birbirine dayanmış tuğla binalara baktı. Herhalde yağmacıların çoktan boşalttıkları ambar ve depolardı oraları. Genç adam kentin taştan labirentlerini ve gölgeli uçurumlarını incelerken ilk defa ne kadar çok yanılmış olduğunu anladı. O umutlarının, yardım bulma hayallerinin ne kadar gülünç olduğunu da. Şimdi parçalanmış cepheleri ve çökmüş damlan görüyordu. Camsız karanlık pencereler ve saçaklardaki biçimsiz kuş yuvalarını da. Genç adam şimdi kentin kokusunu da alıyordu. Bu annesinin bazen Zabar’dan alıp geldiği o lezzetli yemekler ve baharat kokularına hiç benzemiyordu. Sanki bir yatak tutuşmuş, bir süre yanmış, sonra da biri onu lağım suyuyla söndürmüştü. Eddie birdenbire Lud’u anladı hem de her şeyiyle. Onlar başka bir şeye daldıkları sırada ortaya çıkan sıntkan korsan, bu ölmekte olan berbat kentte bulunabilecek, akıllı yaşlı bir periye en yakın şeydi.</p>

  <p class="calibre2">Roland tabancasını çekti.</p>

  <p class="calibre2">Sarı mendilli adam çok güç anlaşılan koyu bir aksanla, “O silahı yerine koy, yiğidim,” dedi. “Onu kaldır, sevgili yavrum. Sen gözü pek bir silahşorsun. Evet, bu belli. Ama bu kez üstünlük sende değil, bende.”</p>

  <p class="calibre2">Yabancının yamalı pantolonu yeşil kadifedendi. Köprüdeki deliğin kenarında dururken yağmacılık günleri sona ermiş olan bir korsana benziyordu. Hasta, pis ve hâlâ tehlikeli biri.</p>

  <p class="calibre2">Roland, “Ya canım bunu yapmayı istemezse?” diye sordu. “Ya sıracalı kafana bir kurşun sıkıverirsem.”</p>

  <p class="calibre2">Sarı mendilli adam, “O zaman cehenneme senden biraz önce erişir ve girmen için kapıyı da tutarım,” diyerek dostça güldü. Sonra havaya kaldırmış olduğu elini hafifçe oynattı. “Ya bu, ya şu. Bence ikisi de bir.”</p>

  <p class="calibre2">Roland adamın doğruyu söylediğini tahmin etti. Yabancının en fazla daha bir yıl yaşayabilecekmiş gibi bir görüntüsü vardı… Ve bu yılın son aylan da pek kötü geçecekti. Korsanın yüzündeki cerahat akan çıbanlann radyasyonla hiçbir ilgisi yoktu. Roland yanılmıyorsa bu adamda doktorların, “Mandrus”, başkalarınınsa “Fahişe Çiçeği” dedikleri illet vardı. Üstelik hastalığın son dev-resindeydi. Tehlikeli bir adamla karşı karşıya gelmek her zaman kötüydü. Ne var ki, insan hiç olmazsa böyle bir karşılaşmada kazanma olasılığını hesaplayabilirdi. Ancak karşındaki bir ölü olduğu zaman her şey değişirdi.</p>

  <p class="calibre2">Korsan, “Sevgili yavrulanm, elimdekinin ne olduğunu biliyor musunuz?” diye sordu. “Eski dostunuz Bıçakçının eline neyi geçirdiğinden haberiniz var mı? Bir elbombası bu. Eskilerin geride bıraktıklan güzel bir şey. Ben onun şapkasını çıkardım bile. Tanışma sırasında birinin başında şapkasıyla durması terbiyesizlik sayılır. Öyle değil mi?” Bir an mutlu mutlu gıdaklar gibi güldü. Sonra yüzü tekrar ciddileşti. Sanki yozlaşmaya başlamış beyninde bir düğme çevrilmiş gibi o neşeli hali kayboluverdi.</p>

  <p class="calibre2">“Şimdi pimi sadece parmağım yerinde tutuyor, tatlım. Beni vurduğun takdirde müthiş bir gümbürtü olur. Sen ve sırtındaki o dişi maymun buhar olursunuz. Şu cüce piç de öyle sanırım. Arkanda duran ve oyuncak tabancasını suratıma doğru tutan şu tüysüz delikanlı yaşayabilir… Ama ancak suya düşünceye kadar. Onun suya düşeceğinden emin olabilirsin. Çünkü bu köprü son kırk yıldır yerine pamuk ipliğiyle bağlı. İşini bitirmek için şöyle bir itivermek yeterli. Şimdi… o demirini kaldıracak mısın, yoksa hepimiz de aynı elarabasında cehennemi boylayacak mıyız?”</p>

  <p class="calibre2">Roland bir an ateş ederek Bıçakçının “Elbombası” dediği şeyi onun parlaklarının arasından düşürmeyi düşündü. Gelgeldim adam onu sıkıca kavramıştı. Silahşor tabancasını kılıfına soktu.</p>

  <p class="calibre2">Bıçakçı, “Ah, çok iyi,” diye bağırdı. Yine keyiflenmişti. “Sana bakar bakmaz zeki bir adam olduğunu anlamıştım. Ah, evet. Gerçekten öyle.” Roland, “Ne istiyorsun?” diye sordu. Gerçi bunu bildiğini sanıyordu. Bıçakçı diğer elini kaldırarak pis parmağıyla Jake’i işaret etti. “Şu bücürü. Bücürü bana verirsen, hepiniz rahatça çekip gidersiniz.”</p>

  <p class="calibre2">Susannah hemen küfürü bastı. “Sen git de kendi kendini…” Korsan tekrar güldü. “Neden olmasın? Bana bir ayna parçası ver, benimkini kopanp bu işi yapayım. Neden olmasın? Son zamanlarda o ne işime yarıyor ki? Su dökerken bile ta tepeme kadar cayır cayır yanıyorum.” Bulanık gri tonundaki sakin bakışlı gözlerini Roland’ın yüzünden ayırmıyordu. “E, ne diyorsun, eski, sadık dostum?”</p>

  <p class="calibre2">“Çocuğu sana verirsem bize ne olacak?”</p>

  <p class="calibre2">Sarı mendilli adam hemen cevap verdi. “Yolunuza gideceksiniz. Biz de başınıza bir dert açmayacağız. Tik-Tak Adam bu konuda söz verdi. Bu onun dudaklarından benimkine, benimkinden de sizin kulaklarınıza kadar geldi. Tik-Tak da çok kurnaz bir adamdır. Verdiği sözden hiçbir zaman dönmez. Rastlayacağınız Buluğlar konusunda bir tek kelime bile söyleyemem. Ama Tik-Tak Adam’ın Kırları size dokunmayacaklar.”</p>

  <p class="calibre2">Eddie kükredi. “Kahretsin! Sen ne diyorsun, Roland? Bu işi yapmayı gerçekten düşünmüyorsun, öyle değil mi?”</p>

  <p class="calibre2">Silahşor, Jake’e bakmadı. Ona, “Ben sözümü tutacağım,” diye mırıldanırken dudaklarını oynatmadı.</p>

  <p class="calibre2">“Evet. Biliyorum.” Jake sonra sesini yükseltti. “Tabancanı yerine sok, Eddie. Karan ben vereceğim.” “Jake, sen çıldırmışsın!”</p>

  <p class="calibre2">Korsan neşeyle güldü. “Hiç de değil, ahbap. Eğer bana inanmıyorsan o zaman asıl çıldıran sensin demektir. Bücür yanımızdayken hiç olmazsa davullardan korunmuş olur. Öyle değil mi? Ve şunu da düşün, sözlerimde ciddi olmasaydım ilk iş size tabancalarınızı aşağı atmanızı söylerdim. Ama öyle bir şey yaptım mı? Hayır.”</p>

  <p class="calibre2">Susannah, Jake’le Roland arasındaki konuşmayı duymuş ve ne kadar çaresiz durumda olduklarını anlamıştı. “Tabancanı sakla, Eddie.”</p>

  <p class="calibre2">Eddie seslendi. “Çocuğu alır almaz o bombayı bize atmayacağını nereden bilelim?”</p>

  <p class="calibre2">Roland, “Buna kalkışırsa bombaya havadayken ateş ederim,” dedi. “Bunu yapabilirim. Yapabileceğimi o da biliyor.”</p>

  <p class="calibre2">“Belki biliyorum. Sende kararlı bir insan ifadesi var.”</p>

  <p class="calibre2">Silahşor konuşmasını sürdürdü. “Doğruyu söylüyorsa o zaman elindeki oyuncağını ıskalasam bile yine de mahvolur. Çünkü köprü yıkılır ve hepimiz aşağıya yuvarlanırız.”</p>

  <p class="calibre2">Bıçakçı, “Çok zekisin, sevgili oğlum,” dedi. “Gerçekten çok zekisin, öyle değil mi?” Karganınkine benzeyen bir ses çıkararak güldü. Sonra da ciddi-leşerek sanki bir sırrını açıklayacakmış gibi bir tavır takındı. “Artık konuşacağımız kadar konuştuk, eski can dostum benim. Kararını ver. Çocuğu bana verecek misin? Yoksa hep birlikte yolun sonuna doğru mu gideceğiz?”</p>

  <p class="calibre2">Roland daha bir kelime söyleyemeden Jake desteğin üzerinde ilerleyerek onun yanından geçti. Oy’u hâlâ sağ koluyla kavrıyordu. Kanlı sol elini dimdik öne doğru uzatmıştı.</p>

  <p class="calibre2">Eddie çaresizce bağırdı. “Jake! Yapma!”</p>

  <p class="calibre2">Roland yine aynı alçak sesle, “Seni almaya geleceğim,” dedi.</p>

  <p class="calibre2">Çocuk tekrarladı. “Biliyorum.” Rüzgâr tekrar hızlanmıştı. Köprü yalpalayarak inlercesine bir ses çıkardı. Send’de şimdi benek benek beyaz köpüklü dalgalar belirmişti. Sular, yukarı tarafta mavi mononun nehirden yükselen kalıntılarına çarparak sanki köpük köpük kaynıyorlardı.</p>

  <p class="calibre2">Bıçakçı şarkı söyler gibi, “Evet, ahbap,” dedi. Dudakları gerilirken beyaz etlerinden kırık mezar taşlarına benzeyen birkaç çürük dişi gözüktü. “Evet, benim güzel bücürüm! Yaklaşmaya devam et.”</p>

  <p class="calibre2">Eddie, “Roland!” diye bağırdı. “Blöf yapıyor olabilir! Belki de elindeki etkisiz bir şey.”</p>

  <p class="calibre2">Silahşor cevap vermedi.</p>

  <p class="calibre2">Jake yaya yolundaki açıklığın diğer tarafına erişirken Oy, Bıçakçıya bakarak dişlerini gösterdi.</p>

  <p class="calibre2">Korsan, “O konuşan bağırsak torbasını yandan aşağı at,” diye emretti.</p>

  <p class="calibre2">Jake yine sakin sakin cevap verdi. “Boşversene!”</p>

  <p class="calibre2">Bıçakçı bir an şaşırdı. Sonra da başını salladı. “Ne müşfik bir çocuk! Onu pek seviyorsun galiba. Pekâlâ.” İki adım geriledi. “Betona varır varmaz onu yere bırak. Bana saldıracak olursa bir tekmede beynini ezer, parçalarını arkasından çıkarırım. Sana söz veriyorum!”</p>

  <p class="calibre2">Oy dişlerinin arasından, “Çıkarırım,” dedi.</p>

  <p class="calibre2">Jake mırıldandı. “Sus, Oy.” Her zamankinden daha da şiddetle esen rüzgâr köprüyü sarsarken o da beton yola erişti. Dört bir yanda kopan kablo telleri vınlamaya başlamıştı. Jake, geriye bir göz attı. Roland’la Eddie parmaklığa yapışmışlardı. Susannah, Silahşor’ün omzunun üzerinden çocuğa bakıyordu. Kıvır kıvır saçları rüzgârda dalgalanıp uçuşmaktaydı. Jake onlara el salladı. Roland da karşılık olarak elini kaldırdı.</p>

  <p class="calibre2">Jake, Silahşor’a, “Bu kez düşmeme izin vermeyeceksin, değil mi?” diye sormuştu. Roland da cevap vermişti. “Hayır. Hiçbir zaman.” Jake ona inanıyordu… Ama Roland imdadına yetişmeden önce olacaklardan da çok korkuyordu. Çocuk, Oy’u yere bıraktı. Bıçakçı aynı anda ileri atılarak küçük hayvanı tekmelemeye kalkıştı ama Oy hemen yana çekilerek korsanın çizmesinden kaçtı. Jake, “Kaç!” diye bağırdı, Oy bu emre uyarak koşa koşa çocukla Bıçakçının yanından geçti. Başını eğerek köprünün Lud ucuna doğru koştu. Deliklerden kaçmak için yandan dolaşıyor, çatlakların üzerinden atlıyordu. Geriye de bakmıyordu. Bir dakika sonra Bıçakçı kolunu Jake’in boynuna doladı. Kir ve çürümeye başlamış et kokuyordu. Bu ikisi birleşerek boğucu ve yoğun bir koku oluşturmaktaydı. Jake’in midesi ağzına geldi.</p>

  <p class="calibre2">Korsan kasığını çocuğun arkasına çarptı. “Belki de ben sandığım kadar kötü durumda değilim. ‘Gençlik, ihtiyarları sarhoş eden şaraptır,’ demezler mi? Benim tatlı küçük bücürüm, seninle çok eğleneceğiz, öyle değil mi? Evet, meleklere şarkı söyletecek anlar yaşayacağız.”</p>

  <p class="calibre2">Jake, ah, Tanrım, diye düşündü.</p>

  <p class="calibre2">Bıçakçı sesini tekrar yükseltti. “Benim sert dostum, biz şimdi bücürle gidiyoruz. Yapacağımız harika işler, göreceğimiz harika insanlar var. Evet, öyle ya. Yalnız yine de sözümü tutacağım. Ancak on beş dakika orada hiç kımıldamadan duracaksınız. Aklınız varsa bunu yaparsınız. Kımıldamaya kalkarsanız hepimiz öbür tarafı boylanz. Beni anlıyor musunuz?”</p>

  <p class="calibre2">Roland, “Evet,” dedi-.</p>

  <p class="calibre2">“Kaybedecek hiçbir şeyim yok. Bu sözüme inanıyor musun?”</p>

  <p class="calibre2">“Evet.”</p>

  <p class="calibre2">“İyi öyleyse. Haydi, oğlum, yürü bakalım. Marş!”</p>

  <p class="calibre2">Bıçakçı koluyla Jake’in boynunu iyice sıktı. Çocuk zorlukla soluk alırken korsan onu geriye doğru çekiyordu. İkisinin de yüzleri açıklığa doğruydu, geri geri gidiyorlardı. Roland sırtında Susannah’yla orada duruyordu. Eddie de hemen arkasındaydı. Elinde hâlâ Bıçakçının ‘oyuncak tabanca’, dediği Ruger vardı. Kesik kesik nefes alan korsanın sıcak solukları Jake’in kulağına çarpıyordu. Daha da kötüsü çocuk adamın nefesinin kokusunu duyuyordu.</p>

  <p class="calibre2">Bıçakçı, “Bir oyun oynamaya kalkışma,” diye fısıldadı. “Yoksa o tatlı et parçalannı koparıp, kıçına tıkarım. Onları, daha kullanma fırsatını bulamadan kaybetmen üzücü olur, öyle değil mi? Çok üzücü olur hem de.”</p>

  <p class="calibre2">Köprünün ucuna vardılar. Jake kaskatı kesildi. Bıçakçının her şeye rağmen elbombasını atacağını sanıyordu. Ne var ki öyle bir şey olmadı… Hiç olmazsa hemen. Korsan çocuğu iki küçük kulübeciğin arasındaki geçide geri geri soktu. Herhalde bu kulübeler eskiden biletçi kulübeleriydi. Geride tuğla binalar birer hapishane gibi yükselmekteydi.</p>

  <p class="calibre2">“Şimdi kolumu gevşeteceğim, ahbap. Yoksa koşmak için nasıl soluk alabilirsin? Ama kolunu tutacağım. Rüzgâr gibi koşmazsan sana söz veriyorum, kolunu koparacak ve onu seni dövmek için bir sopa gibi kullanacağım. Anladın mı?”</p>

  <p class="calibre2">Jake başını salladı. Ve o nefes borusundaki korkunç boğucu baskı birdenbire kalktı. O anda da elindeki sancıyı fark etti. Eli sanki şişmiş, kavrulmuş, alev alev yanıyordu. Sonra Bıçakçı çift başlı kol kasını demir mengene gibi parmaklarıyla kavradı. Ve Jake de elini unuttu o zaman.</p>

  <p class="calibre2">Bıçakçı tuhaf, neşeli ve ince bir sesle, “Hoşçakalın!” diye seslenerek diğerlerine doğru elbombasını salladı. “Hoşçakalın, tatlılarım.” Sonra Jake’e dönerek homurdandı. “Şimdi hızla koş bakalım, küçük böcek! Koş!”</p>

  <p class="calibre2">Jake’i önce döndürdü, sonra da kolundan çekiştirdi. Çocukla korsan koşarak uçarcasına kavisli bir rampadan sokağa indiler. Jake önce şaşkın şaşkın, East River Drive, acayip bir beyin vebası bütün normal insanları öldürdükten iki üç yüz yıl sonra bu halde olacak, diye düşündü.</p>

  <p class="calibre2">İki kaldırımın yanında da ara ara otomobillerin eski, paslanmış kalıntıları duruyordu. Çoğu Jake’in o zamana kadar gördüklerine benzemeyen küre biçimi taşıtlardı. (Walt Disney’in resimli romanlanndaki beyaz eldivenli yaratıkların kullandıkları arabalara benziyorlardı.) Ancak çocuk kalıntıların arasında bir eski Volkswagen kaplumbağa, Chevrolet Corvair olabilecek başka bir taşıt ve Model A Ford sandığı bir otomobil gördü. Bu garip kalıntıların hiçbirinin lastikleri yoktu. Ya çalınmışlar ya da çoktan çürüyüp tozlara karışmışlardı. Bütün camlar kırılmıştı. Sanki kent sakinleri yansımalarını kazara da olsa gösterecek her şeyden nefret ediyorlardı.</p>

  <p class="calibre2">Terk edilmiş arabaların altlarına ve aralarına anlaşılamayan birtakım maden parçaları ve ışıltılı cam kırıkları yığılmıştı. Çok gerilerde kalan mutlu günlerde kaldırımlara ara ara ağaçlar dikilmişti. Ama onlar da ölmüşlerdi artık. Şimdi bulutlu gökyüzüne doğru yükselen maden heykellere benziyorlardı. Bazı depolar ya bombalanmış ya da kendi kendilerine yıkılmışlardı. Onlardan geride kalan karmakarışık tuğla yığınlarının gerisinde nehir ve Send Köprüsünün paslı ayakları vardı. Islak, çürük koku her zamankinden daha keskindi. Adeta insanın burnunu tıkıyordu.</p>

  <p class="calibre2">Sokak Işının yolundan ayrılarak doğuya doğru gitmekteydi. Jake yolun molozlar ve kalıntılarla gitgide daha çok dolduğunu görüyordu. Altı yedi blok ötede iyice tıkanmış gibiydi. Ancak Bıçakçı onu o yöne doğru çekiyordu. Önce korsana ayak uydurmayı başardı. Ama adam korkunç bir hızla ilerliyordu.</p>

  <p class="calibre2">Jake kesik kesik solumaya başladı ve bir adım geride kaldı. Bıçakçı çocuğu nıoloz, beton ve paslı çelik putrellerden oluşan engele doğru hızla çekti. Jake az kalsın düşüyordu. Ona kasten yapılmış gibi gözüken bu engel mermer cepheleri tozlu iki geniş binanın arasındaydı. Soldakinin önünde bir heykel vardı. Çocuk onu hemen tanıdı. ‘Kör Adalet’ denen kadındı bu. Bundan da koruduğu yerin bir mahkeme binası olduğu anlaşılıyordu. Ama Jake o tarafa doğru ancak bir an bakabildi. Bıçakçı onu amansızca engele doğru sürüklüyor ve hiç yavaşlamıyordu.</p>

  <p class="calibre2">Jake, oradan geçmeye kalkışırsa ikimizin de ölümüne neden olacak, diye düşündü. Bıçakçı, varlığını onun suratında ilan eden hastalığına rağmen rüzgâr gibi koşarken parmaklarını Jake’in koluna daha da fazla batırdı ve onu kendisiyle birlikte sürükledi. Sonunda Jake hiç de gelişigüzel yığılmamış oldukları anlaşılan beton, parçalanmış eşya, paslı su borulan, kamyon ve araba parçalan arasındaki dar geçidi gördü. O an durumu birdenbire anladı. Bu labirent Roland’ın ilerlemesini saatlerce engelleyecekti… Ama Bıçakçının yeriydi burası ve adam nereye gittiğini biliyordu.</p>

  <p class="calibre2">Geçidin karanlık, dar ağzı moloz yığınının solundaydı. Oraya eriştiklerinde Bıçakçı elindeki yeşil cismi omzunun üzerinden fırlattı. “Haydi eğil, cicim,” diyerek sinir krizi geçiriyormuş gibi tiz bir sesle kıkır kıkır güldü. Bir dakika sonra müthiş bir patlama bütün sokağı sarstı. Küre biçimi arabalardan biri altı metre havaya fırladı ve sonra da tersine dönerek tepesinin üzerine düştü. Tuğlalar ıslık çalarak Jake’in başının yukarısından geçtiler. Bir şey çocuğun sol kürek kemiğine şiddetle çarpınca sendeledi. Eğer Bıçakçı onu kaldırıp molozlann arasındaki dar bir açıklığa çekmeseydi yere yuvarlanacaktı. İlerideki geçide girdikleri zaman kasvetli gölgeler heyecanla uzanarak onlara sardılar.</p>

  <p class="calibre2">Adamla çocuk gözden kaybolduktan sonra küçük, tüylü bir hayvan bir beton parçasının arkasından usulca çıktı. Oy’du bu. Hayvan bir an geçidin ağzında durdu. Boynunu uzatmıştı, gözleri parlıyordu. Sonra burnunu yere yaklaştırarak dikkatle koklaya koklaya Jake’le korsanın peşinden gitti.</p>

  <p class="calibre2">Bıçakçı koşarak uzaklaşır uzaklaşmaz Roland, “Haydi, gelin,” dedi.</p>

  <p class="calibre2">Eddie, “Bunu nasıl yapabildin?” diye sordu. “Çocuğu o korkunç herife nasıl teslim edebildin?”</p>

  <p class="calibre2">“Çünkü başka seçeneğim yoktu. Tekerlekli sandalyeyi getir. Ona ihtiyacımız olacak.”</p>

  <p class="calibre2">Açıklığın diğer tarafındaki beton yola vardıkları sırada bir patlama köprüyü sarstı. Karanlıklaşan gökyüzüne doğru molozlar yükseldi.</p>

  <p class="calibre2">“Tanrım!” Bembeyaz kesilmiş olan Eddie üzüntüyle Silahşor’a döndü.</p>

  <p class="calibre2">Roland sakin sakin, “Hemen endişelenmeye başlama,” dedi. “Bıçakçı gibi adamlar patlama gücü yüksek oyuncaklar konusunda her zaman dikkatlidirler.” Köprünün ucundaki biletçi kulübelerine eriştiler. Roland onların hemen ötesinde, kavisli rampanın başında durdu.</p>

  <p class="calibre2">Eddie, “Adamın blöf yapmadığını biliyordun, değil mi?” dedi. “Yani seninki bir tahmin değildi. Bunu kesinlikle biliyordun.”</p>

  <p class="calibre2">“O yürüyen bir ölü ve öylelerinin blöf yapmaya ihtiyaçları yoktur.” Ro-land’ın sesi sakinse de bunda yine de gizli bir acı ve üzüntü vardı. “Böyle bir şey olabileceğini biliyordum. Eğer o adamı daha önce, patlayan yumurtasının etki alanının dışındayken görseydik onunla başa da çıkardık. Ama Jake açıklıktan düşüyordu. Korsan da o arada bize iyice yaklaştı. Bıçakçı herhalde çocuğu kentten sağsalim geçebilmek için ücret olarak getirdiğimizi sanmıyor. Kahretsin! Ne şanssızlık!” Roland yumruğunu bacağına vurdu.</p>

  <p class="calibre2">“Eh, gidip Jake’i kurtaralım.”</p>

  <p class="calibre2">Roland başını salladı. “Burada birbirimizden ayrılacağız. Susannah’yı o alçağın gittiği yere götüremeyiz. Onu yalnız da bırakamayız.”</p>

  <p class="calibre2">“Ama…”</p>

  <p class="calibre2">“Beni dinle ve tartışmaya kalkma. Yani Jake’in kurtulmasını istiyorsan. Burada ne kadar uzun süre kalırsak, izler de o kadar silinir. O zaman onları izlernek de zorlaşır. Senin kendi görevin var. Başka bir Blaine daha varsa sen ve Susannah onu bulmalısınız. Ve Jake’in bir Blaine daha olduğuna inandığından da eminim. Herhalde bir yerde bir istasyon var ya da vaktiyle uzaklardaki ülkelerde ‘Beşik’ veya ‘Durak’ denen bir yer. Anlıyor musun?”</p>

  <p class="calibre2">Neyseki Eddie bu seferlik tartışmaya kalkışmadı. “Evet. Onu bulacağız. Sonra?”</p>

  <p class="calibre2">“Her yarım saatte bir, bir el ateş et. Jake’i kurtardıktan sonra gelirim.” Susannah atıldı. “Silah sesleri başkalarını da yanımıza çekebilir.” Eddie onun kayışlardan kurtularak sandalyesine oturmasına yardım etmişti. Roland karı kocaya soğuk soğuk baktı. “Onlarla başa çıkarsınız.” “Tamam.” Eddie elini uzattı. Silahşor bu eli çabucak sıktı. “Onu bul, Roland.”</p>

  <p class="calibre2">“Ah, bulacağım. Tanrılarınıza dua edin de Jake’i zamanında bulabileyim. Ayrıca babalarınızın yüzlerini hatırlayın. İkiniz de.” Susannah başını salladı. “Çalışırız.”</p>

  <p class="calibre2">Roland döndü ve çevik hareketlerle koşarak rampadan indi. O gözden kaybolduktan sonra Eddie, Susannah’ya döndü. Karısının ağladığını görünce de fazla şaşırmadı. Kendi içinden de ağlamak geliyordu. Yarım saat önce birbirlerine sıkıca bağlı bir grup arkadaştılar. Sonra birkaç dakika içerisinde o rahat dostlukları sona ermişti. Jake kaçırılmış, Roland çocuğun peşinden gitmişti. Oy bile kaçmıştı. Eddie hayatı boyunca kendini hiç bu kadar yalnız hissetmemişti.</p>

  <p class="calibre2">Susannah, “Bana ikisini de bir daha göremeyecekmişiz gibi geliyor,” dedi.</p>

  <p class="calibre2">Eddie sert sert, “Tabii göreceğiz,” diye bağırdı. Ama karısının ne demek istediğini biliyordu. Yolculuklannın hemen hemen başlamadan sona erdiği düşüncesi kalbini ezmekteydi. “Hunların Attila’sıyla girişilecek bir kavgada ben Barbar Roland’a oynarım. Hem de ikiye üç vererek. Haydi, Suze. Yetişmemiz gereken bir tren var.”</p>

  <p class="calibre2">Genç kadın üzüntüyle sordu. “Ama nerede?”</p>

  <p class="calibre2">“Bilmiyorum. Belki en yakındaki akıllı yaşlı periyi bulup bunu ona sormamız daha iyi olur. Öyle değil mi?”</p>

  <p class="calibre2">“Sen neden söz ediyorsun, Edward Dean?”</p>

  <p class="calibre2">Eddie, “Hiç…” dedi. Bu çok doğru olduğu için neredeyse hüngür hüngür ağlamaya başlayacaktı. Susannah’nın tekerlekli sandalyesinin tutamaklarını kavradı ve karısını Lud kentine uzanan, cam kırıkları içindeki çatlak rampadan indirmeye başladı.</p>

  <p class="calibre2"></p>

  <p class="calibre2">Jake çabucak sisli bir dünyaya indi. Buradaki tek işaret levhaları can açışıydı. Zonklayan eli, Bıçakçının çelik çubuklara benzeyen parmaklarını batırdığı kolunun üst kısmı. Kavrulan akciğerleri. İkisi de fazla ilerlemeden bu acılara Jake’in sol yanındaki yanmaya benzeyen derin sızı da katıldı. Sonra bu acı diğerlerini bastırdı. O an Roland’in artık peşlerine takılmış olup olmadığını düşündü. Sonra kendi kendine, Oy bu kentte yaşamayı ne kadar süre başarabilir, diye sordu. Burası şimdiye kadar tanıdığı o ovalar ve ormanlardan çok farklı. Ardından Bıçakçı yumruğunu onun suratına indirdi. Çocuğun burnu kanamaya başladı ve bu düşünce de o müthiş can acısı arasında kayboldu.</p>

  <p class="calibre2">“Haydi koş, küçük piç! Çabuk ol!”</p>

  <p class="calibre2">Jake soluk soluğa, “Mümkün oldu… kadar… hızlı koşmaya… çalışıyorum…” diye inledi. Aynı anda solundaki moloz yığınından uzanan kalın bir cam kırığından kurtulmayı tam zamanında başardı.</p>

  <p class="calibre2">“Çabuk olmalısın! Yoksa seni bir vuruşta bayıltır ve saçlarından sürükleyerek götürürüm! Haydi, koş, küçük piç!”</p>

  <p class="calibre2">Jake nasılsa kendisini zorlayarak daha hızlı koşmayı başardı. Geçide girerken kısa bir süre sonra bir caddeye çıkacaklarını sanmıştı. Oysa şimdi istemeye istemeye böyle bir şeyin olmayacağını anlıyordu. Bu sıradan bir geçit değildi. Burası Kırların bölgesinin derinliklerine giden kamufle edilmiş ve sağlamlaştırılmış bir yoldu. Sanki üzerlerine yıkılacakmış gibi gözüken yüksek duvarlar sürüyle garip malzemeden yapılmıştı. Üzerlerine yerleştirilen çelik parçalarının altında yarı ya da tamamiyle ezilmiş arabalar, mermer sütunlar, yağdan siyahlaşmış kısımları dışında her tarafları pastan kızarmış, ne işe yaradıkları anlaşılmayan fabrika makineleri, ışıltılı yanına Yüksek Dilde bir tek esrarlı kelime, “<i class="calibre4">ZEVK</i>” sözcüğü oyulmuş, özel bir uçak büyüklüğünde kristal ve krom bir balık, baklalarının her biri Jake’in kafası büyüklüğünde olan zincirlerle sarılmış türlü ev eşyaları. Hepsi insana neredeyse devrilivere-ceklermiş gibi geliyordu. Tıpkı sirklerde küçücük çelik iskemlelerinin üzerinde duran filler gibi.</p>

  <p class="calibre2">Korsanla çocuk bu çılgınca yolun ikiye ayrıldığı bir yere geldiler. Bıçakçı hiç duraklamadan soldakine saptı. Biraz ileride tünelden farksız çok dar üç geçit çeşitli yönlere doğru uzanıyordu. Bıçakçı bu kez de sağdakinı seçti.Çürümüş kutular ve eski kâğıt balyalarından oluşan bu yol ikisinin yan yana koşamayacakları kadar dardı. (Herhalde bu dev balyaları oluşturan kâğıtlar eskiden kitap ya da dergilerdi.) Korsan, Jake’i öne itti ve onu hızlandırmak için sırtına amansızca vurmaya başladı. Jake, bir sığır, geçitten kesileceği yere doğru sürülürken herhalde kendini böyle hissediyor, diye düşündü. Ve oradan sağ kurtulursa bir daha biftek yememeye yemin etti.</p>

  <p class="calibre2">“Koş, benim küçük tatlı piçim! Koş!”</p>

  <p class="calibre2">Jake çok geçmeden köşelerin ve dönemeçlerin sayısını unuttu. Bıçakçı onu kopmuş çelik, parçalanmış eşya ve eski makinelerden oluşan yığının derinliklerine doğru sürerken çocuğun kurtulma umudu da sönmeye başladı. Roland bile artık onu bulamazdı. Silahşor bunu denerse labirentte kaybolacak ve ölünceye dek bu kâbuslara yaraşır dünyanın moloz dolu geçitlerinde dolaşacaktı.</p>

  <p class="calibre2">Şimdi yokuş aşağı gidiyorlardı. Sıkıştırılmış kâğıtlardan oluşan duvarlar yerlerini dosya dolapları, hesap makineleri ve kompüter parçalan yığınlarına bırakmıştı. Jake bir dakika kadar soldaki, sadece televizyonlar ya da dikkatsizce yığılmış videolardan oluşan bir duvarın önünden ilerledi. Ekranlar ona bir ölünün camlaşmış gözleriyle bakıyorlardı sanki. Ayaklarının altındaki yol aşağıya doğru inmeye devam ederken gerçekten de bir tünelde olduklarını anladı. Yukarıdaki bulutlu gökyüzü iyice daraldı. Bir şeride dönüştü. Sonra bir kurdeleye. Kurdele de bir ipliğe. Loş bir dünyadaydılar. Dev bir çöp tenekesinde koşuşan farelerden farkları yoktu.</p>

  <p class="calibre2">Jake, ya bütün bunlar üzerimize çökerlerse, diye düşündü. Artık her tarafı sızlıyordu ve bitkin haldeydi. O yüzden bu ihtimal onu fazla korkutmadı. Tavan çökerse hiç olmazsa dinlenebilirdi.</p>

  <p class="calibre2">Bıçakçı onu hâlâ sürüyordu. Tıpkı bir çiftçinin bir öküzü sürdüğü gibi. Sola dönmeleri için sol omzuna vuruyordu. Sağa dönmeleri için de sağ omzuna. Dümdüz ilerleyecekleri zaman elini Jake’in kafasının arkasına indiriyordu. Çocuk ileri doğru çıkmış bir borudan kurtulmaya çalıştı ama pek başaramadı. Boru kalçasına çarpınca sendeleyerek dar geçitte cam ve kırık tahtalardan oluşan bir yığına doğru yalpaladı. Korsan onu yakalayarak tekrar öne doğru itti. “Haydi, koş, hantal piç! Koşamıyor musun? Tik-Tak Adam olmasaydı hemen buracıkta işini bitirirdim. Gırtlağını kesiverirdim. Gerçekten de!”</p>

  <p class="calibre2">Jake şimdi kırmızı bir sisin içinde koşuyordu. Bu siste sadece acı ve Bıçakçının sık sık omzuna ya da kafasına inen yumruğu vardı. Sonunda, artık koşamayacağını düşündüğü sırada korsan onu ensesinden yakalayarak çabucak durdurdu. Jake o yüzden adama çarptı ve boğuk boğuk bağırdı.</p>

  <p class="calibre2">Bıçakçı kesik kesik soluyarak, neşeyle, “Şimdi zor bir yere geldik,” dedi. “İleriye bak. Birbirleriyle kesişerek, yere yakın bir yerde bir X oluşturan iki tel göreceksin. Onları görüyor musun?”</p>

  <p class="calibre2">Jake önce o telleri göremedi. Her yer çok loştu. Sola koskocaman bakır tencereler yığmışlardı. Sağaysa dalgıçların kullandıklarına benzeyen çelik tüpleri. Jake güçlü bir soluk alırsa bu tüplerin bir çığ gibi üzerlerine yuvarlanacaklarından emindi. Koluyla gözlerini sildi, alnına düşen karışmış saçlarını itti. On altı ton ağırlığındaki tüpler üzerine yığıldıkları zaman ne hale gireceğini de düşünmemeye çalıştı. Gözlerini kısarak Bıçakçının işaret ettiği tarafa baktı. Evet, gitar ya da banco teline benzeyen o iki ince, gümüş gibi çizgiyi görebiliyordu. Zorlukla. Onlar geçidin iki yanından çıkıyor ve yerden altmış santim kadar yukarıda kesişiyorlardı.</p>

  <p class="calibre2"></p>

  <p class="calibre2">“Onların altından sürünerek geç, tatlım. Çok çok dikkatli ol. Çünkü o tellerden birini şöyle hafifçe tıngırdatsan bile kentteki çelik ve beton yığınlarının yarısı o küçücük sevgili başına geçer. Benim de öyle. Belki bu seni pek üzmez. Öyle değil mi? Haydi, sürün bakalım.”</p>

  <p class="calibre2">Jake sırt çantasını çıkararak yere yattı, ardından çantayı önündeki açıklıktan itti. Kendisi de ince ve gergin tellerin altından geçerken yine de biraz daha yaşamak istediğini anladı. Kafasına düşmek için dengede bekleyen o tonlar ağırlığındaki molozu hissediyordu sanki. Herhalde bu teller dikkatle seçilmiş olan temel taşlarını yerlerinde tutuyor, diye düşündü. Onlardan biri kopar-sa… kıyamet kopacak. Jake’in sırtı tellerden birine süründü ve yukarıda, yükseklerde bir şey gıcırdadı.</p>

  <p class="calibre2">“Dikkatli ol, ahbap.” Bıçakçı neredeyse inleyecekti. “Ah, çok dikkatli olmalısın!”</p>

  <p class="calibre2">Jake ayakları ve dirseklerinden yararlanarak kesişen tellerin altından geçti. Terden ıslanıp kokan saçları yine alnına düştü ama onları geriye itmeye cesaret edemedi.</p>

  <p class="calibre2">Sonunda Bıçakçı, “Tamam, geçtin,” diye homurdandı. Sonra tellerin altından uzun deneyimlerin verdiği bir kolaylıkla süzüldü. Ayağa kalktı ve Jake daha çantasını sırtına takamadan onu kaptı. “Bunun içinde ne var, ahbap?” diye sordu. Kayışları açarak çantanın içine baktı. “Eski dostun için bir armağanın var mı? Çünkü Bıçakçı hediyelere bayılır. Gerçekten.”</p>

  <p class="calibre2">“Çantada öyle bir şey yok. Sadece…”</p>

  <p class="calibre2">Bıçakçı elini kaldırdığı gibi Jake’in suratına tokadı indirdi. Çocuğun başı arkaya gitti ve burnundan tekrar köpüklü kanlar fışkırdı.</p>

  <p class="calibre2">Canı yanan ve öfkelenen Jake, “Bunu neden yaptın?” diye bağırdı.</p>

  <p class="calibre2">Bıçakçı haykırdı. “Bana, kahrolasıca gözlerimin görebildiği şeyi söylediğin için!” Jake’in çantasını bir kenara attı. Korkunç ve tehlikeli bir tavırla gülümserken yine ortaya o birkaç dişi çıktı. “Ve o kahrolasıca yığınları tepemize indirmene ramak kaldığı için!” Bir an durdu sonra daha sakin bir tavırla ekledi. “Ve içimden öyle geldiği için. Bunu itiraf etmeliyim. Bir koyununkine benzeyen bu aptal suratın beni öfkelendiriyor ve seni tokatlama isteğimi uyandiriyor. Gerçekten.” Gülümsemesi yayıldı ve sıvılar sızan beyazımsı dişetleri gözüktü. Jake bunu görmemeyi tercih edecekti. “Senin şu azimli arkadaşın bizi buraya kadar izlediyse, tellere takıldığı zaman çok şaşıracak demektir.” Bıçakçı başını kaldırarak baktı. Hâlâ sırıtıyordu. “Yanlış hatırlamıyorsam yukarıda bir yerde bir otobüs dengede duruyor.”</p>

  <p class="calibre2">Jake ağlamaya başladı. Yorgunluk ve umutsuzluğun neden olduğu gözyaşları yanaklanndaki kirlerin arasında çizgiler oluşturuyordu.</p>

  <p class="calibre2">Bıçakçı elini açarak tehdit dolu bir tavırla havaya kaldırdı. “Ben de ağlamaya başlamadan yürü bakalım, ahbap… Çünkü senin bu eski dostun çok hassas bir adamdır. Gerçekten. Ağlayıp inlemeye başladığında da tekrar gülümsemesini ancak birine bir iki tokat indirmekle sağlayabilir. Koş!”</p>

  <p class="calibre2">Çocukla korsan tekrar koşmaya başladılar. Bıçakçı, gıcırdayan pis kokulu labirentin derinliklerine giden yollan sanki gelişigüzel seçiyordu. Seçimini de çocuğun sırtına şiddetle vurarak belirtiyordu. Sonra davullar başladı. Gürültü sanki her yerden geliyordu. Ya da hiçbir yerden, işte bu Jake için bardağı taşıran son damla oldu. Umut etmekten de, düşünmekten de vazgeçti. Kendini kâbusa bırakıverdi.</p>

  <p class="calibre2"></p>

  <p class="calibre2">Roland sokağı sağdan sola, yukarıdan aşağıya kadar kapayan barikatın önünde durdu. Jake’in aksine diğer taraftan açıklığa çıkabileceğini ummuyordu. Silahşor bu noktanın doğusundaki binalann çöp, alet, sanat eserlerinden oluşan bir iç denizden yükselen, nöbetçilerle dolu birer adacık olduklarından emindi. Tabii her yere tuzaklar kurulmuştu. Tabii kalıntılardan bazıları beş yüz, yedi yüz ya da bin yıl önce devrildikleri yerde bırakılmışlardı. Ama Roland geri kalanları Kırların parça parça buraya sürüklediklerini sanıyordu. Lud’un doğu kısmı Kırların şatosuna dönüşmüştü. Silahşor de şimdi onun dış surlannın önünde durmaktaydı.</p>

  <p class="calibre2">Ağır ağır ilerledi ve sivri kenarlı iri bir çimento parçasının yarı gizlediği bir geçidin ağzını gördü. Pudra gibi tozlarda ayak izleri kalmıştı. İki çiftti. Kü-çük ayaklar ve büyük ayaklann bıraktıkları izler. Roland çömelerek onları inceledi. Tam doğrulacağı sırada durakladı. “Hayır, iki çift değil, üç.” Üçüncü izler küçük bir hayvanın pençe izleriydi.</p>

  <p class="calibre2">Roland usulca, “Oy?” diye seslendi. Bir an karşılık alamadı. Sonra ka-ranlıklann arasından bir kez havlama sesi geldi. Silahşor geçide girdi ve ilk çarpık köşenin gerisinden kendine bakan altın halkalı gözleri gördü. Koşarak gilly’e doğru gitti. Hâlâ Jake’ ten başkasına yaklaşmaktan hoşlanmayan Oy bir adım geriledi. Sonra da durarak başını kaldırdı, endişeyle Silahşor’a baktı.</p>

  <p class="calibre2">Roland, “Bana yardım etmek istiyor musun?” diye sordu. Bilincinin sınırındaki koyu kırmızı perdeyi hissediyordu. Savaş ateşiydi bu. Oysa şimdi bunun sırası değildi. Tabii onun da zamanı gelecekti. Ancak şimdi savaşarak o sözlerle anlatılamayacak rahatlığa erişemeyecekti. “Jake’i bulmama yardım eder misin?”</p>

  <p class="calibre2">Oy, “Ake!” diye havladı. Hâlâ endişeli gözlerle Roland’a bakıyordu.</p>

  <p class="calibre2">“O halde git. Onu bul.”</p>

  <p class="calibre2">Oy hemen döndü ve hızla geçitte koşmaya başladı. Burnunu yere iyice yaklaştırmıştı. Roland onu izliyordu. Arada sırada başını kaldırarak Billy’e bir göz atıyorsa da daha çok yere döşenmiş olan eski taşlara bakıyor ve bir iz arıyordu.</p>

  <p class="calibre2"></p>

  <p class="calibre2">Eddie, “Tanrım,” dedi. “Ne biçim insanlar bunlar?”</p>

  <p class="calibre2">Karı koca rampanın dibindeki caddede iki blok gitmişler ve ilerideki barikatı görmüşlerdi. (Ama Roland’ın yan gizli geçide girmesini bir dakika arayla kaçırmışlardı.) Kuzeye dönerek geniş bir caddeye sapmışlardı. Burası Ed-die’ye Beşinci Caddeyi hatırlatmıştı. Ne var ki, genç adam bunu Susannah’ya söylemeye cesaret edememişti. Bu pis kokulu, moloz yığınları içindeki kent kalıntısı yüzünden acı bir düşkırıklığına uğramıştı. Artık umut dolu sözler söyleyecek halde değildi.</p>

  <p class="calibre2">Karı koca, ‘Beşinci Caddeyi’ izleyerek büyük beyaz taştan binaların bulunduğu bir yere geldiler. Burası Eddie’ye çocukluğunda televizyonda izlediği eski gladyatör filmlerindeki Roma’yı hatırlattı. Resmi havalı binalardı bunlar ve çoğu da fazla harap değildi. Eddie, onların kamuya ait binalar olduğundan emindi. Galeriler, kitaplıklar, belki müzeler. Büyük kubbesi granit bir yumurta gibi çatlamış olan bir bina rasathane olabilirdi. Ama Eddie bir yerde astronomların büyük kentlerden uzakta olmayı tercih ettiklerini okumuştu. Anlaşılan bütün o elektrik ışıkları yıldızları seyretmelerini engelliyordu.</p>

  <p class="calibre2">Bu haşmetli binaların aralannda açıklıklar vardı. Bir zamanlar orada yetişen çim ve çiçekleri, yaban otları ve karmakarışık dikenler çoktan boğmuşlardı. Gerçi burada yine de görkemli bir hava vardı. Adam buranın bir zamanlar Lud’un kültür yaşamının merkezi olup olmadığını düşündü. Tabii o günler çoktan sona ermişti. Eddie, Bıçakçı ve arkadaşlarının bale ya da oda müziğiyle ilgilendiklerini pek sanmıyordu.</p>

  <p class="calibre2">Artık Susannah’yla büyük bir kavşağa erişmişlerdi. Buradan daha dört geniş cadde bir tekerleğin parmaklan gibi dışanya doğru uzanıyordu. Tekerleğin ortasında büyük, taş döşeli bir alan vardı. Etrafını da on iki metre uzunluğundaki çelik direklere takılmış olan hoparlörler çevreliyordu. Tam ortadaki kaidenin üzerinde bir heykelin kalıntıları görülüyordu. Bakırdan yapılmış dev bir savaş atı ön ayaklarını havaya kaldırmıştı. Bakıra özgü yeşil pas bürümüştü üzerini. Bir zamanlar bu küheylana binen cengâver yanda, çürümüş omzunun üzerinde yatıyordu. Bir elinde makineli tüfeğe benzer bir şeyi sallıyordu, diğerinde de bir kılıcı. Bacakları, bir zamanlar bindiği atın biçiminde çarpılmıştı. Ama çizmeleri hâlâ hayvanın yanlarına kaynaklıydı. Kaideye rengi soluk turuncu boyayla, “KIRLARA ÖLÜM!” yazılmıştı.</p>

  <p class="calibre2">Eddie dört bir yana uzanan caddelere bakarken, hoparlörler takılı diğer direkleri gördü. Bunlardan bazılan devrilmişse de çoğu hâlâ yerlerindelerdi. Her biri de iğrenç bir biçimde cesetlerle süslenmişlerdi. Bu nedenle, ‘Beşinci Cad-de’nin açıldığı alandan uzanan yollan ölülerden oluşan küçük bir güç koruyordu.</p>

  <p class="calibre2">Eddie yine, “Onlar ne biçim insanlar?” diye sordu. Cevap beklemiyordu. Susannah da yanıt vermedi… belki verebilirdi. Genç kadın Roland’ın dünyasının geçmişi konusunda daha önce de bazı şeyler sezmişti. Ama bu duygu hiçbir zaman şimdiki kadar kesin olmamıştı. Daha önceki sezgileri etkileyici kehanetlere benziyordu. River Crossing’de olduğu gibi. Tıpkı rüya gibiydiler. Oysa şimdi her şey kafasında bir anda belirmişti. Bu aniden çakan şimşeğin ,şığında tehlikeli bir manyağın hatları çarpılmış suratını görmeye benziyordu.</p>

  <p class="calibre2">Hoparlörler… asılmış cesetler… davullar. Susannah ansızın bunlann birbirlerine bağlı olduklannı anladı. River Crossing’den geçerek Jimtown’a giden ağır yük dolu vagonları at ya da katırların değil de, öküzlerin çektiklerini anlayıvermesine benziyordu bu.</p>

  <p class="calibre2">Susannah, “Boşver bu pisliklere,” dedi. Sesi hafifçe titriyordu. “Bizim istediğimiz o tren. Sence ne tarafta olabilir?”</p>

  <p class="calibre2">Eddie kararmaya başlayan gökyüzüne baktı ve hızla uçan bulutların arasında Işının yolunu kolaylıkla seçti. Tekrar başını eğdi ve Işının yoluna en çok uyan caddenin girişini taştan iri bir kaplumbağanın koruduğunu gördüğü zaman da buna şaşmadı. Hayvan sürüngen kafasını granit kabuğunun altından çıkarmıştı. Çukura kaçmış gözleriyle sanki kan kocaya merakla bakıyordu. Eddie başıyla heykeli işaret ederek alayla hafifçe gülmeyi başardı. “Şu koskocaman kaplumbağayı görüyor musun?”</p>

  <p class="calibre2">Susannah heykele bir göz attıktan sonra başını salladı. Kocası onu iterek kentin alanından geçirdi ve Kaplumbağa Sokağına soktu. Alanın etrafını çevreleyen cesetlerden kuru, tarçınımsı bir koku yayılıyordu. Eddie’nin mide kasları büzüldü… Koku kötü olduğu için değil… hoş olduğundan. Bir çocuğun sabah kızarmış ekmeğinin üzerine serpeceği şeyin tatlı-baharatlı kokusuna benziyordu bu.</p>

  <p class="calibre2">Neyseki Kaplumbağa Sokağı genişti ve hoparlörlü direklerden sarkan cesetler de adeta mumyalaşmış gibiydi. Ama Susannah yeni cesetler de gördü. Şişmiş yüzlerinin kararmış derileri üzerinde sinekler uçuşuyor, çürümüş gözlerinden dışarıya kıvıl kıvıl kurtlar çıkıyordu.</p>

  <p class="calibre2">Bir de her hoparlörün aşağısında küçük bir kemik yığını vardı.</p>

  <p class="calibre2">Eddie, “Binlerce olmalı,” dedi. “Kadın, erkek ve çocuklar.”</p>

  <p class="calibre2">“Evet.” Susannah’nın sesi kendi kulaklarına bile yabancı geldi. Sanki binleri uzaklarda bir yerde konuşuyordu. “Öldürmek için bol zamanları vardı ve bunu birbirlerini öldürmek için kullandılar.”</p>

  <p class="calibre2">Eddie, “O kahrolasıca akıllı perileri getirin!” dedi. Bunu izleyen kahkahası daha çok bir hıçkırığa benziyordu. Artık o zararsız “Dünya geçip gitti” cümlesinin gerçek anlamını iyice kavramaya başlıyordu. Bu müthiş bir cehalet ve kötülüğü kapsıyordu.</p>

  <p class="calibre2">Susannah, hoparlörler savaşta başvurulan bir yöntemdi, diye düşündü. Tabii… öyleydi ya. Bunun hangi savaş olduğunu sadece Tanrı bilir. Ne zaman çıktığını da. Ama korkunç bir şey olduğu kesin. Lud yöneticileri bombalara karşı korunmalı bir merkezden kentlilere bazı açıklamalarda bulunmak için bu hoparlörlerden yararlanıyorlardı. Herhalde onların da Hitler’le kurmaylarının İkinci Dünya Savaşının sonunda çekildikleri gibi bir sığınakları vardı.</p>

  <p class="calibre2">Susannah’nın kulaklarında o hoparlörlerden yükselen otoriter sesler yankılanıyordu. Kadın bunu her şeyiyle duyuyordu. Tıpkı River Crossing’den geçen arabaların gıcırtılarını duyduğu gibi. Ya da arabalan zorlukla çeken öküzlerin sırtlarında saklayan kamçıları duyduğu gibi.</p>

  <p class="calibre2">“Bugün A ve D yiyecek merkezleri kapalı olacak. Lütfen uygun karnelerle B, C ve E merkezlerine gidiniz.</p>

  <p class="calibre2">“Dokuz, on ve on ikinci milis güçleri Sendside’da toplanın. “Saat sekizle on arası hava bombardımanları başlayabilir. Bütün siviller onlara bildirilmiş olan sığınaklara gidecekler. Gaz maskelerinizi de getirin. Tekrarlıyoruz: Gaz maskelerinizi de getirin.”</p>

  <p class="calibre2">Açıklamalar, evet… Ve çarpıtılmış haberler. Olayların George Orwall’in ‘çifte anlamlı’ diye tanımlayacağı saldırganca propagandaları. Açıklamalarla haber bültenleri arasında gürültülü marşlar ve ölenlere saygı gösterilmesi için mezbahanın kanlı kızıl ağzına daha fazla erkek ve kadın gönderilmesi talepleri. Sonra savaş sona ermiş ve sessizlik başlamıştı… Bir süre için. Sonra hoparlörlerden tekrar sesler yükselmeye başlamıştı. Ne kadar zaman önce? Yüz yıl? Elli? Önemli miydi? Susannah önemli olduğunu sanmıyordu. Önemli olan şuydu: hoparlörler kullanıldığında zaman artık sadece bir tek şeyi yayınlıyorlardı… Bir tek kasedi… O davul seslerini. Peki kentin ilk sakinlerinin torunları onu… ne sanıyorlardı? Kaplumbağanın sesi olduğunu mu? Işının isteklerini açıkladığını mı?</p>

  <p class="calibre2">Susannah vaktiyle babasına cennette bir Tann’nın insanlarla ilgili olayları belirlediğine inanıp inanmadığını sorduğunu hatırlıyordu. Babası sessiz ama son derece kuşkucu ve pek bir şeye inanmayan bir insandı. Babası, “Yarısına inanıyor, yarısına inanmıyorum, Odetta,” demişti. “Tann’nın var olduğuna inanıyorum. Ancak O’nun son günlerde bizimle fazla ilgilendiğini sanmıyorum. Biz İsa’yı öldürdükten sonra Adem’in oğullan ve Havva’nın kızları konusunda fazla bir şey yapılamayacağını anladı. Onun için de bizimle ilişkisini kesti. Çok akıllı O.”</p>

  <p class="calibre2">Odetta bu cevabı bekliyordu. O sırada on bir yaşında olsa da babasının kafasının nasıl çalıştığını öğrenmişti. Babasına yerel gazetenin kiliseler sayfasındaki bir yazıyı göstererek karşılık vermişti. Bunda Grace Metodist Kilisesinin Rahibi Bay Murdock’un o pazar günü “Tanrı Hepimizle Her Gün Konuşuyor,” konusunu işleyeceği açıklanıyordu. Rahip bunun için “İlk Korintli-ler”in bir bölümünü seçmişti. Babası bu yazıyı okuduğunda öylesine gülmüştü ki, göz kuyruklanndan yaşlar fışkırmıştı. Sonunda, “Eh, hepimiz birinin konuştuğunu duyuyoruz sanırım,” demişti. “Ama bir tek şeyden emin olabilirsin, tatlım. Hepimiz de o sesin tıpı tıpına duymayı istediği şeyi söylediğini işitiriz. Buna Rahip Murdock da dahil. Böylesi daha uygundur.”</p>

  <p class="calibre2">Bu insanlarınsa davul kaydının geleneksel bir cinayet işlemeye bir çağrı olmasını istedikleri anlaşılıyordu. O yüzden şimdi davul sesleri bu yüzlerce hoparlörden gümbürdeyerek yükseldiği zaman onlar da bunu yağlı ipleri çıkarmak ve birkaç kişiyi en yakındaki direklere asmak için bir işaret sayıyorlardı. Eddie yanılmıyorsa aslında Z.Z. Top’un Velcro Fly adİı parçasının temposuydu bu.</p>

  <p class="calibre2">Eddie, Susannah’yı sandalyesini iterek götürürken kadın, kaç kişi, diye kendi kendine sordu. Kentin altındaki bir elektronik devre bozulduğu için bütün bu yıllar boyunca kaç kişi öldürüldü? Her şey bu insanların aslında müziğin yabancı bir şey olduğunu anladıkları için mi başladı? O müzik de biz, uçak ve bu sokaklardaki bazı arabalar gibi başka bir dünyadan mı gelmişti?</p>

  <p class="calibre2">Susannah sorusunun cevabını bilmiyordu. Oysa artık Tanrı ve O’nun Adem’in oğulları ve Havva’nın kızlarıyla yaptığı konuşmalar konusunda babası gibi düşünmeye başladığının farkındaydı. Bu kenttekiler birbirlerini boğazlamak için bir neden aramışlardı, hepsi o kadar. Ve davul sesleri de başka bir neden kadar geçerliydi.</p>

  <p class="calibre2">Genç kadın buldukları o arı kovanını düşündü. Yeselerdi zehirlenecekleri beyaz arıların kovanını. Burada, Send’in bu yanında da yine ölmekte olan bir kovan vardı. Değişime uğramış sürüyle beyaz arı. Şaşkınlık, kayıp ve karmaşa iğnelerini daha az öldürücü bir hale sokmamıştı.</p>

  <p class="calibre2">Band sonunda bozuluncaya kadar daha kaç kişi ölecek?</p>

  <p class="calibre2">Hoparlörlerden amansızca davulların sinkoplu kalp atışları yükseldi birdenbire. Sanki Susannah’nın düşünceleri buna yol açmıştı. Eddie şaşkınlıkla bağırdı. Susannah da bir çığlık atıp elleriyle kulaklarını kapattı. Ancak böyle yapmadan hemen önce müziğin geri kalanını duydu. Çok hafifti. Biri, yıllar yıllar önce -herhalde kazara- denge kontroluna çarparak onu tümüyle bir tarafa itmiş, hem gitarları, hem de sesleri gömmüştü.</p>

  <p class="calibre2">Eddie kansını Kaplumbağa Sokağında itmeyi sürdürdü. Işının yolu üzerinde yani. Genç adam yanlara bakmamaya, çürümüş cesetlerin kokularını duymamaya çalışıyordu. Neyseki rüzgâr var, diye düşünüyordu bu arada.</p>

  <p class="calibre2">Sonra hızlanmaya başladı. Büyük beyaz binaların aralarındaki açıklan inceliyor ve yukarıdan giden bir mononun zarif kavisli tek rayını arıyordu. Bu sonu gelmeyen ölüler yolundan bir an önce kurtulmak istiyordu. Derin bir soluk alıp o fazla tatlı tarçın kokusunu içine çekerken, yaşamı boyunca hiçbir şeyi bu kadar çok istememiş olduğunu hissetti. Jake, Bıçakçı onu yakasından yakalayıp, dörtnala giden bir atı durduran zalim bir binicinin bütün gücüyle çektiğinde, o sersemlikten kurtuldu hemen. Korsan bir ayağını da uzatmıştı. Çocuk ona takılıp arkaüstü devrildi. Bu sırada da başını yerdeki taşlara çarptı. Bir an her taraf karardı. İnsanca yanlan olmayan Bıçakçı, Jake’i alt dudağını tutup yukarıya doğru çekerek ayılttı.</p>

  <p class="calibre2">Çocuk bir çığlık atarak doğrulup oturdu. Yumruklarını körcesine salladı. Bıçakçı onlardan kolaylıkla kaçıp diğer elini Jake’in kolunun altına sokarak, 0nu çektiği gibi kaldırdı. Çocuk orada öylece duruyor, bir sarhoş gibi öne arkaya sallanıyordu. Artık itiraz edecek halde bile değildi. Hatta durumu kavrayacak halde bile. Bütün bildiği vücudundaki her kasın kopmuş olduğu hissiydi. Yaralı eli tuzağa yakalanmış bir hayvan gibi uluyordu sanki.</p>

  <p class="calibre2">Bıçakçının biraz soluk almaya ihtiyacı olduğu anlaşılıyordu. Bu kez nefesi daha geç düzene girmişti. Eğilmiş, ellerini yeşil pantolonunun dizlerine dayamıştı. Kesik kesik solurken ıslık gibi bir ses de çıkarıyordu. Başındaki safi mendil biraz kaymış, tek sağlam gözü sahte bir pırlanta gibi parlıyordu. Gözündeki beyaz ipek parçası buruşmuştu. Bunun altından kötü görünüşlü, yoğun sarı bir sıvı yanağına akıyordu.</p>

  <p class="calibre2">“Başını kaldırıp bak, ahbap. O zaman seni neden durdurduğumu anlarsın. Bak bakalım!”</p>

  <p class="calibre2">Jake başını kaldırdı. Hâlâ şok geçirdiği için yirmi dört metre yukarıda bir karavan büyüklüğündeki mermer havuzun sallanması onu hiç şaşırtmadı. O ve Bıçakçı neredeyse mermerin altındaydılar. Havuzu paslı iki kablo havada tutmaktaydı. Kabloların önemli bir bölümü kırılmış kilise sıralarından oluşan dev bir yığının içinde saklıydı. Beyni neredeyse durmuş olan Jake bile kabloların, köprünün askılarından daha da kopuk kopuk olduklarını fark etti.</p>

  <p class="calibre2">Bıçakçı sırıtarak, “Gördün mü?” diye sordu. Sol elini üzeri kapalı gözüne götürerek, bunun altından cerahati aldı ve o pisliği kayıtsızca bir yana fırlattı. “Ne güzel, değil mi? Ah, Tik-Tak Adam gerçekten çok kurnazdır. Gerçekten. Şu lanet olasıca davullara ne oldu? Artık başlamaları gerekirdi. Bakır Kafa bunu unuttuysa bir sopayı altından sokup ağzından çıkarırım. Ağaç kabuğunun tadını alır o zaman… Şimdi ileriye doğru bak benim, küçük nefis bücürüm.”</p>

  <p class="calibre2">Jake söyleneni yaptı. Korsan onu hemen şiddetle yumrukladı. Çocuk sendeleyerek geri geri gitti, az kalsın yuvarlanıyordu.</p>

  <p class="calibre2">“Ta ileriye değil, geri zekâlı! Aşağıya bak, aşağıya! Şu iki kara taşı görüyor musun?”</p>

  <p class="calibre2">Jake bir dakika sonra işaret edilen yeri gördü. Uyuşukça başını salladı.</p>

  <p class="calibre2">“Onların üzerine sakın basayım deme. Yoksa o mermer şey, başına iner ahbap. Ondan sonra seni isteyen birinin vücudunu yerden kurutma kağıdıyla alması gerekir. Anlıyor musun?”</p>

  <p class="calibre2">Çocuk tekrar kafasını salladı.</p>

  <p class="calibre2">“İyi.” Bıçakçı son defa derin bir soluk aldı ve sonra Jake’in omzuna vurdu. “Haydi, koş. Ne bekliyorsun? Marş!”</p>

  <p class="calibre2">Jake rengi bozuk taşlardan ilkinin üzerinden atladı. Bu sırada da onun aslında taş değil, maden bir levha olduğunu anladı. Sadece taşa benzemesi için. yuvarlaklaştırılmıştı. İkincisi de onun hemen ilersindeydi. Üstelik çok da kurnazca yerleştirilmişti. Durumu bilmeyen bir yabancı ilk taşı atladığında, ikincisinin üzerine mutlaka basacaktı.</p>

  <p class="calibre2">Jake, iyi ya, bunu yap haydi, diye düşündü. Neden olmasın? Silahşor seni bu labirentte hiçbir zaman bulamaz. Onun için şu mermer havuzu aşağıya düşür, olsun bitsin. Bıçakçı ve arkadaşlarının senin için planladıklarından daha temiz ve daha çabuk bir ölüm olur bu.</p>

  <p class="calibre2">Tozlu mokaseni tuzağın yukarısında durakladı.</p>

  <p class="calibre2">Bıçakçı yumruğuyla onun sırtına vurdu. Ama şiddetle değil. “Cehenneme yolculuk yapmayı mı düşünüyorsun, küçük ahbap?” diye sordu. Sesindeki o zalimce neşenin yerini basit bir merak almıştı. Belki buna başka bir duygu daha karışıyordu. Ne var ki, bu korku değil, alaydı. “Madem niyetin bu, şu işi yap öyleyse. Bana zaten öbür dünya yolculuğu için bilet geldi. Ama elini çabuk tut, kahrolasıca!”</p>

  <p class="calibre2">Jake’in ayağı tuzağı çalıştırma mekanizmasının ilerisine indi. Biraz daha yaşamaya karar vermişti. Ancak bunun nedeni Roland’ın kendisini bulacağı umudu değildi. Sadece Silahşor’ün böyle davranacağını düşünüyordu. O biri kendisini durduruncaya kadar ilerledi. Sonra mümkünse birkaç metre daha giderdi.</p>

  <p class="calibre2">Bu işi şimdi yaparsa Bıçakçıyı da kendisiyle birlikte götürürdü. Oysa sadece Bıçakçı yeterli değildi. Ona bir tek defa bakmak, ölmek üzere olduğunu açıkladığında yalan söylemediğini anlamaya yetiyordu. Ama Jake yoluna devam ederse belki Bıçakçının birkaç arkadaşını da birlikte götürmek fırsatını bulabilirdi. Hatta belki de Tik-Tak Adam,’ dediği haydutu bile.</p>

  <p class="calibre2">Jake, cehenneme yolculuk yapmaktan söz ediyor, diye düşündü. O sırada yanımda çok sayıda yol arkadaşı olmasını isterim.</p>

  <p class="calibre2">Roland bu düşüncesini anlardı.</p>

  <p class="calibre2"></p>

  <p class="calibre2">Jake, Silahşor’ün labirentte onları izleme yeteneğini değerlendirirken hata yapmıştı. Çocukla korsanın geride bıraktıkları en belirgin iz Jake’in sırt çantasıydı. Ama Silahşor, durup işaretler aramasına gerek olmadığını pek çabuk anladı. Oy’u izlemesi yeterliydi.</p>

  <p class="calibre2">Ancak Roland yine de birkaç kez geçitlerin kesiştikleri noktalarda durmak zorunda kaldı. Emin olmak istiyordu. Üstelik her seferinde de Oy geriye doğru bakarak sabırsızca, çabuk ol, onları kaybetmeyi mi istiyorsun, dermiş gibi havladı. Roland üç işaretten Billy’nin yanılmadığını anladıktan sonra artık Oy’u hızla izlemeye başladı. İşaretler Jake’in gömleğinden bir iplik, bir ayak izi ve Bıçakçının mendilinden kopmuş parlak sarı bir bez parçasıydı. Roland işaretler bulmaya çalışmaktan vazgeçmedi. Ama artık bir şeyler aramak için duraklamıyordu. Sonra davullar başladı. İşte o gün Roland’ın hayatını, davullar ve Jake’in sırt çantası kurtardı.</p>

  <p class="calibre2">Silahşor tozlu botlarıyla kayarak durdu. Daha gürültünün ne olduğunu anlayamadan tabancasını çekti. Sonra bunun ne olduğunu anladı ve silahını sabırsızca homurdanarak tekrar kılıfına soktu. Tam yoluna devam edeceği sırada gözü Jake’in sırt çantasına takıldı…. Sonra da onun hemen solunda, yukarıda hafifçe ışıldayan iki çizgiye. Roland gözlerini kıstı ve ancak doksan santim ilerideki dizlerinin hizasında birbirleriyle kesişen telleri gördü. Bacakları kısa olan Oy, tellerin oluşturduğu ters V’nin altından kolaylıkla geçmişti. Fakat Jake’in çantası ve davullar olmasaydı Silahşor o tellere çarpacaktı. Roland’ın bakışları tellerden geçidin iki yanına hiç de dikkatsizce yığılmamış olan eşyalara kaydı ve dudakları gerildi. Ölmesine ramak kalmış ve onu sadece Ka kurtarmıştı.</p>

  <p class="calibre2">Oy sabırsızca havladı.</p>

  <p class="calibre2">Roland yüzüstü yatıp sürüne sürüne tellerin altından geçti. Ağır ağır ve dikkatle hareket ediyordu. Çünkü hem Jake’den hem de Bıçakçıdan çok daha iriydi. Gerçekten de iriyan birisinin o moloz yığınlarının çığ gibi yuvarlanmalarına neden olmadan tellerin altından geçemeyeceğini anlıyordu. Bu sırada davullar gümbürdüyor, kulaklarında yankılanıyordu. Silahşor, acaba hepsi çıldırdı mı, diye düşündü. Bu gümbürtüyü her gün dinleseydim kesinlikle kaçırırdım.</p>

  <p class="calibre2">Tellerin altından diğer tarafa geçti. Sırt çantasını alarak içine baktı. Ja-ke’in kitaplarıyla birkaç giyim eşyası hâlâ çantadaydı. Yolda topladığı hazineleri de öyle: altın gibi parlayan ama aslında öyle olmayan sarı benekli bir taş. Belki de eskiden ormanlarda yaşayan insanlardan kalma bir ok ucu. Çocuk bunu bu dünyaya çekildikten sonraki gün bir koruda bulmuştu. Kendi dünyasından birkaç bozuk para. Babasının güneş gözlüğü. Bir de henüz buluğ çağına erişmemiş bir çocuğun sevip anlayabileceği birkaç şey daha. Geri isteyeceği eşyalar… Tabii Roland, çocuğu Bıçakçı ve arkadaşları değiştiremeden, buluğ çağı öncesine özgü masumca uğraşlar ve acayip şeylere karşı duyduğu ilgiyi yok etmeden kurtarabilirse.,.</p>

  <p class="calibre2">Bıçakçının sırıtkan yüzü Roland’ın gözlerinin önünde belirdi. Bir şeytan ya da şişeden çıkan bir cin gibi. Kırık dişler, boş kör göz, yanaklarına yayılarak traşı uzamış çenesine doğru inen mandrus illeti. Silahşor, ona zarar verirseniz, diye düşündü. Sonra bu düşünceyi kafasından kovdu. Çünkü çıkmaz bir sokaktı bu. Bıçakçı çocuğu (Roland’ın kafası öfkeyle ısrar etti. Jake! Sadece bir çocuk değil!) yaralarsa Silahşor onu öldürecekti. Evet. Ama bu hareketin bir anlamı olmayacaktı aslında. Çünkü Bıçakçı zaten bir ölüydü.</p>

  <p class="calibre2">Roland çantanın kayışlarını uzattı. Bunu yapmasını sağlayan o zekice hazırlanmış tokalara hayretle bakıyordu. Sonra çantayı kendi sırtına takarak ayağa kalktı. Oy ilerlemek için döndüğünde Roland ona seslendi. Hayvan dönüp baktı.</p>

  <p class="calibre2">“Bana gel, Oy.” Roland, Billy’nin bu sözleri anlayıp anlamayacağını bilmiyordu. Anlarsa da uyup uymayacağını. Oy’un onun yakınında olması daha jyiydi. Daha güvenli. Bir tuzağa rastlamışlardı. Herhalde ileride daha başkaları da vardı, Oy bir daha sefere o kadar şanslı olmayabilirdi.</p>

  <p class="calibre2">Oy kımıldamayarak, “Ake!” diye havladı. Sesi güven doluysa da Roland, Oy’un duygularını gözlerinden okudu. Bu gözlerin rengi korku yüzünden koyulaşmıştı.</p>

  <p class="calibre2">Roland, “Evet,” dedi. “Ama bu tehlikeli. Bana gel.”</p>

  <p class="calibre2">Geldikleri geçitte ağır bir şey gürültüyle düştü. Herhalde davulların neden olduğu titreşimler yüzünden yerinden kayıp yuvarlamıştı. Roland şimdi orda burda molozların arasından çıkan direkleri görüyordu. Uçlarında hoparlörler olan direkler uzun boyunlu tuhaf hayvanlara benziyorlardı.</p>

  <p class="calibre2">Oy koşarak Silahşor’ün yanma geldi. Kesik kesik soluyarak onun yüzüne bakıyordu.</p>

  <p class="calibre2">“Benden uzaklaşma.”</p>

  <p class="calibre2">“Ake! Ake-Ake!”</p>

  <p class="calibre2">“Evet, Jake.” Roland tekrar koşmaya başladı. Oy da yanından koşuyor, bunu Silahşor’ün o zamana kadar gördüğü köpekler kadar başarıyla yapıyordu.</p>

  <p class="calibre2"></p>

  <p class="calibre2">Eddie için bütün bunlar bilge birinin vaktiyle dediği gibi, “Tekrar tekrar deja-vu’ydü.” Tekerlekli sandalyeyle koşuyor, zamanla yarışıyordu. Kumsalın yerini Kaplumbağa Sokağı almıştı. Ama nedense başka her şey aynıydı. Ah, tabii önemli bir fark daha vardı: şimdi ortada duran bir kapıyı değil, bir tren istasyonunu (Ya da Beşik yerini) arıyordu.</p>

  <p class="calibre2">Susannah dimdik oturuyor, saçları geriye doğru uçuyordu. Roland’ın tabancasını sağ eline almış, namluyu bulutlu, kasvetli gökyüzüne doğru çevirmişti. Davullar gümbürderken çıkan sesler sanki onları dövüyordu. Hemen ilende sokakta çanak biçimi koskocaman bir şey yatmaktaydı. Eddie ‘nin baskı atındaki kafasında bir sahne belirdi. Jüpiter’le Thor disk atarak eğleniyorlardı- Belki böyle düşünmesinin nedeni iki yandaki klasik görünümlü binalardı. Jüpiter diski biraz açığa fırlatıyor, Thor da onun bulutlardan aşağıya düşmesine izin veriyordu. Ah! Zaten Olimpos’ta oyun zamanıydı.</p>

  <p class="calibre2">Eddie, Tanrıların diski, diye düşünerek Susannah’yı paslanıp parçalanmış iki arabanın arasından geçirdi. Ah, ne fikir.</p>

  <p class="calibre2">Genç adam tekerlekli sandalyeyi o diskin yanından geçirmeye çalışırken kaldırıma çıktı. Şimdi o nesneye iyice yaklaştığı için onun bir tür telekomini-kasyon çanağı olduğuna karar verdi. Sandalyeyi, molozlarla dolu olduğu için hızla ilerlemelerini engelleyen kaldırımdan tekrar yola indirirken davullar da birdenbire sustu. Yankılar sona ererek yerlerini yeni bir sessizliğe bıraktı. Eddie o an etrafın aslında hiç de sessiz olmadığını fark etti. îleride Kaplumbağa Sokağıyla başka bir caddenin kesiştiği köşede mermer bir binanın kemerli kapısı vardı. Binanın üzerini sarmaşıklar ve selvi yapraklarına benzeyen yeşil bir şeyler sarmıştı. Ancak yine de müthiş, hatta biraz da mağrurdu bina. Onun gerisinde, köşenin ardında bir kalabalık heyecanla konuşup duruyordu.</p>

  <p class="calibre2">Susannah, “Durma!” diye homurdandı. “Bunun için zamanımız yok.’..” Mırıltıları isterikçe bir çığlık yardı. Bunu takdir dolu bağınşmalar izledi. Bir de inanılmaz bir şey. Eddie’nin Atlantic City’deki otel-kumarhanelerde uzun bir revüden sonra duyulan alkışlara benzettiği bir gürültü. Çığlık boğuklaşarak, ölen bir adamın çıkardığı uzun, gargaramsı bir sese dönüştü. Bu tıpkı bir ağus-tosböceğinin vızıltısına benziyordu. Eddie ensesindeki tüylerin diken diken olduğunu fark etti. En yakındaki hoparlörlü direkten sarkan cesetlere baktı ve Lud’un eğlence düşkünü Buluğlarının yine birilerini idam ettiklerini anladı.</p>

  <p class="calibre2">Genç adam, harika, diye düşündü. Eğer Tony Orlando’yla Dawn da burada olsalardı ve Knock Three Times şarkısını söyleselerdi, mutlu mutlu ölürlerdi.</p>

  <p class="calibre2">Eddie köşedeki taş yığınına merakla baktı. Binayı sarmış olan sarmaşıkların bu kadar yakından keskin, baharatımsı bir kokusu olduğunu fark etmişti. Koku insanın gözünü yaşartacak kadar kesifti. Sarmaşıklardan uzanan sakalım-sı yeşillikler cılız öbekler halindeydi. Bir zamanlar kemerli kapıların olduğu yerde bitkiden çağlayanlar oluşturuyorlardı. Ansızın o çağlayanların arasından biri fırlayarak onlara doğru hızlanıverdi. Eddie onun bir çocuk olduğunda karar kıldı. Boyuna bakılırsa, bebeklik yıllarını geride bırakalı fazla olmamıştı-Küçük Lord Fauntleroy’u hatırlatan garip bir kılıktaydı. Kadifeden kısa pantolonu ve kırmalı beyaz bir gömleği vardı. Saçlarına kurdeleler bağlamıştı. Eddie birdenbire ellerini havaya kaldırıp sallamak ve, “Bebek maması Lud’un çok iyi olduğunu söylüyorum,” diye bağırmak için delice bir istek duydu.</p>

  <p class="calibre2">Çocuk ince ve tiz bir sesle, “Haydi gelin!” diye bağırdı. O yeşil sakal gibi şeylerin birkaç dalı saçlarına takılmıştı. Koşarken sol eliyle dalgın dalgın onları atmaya çalıştı. “Bu kez Tokatçının işini bitirecekler! Davullar ülkesine gitme sırası Tokatçı da! Haydi, gelin, yoksa bütün eğlenceyi kaçıracaksınız!”</p>

  <p class="calibre2">Çocuğun görünüşü Susannah’yı da aynı derecede sersemletmişti. Ama ufaklık yaklaşırken onun, kurdeleli saçlarına yapışmış olan yeşillikleri beceriksizce süpürmesinde bir tuhaflık olduğunu düşündü. Çünkü sadece sol elini kullanıp duruyordu. Otlardan oluşan çağlayanlann arasından fırladığı sırada diğer eli arkasındaydı ve hâlâ öyle duruyordu.</p>

  <p class="calibre2">Susannah, bu çok sıkıcı bir şey olmalı, diye düşündü. Sonra da kafasındaki teyp çalışmaya başladı. Ardından Roland’ın sesini duydu. “Böyle bir şey olacağını biliyordum… Patlayan yumurtanın etki alanının dışında olduğumuz sırada onu görseydik… Kahrolasıcâ şans!”</p>

  <p class="calibre2">Susannah, Roland’ın tabancasını kaldırımdan atlayarak doğruca onlara doğru koşan çocuğa çevirdi. “Orada dur!” diye haykırdı. “Hiç kımıldama!”</p>

  <p class="calibre2">Eddie bağırdı. “Suze, ne yapıyorsun?”</p>

  <p class="calibre2">Susannah ona aldırmadı. Zaten Susannah Dean artık orada değildi. Şimdi tekerlekli sandalyede oturan Detta Walker’di. Ve gözleri müthiş bir şüpheyle parlıyordu. “Dur yoksa vururum!”</p>

  <p class="calibre2">Küçük Lord Fauntleroy sanki sağırlaşmıştı. Bu uyarıdan hiç etkilenmeden neşeyle, “Çabuk olun!” diyerek güldü. “Bütün eğlenceyi kaçıracaksınız. Tokatçı…”</p>

  <p class="calibre2">Sonunda sağ elini arkasından çıkarmaya başlamıştı. Eddie aynı anda karşılarındakinin bir çocuk değil, çocukluk yılları çok gerilerde kalmış biçim-siz bir cüce olduğunu, çocuksu bir neşe olarak algıladığı şeyinse aslında dondurucu bir nefret ve öfke olduğunu anlamıştı. Cücenin alnı ve yanaklarında ce-rahatlar sızan kötü renkli yaralar vardı. Roland’ın ‘Fahişe Çiçekleri’ diye tanımladığı şeydi bu.</p>

  <p class="calibre2">Susannah onun yüzünü görmedi bile. Dikkatini cücenin arkasından çıkardığı sağ eline ve parmaklarının arasındaki donuk yeşil küreye vermişti, Genç kadına bu kadarı yetti. Roland’ın tabancası o anda gümbürdedi. Cüce hızla geri geri gitti. Kaldırıma düşerken küçücük ağzından azap ve nefret dolu bir feryat yükseldi. Elbombası parmaklarının arasından düştü ve yuvarlanarak cücenin çıktığı kemerli kapıdan içeri girdi.</p>

  <p class="calibre2">Detta birdenbire ortadan kayboldu. Susannah elindeki dumanları tüten tabanca, sonra da kaldırımda yatan küçücük insana hayret, dehşet ve üzüntüyle baktı. “Ah, Tanrım! Onu vurdum, Eddie, onu vurdum!”</p>

  <p class="calibre2">“Kırlara… ölüm!</p>

  <p class="calibre2">Küçük Lord Fauntleroy bu sözleri meydan okurcasına haykırmaya çalıştı. Ama ağzından gelen ve kırmalı gömleğinin geri kalan beyaz kısımlarını da kızıla boyayan köpüklü kanlar sesini boğdu. O sırada köşedeki binanın ot bürümüş ön avlusunda boğuk bir patlama oldu. Cepheden sarkan ve tüylü bir halıya benzeyen yeşillikler tıpkı şiddetli bir fırtınada şişen bayraklar gibi öne doğru kabardılar. Bunu boğucu, göz yaşartıcı duman bulutları izledi. Eddie, Susannah’yı korumak için onun üzerine kapanmıştı. Beton parçalarından oluşan bir yağmurun sırtına, ensesine ve başına yağdığını hissetti. Neyseki parçalar küçüktü. Soldan hiç hoşa gitmeyecek, dudak şapırtısını andıran sesler geldi. Eddie gözlerini aralayarak o tarafa doğru baktı. Sonra da küçük Lord Fauntleroy’un yuvarlanan kafasının kaldırımın kenarında durduğunu gördü. Gözleri hâlâ açık olan cücenin dudakları son bir öfkeyle gerilmişti.</p>

  <p class="calibre2">Şimdi başka sesler de duyuluyordu. Bazıları çığlıklar atıyor, bazıları çağırıyorlardı. Hepsi de öfkeliydi. Eddie, Susannah’nın sandalyesinin üzerinden kalktı. Sandalye sallandı ama neyseki devrilmedi. Genç adam cücenin geldiği taraftan yirmi kişilik erkek ve kadından oluşan bir grubun geldiğini gördü. Bazıları köşeyi dönüyorlar, bazıları da köşedeki binanın kemerlerini gizleyen yeşilliklerin arasından çıkıyorlardı. O an tıpkı cücenin bombasının dumanlarından fırlayan kötü ruhlara benziyorlardı. Çoğu başlarına mavi mendiller bağlamışlardı. Hepsinin de içe dokunur biçimde ilkel silahlan vardı: paslı kılıçla1”’ kör bıçaklar ve çatlak sopalar. Eddie birinin elindeki çekici meydan okurcasına salladığını gördü. İçinden, Buluğlar, diye düşündü. İdam eğlencelerini engelledik. Bu yüzden çok öfkeliler.</p>

  <p class="calibre2">Bu sevimli grup tekerlekli sandalyesinde oturan Susannah’yı ve onun Önünde bir dizinin üzerine çökmüş olan Eddie’yi gördüğü zaman haykırışma-lar başladı. “Kırları öldürün!”, “İkisini de gebertin!”, “Luster’ı öldürdüler. Tanrı gözlerini kör etsin!” En öndeki bir adam İskoçların eteklerine benzer bir şeye sarınmış, elindeki palayı sallayıp duruyordu. Hem de deli gibi. Yanındaki tıknaz kadın çabucak eğilmeseydi, onun kafasını da uçuracaktı. Adam birdenbire saldırdı. Diğerleri de sevinçle bağırarak onu izlediler.</p>

  <p class="calibre2">Roland’ın tabancası bu bulutlu ve rüzgârlı günde gümbürdedi. Ve etek-likli Buluğun tepesi uçtu. Onun kafasını kesmesine ramak kalmış olan kadı-nınsa soluk suratına kırmızı bir yağmur yağdı. Kadın üzüntüyle havlamayı andırır bir ses çıkardı. Diğerleri kadınla ölü adamın yanından geçtiler. Gözleri dönmüştü, sayıklar gibi haykırıyorlardı.</p>

  <p class="calibre2">Susannah, “Geberin!” diye bağırarak tekrar ateş etti. Omzuna ipek astarlı bir pelerin almış ve uzun çizmeler giymiş bir adam yola yığıldı.</p>

  <p class="calibre2">Eddie, o sırada Ruger’i çıkarmaya çalışıyordu. Bir an onu düşürdüğünü sanarak paniğe kapıldı. Tabancanın kabzası pantolonun belinden içeri doğru kaymıştı. Sonunda kabzayı kavrayarak hızla çekti. Ama lanet olasıca silahı çıkaramadı. Namlunun ucundaki nişangâh iç çamaşırına takılmıştı.</p>

  <p class="calibre2">Susannah, arka arkaya, çabucak üç el ateş etti. Kurşunlardan her biri hedefi buluyordu. Ama bu yaklaşan Buluğları yavaşlatmadı. “Eddie, bana yardım et!”</p>

  <p class="calibre2">Genç adam telaşla pantolonunun önünü açtı. Kendini Supermen’in ucuz bir kopyası gibi hissediyordu. Sonunda Ruger’i kurtarmayı başardı. Sol avu-cuyla emniyete vurdu ve dirseğini bacağına, dizinin hemen yukarısına dayadı. Ateş etmeye başladı. Düşünmesine gerek yoktu. Nişan almasına bile. Roland onlara bir çarpışmada silahşorun ellerinin kendi başına çalıştığını söylemişti. Eddie şimdi bunun doğru olduğunu anlıyordu. Zaten bu kadar uzaklıktan bir kör bile hedefi şaşmazdı. Susannah saldıran gruptakilerin sayısını on beşe indirmişti. Eddie de geri kalanları, bir tarlada esen rüzgâr gibi taradı ve iki saniyeden daha kısa bir sürede dört kişiyi devirdi.</p>

  <p class="calibre2">Şimdi güruhun suratındaki o ortak ifade, o donuk ve kafasız heves parçalanmaya başlıyordu. Çekiçli adam elindekini bir tarafa atarak kaçmaya başladı. Artrit yüzünden çarpılmış bacaklanyla iyice topallıyordu. Onu iki kişi daha izledi. Diğerleri kararsızca sokakta durakladılar.</p>

  <p class="calibre2">Oldukça genç bir adam, “Haydi, Buluğlar!” diye homurdanarak dişlerini gösterdi. Mavi eşarbını boynuna bir rali yarışçısının mendili gibi bağlamıştı. Kabak kafasının iki yanında çok kıvırcık kızıl saç tutamları vardı. Susannah onu Palyaço Clarabell’e benzetti. Eddie ise Ronald McDonald’a. Şimdi ikisi de onun başlanna dert açacağını anladılar. Adam, çelik bir masa bacağına benzer el yapımı mızrağını fırlattı. Bu Eddie’yle Susannah’nın sağ tarafına, sokağa zararsızca düşerek takırdadı. “Haydi, gelin diyorum! Birlikte hareket edersek onları…”</p>

  <p class="calibre2">Eddie, “Çok üzgünüm, ahbap,” diye mırıldanarak adamı göğsünden vurdu.</p>

  <p class="calibre2">Clarabell/Ronald elini gömleğine bastırdı ve sendeleyerek geri geri gitti. Eddie’ye, hikâyesini kalpleri sızlatacak bir açıklıkla anlatan irileşmiş gözlerle baktı. Böyle bir şey olacağını hiç sanmamıştı. Genç adamın eli ağır ağır yanına düştü. Bu gri günde inanılmaz parlaklıkta gözüken ince bir kan ağzının yanından aktı. Dizüstü düşerken diğer Buluğlar ona sessizce baktılar. Sonra içlerinden biri kaçmak için döndü.</p>

  <p class="calibre2">Eddie, “Olmaz,” dedi. “Yerinden hiç kımıldama, benim geri zekâlı arkadaşım! Yoksa yolunun sona erdiği o açıklığı yakından görürsün.” Sesini yükseltti. “Elinizdekileri atın, çocuklar! Hepsini! Şimdi!”</p>

  <p class="calibre2">Ölmekte olan adam, “Sen…” diye fısıldadı. “Sen silahşor müsün?”</p>

  <p class="calibre2">Eddie, “Evet, öyle,” derken geri kalan Buluğları sertçe süzmekteydi.</p>

  <p class="calibre2">Kızıl kıvırcık saçlı adam, “Özür… dilerim…” diye inledi. Sonra da yüzüstü yere kapaklandı.</p>

  <p class="calibre2">Gruptan biri, “Silahşorler mi?” diye sordu. Sesinden durumu yeni kavramaya başladığı ve dehşet duyduğu anlaşılıyordu.</p>

  <p class="calibre2">Susannah, “Aptalsınız ama iyiki sağır değilsiniz,” dedi. “Neyse, bu da bir şeydir…” Tabancasının namlusunu salladı, Eddie silahın boş olduğundan emindi. Kendi Ruger’inde kaç kurşun kalmıştı acaba? Genç adam şarjörde kaç Icurşun olduğunu hiç bilmediğini hatırladı ve aptallığı yüzünden kendi kendine küfretti… Peki böyle bir olay çıkacağına gerçekten inanmış mıydı? Hiç sanmıyordu. “Onu duydunuz, ahbaplar. Ellerinizdekileri atın. Öğle tatili sona erdi.” Buluğlar teker teker bu emri yerine getirdiler. Yüzüne, etekli, palalı adamın yarım litre kadar kanı sıçramış olan kadın, “Winston’u öldürmeyecektin, hanımım,” dedi. “Bu onun doğumgünüydü. Gerçekten.”</p>

  <p class="calibre2">Eddie, “Eh,” diye cevap verdi. “Galiba evde oturup doğumgünü pastasından biraz daha yemesi iyi olurdu.” Bu olayın niteliği yüzünden ne kadının sözlerini, ne de kendi cevabını gerçeküstü bulmuştu.</p>

  <p class="calibre2">Geri kalan Buluğların arasında bir kadın daha vardı. Uzun sarı saçları sanki uyuza yakalanmış gibi parça parça dökülen sıska biri. Eddie onun yan yan ölü,cüceye ve gerideki bitki bürümüş oldukça güvenli kemerlere doğru gittiğini fark etti. Ve hemen kadının ayağının yakınına, betona bir kurşun gönderdi. Kadınla ne yapacağını kendisi de bilmiyordu. Ama diğerlerinin de böyle şeyler düşünmeye başlamalannı istemiyordu. Bir kere bu hasta ve somurtkan insanlar kaçmaya kalkarlarsa ellerinin yapabilecekleri şeylerden korkuyordu. Kafası bu silahşorluk konusunda ne düşünürse düşünsün, elleri bu işten çok hoşlandıklannı keşfetmişlerdi.</p>

  <p class="calibre2">“Olduğun yerde kal, güzelim. Polis Memuru Dost, kendini tehlikeye atmamanı öneriyor.” Eddie, Susannah’ya bir göz attı ve kansının cildinin kül rengi olduğunu fark ederek endişelendi. Daha alçak bir sesle, “İyi misin, Su-ze?” diye sordu. “Evet.”</p>

  <p class="calibre2">“Bayılmayacaksın ya? Çünkü…”</p>

  <p class="calibre2">“Hayır.” Susannah, genç adama baktı. Gözleri öylesine karaydıki tıpkı bir mağaraya benziyordu. “Sadece daha önce hiç kimseyi vurmadım. Tamam mı?” Eddie az kalsın, “Eh, artık buna alışmalısın,” diyecekti. Sonra kendini tutarak karşılarında kalan beş kişiye baktı. Hepsi de genç adamı ve Susannah ‘yi korkuyla süzüyorlardı. Ama duyduklannın dehşet olmadığı da belliydi. Eddie, kahretsin, diye düşündü. Çoğu dehşetin ne olduğunu unutmuş… Sevinç„ keder ve sevgiyi de… Artık fazla bir şey hissettiklerini sanmıyorum. Çok uzun bir süreden beri böyle yaşıyorlar.”</p>

  <p class="calibre2">Sonra daha önceki kahkahaları, heyecanlı haykırışları, uzun alkışları hatırladı ve fikrini biraz değiştirdi. Onları hâlâ canlandıran en aşağı bir tek şey vardı hiç olmazsa. Motorlarının çalışmasını sağlayan bir şey. Tokatçı buna tanıklık edebilirdi.</p>

  <p class="calibre2">Eddie, “Başkanınız kim?” diye sordu. Bir yandan da küçük grubun gerisindeki kavşağa dikkatle bakıyordu. Diğerleri yeniden cesaretlenebilirlerdi. o ana kadar o taraftan kendisini endişelendirecek biri ya da bir ses gelmemişti. Kaçanların bu grubu kaderleriyle baş başa bırakmış olduklarını düşündü.</p>

  <p class="calibre2">Gruptakiler kararsızca birbirlerine baktılar. Sonunda yüzü kanlı kadın konuşmaya başladı. “Başkanımız Tokatçıydı. Ama bugün tann-davulları çalmaya başladığı zaman şapkadan onun taşı çıktı. Biz de onu dans ettirdik. Herhalde onun yerini Winston alacaktı. Ama siz çürüyesice silahlarınızla onu öldürdünüz. Gerçekten.” Yanağındaki kanı ağır ağır silerek parmaklarına baktı. Sonra da gözlerini tekrar somurtkanca Eddie’ye dikti.</p>

  <p class="calibre2">Genç adam, “E, sizin Winston çürüyesice mızrağıyla bana ne yapmaya çalışıyordu dersiniz?” diye sordu. Kadın, yaptığı şey yüzünden kendisini suçlu hissetmesine neden olduğu için öfkelenmişti. “Onunla favorilerimi mi düzeltecekti?”</p>

  <p class="calibre2">Kadın inatla sözlerini sürdürdü. “Frank’la Luster’i de öldürdünüz. Siz nesiniz? Belki Kırlardansınız ve bu da kötü bir şey. Ya da bir çift çürüyesice yabancısınız. Bu daha da kötü. Kentin kuzeyinde Buluğlar için kim kaldı ki? Topsy herhalde. Denizci Topsy. Ama o da burada yok. Öyle değil mi? Teknesine binerek nehirden aşağıya indi. Evet, gerçekten de öyle yaptı. Tanrı onu da çürütsün!”</p>

  <p class="calibre2">Susannah artık kadını dinlemiyordu. Kafası dehşetle karışık bir ilgiyle kadının daha önce söylediği bir şeye takılmıştı. “Şapkadan Tokatçının taşı çıktı.” Üniversitedeyken Shirley Jackson’un Piyango adlı hikâyesini okuduğunu hatırlıyordu. İlk Buluğların bu yozlaşmış torunları Jackson’un kâbusunu yaşıyorlardı. Tevekkeli öyle güçlü duyguları yoktu. Hikâyedeki gibi yılda bir defa değil, bir günde iki ya da üç defa böyle korkunç bir kuraya katılacak insanlarda duygu mu kalırdı?</p>

  <p class="calibre2">Susannah yüzü kanlı kadına dehşet dolu, sert bir sesle, “Neden?” diye sordu. “Bunu neden yapıyorsunuz?”</p>

  <p class="calibre2">Kadın, Susannah’ya sanki o, dünyanın en büyük aptalıymış gibi baktı. “Neden mi? Makinelerin içinde yaşayan hayaletlerin burada ölen Kırların da, Buluğların da vücutlarını zaptetmemeleri için. Onları, sokaklardaki deliklerden bizi yemeye yollamamaları için. Bir ahmak bile bilir bunu.”</p>

  <p class="calibre2">Susannah, “Hayalet diye bir şey yoktur,” dedi. O an sesi kulaklarına anlamsız bir gıdaklama gibi geldi. Bu dünyada her tarafta hayaletler vardı. Ama genç kadın yine de ısrar etti. “Tann-davulları dediğiniz şey makineye takılı bir band. Hepsi o kadar.” Ani bir ilhamla ekledi. “Belki de bunu Kırlar kasten yapıyorlar. Hiç düşündünüz mü? Hepsi de kentin diğer tarafında yaşıyorlar, öyle değil mi? Toprağın altında da. Onlar her zaman sizin kentten gitmenizi istediler. Belki de işlerini size yaptırmanın mükemmel bir yolunu böylelikle buldular.”</p>

  <p class="calibre2">Yüzü kanlı kadın, yırtılmış haki bir şort ve dünyanın en eski melon şapkasına benzeyen bir şey giymiş olan yaşlıca bir adamın yanında durmaktaydı. Adam bir adım öne çıktı ve duyduğu gizli küçümsemeyi ustura kadar keskin bir hançere dönüştüren sahte bir nezaketle konuşmaya başladı. “Çok yanılıyorsunuz, Bayan Silahşor. Lud’un altında pek çok makine var. Hepsinin içinde de hayaletler yaşıyor. Ölümlü erkek ve kadınlara düşman olan şeytani ruhlar. Bu şeytani hayaletler ölüleri kaldırma konusunda çok ustalar… Ve Lud’da kaldırılabilecek pek çok ölü var.”</p>

  <p class="calibre2">Eddie, “Dinle…” dedi. “Sen o zombilerden birini olsun gözlerinle gördün mü, Jeeves? İçinizden onları gören var mı?”</p>

  <p class="calibre2">Jeeves dudak büktü ve bir şey söylemedi. Ama dudağını bükerek çok şeyi söylemiş oluyordu. Adam böylece, “Anlayış yerine silah kullanan yabancılardan başka ne beklenir?” diye soruyordu.</p>

  <p class="calibre2">Eddie bu konuyu kapatmanın daha iyi olacağına karar verdi. Zaten misyonerlik yapacak kişilikte biri değildi. Genç adam Ruger’i yüzü kanlı kadına doğru salladı. “Sen ve yanındaki arkadaşın -şu izne çıkmış İngiliz uşağına benzeyen adam- bizi tren istasyonuna götüreceksiniz. Ondan sonra hepimiz yedalaşırız. Size gerçeği söyleyeyim mi, buna çok da sevineceğim.”</p>

  <p class="calibre2">Uşak Jeeves’e benzeyen adam, “Tren istasyonu mu?” dedi. “Hangi tren istasyonu?”</p>

  <p class="calibre2">Susannah atıldı. “Bizi Durak yerine götürün. Blaine’e.”</p>

  <p class="calibre2">İşte bu sözler sonunda Jeeves’i sarstı. Adamın o ana kadar takındığı bıkkın ve aşağılayıcı tavırları değişti. Onun yerini şok ve dehşet aldı. Jeeves, “Oraya gidemezsiniz!” diye bağırdı. “Durak yasak bölgedir. Ve Blaine’de Lud’daki hayaletlerin en tehlikelisidir!”</p>

  <p class="calibre2">Eddie, yasak bölge, diye düşündü. Harika! Eğer bu doğruysa hiç olmazsa siz budalalar yüzünden endişelenmemize gerek kalmayacak. Hâlâ bir Blaine olduğunu öğrenmek de iyi bir şey… Ya da insanlann öyle bir şeyin hâlâ var olduğunu sanmaları.</p>

  <p class="calibre2">Diğerleri Eddie’yle Susannah’ya aptalca bir şaşkınlıkla bakıyorlardı. Sanki yabancılar yeniden dünyaya gelen Hrristiyanlara on emrin konduğu sandığı bularak onu bir genel tuvalete dönüştürmelerini önermişlerdi.</p>

  <p class="calibre2">Eddie, Ruger’i kaldırarak Jeeves’in alnının ortasına nişan aldı. “Oraya gidiyoruz. Burada, hemen şimdi atalanmza kavuşmayı istemiyorsanız inleyip ağlamayı bırakın ve bizi oraya götürün.”</p>

  <p class="calibre2">Jeeves’le yüzü kanlı kadın kararsızca birbirlerine baktılar. Sonra melon şapkalı kentli, kan kocaya döndü. Yüzünde kararlı, kesin bir ifade vardı. “İsterseniz bizi vurun. Orada ölmektense burada can vermeyi tercih ederiz.”</p>

  <p class="calibre2">Susannah kentlilere, “Siz beyinleri ölmüş, hastalıklı aşağılık köpeklersiniz!” diye bağırdı. “Kimsenin ölmesi gerekmiyor. Tanrı aşkına bizi sadece gitmek istediğimiz yere g6 Ürün, olsun bitsin!”</p>

  <p class="calibre2">Kadın ciddi ciddi, “Ama Blaine’in Beşiğine girmek ölüm demektir, hanımım,” diye açıkladı. “Gerçekten. Blaine uyur. Rahatını kaçıranlann da yüksek bir bedel ödemeleri gerekir.”</p>

  <p class="calibre2">Eddie homurdandı. “Haydi, güzelim. İnsan poposuyla kahve kokusu alamaz.”</p>

  <p class="calibre2">Kadın tuhaf ve şaşırtıcı bir gururla, “Bunun anlamını bilmiyorum,” dedi.</p>

  <p class="calibre2">“Bunun anlamı şu: ya bizi istasyona götürür ve Blaine’in Gazabını göze alırsınız. Ya da burada kalır Eddie’nin Gazabını tadarsınız. Kafanıza temizce bir tek kurşun sıkmak zorunda değilim. Sizi ağır ağır öldürürüm. Üstelik şu anda bunu yapacak kadar da öfkeliyim. Kentinizde kötü bir gün geçiriyorum. Müzik berbat. Herkesin vücudu ter kokuyor. Gördüğümüz ilk adam bize el-bombası atarak arkadaşımızı kaçırdı. E, ne diyorsunuz?”</p>

  <p class="calibre2">Başka biri, “Neden Blaine’e gitmek istiyorsunuz ki?” diye sordu. “O Duraktaki Beşiğinden artık çıkmıyor bile. Yıllardan beri çıkmıyor hem de. Hatta değişik seslerle konuşup gülmekten de vazgeçti.”</p>

  <p class="calibre2">Eddie, değişik seslerle konuşup gülmek mi, dedi kendi kendine. Susannah’ya baktı. O da bu bakışma karşılık vererek omzunu silkti.</p>

  <p class="calibre2">Yüzü kanlı kadın, “Blaine’in yakınma en son giden Ardis oldu,” diye açıkladı.</p>

  <p class="calibre2">Jeeves sıkıntıyla başını salladı. “Ardis her içişinde aptalca davranırdı, Blaine ona bir soru sordu. Bunu ben de duydum ama sözlerinden bir anlam çıkaramadım. Galiba bu kuzgunlann annesiyle ilgili bir şeydi. Ardis soruyu ce-vaplayamayınca Blaine mavi ateşle onu öldürdü.” Eddie sordu. “Elektrikle mi?”</p>

  <p class="calibre2">Hem Jeeves ve hem de yüzü kanlı kadın başlannı salladılar. Sonra kadın, “Evet,” dedi. “Elektrik. Eski günlerde ona böyle denirdi.”</p>

  <p class="calibre2">Susannah birdenbire, “Bizimle gelmeniz şart değil,” diye atıldı. “Bizi, onu görebileceğimiz bir yere kadar götürmeniz yeterli. Ondan sonra biz kendi başımıza yolumuza devam ederiz.”</p>

  <p class="calibre2">Kadın ona şüpheyle baktı. Sonra Jeeves onun başını dudaklanna doğru yaklaştırarak kulağına bir süre bir şeyler mırıldandı. Diğer Buluğlar onlann arkasında düzensizce bir sıra oluşturmuş, öylece duruyorlardı. Müthiş bir hava hücumundan kurtulmuş insanlar gibi Susannah’yla Eddie’ye sersem sersem bakmaktaydılar.</p>

  <p class="calibre2">Sonunda kadın döndü. “Evet. Sizi Beşiğin yakınına kadar götüreceğiz. Ondan sonra da baş belalanndan kurtulduğumuz için sevineceğiz.”</p>

  <p class="calibre2">Eddie, “Ben de tıpkı böyle düşünüyordum,” dedi. “Sen ve Jeeves. Geri kalanlar… dağılın.” Bakışlarıyla onlan taradı. “Ama şunu unutmayın: pusu kurup bir tek mızrak, tuğla ya da ok atılırsa ikisi ölür.” Bu tehdit genç adama o kadar zayıf ve anlamsız geldi ki bu sözleri söylediğine pişman oldu. Bu insanlar kadınla Jeeves’e neden aldıracaklardı? Ya da klanlarının her bir üyesine? Sonuçta her gün içlerinden ikisini ya da daha çoğunu öldürüyorlardı. Eddie arkalarına bakmadan koşarak uzaklaşan diğer Buluğları seyretti. “Eh, artık bu konuda endişelenmek için çok geç.”</p>

  <p class="calibre2">Kadın, “Haydi gelin,” dedi. “Sizinle işimin çabuk bitmesini istiyorum.” Eddie, “Ben de aynı şeyleri hissediyorum,” diye cevap verdi. Ancak o ve Jeeves karı kocaya yol göstermeden önce kadın Eddie’nin biraz pişmanlık duymasına neden olacak bir şey yaptı. Yere diz çökerek etek-likli ölünün saçlarını geriye itti. “Hoşçakal, Winston,” dedi. “Ağaçların güzel, suyun da berrak olduğu o yerde beni bekle. Sana geleceğim. Evet, geleceğim. Şafağın gölgeleri batıya doğru kaçırması kadar kesin bu.”</p>

  <p class="calibre2">Susannah, “Onu öldürmek istemedim,” diye mırıldandı. “Bunu bilmeni istiyorum. Ama ölmeyi ise hiç istemedim.”</p>

  <p class="calibre2">“Evet.” Susannah’ya dönen kadının gözleri kuru, yüzü de öfkeliydi. “Ancak Blaine’in Beşiğine girmek niyetindeyseniz zaten öleceksiniz demektir. Belki de o zaman zavallı ihtiyar Winston’un ölümünü kıskanacaksınız bile. Blaine çok zalimdir. Bu çok çok zalim yerdeki bütün şeytanların en zalimidir o.” Jeeves, “Haydi gel, Maud,” diyerek kadının kalkmasına yardım etti. “Evet. Onlarla olan işimizi çabuk bitirelim.” Tekrar Susannah’yla Ed-die’yi süzdü. Bakışları hem sert, hem de biraz şaşkındı. “Gözlerim sizi gördüğü için Tanrı onları lanetlesin. Tanrı taşıdığınız silahları da lanetlesin. Çünkü onlar her zaman dertlerimizin kaynağı oldular.”</p>

  <p class="calibre2">Susannah, bu tavrı takındığın için de, diye düşündü. Dertlerin en aşağı bin yıl daha sürecek, tatlım.</p>

  <p class="calibre2">Maud, Kaplumbağa Sokağında hızla yürümeye başladı. Jeeves onun yanında yarı koşarcasına gidiyordu. Susannah’nın sandalyesini iten Eddie çok geçmeden kesik kesik solumaya ve geride kalmamak için çabalamaya başladı. Yolun iki yanındaki saray benzeri binaların araları iyice açıldı. Sonunda o yaban otları bürümüş büyük çim alanların ortalarından yükselen, sarmaşık kaplı evlere dönüştüler. Eddie bir zamanlar çok lüks olan bir semte geldiklerini anladı. İleride bir bina, diğerlerinin tepesinden bakıyordu. Görünüşte kare biçimi, basit bir yerdi bu. Beyaz taş bloklardan yapılmıştı. Çıkıntılı damını çok sayıda sütun destekliyordu. Eddie yine çocukken pek hoşuna giden o gladyatörlerle ilgili filmleri düşündü. Daha resmi bir eğitim görmüş olan Susannah’nın aklınaysa Parthenon geldi. İkisi de taştan oyulmuş harika hayvan heykellerini gördüler ve hayran oldular. Ayı ve Kaplumbağa, Balık ve Sıçan, At ve Köpek. Bu hayvanlar binanın damının çevresine ikişer ikişer yerleştirilmişlerdi. Kan koca o zaman aradıkları yeri bulduklarını anladılar.</p>

  <p class="calibre2">İkisi de hem hayret, hem de nefret dolu pek çok gözün kendilerini gözet-lediğiyle ilgili o endişe verici duygudan hiç kurtulamıyorlardı. Tek rayı gördükleri sırada gök gürledi. Ray bir kavis çizerek, fırtına gibi güneyden geliyor, Kaplumbağa Sokağıyla birleştikten sonra doğruca Lud’un merkezine doğru gidiyordu. Karı koca binaya yaklaşırlarken iki yanlardaki eski cesetler şiddetlenen rüzgârda dönerek dans etmeye başladılar.</p>

  <p class="calibre2"></p>

  <p class="calibre2">Tanrı bilir ne kadar koştular. (Jake sadece kesinlikle davulların gümbürtüsünün tekrar kesilmiş olduğunu biliyordu.) Bıçakçı onu bir kere daha kolundan çekiştirerek durdurdu. Jake bu kez yere yuvarlanmamayı başardı. Yeniden güçlenmiş gibiydi. Bıçakçı ise bir daha on bir yaşında olamayacaktı, o yüzden yorulmuştu.</p>

  <p class="calibre2">“Ahh! Benim eski tulumba hoplayıp zıplıyor, tatlım.”</p>

  <p class="calibre2">Jake haince, “Çok kötü,” dedi. Bıçakçı eklemleri çarpılmış elini suratına indirince de sendeleyerek geriledi.</p>

  <p class="calibre2">“Evet. Şurada düşüp ölseydim, acı acı ağlardın değil mi? Tabii ya! Ama şansına küs, benim güzel ve genç bücürüm. İhtiyar Bıçakçı senin gibileri çok gördü. Ben, senin gibi bir bebeğin ayaklarının dibine yığılıp kalmak için dünyaya gelmedim.”</p>

  <p class="calibre2">Jake bu saçmasapan sözleri ifadesiz bir yüzle dinledi. Gün sona ermeden Bıçakçının öldüğünü görmeye kararlıydı. Belki korsan onu da kendisiyle birlikte götürecekti. Ama Jake artık buna aldırmıyordu. Patlayan dudağından akan kanlan sildi. Öldürme isteğinin insan kalbine pek çabuk yerleştiğini hayretle düşünüyordu.</p>

  <p class="calibre2">Bıçakçı, Jake’in kanlı parmaklarına baktığını görerek güldü. “Kanların akıyor değil mi? Eski dostun Bıçakçının dökeceği son kanın olmayacak bu. Onun için tetikte olmalı ve çok dikkatli davranmalısın.” Bulundukları dar geçidin taş döşeli zeminini işaret etti. Orada paslı bir kanalizasyon kapağı vardı. Jake çeliğe basılmış olan sözcükleri kısa bir süre önce de gördüğünü hatırladı. “LaMerk Dökümhanesi.”</p>

  <p class="calibre2">Bıçakçı, “Yanda bir kulp olacak,” dedi. “Görüyor musun? Onu iki elinle yakalayıp çek. Haydi, çabuk ol. Belki bu sayede Tik-Tak’la karşılaştığın zaman bütün dişlerin yerli yerinde olur.”</p>

  <p class="calibre2">Jake çelik kapağı yakalayarak çekiştirdi. îyice çekti ama yeteri kadar değil. Bıçakçının onu koşturarak geçirdiği sokaklar ve geçitler kötüydü. Ama hiç olmazsa etrafını görebiliyordu. Şimdiyse kentin altındaki dünyanın nasıl bir yer olduğunu hayal bile edemiyordu. Karanlık onun kaçma hayallerine bile engel olacaktı. Ve orasının nasıl bir yer olduğunu da zorunlu kalmadıkça öğrenmek niyetinde değildi.</p>

  <p class="calibre2">Bıçakçı ona çabucak bunun zorunlu olduğunu öğretti.</p>

  <p class="calibre2">Jake, “Bu benim için çok ağır…” diyecek oldu ki, korsan onu boğazından yakaladığı gibi yukarı kaldırdı. Şimdi yüz yüzeydiler. Geçitlerde uzun süre koştukları için Bıçakçının suratı terlemiş, yanakları hafifçe kızarmıştı. Etini kemiren çıbanlar çirkin, sanmsı-mor bir renge dönüşmüştü. Patlamış çıbanlardan kalp atışlarına uygun bir tempoyla yoğun bir cerahat ve ince ince kan akıyordu. Jake’in burnuna Bıçakçının pis kokusu geldi. Sonra adamın gırtlağını kavrayan eli soluğunu kesti.</p>

  <p class="calibre2">“Beni dinle, ahmak solucan! İyi dinle. Çünkü bu son uyan. O lanet olasıca kapağı hemen aç. Yoksa elimi ağzına sokup o dilini koparırım. Ben bunu yaparken elimi istediğin kadar ısırabilirsin. Çünkü hastalığım kanımda dolaşıyor. Beni ısırırsan daha bir hafta dolmadan ilk çiçeklerin suratında açtıklarını görürsün. Tabii o kadar yaşayabilirsen. Şimdi beni anlıyor musun?”</p>

  <p class="calibre2">Jake telaşla, evet, dermiş gibi başını salladı. Bıçakçının yüzü, yoğunlaşan gri sislerin arasında kayboluyor, sesi sanki çok uzaklardan geliyordu.’</p>

  <p class="calibre2">“Pekâlâ.” Bıçakçı çocuğu geri itti. Jake kapağın yanına yığıldı. Midesi bulanıyor, öğürüyordu. Sonunda boğmaca olmuş gibi bir ses çıkararak derin bir soluk aldı. Hava ciğerlerini sıvı ateş gibi kavurdu. Tükürdü. Kanlı benek-cikler vardı bunda. Jake bunu gördüğü zaman az kalsın kusuyordu.</p>

  <p class="calibre2">“Şimdi şu kapağı aç, kalbimin sevinci! Ve artık bu konuda gevezelik etmeyelim.”</p>

  <p class="calibre2">Jake sürünerek kapağa gitti. Kulpu kavradı ve bu kez olanca gücüyle çekti. Korkunç bir an kapağı yerinden bile kımıldatamayacağını sandı. Sonra Bıçakçının elini ağzına sokarak dilini yakaladığını hayal etti ve böylece biraz daha güç kazandı. Kapak kımıldarken beline bir sancı girmişti. Ama yuvarlak kapak yavaşça yana kayıp taşlann üzerinde tıkırdadı. Sonra ortaya sıntan kara bir hilal çıktı.</p>

  <p class="calibre2">Bıçakçı neşeyle, “Aferin, ahbap, aferin!” diye bağırdı. “Sen küçük bir katırsın! Çekmeyi sürdür. Şimdi vazgeçmenin sırası değil.”</p>

  <p class="calibre2">Hilal yanm ay halini aldığı sırada Jake’in belindeki sancı da beyaz ateşe . dönüştü. Bıçakçı çocuğun kabaetine bir tekme atarak onu yere devirdi.</p>

  <p class="calibre2">Aşağıya bakarak, “Çok güzel,” dedi. “Şimdi, ahbap, çabucak yandaki merdivenden in bakalım. Sakın sıkıca tutunmayı unutma. Yoksa ta dibe kadar yuvarlanırsın. O basamaklar çok kaygan ve yağlıdır. Hatırladığım kadanyla yirmi basamak var. Aşağıya eriştiğinde kımıldamadan dur ve beni bekle. Belki eski arkadaşından kaçmayı istersin ama sence bu iyi bir şey olur mu?”</p>

  <p class="calibre2">Jake, “Olmaz,” diye mırıldandı. “Sanmıyorum.”</p>

  <p class="calibre2">“Çok zekice bir cevap bu, oğlum.” Bıçakçının dudaklan iğrenç bir tebessümle gerildi ve yine o birkaç dişi ortaya çıktı. “Aşağısı karanlık. O tarafa, bu tarafa doğru uzanan binlerce tünel var. Eski dostun Bıçakçı onlan avucunun içi gibi bilir. Gerçekten. Ama sen pek çabuk kaybolursun. Sonra sıçanları da unutma. Koskocaman. Çok da açlar. Onun için beni bekle.” “Beklerim.”</p>

  <p class="calibre2">Bıçakçı çocuğu dikkatle süzdü. “Biraz küstah bir tavırla konuşuyorsun ama bir Buluğ değilsin. Buna iddiaya girerim. Sen neredensin, bücür?”</p>

  <p class="calibre2">Jake cevap vermedi.</p>

  <p class="calibre2">“Billy-Ahmak dilini mi yedi? Neyse, bu önemli değil. Tik-Tak seni nasıl olsa konuşturur ve her şeyi öğrenir. Gerçekten. Tik’ciğin kendine özgü yolları vardır. İnsanların konuşmalarını ister. Birini konuşturmaya başladı mı bazen çabuk çabuk bir şeyler söyler ve avaz avaz bağırır. Tik-Tak Adam’in yanında Billy-Ahmak gibi bazı kimselerin dillerini yemelerine izin verilmez. Senin gibi cici çocukların dillerini bile. Haydi, lanet olasıca piç şimdi şu merdivenden in! Marş!”</p>

  <p class="calibre2">Tekme atmaya kalktı. Jake bu kez eğilip tekmeden kaçmayı başardı. Ağzı yarı açık deliğe bakınca merdiveni gördü. Aşağı inmeye başladı. Geçit göğsünün hizasındayken müthiş bir şangırtı etrafı sarstı. Bir buçuk iki kilometre kadar öteden gelmişti bu. Ama Jake’e bunun ne olduğunu söylemelerine hiç gerek yoktu. Müthiş bir ıstırapla bağırdı.</p>

  <p class="calibre2">Bıçakçının dudaklarının kenarında sert bir gülümseme uçuştu. “Senin sert arkadaşın seni sandığından daha başarılı bir biçimde izlemiş, öyle değil mi? Ama benim sandığımdan daha ustaca değil, ahbap. Çünkü ben onun gözlerine baktım… zekâ ve kurnazlık doluydu. Onun küçük cici arkadaşının peşinden hemen geleceğini biliyordum. Öyle de yaptı. Arkadaşın o telleri gördü ama sonra havuzun altında ezildi. Onun için işler yolunda demektir. Haydi, in bakalım, tatlım.”</p>

  <p class="calibre2">Jake’in kafasını tekmelemeye kalkıştı ama çocuk başını eğdi. Ancak kanalizasyon deliğinin kenarına vidalanmış olan merdivende ayağı kaydı. Neyse ki Bıçakçının kabuk kabuk ayak bileğini kavrayarak düşmekten kurtuldu. Başını kaldırarak yalvarırcasına baktı. Ama ölümün eşiğindeki adamın çıban-lı yüzündeki ifade yumuşamadı.</p>

  <p class="calibre2">Jake, “Lütfen…” dedi. Bu bir hıçkırığa dönüşmek üzereydi. Roland’ın dev havuzun altında ezildiğini görür gibi oluyordu. Bıçakçı ne demişti? Onu isteyenlerin vücudunu yerden kurutma kağıdıyla almalarını. Öyle değil mi?</p>

  <p class="calibre2">“İstersen yalvar, sevgili yavrum. Ama bunun bir yararı olacağını da sanma. Çünkü merhamet köprünün bu tarafında sona erer. Gerçekten. Şimdi aşağıya in. Yoksa kafanı tekmeler ve o lanet olasıca beynini kulaklarından akıtırım- Jake aşağıya indi. Dipteki durgun suya eriştiği sırada ağlama isteği kayboldu. Başı eğik, omuzları düşük Bıçakçının iner k onu felakete götürmesini bekledi.</p>

  <p class="calibre2"></p>

  <p class="calibre2">Roland’ın moloz yığınlarından oluşan çığı dengede tutan tellere takılmasına ramak kalmıştı. Ama yukarıda sallanan havuz gülünçtü. Bu tuzağı ancak ahmak bir çocuk kurabilirdi. Cort onlara düşman bölgesinde ilerlerken, görebildikleri her tarafı devamlı olarak kontrol etmeyi öğretmişti. Yani sadece arkayı ve aşağıyı değil, yukarıyı da.</p>

  <p class="calibre2">Davulların gürültüsü arasında sözlerini duyurabilmek için sesini yükselterek, Oy’a, “Dur bakalım!” dedi.</p>

  <p class="calibre2">Hayvan da aynı fikirdeydi. “Akalım.” Sonra ileriye doğru baktı ve hemen ekledi. “Ake!”</p>

  <p class="calibre2">“Evet.” Silahşor yukarıda asılı olan mermer havuza tekrar baktı, sonra da sokağı inceledi. Mermerin düşmesini sağlayacak mekanizmayı arıyordu ve iki tane olduğunu gördü. Belki maden levhaların taşa benzetilmeleri vaktiyle etkili olmuşsa da o günler çok geride kalmıştı. Roland, ellerini dizlerine dayayarak eğildi ve kendisine bakan Oy’a, “Seni bir dakika için kucağıma alacağım,” diye açıkladı. “Sakın mesele çıkarayım deme, Oy.” “Oy!”</p>

  <p class="calibre2">Roland kollarını hayvana doladı. Oy önce kaskatı kesildi ve kurtulmaya çalıştı ama sonra razı oldu. Oy, Jake olmayan birinin kendisine böyle sokulmasından hoşlanmamıştı ama buna katlanmaya çalıştığı anlaşılıyordu. Roland yine kendi kendisine Oy’un ne kadar zeki olduğunu sordu.</p>

  <p class="calibre2">Silahşor kucağında Billy’le dar geçitte ilerleyerek Lud’un asma havuzunun altından geçti. Sahte taşların üzerinden dikkatle atladı. Güvenli yere erişir erişmez Oy’u bırakmak için eğildi. Aynı anda davul sesleri kesildi.</p>

  <p class="calibre2">Oy sabırsızca, “Ake!” dedi. “Ake-Ake!”</p>

  <p class="calibre2">“Evet. Ama önce halletmem gereken bir mesele var.”</p>

  <p class="calibre2">Oy’u geçitte on beş metre kadar ileriye götürdü. Sonra eğilip yerden iri bir beton parçası aldı. Onu düşünceli düşünceli bir avucundan diğerine geçir-di. O sırada doğudan gelen silah sesini duydu. Davulların yüksek sesi Ed-die’yle Susannah’nın biçimsiz Buluğ grubuyla giriştikleri çatışmanın gürültüsünü boğmuştu. Ancak Silahşor bu tabanca sesini iyice duydu ve gülümsedi. Bu Dean’lerin istasyona vardıkları anlamına geliyordu. Günün ilk iyi haberiydi bu. Silahşor’a bugün sanki bir hafta kadar uzunmuş gibi geliyordu.</p>

  <p class="calibre2">Roland dönerek beton parçasını fırlattı. Hedefi vurdu tabii. River Cros-sing’de eski trafik işaretine taş attığı zaman olduğu gibi. Beton parçası boyası bozulmuş maden levhalardan birinin tam ortasına geldi ve paslı kablolardan biri tıngırdayarak koptu. Mermer havuz sallanmaya başladı. Diğer kablo onu bir dakika daha tuttuğu için döndü. Roland, refleksleri hızlı bir insan bu sürede o tuzak yerinden uzaklaşabilir aslında, diye düşündü. Sonra o kablo da koptu ve havuz biçimsiz, pembe bir taş gibi aşağı düşmeye başladı.</p>

  <p class="calibre2">Silahşor paslı çelik putrellerden oluşan bir yığının arkasına girdi. Oy da çevikçe kucağına atladı. Aynı anda havuz müthiş bir gürültüyle geçidin zeminine çarptı. Bazıları araba büyüklüğündeki pembe mermer parçalan etrafta uçuşmaya başladı. Birkaç küçük parçacık Roland’ın yüzüne geldi. Ardından Oy’un tüylerinin arasına giren diğer parçalan süpürdü. Arkasına girdiği uydurma barikatın üzerinden baktı. Havuz, dev bir tabak gibi ortadan çatlamıştı. Silahşor kendi kendine, bu yoldan dönmeyeceğiz, dedi. Zaten dar olan geçit iyice kapanmıştı artık.</p>

  <p class="calibre2">Acaba Jake gürültüyü duydu mu, diye sordu kendi kendine. Duyduysa buna ne anlam verdi? Bıçakçı konusunda da aynı şeyleri düşünerek zahmete girmedi. Korsan onun ezilerek pelteye dönüştüğünü düşünecekti. Roland da tamı tamına onun böyle sanmasını istiyordu. Acaba Jake de aynı şeyi mi düşünecekti? Ama bir Silahşor’ün böyle bir tuzakla ortadan kaldırılamayacağını bilmesi gerekir. Gelgeldim Bıçakçı onu iyice korkuttuysa, Jake de doğru dürüst düşünemez. Neyse, bunu düşünüp endişelenmek için çok geç artık. Her şey yeniden başlasaydı yine aynı şeyi yapardım. Bıçakçı belki ölüyor ama yine de hayvani bir kurnazlığı var. Cesareti de. Şimdi dikkatli davranmaktan vazgeçerse, bu oyuna değer.</p>

  <p class="calibre2"></p>

  <p class="calibre2">Roland ayağa kalktı. “Oy, Jake’i bul.”</p>

  <p class="calibre2">“Ake!” Oy boynunu uzattı ve etrafı koklaya koklaya bir yanm daire çizdi. Jake’in kokusunu alarak tekrar koşmaya başladı. Roland da onun peşinden koşuyordu. Hayvan on dakika sonra sokaktaki bir kapağın yanında durdu. Kapağın etrafını iyice kokladı. Sonra başını kaldırıp Silahşor’a baktı ve tiz bir sesle havladı.</p>

  <p class="calibre2">Silahşor bir dizinin üzerine çöktü. Hem karmaşık izleri, hem de taşlann üzerindeki çiziklerden oluşan geniş şeridi gördü. Yakındaki iki taşın arasındaki kanlı balgamı gördüğü zaman gözleri kısıldı.</p>

  <p class="calibre2">“O köpek çocuğu dövüp duruyor,” diye homurdandı.</p>

  <p class="calibre2">Kapağı açarak aşağıya baktı. Sonra gömleğinin önünü kapamak için kullandığı ham deriden bağcığı çözdü. Billy’i alıp gömleğinin içine soktu. Oy dişlerini gösteriyordu. Roland hayvanın bir an pençelerini göğsüne ve karnına küçük, sivri bıçaklar gibi batırdığını hissetti. Sonra tırnaklarını içine çekti ve Oy, parlak gözleriyle Silahşor’ün gömleğinin içinden dışarı baktı. Buharlı bir lokomotif gibi pufluyordu. Roland, Oy’un kalbinin kendisininkinin üzerinde hızla çarptığını hissediyordu. Ardından bağcıklan gömleğindeki deliklerden çıkardı. Torbasında da daha uzun bir bağcık buldu.</p>

  <p class="calibre2">“Bunu boynuna bağlayacağım. Bu hoşuma gitmiyor. Senin de gitmeyecek. Hem de hiç. Ama aşağısı çok karanlık.”</p>

  <p class="calibre2">İki şeridi birbirine düğümledi. Bir uca geniş bir ilmek yaptı ve bunu Oy’un başından geçirdi. Oy’un tekrar dişlerini göstereceğini, hatta kendisini ısırmaya kalkacağını sanıyordu, Ama hayvan öyle bir şey yapmadı. Sadece başını kaldırarak altın halkalı gözleriyle Roland’a baktı. Sabırsızca, “Ake!” diye havladı.</p>

  <p class="calibre2">Roland uydurma tasmanın diğer ucunu dişlerinin arasına sıkıştırarak kanalizasyon deliğinin kenarına oturdu… Tabii bu kanalizasyon deliğiydiyse. Merdivenin üst basamağını aradı ve buldu. Ağır ağır, dikkatle inmeye başladı. Bir elinin yansının olmadığını acı acı hatırlıyordu. Basamaklann yağ ve yosun gibi kaba bir şey yüzünden iyice kayganlaşmış olduğunun farkındaydı. Oy gömleğiyle karnı arasında ağır ve sıcak bir yük gibiydi. Hayvan düzgünce, hışırtılı hışırtılı soluk alıyordu. Loş ışıkta gözlerindeki altın halkalar madalyon gibi ışıldamaktaydı.</p>

  <p class="calibre2">Sonunda Roland’in etrafı araştıran ayağı şapırtıyla deliğin dibindeki suya girdi. Silahşor bir an başını kaldırarak çok yukarılardaki beyaz ışıklı daireye baktı. Bundan sonra işler zorlaşıyor, diye düşündü. Tünel sıcak ve ıslaktı. Eski bir mezbaha gibi kokuyordu. Yakında bir yerde su boğuk ve tekdüze bir şıpırtıyla damlıyordu. Roland daha ilerilerden gelen makine gürültüsünü duyuyordu. Oy’u gömleğinin içinden çıkardı. Pek sevinen hayvanı kanalizasyon tünelinin zemininde ağır ağır akan sığ suya bıraktı.</p>

  <p class="calibre2">Hayvanın kulağına, “Artık her şey sana bağlı,” dedi. “Jake’e gidelim, Oy! Jake’e gidelim!”</p>

  <p class="calibre2">Billy, “Ake!” diye havlayıp suları şapırdatarak karanlıkta hızla ilerledi. Uzun boynunun ucundaki kafasını bir sarkaç gibi sağa sola sallıyordu. Ham deri kayışı parmakları kopuk sağ eline sarmış olan Roland da onu izledi.</p>

  <p class="calibre2">Blaine’in Beşiği genç çiftin kafalarında özel isime dönüşecek kadar büyüktü. Bu, parçalanmış heykeli gördükleri alanın beş katı büyüklüğündeki bir meydanın ortasındaydı. Susannah istasyona dikkatle bakınca Lud’un geri kalan kısmının ne kadar eski, gri ve sefil olduğunu anladı. Beşik öylesine temizdi ki adeta insanın gözlerini rahatsız ediyordu. Yanlarını sarmaşıklar bürüme-mişti. Göz kamaştıran beyaz duvarları, basamakları ve sütunlarını hiçbir yazı kirletmiyordu. Her şeyi kaplayan ovanın sarı tozları da yoktu burada. Karı koca yaklaşırlarken Susannah bunun nedenini anladı. Beşiğin yanlarından durmadan sular akıyordu. Bu sular bakır kaplama saçakların gölgesine gizlenmiş olan borulardan çıkmaktaydı. Diğer gizli hortumlar da zaman zaman basamakları temizliyor, onları arada bir kesilen çağlayanlara dönüştürüyorlardı.</p>

  <p class="calibre2">Eddie, “Vay vay vay,” dedi. “Grand Central Garı bunun yanında Nebras-ka’nın küçük bir kasabasındaki otobüs durağı gibi kalır.”</p>

  <p class="calibre2">Susannah alay etti. “Büyük bir şairsin, hayatım.”</p>

  <p class="calibre2">Basamaklar bütün binayı çevreliyor ve büyük, açık bir lobiye doğru çıkıyordu. Orayı da bitkilerden oluşan bir halı kaplamamıştı. Ama Eddie’yle Susannah yine de içeriyi iyice göremediler. Çünkü kenarlardan uzanan damın düşürdüğü gölgeler çok koyuydu. Işının Totemleri, ikişer ikişer binanın etrafını çevrelemişti. Ama köşeler Susannah’nın arada sırada göreceği kâbuslar dışında hiçbir zaman karşılaşmamayı bütün kalbiyle dilediği yaratıklara ayrılmıştı. Taştan yapılmış ejderhalardı bunlar. Pullu gövdeleri, sivri pençeleri ve kötü bakışları olan yaratıklar.</p>

  <p class="calibre2">Eddie karısının omzuna dokunarak yukarıyı işaret etti. Susannah başını kaldırdı… ve o an soluğunun gırtlağına takılıp kaldığını hissetti. Damın sivri tepesinde, Işının Totemleri ve ejderha heykellerinin çok yukarısında, sanki hepsine hakimmiş gibi altın bir cengâver duruyordu. En aşağı on sekiz metre yüksekliğindeydi heykel. Eski bir kovboy şapkasını geriye atmış ve çektiklerinin izlerini taşıyan çizgili alnı ortaya çıkmıştı. Göğsünün yanına doğru bir mendil sarkmıştı. Sanki uzun süre toz maskesi görevini yaptıktan sonra aşağıya doğru çekilmiş gibiydi. Cengâverin kaldırdığı yumruğunda bir tabanca vardı. Diğerindeyse zeytin dalına benzer bir şey.</p>

  <p class="calibre2">Gilead’lı Roland arkasında altın giysilerle Lud Beşiğinin tepesinde duruyordu.</p>

  <p class="calibre2">Susannah sonunda tekrar soluk almayı hatırladı. Hayır… diye düşündü. Bu o değil… Ama bir açıdan da o. Bu adam bir Silahşormüş. Öleli bin yıl ya da daha fazla olmuş. Roland’la onun arasındaki benzerlik Ka-Tet’in bilmek isteyebileceğin bütün gerçeği.</p>

  <p class="calibre2">Güneyde gök gürlemeye başlamıştı. Şimşekler gökyüzünde hızla uçan bulutlan yardılar. Genç kadın, keşke Beşiğin tepesindeki altın heykelle onu saran hayvanları incelemek için daha fazla zamanım olsaydı, diye düşündü. Hayvanların her birinin üzerine bazı harfler kazınmış gibiydi. Susannah orada yazılı olanların öğrenmeye değeceğinden de emindi. Ama bu koşullarda fazla zamanlan yoktu.</p>

  <p class="calibre2">Kaplumbağa Sokağının Beşik Alanına bağlandığı noktada kaldırıma boyayla enli, kırmızı bir şerit çizilmişti. Maud’la Eddie’ nin Jeeves diye çağırdığı adam ihtiyatla kırmızı çizgiden biraz ötede durdular.</p>

  <p class="calibre2"></p>

  <p class="calibre2">Maud onlara kesin bir tavırla, “Buraya kadar geldik,” dedi. “Bundan öteye gitmeyiz. Bizi ölüme götürebilirsiniz. Ama zaten her kadının ve erkeğin tanrılara bir can borcu vardır. Bu yüzden ne olursa olsun ben sınırın bu tarafında öleceğim. Yabancılar uğruna Blaine’e meydan okumaya hiç niyetim yok.”</p>

  <p class="calibre2">Jeeves de atıldı. “Benim de öyle.” Tozlu melon şapkasını çıkararak çıplak göğsüne bastırmıştı. Yüzünde korkuyla karışık bir saygı vardı.</p>

  <p class="calibre2">Susannah, “İyi ya,” dedi. “Şimdi ikiniz de yaylanın bakalım.”</p>

  <p class="calibre2">“Arkamızı döner dönmez bizi vuracaksınız!” Jeeves’in sesi titriyordu. “Buna iddiaya girebilirim. Gerçekten.”</p>

  <p class="calibre2">Maud başını salladı. Yüzündeki kanlar kurumuş, garip, koyu kırmızı çizgilere dönüşmüştü. “Hiçbir silahşor bir başkasını sırtından vurmaz. Bu kadarını söyleyebilirim.”</p>

  <p class="calibre2">“Silahşor olduklarını iddia ediyorlar. Bu onların sözü!”</p>

  <p class="calibre2">Maud, Susannah’nın elindeki tahta kabzası aşınmış tabancayı işaret etti. Jeeves baktı… ve bir dakika sonra elini kadına uzattı. Maud bu eli tuttuğu zaman Susannah’nın onların tehlikeli katiller oldukları inancı da sona erdi. Onlar Bonnie’yle Clyde’dan çok Hamel’le Gretel’e benziyorlardı. Akılları karışık, yorgun ve kalpleri korku dolu insanlardı. Kayboldukları ormanda o kadar uzun süre kalmışlardı ki, artık orada yaşlanmışlardı. Susannah’nın onlara karşı duyduğu korku ve nefret kaybolurken bunun yerini merhamet ve acı veren derin bir keder aldı.</p>

  <p class="calibre2">Usulca, “Tanrı ikinizin de yardımcısı olsun,” dedi. “İstediğiniz gibi gidin. Benden ve erkeğimden size zarar gelmeyecek.”</p>

  <p class="calibre2">Maud başını salladı. “Bize zarar vermeyi düşünmediğinize inanıyorum. Winston’u vurduğunuz için de size kızmıyorum. Ama beni dinleyin. Hem de iyi dinleyin: Beşikten uzak durun. İçeri girmek için bazı nedenleriniz olduğunu sanıyoruz. Ama bunlar yeterli değil. Blaine’in Beşiğine girmek ölmek demektir.”</p>

  <p class="calibre2">Eddie, “Bu konuda hiçbir seçeneğimiz yok,” diye açıkladı. Ve gök yukarıda bunu onaylıyormuş gibi tekrar gürledi. “Şimdi izin verin, ben de size bir şey söyleyeyim. Lud’un altında ne olup olmadığını bilmiyorum. Ama sizi o kadar etkileyen davulların bir kaydın bir bölümü olduğunu biliyorum. Bir şarkının parçaları. Karımla benim geldiğimiz dünyada yapılan bir şarkının.” Ma-ud’la Jeeves’in bu sözlerden hiçbir şey anlamadıklarını fark ederek öfkeyle elini kaldırdı. “Ah, Tanrım! Ah, Tanrım! Anlayamıyor musunuz? Birbirinizi bir tek 45’lik plak halinde bile çıkarılmayan müzik parçası yüzünden öldürüyorsunuz.”</p>

  <p class="calibre2">Susannah elini onun omzuna koyarak adını mırıldandı. Genç adam o an ona aldırmadı. Bir Jeeves’e baktı, bir Maud’a. Sonra tekrar adama. “Canavarları mı görmek istiyorsunuz? O zaman birbirinize iyice bir bakın. Sonra evimiz dediğiniz lunaparka döndüğünüzde de dostlarınızı ve yakınlarınızı inceleyin.”</p>

  <p class="calibre2">Maud, “Anlamıyorsunuz…” dedi. Rengi koyulaşan gözlerinde sıkıntılı bir ifade vardı. “Ama anlayacaksınız. Evet… anlayacaksınız.”</p>

  <p class="calibre2">Susannah yavaşça, “Artık gidin,” diye mırıldandı. “Karşılıklı konuşmamızın hiçbir yararı yok. Sözler ölü doğuyorlar. Sadece yolunuza gidin ve babalarınızın yüzlerini hatırlamaya çalışın. Çünkü bence siz çok uzun bir süre önce o yüzleri unutmuşsunuz.”</p>

  <p class="calibre2">İki kentli hiçbir şey söylemeden döndüler ve geldikleri yöne doğru yürümeye başladılar. Ancak arada bir omuzlannın üzerinden bakıyorlardı. Hâlâ el eleydiler. Büyük ve karanlık bir ormanda kaybolan Hansel’le Gretel.</p>

  <p class="calibre2">Eddie sıkıntıyla, “Bırakın da buradan gideyim,” diyerek Ruger’in emniyetini kapattı ve beline soktu. Sonra ellerinin ayalarıyla kızarmış gözlerini ovuşturdu. “Bütün istediğim bu. Bırakın da gideyim.”</p>

  <p class="calibre2">“Ne demek istediğini anlıyorum, yakışıklı.” Susannah’nın korktuğu belliydi. O an genç adamın anladığı ve sevdiği o tavırlarla başını meydan okurcasına kaldırmıştı. Eddie ellerini kadının omuzlarına koyarak eğildi ve onu öptü. Çevrenin de, yaklaşan fırtınanın da karısını hakkıyla öpmesini engellemesine izin vermedi. Sonunda başını kaldırdığında Susannah ona irileşmiş gözlerle ve neşeyle baktı. “Vay vay vay! Bunun sebebi nedir?”</p>

  <p class="calibre2">Eddie, “Seni ne kadar sevdiğimi göstermek istedim,” dedi. “Hepsi bu kadar sanırım. Sence yeterli mi?”</p>

  <p class="calibre2">Kadının bakışları yumuşadı. Bir an kocasına belki var olan ve belki de olmayan sırrı açıklamayı düşündü. Ama tabii bunun için ne zaman uygundu, ne de yer. Kapı Totemlerinin üzerlerindeki yazıları okumak için duramayacağı gibi, Eddie’ye hamile olduğunu da söyleyemezdi. Susannah, “Bu yeterli, Eddie,” dedi.</p>

  <p class="calibre2">“Sen başıma gelen en iyi şeysin.” Genç adam ela gözlerini karısına dikmişti. “Böyle şeyler söylemek benim için çok zor. Henry’le yaşamak bunu zorlaştırdı sanırım. Ama söylediklerim doğru. Sen Roland’ın beni uzaklaştırdığı her şeydin. Galiba ben de bu yüzden seni sevmeye başladım. Yani New York’taki her şeydin sen. Ama şimdi nedenlere başka şeyler de katıldı. Çünkü ben artık geri dönmek istemiyorum. Ya sen?”</p>

  <p class="calibre2">Susannah, Beşiğe baktı. Orada bulacakları şeylerden ödü kopuyordu. Ama yine de… Kocasına döndü. “Hayır, ben de geri dönmek istemiyorum. Yaşantımın geri kalanını ilerleyerek geçirmeliyim. Yani sen yanımda olduğun sürece. Biliyor musun, beni Roland’ın senden aldıkları yüzünden sevmeye başladığını söylemen çok garip.”</p>

  <p class="calibre2">“Neden garip?”</p>

  <p class="calibre2">“Ben seni, beni Detta Walker’dan kurtardığın için sevmeye başladım.” Bir an durup düşündü. Sonra da başını hafifçe salladı. “Hayır. Bundan da öte. Seni, beni o iki dişi köpekten kurtardığın için sevmeye başladım. Biri pis ağızlı, erkekleri baştan çıkaran bir hırsızdı. Diğeriyse kendini beğenmiş, kibirli bir ukalaydı. Yani ha altı tane, ha yarım düzine. Ben Susannah Dean’i ikisinden de çok seviyorum… Beni kurtaran da sensin.”</p>

  <p class="calibre2">Bu kez uzanarak avuçlarını kocasının sakalları çıkmış yanaklarına dayadı. Eddie’nin başını aşağıya çekerek onu şefkatle öptü. Kocası elini onun göğsüne hafifçe koyduğu zaman Susannah içini çekerek, bu eli avucuyla örttü.</p>

  <p class="calibre2">“Artık gitsek iyi olur… Yoksa seninle burada, sokakta aşk yapacağız-Ve galiba ıslanacağız da.”</p>

  <p class="calibre2">Eddie sessiz kulelere, kırık camlara ve sarmaşıklı duvarlara son bir kez baktı. Sonra da başını salladı. “Evet. Zaten bence bu kentin bir geleceği yok-</p>

  <p class="calibre2">Eddie, karısının tekerlekli sandalyesini itti. Maud’un ‘sınır’ dediği çizgiyi aşarken ikisi de kaskatı kesilmiş gibiydi. Eski bir koruma mekanizmasını çalıştırıp birlikte ölmekten korkuyorlardı. Eddie karısını alana soktu. Beşiğe çıkan basamaklara yaklaştıkları sırada rüzgârın savurduğu soğuk bir yağmur başladı.</p>

  <p class="calibre2">İkisinin de haberi yoktu ama Orta-Dünyanın o müthiş sonbahar fırtınalarından biri başlamıştı.</p>

  <p class="calibre2">Kanalizasyon tünellerinin pis kokulu karanlıklarına dalar dalmaz Bıçakçı, yukarıdaki gibi öldürücü bir hızla gitmekten vazgeçti. Jake buna karanlığın neden olduğunu sanmıyordu. Korsan iddia ettiği gibi tünellerin her dönemecini, her köşesini biliyordu. Çocuk biraz yavaşlamalarına Roland’ın öldüğüne inanmalarının neden olduğunu sanıyordu. Jake ise kuşkulanmaya başlamıştı.</p>

  <p class="calibre2">Roland mermer havuzdan daha incelikle hazırlanmış olan telleri gördüğüne göre diğerini gözden kaçırır mıydı? Olabilir tabii. Ama bu aptalca bir şey. Bence Roland’ın havuzu kasten düşürüş olması ihtimali daha büyük. Bıçakçının kuşkularını gidermek ve belki de onu ağırlaştırmak için. Çocuk, Si-lahşör’ün kendilerini sokakların altındaki bu labirentte izleyebileceğini sanmıyordu. Bu koyu karanlık Roland’ın iz sürme yeteneklerini bile etkisiz hale getirecekti. Yine de Roland’ın sözünü tutmaya çalışırken ölmediği fikri Jake’i sevindiriyordu.</p>

  <p class="calibre2">Korsanla çocuk sağa saptılar. Sonra sola. Sonra tekrar sola. Jake’in diğer duyuları görme yoksunluğunu dengelemek için keskinleşirken belli belirsiz etraflarında başka tüneller daha olduğunu fark etti. Zorla çalışan, eski makinelerin boğuk sesleri bir an yükseliyor, sonra yine hafifliyordu. Çocuğun cildine durmadan hava akımları çarpıyordu. Kâh sıcak, kâh buz gibi. Bu pis kokulu cereyanların estiği kavşaklardan geçerlerken şıpırtılı ayak sesleri bir an etraf-ta yankılanıyordu. Jake bir keresinde tavandan uzanan maden bir cisme çarparak az kaldı kafasını deliyordu. Bir eliyle o cisme vurdu. Bu büyük bir valf tekerine benziyordu. Ondan sonra koşarken ellerini de salladı ve önlerinden neler olduğunu anlamaya çalıştı.</p>

  <p class="calibre2">Bıçakçı onun omuzlarına vurarak yol gösteriyordu. Tıpkı bir arabacının öküzlerine yaptığı gibi. Hızla gidiyorlar, rahatça koşuyorlardı. O delice hızdan vazgeçmişti korsan. Artık rahatlıkla soluk aldığı için önce bir şarkıyı mırıldandı. Sonra da hafif ama şaşılacak kadar ahenkli tenor bir sesle söylemeye başladı.</p>

  <p class="calibre2">“Ribble-ti-tibble-ti-ting-ting-ting Bir iş bulup sana bir yüzük alacağım. Ellerimi sallanan o göğüslerine Dokundurduğum zaman, Ribble-ti-tibble-ti-ting-ting-ting! Ah, ribble-ti-tibble Biraz oynamak istiyorum. Senin o ting-ting-tinginle.”</p>

  <p class="calibre2">Bıçakçı bu türde daha beş altı dize söyledikten sonra sustu. “Şimdi de sen bir şey söyle, bücür.”</p>

  <p class="calibre2">Jake, “Ben şarkı bilmem,” diye soludu. Korsanın, soluğunun olduğundan daha fazla kesildiğini sanacağını umuyordu. Tabii bunun kendisine bir yararı olup olmayacağını bilmiyordu. Ama bu karanlıkta her tür üstünlük işe yarayabilirdi.</p>

  <p class="calibre2">Bıçakçı dirseğini Jake’in sırtının ortasına şiddetle indirdi. Çocuk ilerledikleri tünelde ağır ağır akan bilek boyu suya kapaklandı. Korsan, “Bir şarkı hatırlasan iyi olur,” diye homurdandı. “Yoksa o cici belkemiğini söküp çıkarırım.” Bir an durdu sonra da ekledi. “Burada hortlaklar var, oğlum. O lanet olasıca makinelerin içinde yaşıyorlar. Gerçekten. Şarkılar onlann yaklaşmalarını engelliyor… Sen bunu bilmiyor musun? Haydi, şimdi şarkı söyle!”</p>

  <p class="calibre2">Jake, Bıçakçının kendisine ‘sevgiyle’ tekrar vurmasını istemediği için iyice düşündü ve sonunda aklına yedi sekiz yaşındayken yaz kampında öğrendiği bir şarkı geldi. Ağzını açarak karanlıklara doğru bağırdı. Akan ve yukarıdan damlayan su şıpırtılan ve eski makinelerin gürültüsü arasında yankılan dinledi.</p>

  <p class="calibre2">“Sevgilim çok güzel, New York’lu o. Süslü olması için ona her şeyi alıyorum. Kalçalarını görmeyin iki savaş gemisi gibi. Ah, çocuklar, benim param böyle gidiyor işte.</p>

  <p class="calibre2">Sevgilim çok şirin, Philadelphia’lı o. Süslü olması için ona her şeyi alıyorum. Gözlerini bir görün iki pizzaya benziyor. Ah, çocuklar, benim…”</p>

  <p class="calibre2">Bıçakçı uzanarak Jake’in kulaklannı sanki bir testinin kulplanymış gibi yakaladı ve çekerek çocuğu durdurdu. “Önünde bir delik var. Bu bet sesin yüzünden oradan düşmene göz yummak iyilik etmek olur. Gerçekten. Ama Tik-Tak bundan hoşlanmaz. Onun için kısa bir süre daha güvende sayılırsın.” Bıçakçı, Jake’in alev alev yanan kulaklannı bırakarak, gömleğinin arkasını yakaladı. “Şimdi, ellerin diğer taraftaki merdivene değinceye kadar eğil. Sakın kayıp, ikimizin birden aşağıya yuvarlanmasına da neden olma.”</p>

  <p class="calibre2">Jake ellerini uzatarak, ihtiyatla eğildi. Göremediği bir kuyuya düşme fikri onda dehşet uyandınyordu. El yordamıyla merdiveni bulmaya çalışırken yüzünün önünden sıcak bir havanın hışırdayarak geçtiğini fark etti. Temizdi ve hatta güzel kokuluydu. Aşağıda hafif, pembe bir ışık belirirken parmakları çelik bir basamağa değdi. Jake onu sıkıca kavradı. Ama o sırada elindeki ısınk yerleri tekrar açıldı ve sıcak kanlann avucundan aktıklarını hissetti.</p>

  <p class="calibre2">Bıçakçı, “Buldun mu?” diye sordu.</p>

  <p class="calibre2">“Evet.”</p>

  <p class="calibre2">“Öyleyse aşağıya in! Kahretsin, ne bekliyorsun?” Bıçakçı çocuğun göm-leğini bıraktı. Jake onun ayağını kaldırdığını hayal etti. Bir tekme atarak kendisini hızlandırmaya çalışacaktı. Hafifçe ışıldayan açıklığı aşarak merdivenden inmeye başladı. Yaralı elini mümkün olduğu kadar az kullanmaya çakıyordu. Bu kez basamaklarda yağ da, yosun da yoktu. Hemen hiç paslanmamışlardı. Kuyu çok derindi. Jake, Bıçakçının kalın tabanlı çizmeleriyle ellerine basmaması için telaşla aşağıya inerken vaktiyle televizyonda gördüğü bir filmi hatırladı: “Dünyanın Merkezine Seyahat.”</p>

  <p class="calibre2">Makinelerin gümbürtüsü artarken pembe ışık da güçlendi. Makinelerin sesleri yine de pek gerektiği gibi değildi. Ama Jake’in kulakları ona bu makinelerin yukarıdakilerden daha iyi durumda olduklarını açıklıyordu. Dibe eriştiğinde buranın kuru olduğunu fark etti. Yeni yatay tünel kare biçimiydi. Yüz seksen santim yüksekliğinde ve paslanmaz çelik levhalarla güçlendirilmişti. Jake’in görebildiği kadarıyla tünel iki yöne doğru uzanıyordu. Bir ip kadar dümdüzdü. Çocuk sezgileriyle Lud’un en az yirmi metre aşağısında olan bu tünelin de Işının yolunu izlediğini anladı. Bu konuyu düşünmesine bile gerek kalmamıştı. İleride bir yerde, yukarıda da aradıkları o tren olacaktı. Jake neden böyle düşündüğünü bilmiyordu.</p>

  <p class="calibre2">Tünelin tavanının hemen aşağısında, yanlardan dar havalandırma ızgaraları uzanıyordu. O kuru ve temiz hava oralardan geliyordu. Bazılarından mavi-gri sakallara benzeyen yosunlar sallanıyorsa da çoğu hâlâ temizdi. İki ızgaradan birinin altında sarı birer ok vardı. Üzerlerinde küçük t’ye benzeyen bir sembol olduğu görülüyordu. Oklar, Bıçakçıyla Jake’in gittiği yönü işaret etmekteydi.</p>

  <p class="calibre2">Pembe ışık tünelin tavamndaki birbirine paralel cam tüplerden yayılıyordu. Bazıları -genellikle üç tüpten biri- ışıksızdı. Diğerleriyse zaman zaman cı-zırdıyorlardı. Ancak hiç olmazsa yarısı hâlâ çalışıyordu. Jake hayretle, neon tüpleri, diye düşündü. Şu işe ne dersin?</p>

  <p class="calibre2">Bıçakçı da yukarıdan çocuğun yanına atladı. Jake’in suratındaki hayret dolu ifadeyi fark edince de sırıttı. “Ne güzel değil mi? Yazın serin, kışın sıcak. Ve yığınlı yiyecek! Beş yüz kişi onları beş yüz yıl da yeseler yine de bitiremezler. Hem en iyisi nedir biliyor musun, bücür? Bu güzel oyunun en güzel tarafı?”</p>

  <p class="calibre2">Jake, hayır, dermiş gibi başını salladı.</p>

  <p class="calibre2">“O lanetli Buluğların burasının varlığından bile haberleri olmaması! Burada, aşağıda, canavarlar olduğunu sanıyorlar. Hiçbir Buluğ zorunlu olmadıkça kanalizasyon kapaklarının yakınına bile gitmez!”</p>

  <p class="calibre2">Korsan başını arkaya atarak neşeyle gülerken Jake ona katılmadı. Oysa kafasının derinliklerindeki bir ses bunu yapmasının daha diplomatça bir şey olacağını fısıldıyordu ona. Yine de Jake Bıçakçıya kanlamıyordu, çünkü Buluğların neler hissettiklerini çok iyi anlıyordu. Kentin altında gerçekten de canavarlar vardı. Devler, gulyabaniler, hortlaklar. Onlardan biri kendisini yakalamamış mıydı?</p>

  <p class="calibre2">Bıçakçı çocuğu sola doğru itti. “Hah! Neredeyse geldik. Marş!” Koşmayı sürdürdüler. Ayak sesleri bir yankı sürüsü halinde onları izliyordu. On, on beş dakika sonra Jake iki yüz metre kadar ilerideki su geçirmez kapağı gördü. Yaklaşırlarken kapağın üzerinden büyük bir valf tekerinin uzandığı fark etti. Sağa, duvara bir iletişim kutusu takılmıştı.</p>

  <p class="calibre2">Tünelin dibindeki kapağa eriştiklerinde Bıçakçı, “Ah, bittim…” diye soludu. “Böyle şeyler eski dostun gibi hasta birisi için çok fazla. Gerçekten.” Diyafonun düğmesine basarak haykırdı. “Onu yakaladım, Tik-Tak. Kuş gibi avladım. Saçlarını bile karıştırmadım! Sana bunu başaracağımı söylememiş miydim? ‘Bıçakçıya güven’ dememiş miydim? Bıçakçı işini bilir. Şimdi şu kapıyı açıp bizi içeri alın!”</p>

  <p class="calibre2">Korsan elini düğmeden çekerek sabırsızca kapağa baktı. Valf tekeri dönmedi. Onun yerine diyafonun hoparlöründen ifadesiz ve tembelce bir ses yükseldi. “Parola nedir?”</p>

  <p class="calibre2">Bıçakçı korkunç bir biçimde kaşlarını çatıp uzun kirli tırnaklarıyla çenesini kaşıdı. Sonra gözündeki bezi kaldırarak yine sarımsı-yeşil koyu cerahati sildi. Jake’e, “Tik-Tak ve onun parolaları,” dedi. Hem öfkeli, hem de endişeli bir hali vardı. “O çok kurnaz bir adam ama bana sorarsan işi fazla abartıyor. Gerçekten.”</p>

  <p class="calibre2">Düğmeye basarak kükredi. “Haydi. Tik-Tak! Eğer sesimi tanımadıysan o zaman bir kulaklığa ihtiyacın var demektir!”</p>

  <p class="calibre2">O tembel ses, “Ah, sesini tanıdım tabii,” diye cevap verdi. Jake bu sesi Smokey ve Haydut filminde Burt Reynolds’un arkadaşı rolü oynayan Jerry Re-ed’inkine benzetti. “Ama yanında kim olduğunu bilmiyorum. Öyle değil mi? »oksa oradaki kameranın geçen yıl bozulduğunu unuttun mu? Parolayı söyle, B’Çakçı. Yoksa orada sonsuza kadar kalıp çürürsün.”</p>

  <p class="calibre2">Bıçakçı bir parmağını burnuna sokarak nane jölesi renginde sümüğünü çı. kardı ve onu hoparlörün üzerindeki ızgaraya sürdü. Jake bu çocukça öfke gösterisini sessiz bir ilgiyle izliyordu. İstemediği, sinirli kahkahaların gırtlağına doğru yükseldiklerini hissetti. Tuzaklarla dolu labirentlerde ve karanlık tünellerde koşarak o kadar yolu boşuna mı aşmışlardı? Bıçakçı, Tik-Tak’ın parolasını hatırlayamadığı için şimdi bu su geçirmez kapının önünde kalakalacaklardı öyle mi?</p>

  <p class="calibre2">Bıçakçı çocuğa öfkeyle baktı, sonra elini kafasında kaydırarak terden ıslanmış sarı mendilini çıkardı. Kafası kabaktı. Sadece kirpi dikenlerine benzeyen birkaç tutam tel vardı. Sol şakağı iyice çökmüştü. Bıçakçı mendilin içine bakıp bir kâğıdı çıkardı. “Tanrı Hoots’u kutsasın,” diye mırıldandı. “Hoots, bana yardım ediyor. Gerçekten.”</p>

  <p class="calibre2">Kâğıt parçasını bir sağa bir sola döndürerek baktı. Sonra da Jake’e uzattı. Diyafondaki konuşma düğmesine basılmamış olmasına rağmen Tik-Tak Adam’ın sözlerini duymasından korkuyormuş gibi sesini alçalttı.</p>

  <p class="calibre2">“Sen tam bir centilmensin, öyle değil mi? Ve bir centilmene ilk iş ezme yemesini ve köşelere su dökmemesini öğretirler. Ondan sonra da okumasını. Onun için bana bu kâğıttaki yazıyı oku, ahbap. Çünkü parola aklından çıkmış. Gerçekten.”</p>

  <p class="calibre2">Jake kâğıdı alıp bir göz attı. Sonra da başını kaldırarak tekrar Bıçakçıya baktı. Sakin sakin, “Ya okumazsam?” diye sordu.</p>

  <p class="calibre2">Bu cevap Bıçakçıyı bir an şaşırttı… Sonra tehlikeli bir neşeyle sırıtmaya başladı. “Ah, seni gırtlağından yakalar ve kafanı kapı tokmağı gibi kullanırım. Belki bizim Tik’cik beni içeri almaz. Çünkü o hâlâ senin sert arkadaşın yüzünden endişeli. Ama beyninin şu tekerden akması çok hoşuma gider.”</p>

  <p class="calibre2">Jake bu sözleri düşündü. O kara kahkahalar hâlâ içinde coşmaktaydı. Evet, Tik-Tak Adam gerçekten çok kurnazdı. Roland, Bıçakçıyı yakalasa bile ölmekte olan adamın parolayı açıklamaya yanaşmayacağını biliyordu. Oysa Tik-Tak, Bıçakçının zayıf belleğini hesaba katmamıştı.</p>

  <p class="calibre2">Gülme! Bunu yaparsan, beynini gerçekten dağıtır.</p>

  <p class="calibre2">Bıçakçı bütün o cesurca sözlerine rağmen Jake’e gerçek bir endişeyle bakıyordu. O an çocuk işine yarayacak güçlü bir gerçeği keşfetti. Korsan ölmekten korkmuyordu belki… Ama zavallı duruma düşmekten korkuyordu.</p>

  <p class="calibre2">Çocuk sakin sakin, “Pekâlâ, Bıçakçı,” dedi. “Bu kâğıttaki kelime, ‘Bol-luk.</p>

  <p class="calibre2">“Onu bana ver.” Korsan kâğıdı kaparak mendilinin içine koydu. Sarı bezi tekrar başına bağladı. Sonra diyafonun düğmesine bastı. “Tik-Tak? Hâlâ orada mısın?”</p>

  <p class="calibre2">“Başka nerede olacağım? Dünyanın Batı Ucunda mı?” Şimdi o tembel seste hafif bir neşe vardı.</p>

  <p class="calibre2">Bıçakçı hoparlöre beyazımsı dilini çıkardı. Ama sesi kaypakçaydı. Hatta zavallı. “Parola ‘Bolluk’. Bu güzel bir sözcük. Şimdi beni içeri al! Kahretsin!”</p>

  <p class="calibre2">Tik-Tak Adam, “Tabii,” dedi. Yakında bir yerde bir makine çalışmaya başlayınca Jake irkildi. Kapağın ortasındaki valf tekeri döndü. Durduğu zaman Bıçakçı tekeri yakalayarak kendine doğru çekti. Sonra da Jake’i kolundan tutarak yüksek eşikten aşırttı. Çocuk kendisini yaşamı boyunca gördüğü odaların en acayibinde buldu.</p>

  <p class="calibre2"></p>

  <p class="calibre2">Roland o koyu pembe ışıklara doğru indi. Oy gömleğinin yakasından bakıyordu. Boynunu iyice uzatmış, vantilatör ızgaralarından fışkıran sıcak havayı koklamaktaydı. Roland yukarıdaki karanlık tünelde sadece hayvanın burnuna güvenmek zorunda kalmıştı. Oy’un akar su yüzünden Jake’in kokusunu alamayacağından da çok korkmuştu. Ama sonra o sarkılan duymuştu. Önce Bıçakçının, sonra da çocuğun sesleri borulardan geçerek yankılandığında Silahşor de biraz rahatlamıştı. Oy onu yanlış tarafa götürmemişti.</p>

  <p class="calibre2">Hayvan da o sesleri duymuştu. O ana kadar ağır ağır ve ihtiyatla ilerlemişti. Hatta arada sırada, emin olmak için, geri bile dönmüştü. Ancak Jake’in sesini duyduğunda koşmaya başlamıştı. Ham deriden şeridi çekiştirip duruyordu. Roland hayvanın çocuğun arkasından o hışırtılı sesiyle bağırmasından korkmuştu. “Ake! Ake!” Ama Oy öyle bir şey yapmamıştı. Ve bu Dycian Labirentinin alt katlanna inen deliğe eriştikleri zaman Roland yeni bir makinelin sesini duymuştu. Belki de bu bir tür tulumbaydı. Bunu kapanan bir kapı-nın madeni, yankılı şangırtısı izlemişti.</p>

  <p class="calibre2">Roland dört köşe tünele erişerek iki tarafa doğru çift çift uzanan ışıfcı, tüplere baktı ve içinde bataklık ateşinin yandığını anladı. New York kentinde Balazar’a ait yerin kapısında gördüğü levhadaki gibi. Roland her duvarın yu_ karnındaki dar havalandırma ızgaralarına ve onların altlarındaki oklara daha yakından baktı. Sonra da ham deriden ilmeği Oy’un boynundan çıkardı. Hayvan sabırsızca başını salladı. Tasmadan kurtulduğuna sevindiği belliydi.</p>

  <p class="calibre2">Roland, Billy’nin kalkık kulağına, “Ona yaklaştık,” diye mırıldandı. “Onun için de çok sessiz olmamız gerekiyor. Anlıyor musun, Oy? Çok sessiz olmalıyız.”</p>

  <p class="calibre2">Oy başka koşullarda kulağa pek komik gelecek boğuk bir fısıltıyla, “Essiz,” dedi.</p>

  <p class="calibre2">Silahşor hayvanı yere bıraktı ve Oy hemen tünelde koşmaya başladı. Boynunu uzatmış, burnunu maden zemine yaklaştırmıştı. Roland onun sessizce, “Ake-Ake! Ake-Ake!” diye mırıldandığını duyuyordu. Silahşor tabancasını çekerek hayvanı izledi.</p>

  <p class="calibre2"></p>

  <p class="calibre2">Gökyüzü sanki yarılıp yağmur bardaktan boşanırcasına yağmaya başladığı sırada Eddie’yle Susannah başlarını kaldırarak Blaine’in o koskocaman Beşiğine baktılar.</p>

  <p class="calibre2">Eddie yağmur ve gökgürültüsü arasında sözlerini duyurabilmek için sesini yükseltti. “Şahane bir bina bu! Ama handikap rampalarını unutmuşlar.”</p>

  <p class="calibre2">Susannah sabırsızca, “Boşver bunu şimdi,” diyerek tekerlekli sandalyesinden kaydı. “Oraya çıkalım, yağmurdan da kurtulmuş oluruz.”</p>

  <p class="calibre2">Eddie kuşkuyla dik basamaklara baktı. Aslında basamaklar yüksek değildi ama sayıları fazlaydı. “Emin misin, Suze?”</p>

  <p class="calibre2">Kadın, “Seninle yarışırım, beyaz çocuk,” diyerek inanılmaz bir kolaylıkla, kıvrıla büküle basamaklardan çıkmaya başladı. Bunun için ellerini, kaslı kollarını ve kesik bacaklarını kullanıyordu.</p>

  <p class="calibre2">Ve az kalsın Eddie’yi yenecekti. Genç adamın sandalyeyle ilgileniyor olması onu yavaşlatıyordu. Yukarıya eriştiklerinde ikisi de soluk soluğa kalaşlardı. Islak giysilerinden ince buharlar yükseliyordu. Eddie karısını kolla-rının altından kavrayarak havaya kaldırdı. Sonra onu planladığı gibi tekerlekli sandalyesine oturtacağı yerde ellerini onun sırtında birbirine kenetledi. Onu Öylece havada tuttu. Kendini ateşli ve hatta yarı deli gibi hissediyor, bunun nedenini de bilmiyordu.</p>

  <p class="calibre2">Ah, kendine gel, oğlum, diye düşündü genç adam. Buraya kadar ölmeden geldin. İşte salgı bezlerinin hızla çalışmasının ve biraz eğlenmeyi istemenin nedeni bu.</p>

  <p class="calibre2">Susannah dolgun alt dudağını yalayarak güçlü parmaklarını kocasının saçlarına doladı ve çekti. Canı yandı genç adamın… Ama aynı zamanda bu çok hoşuna gitti. Kadın alçak ve boğuk bir sesle, “Seni yeneceğimi söyledim, beyaz çocuk,” dedi.</p>

  <p class="calibre2">“Haydi oradan… Ben seni yendim… Yarım basamak arayla.” Eddie soluğu fazla kesilmemiş gibi konuşmaya çalışmış ama başaramamıştı.</p>

  <p class="calibre2">“Belki… Ama bu seni iyice yordu, öyle değil mi?” Susannah bir elini kocasının saçlarından çekerek aşağıya doğru kaydırdı. Gözlerinde neşeli bir pırıltı vardı. “Ama fazla yorulmuş da sayılmazsın.”</p>

  <p class="calibre2">Gök şiddetle gürledi. Karı koca irkildiler, sonra da aynı anda gülmeye başladılar.</p>

  <p class="calibre2">Eddie, “Haydi, gel,” dedi. “Delilik bu. Zamanı değil.”</p>

  <p class="calibre2">Susannah itiraz etmedi. Ama elini kocasının omzuna koymadan kaslarını sıktı. Eddie genç kadını sandalyesine oturturken biraz üzüldü. Sonra Susannah’yi zemindeki dev taşların üzerinden hızla geçirerek damın altına soktu. Ona Susannah’nın gözlerinde de aynı üzgün ifade varmış gibi gelmişti.</p>

  <p class="calibre2">Yağmurdan kaçtıktan sonra Eddie durdu ve karı koca geriye baktılar. Beşik Alanı, Kaplumbağa Sokağı ve gerideki bütün kent titreyen gri bir perdenin arkasında hızla kayboluyordu. Eddie buna hiç üzülmedi. Lud tatlı anılardan oluşan hayali albümünde yer almış değildi.</p>

  <p class="calibre2">Susannah, “Bak…” diye mırıldandı. Yakındaki bir yağmur oluğunu ‘Şaret ediyordu. Bunun ucunda Beşiğin köşelerini süsleyen ejderhanın yakın arabası olduğu anlaşılan iri, pullu bir balık kafası vardı. Sular ağzından gümüş seller gibi akıyordu.</p>

  <p class="calibre2">Eddie, “Bu geçici bir sağnak değil sanırım,” dedi. “Öyle değil mi?” “Değil ya. Bıkıncaya kadar yağacak. Sonra da hınzırlık olsun diye biraz daha yağmayı sürdürecek. Belki bir hafta, belki bir ay. Tabii Blaine görünüşümüzden hoşlanmayıp bizi kavurmaya karar verirse yağmurun da önemi kalmayacak. Bir el ateş et de Roland buraya vardığımızı anlasın, hayatım. Ondan sonra etrafa bir göz atarız. Bakalım neler göreceğiz.”</p>

  <p class="calibre2">Eddie, Ruger’i gri gökyüzüne doğru çevirerek tetiği çekti. Ve Roland bir buçuk, iki kilometre kadar öteden silah sesini duydu. O sırada tuzaklarla dolu labirentte Jake’le Bıçakçının peşinden gidiyordu. Eddie bir an daha orada durdu. Kendi kendini yine de her şeyin yolunda gidebileceğine inandırmaya çalışıyordu. Kalbim, Jake’le Silahşor’ü bir daha görmeyeceğimizi inatla söylerken yanılıyor! Sonra emniyeti kapayarak tabancayı tekrar pantolonunun beline soktu. Susannah’nın yanına giderek, sandalyeyi basamaklardan diğer tarafa çevirdi. Sütunların arasından binanın derinliklerine doğru giden açıklıkta Susannah’yı itmeye başladı. Kadın, Roland’ın tabancasının silindirini çekti ve ilerlerken silahı doldurmaya başladı.</p>

  <p class="calibre2">Damın altında yağmurun şıkırtısı bir hayaletin gizli sesine benziyordu. Şiddetli gökgürültüsü bile boğuklaşmıştı. Yapıyı destekleyen sütunların çaplan en aşağı üç metreydi. Tepeleri loşlukta görülmüyordu. Eddie gölgelerin arasından gelen güvercinlerin seslerini duydu.</p>

  <p class="calibre2">Sonra gölgelerin arasında kalın krom-gümüş zincirlerden sarkan bir levha belirdi.</p>

  <p class="p"><i class="calibre4">KUZEY MERKEZ POZ</i><i class="calibre4">İ</i><i class="calibre4">TRONÎK LUD BE</i><i class="calibre4">Ş</i><i class="calibre4">İĞİ</i><i class="calibre4">NE ‘HO</i><i class="calibre4">Ş</i><i class="calibre4">GELD</i><i class="calibre4">İ</i><i class="calibre4">N</i><i class="calibre4">İ</i><i class="calibre4">Z’ D</i><i class="calibre4">İ</i><i class="calibre4">YOR.</i></p>

  <p class="p"><i class="calibre4">&lt;</i> <i class="calibre4">GÜNEYDO</i><i class="calibre4">Ğ</i><i class="calibre4">UYA (BLAINE) KUZEYBATIYA (PATRICIA)</i> <i class="calibre4">&gt;</i></p>

  <p class="calibre2">Eddie, “Artık nehre düşen mono trenin adını biliyoruz,” dedi. “Patricia. Ama renkleri yanlış seçmişler. Kızlar için pembe, oğlanlar için de mavi seçilir. Bunun tersi olmaz.”</p>

  <p class="calibre2">“Belki iki tren de mavi.” “Hayır, değil. Blaine pembe.” “Nereden biliyorsun?” ^H Eddie şaşırdı. “Bilmiyorum… Ama onun pembe olduğunu biliyorum.” Blaine’in yerini işaret eden oku izlediler. Ve büyük gar benzeri bir yere eriştiler. Eddie’de, Susannah’nın geçmişi sezmek ve tüm berraklığıyla görmek yeteneği yoktu. Ama genç adamın hayali yine de bu sütunlu, büyük yeri telaşlı bin insanla doldurmayı başardı. Sakırdayan topukları ve mırıltıları duydu. Evlerine dönen ya da uzaklara giden insanların kucaklaşmalarını gördü. Sonra hoparlörlerden yükselerek on iki değişik yolculuğu haber veren seslerin gürültüyü bastırdığını fark etti.</p>

  <p class="calibre2">“Patricia şimdi Kuzeybatı Baronluklarına gidecek yolcuları alıyor…” “Yolcu Killington, yolcu Killington alt kattaki danışmaya başvursun lütfen.” “Blaine şimdi 2 numaralı perona giriyor. Yolcular kısa bir süre sonra inmeye başlayacaklar…”</p>

  <p class="calibre2">Ve şimdi burada sadece güvercinler vardı. Eddie ürperdi.</p>

  <p class="calibre2">Susannah, “Şu yüzlere bak,” diye mırıldandı. “Bilmiyorum senin de tüylerini ürpertiyorlar mı? Çünkü beni ürkütüyorlar.” Sağı işaret ediyordu. Duva-nn yukarısında bir dizi heykel kafası sanki mermerden çıkıyor ve gölgelerin arasından onlara bakıyorlardı. İşlerini seven cellatlar gibi öfkeli suratlı, sert adamlar. Bazı yüzler yerlerinden düşmüşlerdi. Yirmi bir, yirmi iki metre aşağıda granit parçalar halinde yatıyorlardı. Geride kalanların üzerinde ise örümcek ağlarını andıran çatlaklar vardı. Üzerlerine güvercinler pislemişti.</p>

  <p class="calibre2">Eddie o ince dudakları ve boş boş bakan çatlak gözleri endişeyle inceliyordu. Herhalde onlar Yüksek Mahkeme üyeleriydi. Sadece yargıçlar aynı zamanda hem çok zeki, hem de öfkeli gibi gözükebilirler. Karşında bunu iyi bilen biri var. İçlerinden hiçbiri de sakat bir yengece kol değneği verecekmiş gibi gözükmez.</p>

  <p class="calibre2">Susannah mırıldandı. “Bir yığın kırık hayal. Güneşin kavurduğu, ağaçların gölgelemediği yerde.” Bu sözler Eddie’nin kol, göğüs ve bacaklarının Eylerinin diken diken olmasına yol açtı.</p>

  <p class="calibre2">“Nedir bu, Suze?”</p>

  <p class="calibre2">Kadın, “Lud’u rüyasında gördüğü anlaşılan birinin bir şiiri,” dedi. “Haydi, unut bunları.”</p>

  <p class="calibre2">“Söylemek kolay.” Eddie karısının sandalyesini tekrar itmeye başladı.</p>

  <p class="calibre2">İleride, gölgelerin arasında kale kapısını andıran kafesimsi dev bir engel belirdi… Ve onun arkasında… Karı koca ilk defa Mono Blaine’i gördüler. Ed-die’nin söylediği gibi pembeydi. Mermer sütunlann damarlarının renginde açık bir pembe. Blaine geniş yükleme yerinin yukarısındaydı. Düzgün ve biçimliydi. Tıpkı kurşuna benziyordu. Ve sanki madenden değil de ettenmiş gibiydi. Düzgün yüzeyinde sadece bir yerde açıklık vardı. Koskocaman silicisi olan üçgen biçimi bir pencereydi bu. Eddie, monunun burnunun diğer tarafında da yine böyle büyük silicili üçgen bir pencere olduğunu biliyordu. Bu yüzden Blaine’e önden baktığınızda onun bir yüzü olduğunu düşünüyordunuz. Tıpkı Çuf-Çuf Charlie’ninki gibi. Siliciler utançla yarı kapanmış göz kapaklarına benziyorlardı.</p>

  <p class="calibre2">Beşiğin güneydoğu tarafındaki penceresinden süzülen beyaz bir ışık Blaine’in üzerine düşerek uzun ve çarpık bir dikdörtgen oluşturuyordu. Eddie trenin gövdesini sudan sıçrayan efsanelere yaraşır pembe bir balinaya benzetti. Hiç sesi çıkmayan bir balinaya.</p>

  <p class="calibre2">“Vay vay vay.” Eddie’nin sesi hafiflemiş, bir fısıltıya dönüşmüştü. “Onu bulduk.”</p>

  <p class="calibre2">“Evet. Mono Blaine.”</p>

  <p class="calibre2">“Sence ölmüş mü? Ölüye benziyor.”</p>

  <p class="calibre2">“Hayır, ölmüş değil. Belki uyuyor. Ama ölü değil, capcanlı.”</p>

  <p class="calibre2">“Emin misin?”</p>

  <p class="calibre2">“Sen onun pembe olacağından emin miydin?” Bu Eddie’nin cevaplaması gereken bir soru değildi. O yüzden sesini çıkarmadı. Karısının ona doğru çevirdiği yüzünün hatları gerilmişti. Çok korktuğu belliydi. “Uyuyor. Sana bir şey söyleyeyim mi? Blaine’i uyandırmaktan ödüm patlıyor.”</p>

  <p class="calibre2">“Şey… Öyleyse diğerlerinin gelmesini bekleriz.”</p>

  <p class="calibre2">Susannah başını salladı. “Bence onlar buraya geldikleri zaman her şey hazır olmalı. Bunu sağlamaya çalışmalıyız… Çünkü bana Roland’la Jake, buraya kaçacaklarmış gibi geliyor. Şimdi beni şu çubuklara takılı kutuya doğru it. Bir diyafona benziyor. Kutuyu görüyor musun?”</p>

  <p class="calibre2">Eddie görüyordu. Karısını yavaşça o tarafa doğru itti. Bu, istasyonun bir yanından diğerine uzanan engelin ortasındaki kapının bir yanına takılmıştı. Engelin dikey çubukları paslanmaz çeliğe benzeyen bir maddeden yapılmıştı. Kapınınkilerse süslü demirdendi. Çubukların uçları yerdeki çelik çerçeveli deliklerde kayboluyordu. Eddie çubukların arasından kıvnla büküle geçmelerinin imkânsız olduğunu anladı. Çünkü her birinin arasındaki açıklık ancak on santimdi. Oy bile zorlukla geçerdi bu aradan.</p>

  <p class="calibre2">Yukarıda güvercinler kanat çırpıyor ve ötüşüyorlardı. Susannah’nın sandalyesinin sol tekerleği durmadan gıcırdıyordu. Eddie, bir yağdanlık için bütün krallığımı veririm, diye düşündü ve sonra duyduğunun basit bir korku olmadığını anladı. Böylesi bir dehşeti en son Henry’le, Dutch Hill’de Rhinehold Sokağında durup damı çökmüş malikâneye baktıkları gün hissetmişti. 1977 yılındaki o gün, eve girmemişler, eve sırtlarını dönerek oradan uzaklaşmışlardı. Eddie kendi kendine o eve bir daha asla gitmemeye yemin ettiğini de hatırlıyordu. Bu yeminine sadık kalmışsa da şimdi buradaydı. Yine hayaletli bir evde. Ve ileride de hayalet duruyordu. Mono Blaine. Uzun, pembe. Şimdi tek penceresiyle ona bakıyordu. Uyuma taklidi yapan tehlikeli bir hayvanın gözüne benziyordu bu.</p>

  <p class="calibre2">Duraktaki beşiğinden çıkmıyor artık… O değişik seslerle konuşmaktan ve gülmekten de vazgeçti… Blaine’e en son yaklaşan Ardis oldu… Ve Ardis sorulara cevap veremediği için Blaine onu mavi ateşle öldürdü.</p>

  <p class="calibre2">Eddie, Blaine benimle konuşursa herhalde çıldırırım, diye düşündü. Rüzgâr dışarıda şiddetlenirken binanın yan duvarındaki yüksek yarıktan içeriye küçük yağmur damlacıkları uçuşmaya başlamıştı. Genç adam damlaların Blaine’in penceresine çarparak orada boncuk boncuk durduklarını fark etti. Birdenbire titredi ve çabucak etrafına bakındı. “Biri bizi gözetliyor. Hissediyorum.”</p>

  <p class="calibre2">“Buna hiç şaşmam. Beni kapıya daha yaklaştır, Eddie. O kutuya iyice bakmak istiyorum.”</p>

  <p class="calibre2">“Tamam. Ama ona sakın dokunma. Elektrikliyse…”</p>

  <p class="calibre2">“Blaine bizi kavurmak istiyorsa, hemen yapar.” Susannah çubukların arasından lokomotifin arkasına bakıyordu. “Bunu biliyorsun. Ben de öyle.”</p>

  <p class="calibre2">Eddie söylenenin gerçek olduğunu bildiği için bir şey söylemedi.</p>

  <p class="calibre2">Kutu diyafonla hırsız alarmı karışımı bir şeye benziyordu. Yarısında bir hoparlör vardı. Onun yanında da Konuş/Dinle düğmesine benzeyen bir şey. Aşağısında da sayılar bir baklava biçimi oluşturacak şekilde dizilmişlerdi.</p>

  <p class="calibre2"><i class="calibre4">1 2 3 456 7 8 9 10 11 12 13 14 15 16 17 18 19 20 21 22 23 24 25 26 27 28 29 30 31 32 33 34 35 36 37 38 39 40 41 42 43 44 45 46 47 48 49 50 51 52 53 54 55 56 57 58 5960 61 62 63 64 65 66 67 68 69 70 71 72 73‘74 75 76 77 78 79 80 81 82 83 84 85 86 87 88 89 90 91 92 93 94 95 96 97 98 99 100</i></p>

  <p class="calibre2">Baklavanın altında iki düğme daha bulunuyordu. Üzerlerine Yüksele Dilde “EMRET” ve “GİR” yazılmıştı.</p>

  <p class="calibre2">Susannah kuşku ve şaşkınlık karışımı duygular içindeydi. “Sence bu nedir? Tıpkı bilim-kurgu filmlerinde kullanılan araçlara benziyor.”</p>

  <p class="calibre2">Eddie bu benzetmenin çok yerinde olduğunu fark etti. Susannah herhalde kendi dünyalarında bir iki güvenlik sistemi görmüştü. Ne de olsa Manhat-tan’daki zenginlerin arasında yaşamıştı. Onlar tarafından heyecanla kabul edilmiş olmasa bile. Ama 1963’deki elektronik aletlerle Eddie’nin çağı olan 1987’dekiler arasında büyük farklar vardı. Genç adam, bu farklardan hiçbir zaman söz etmedik, diye düşündü. Roland’ın beni kaçırdığı sırada Ronald Re-agan’ın Başkan olduğunu söyleseydim ne yapardı acaba? Herhalde çıldırdığıma karar verirdi.</p>

  <p class="calibre2">Karısına, “Bir güvenlik sistemi bu,” diye açıkladı. Sonra içgüdüleri ve sinirlerinin, “Yapma!” diye bağırmalarına rağmen kendini zorlayarak sağ elini uzattı, başparmağıyla Konuş/Dinle düğmesine bastı.</p>

  <p class="calibre2">Herhangi bir elektrik çatırtısı duyulmadığı gibi kolundan yukarıya öldürücü mavi alevler de çıkmadı. Kutunun hâlâ bağlı olduğunu gösteren bir işaret de yoktu zaten.</p>

  <p class="calibre2">“Belki Blaine gerçekten öldü.”</p>

  <p class="calibre2">Ne var ki, Eddie buna pek inanmıyordu.</p>

  <p class="calibre2">Genç adam, “Alo?” dedi. Gözlerimin önünde bahtsız Ardis’in hayali canlandı. Yüzünde ve vücudunda dolaşıp dans eden mavi alevler onu mikro-dalga fırınına girmiş gibi kavururken acı acı haykırıyordu zavallı. Saçları alev alev yanıyor, gözleri eriyordu. “Alo? Blaine? Kimse yok mu?”</p>

  <p class="calibre2">Eddie düğmeden parmağını çekerek bekledi. Sinirleri gerilmiş, vücudu kaskatı kesilmişti. Susannah elini usulca onun avucuna bıraktı. Kadının küçük eli buz gibiydi. Yine bir cevap çıkmadı. Az öncekine göre daha da isteksiz-leşen genç adam düğmeye tekrar bastı.</p>

  <p class="calibre2">“Blaine?”</p>

  <p class="calibre2">Eddie parmağını düğmeden çekti. Bekledi. Yine cevap alamayınca başı tehlikeli bir biçimde dönmeye başladı. Korku ve gerilim anlarında her zaman böyle olurdu. Başı böyle dönmeye başladığı zaman ödeyeceği bedel ona artık önemsiz gözükürdü. Hiçbir şeyin önemi kalmazdı. Nassau’da Balazar’ın soluk yüzlü adamına meydan okuduğu zaman böyle olmuştu. Durum şimdi de böyleydi. Roland, Eddie’nin bu delice sabırsızlığa kapıldığı anlardaki halini görşeydi onunla Cuthbert arasında sadece bir benzerlik olmadığını düşünür, Ed-die’nin Cuthbert olduğuna karar verirdi.</p>

  <p class="calibre2">Eddie başparmağını olanca gücüyle düğmeye bastı ve mikrofona adeta böğürmeye başladı. Koyu ve tümüyle uydurma bir İngiliz aksanıyla konuşuyordu. “Merhaba, Blaine! Nasılsın, eski dost. Ben Robin Leach! ‘Zengin ve Kafasızların Yaşam Tarzı’ programının takdimcisi. Sana Yayınevleri Piyangosunda altı milyar dolar ve yeni bir Ford Escort araba kazandığını haber vermek istedim.”</p>

  <p class="calibre2">Yukanda güvercinler ürkerek yumuşak kanat çırpışlarıyla havalandılar. Susannah inledi. Yüzünde, kocası bir katedralde küfreden dindar bir kadını anımsatan ifade belirmişti. “Eddie, sus! Sus artık!”</p>

  <p class="calibre2">Eddie susacak halde değildi. Gülümsüyordu ama gözlerinde korku, isteri, öfke ve düşkınklığmın neden olduğu bir pırıltı vardı. “Sen ve mono sevgilin Patricia şahane manzaralı Jimtown’da lüüüks bir ay geçireceksiniz. Orada şaraplann en alasmı içecek, bakirelerin en güzellerini yiyeceksiniz! Sen…” “… hişşş.”</p>

  <p class="calibre2">Eddie susarak Susannah’ya baktı. Onu, “Hiş,” diyerek susturmaya çalışanın karısı olduğundan emindi. Yalnız kadın bunu biraz önce denediği için değil, orada ikisinden başka kimse bulunmadığını bildiği için de. Ama Eddie aynı zamanda konuşanın Susannah olmadığını da biliyordu. Başka bir sesti bu. Çok küçük ve çok korkmuş bir çocuğun sesi. “Suze? Sen…”</p>

  <p class="calibre2">Susannah başını sallarken aynı zamanda elini kaldırdı. Diyafonu işaret etti. Eddie EMRET yazılı düğmenin hafif bir pembe ışık çıkardığını gördü. Bu, engelin diğer tarafında uyuyan monoyla aynı renkti.</p>

  <p class="calibre2">Çocuk sesi üzgün üzgün, “Hisss…” dedi. “Onu uyandırma.” Bu ses bir akşam rüzgârı kadar yumuşaktı.</p>

  <p class="calibre2">Eddie, “Ne…” diye başladı. Sonra başını sallayarak Konuş/Dinle düğmesine uzanıp hafifçe bastı. Tekrar konuşmaya başladığı zaman artık Robin Leach rolünde değildi ve avaz avaz bağırmıyordu. Şimdi tıpkı bir komplocu gibi alçak, fısıltıya benzer bir tonla konuşuyordu. “Sen nesin? Kimsin?”</p>

  <p class="calibre2">Parmağını düğmeden çekti. Susannah’yla birbirlerine evi tehlikeli -ve belki de psikotik- bir büyükle paylaştıklarını anlayan çocuklar gibi irileşmiş gözlerle bakıyorlardı. Bu bilgiyi nasıl edinmişlerdi? Ah, bunu onlara başka bir çocuk söylemişti. O psikotik insanla çok uzun süre birlikte yaşamış, köşelere gizlenerek ancak o kimse uyuduğunda ortaya çıkmış bir çocuk. Hemen hemen görünmez olan korkmuş bir çocuk.</p>

  <p class="calibre2">Eddie sorusuna cevap alamadı. Saniyelerin geçmesine izin verdi. Her an ona bütün bir romanı okuyacak kadar uzunmuş gibi geliyordu. Tam düğmeye uzanırken yine o uçuk pembe ışık belirdi.</p>

  <p class="calibre2">Çocuk sesi, “Ben küçük Blaine’im…” diye fısıldadı. “Onun görmediği Blaine. Unuttuğu çocuk. Mahvolmuş odalar ve ölülerin özel yerlerinde bıraktığını sandığı küçük.”</p>

  <p class="calibre2">Eddie tekrar düğmeye bastı. Eli titriyordu ve bunu kontrol altına alması da imkânsızdı. Sesi de titriyordu zaten. “Kim? Görmeyen kim? Ayı mı o?”</p>

  <p class="calibre2">Hayır. Hayır, Ayı olamazdı! Shardik kilometrelerce geride, ormanda yatıyordu. Ölmüştü. Dünya o zamandan beri bile ilerlemişti. Genç adam birdenbire Ayının o şiddet dolu yaşamını geçirdiği açıklıktaki acayip, kapalı kapıya kulağını dayamanın nasıl bir şey olduğunu anımsadı. O korkunç sarı ve siyah çizgili kapıya. Şimdi hepsinin birbirine bağlı olduğunu anlıyordu. Bu korkunç, çürüyen bir bütünün parçasıydı. Kara Kule’nin ortasından yükseldiği yırtık ağın bir kısmı. Bu garip son çağda bütün Orta-Dünya koskocaman, hayaletli bir eve dönüşmüştü. Bütün Orta-Dünya ‘Çekiciler’ halini almıştı. Bütün Orta-Dünya hayaletleri kovalayan ve onlarca kovalanan çorak topraklara benziyordu.</p>

  <p class="calibre2">Eddie diyafondaki ses daha konuşamadan Susannah’nın dudaklarını oynatarak geçerli cevabı söylediğini gördü. Her şey anlaşılıyordu artık. Bu, bir bilmece çözülünce ortaya çıkan cevap kadar belirgindi.</p>

  <p class="calibre2">O görülmeyen çocuğun sesi, “BüyükBlaine,” diye fısıldadı. “Makinede-ü’ hayalet Büyük Blaine. Bütün makinelerdeki hayalet.”</p>

  <p class="calibre2">Susannah elini boynuna götürerek sanki kendini boğmak istiyormuş gibi bo gazını sıkıca kavramıştı. Gözleri dehşet doluydu. Ama ne camlaşmıştı, ne de sersem sersem bakıyordu. Bu zekâ dolu gözlerden kadının her şeyi kavradığı belliydi. Belki de Susannah kendi zamanında böyle bir ses duymuştu. Şimdi tam Susannah olan varlığını birbirleriyle savaşan Detta ve Odetta’nın bir kenara ittikleri o çağda. O çocuksu ses Eddie’yi olduğu kadar, Susannah’yı da şaşırtmıştı. Ancak acı dolu gözlerinden, açıklanan kavrama yabancı olmadığı anlaşılıyordu.</p>

  <p class="calibre2">Susannah iki ruhluluk denen çılgınlığı çok iyi bilirdi. Genç kadın, “Gitmeliyiz, Eddie,” dedi. Duyduğu dehşet yüzünden kelimeleri birbirine yapıştırmıştı. Genç adam havanın kansının nefes borusunda ıslığa benzer bir ses çıkardığını duyuyordu. Tıpkı bir bacanın etrafında dolaşan soğuk rüzgârın sesine benziyordu. “Eddie, gitmeliyiz, Eddie kaçmalıyız, Eddie…”</p>

  <p class="calibre2">O üzüntülü hafif ses, “Çok geç,” dedi. “O uyandı. Büyük Blaine uyandı. Burada olduğunuzu biliyor ve… geliyor.”</p>

  <p class="calibre2">Ansızın kan kocanın tepesinde parlak turuncu ark-sodyum lambalan çifter çifter yanmaya başladı. O çok geniş, sütunlu Beşiği bütün gölgeleri kaçıran sert bir ışıkla aydınlattı. Çok yukanlardaki birbirine bağlı karmaşık yuva-lannda ürken güvercinler korkuyla, amaçsızca uçarak, dalışlar yaptılar. Eddie, “Bekle!” diye bağırdı. “Lütfen bekle!”</p>

  <p class="calibre2">Telaşı arasında düğmeye basmayı unutmuştu ama buna pek gerek kalmadı. Küçük Blaine yine de cevap verdi. “Hayır! Onun beni yakalamasına izin veremem. Onun beni de öldürmesine razı olamam.”</p>

  <p class="calibre2">Diyafondaki ışık tekrar karardı. Ama sadece bir an için. Sonra hem EMRET, hem de GİR sözcükleri yandı. Fakat ışık bu kez pembe deği’, bir nalban-tın ocağını anımsatan kötü bir koyu kırmızıydı.</p>

  <p class="calibre2">Bir ses, “SİZ KİMSİNİZ?” diye kükredi. Bu sadece kutudan değil, kentte hâlâ çalışmakta olan bütün hoparlörlerden yükseldi. Direklerden sarkan çürümüş cesetler bu müthiş sesin titreşimleri yüzünden sarsılıyordu. Sanki ölüler bile mümkün olduğu kadar Blaine’den kaçmaya çalışıyorlardı.</p>

  <p class="calibre2">Susannah sandalyesinde büzüldü. El ayalarını kulaklanna dayamış, korku nedeniyle uzayan yüzünde ağzı sessiz bir çığlıkla çarpılmıştı. Eddie küçüldüğünü ve on bir yaşına özgü o tuhaf halüsinasyon gibi dehşeti duymaya başladığını hissetti. Henry’le malikânenin önünde durduklarında korktuğu bu o ses miydi? Hatta belki de beklediği ses? Bunu bilmiyordu… Ama o eski hikâyedeki Jack adlı çocuğun fasulyeye tırmanıp sonunda devi uyandırdığı zaman neler hissettiğini pek iyi anlıyordu.</p>

  <p class="calibre2">“BENİ UYURKEN RAHATSIZ ETME CÜRETİNİ NASIL GÖSTERDİNİZ? BUNU HEMEN CEVAPLAYIN YOKSA DURDUĞUNUZ YERDE ÖLÜRSÜNÜZ!”</p>

  <p class="calibre2">Eddie orada donup kalabilirdi. Blaine’in, Büyük Blaine’in Ardis’e yaptıklarını onlara da tekrarlamasını bekleyebilirdi. Ya da daha kötülerini yapmasını. Belki de donması gerekirdi. Bu peri masallanna özgü dehşetle kalakalması. Ama Eddie’nin harekete geçmesini o hafif sesi hatırlaması sağladı. Dehşete kapılmış bir çocuğun sesiydi o. Korksun korkmasın yine de onlara yardıma çalışmıştı.</p>

  <p class="calibre2">Eddie, şimdi de kendi kendine yardım etmelisin, oğlum, diye düşündü. Onu sen uyandırdın. Şimdi de onunla başa çıkmaya çalış, Tanrı aşkına!</p>

  <p class="calibre2">Eddie uzanıp tekrar düğmeye bastı. “Adım Eddie Dean. Yanımdaki hanım da kanm Susannah Dean.”</p>

  <p class="calibre2">Susannah’ya baktı. O da başını sallayarak, devam etmesi için telaşla ellerini salladı.</p>

  <p class="calibre2">“Biz bir yolculuğa çıktık. Işının Yolundan yükselen Kara Kule’yi anyo-ruz. Yanımızda iki kişi daha var. Gilead’lı Roland… ve New York’lu Jake. Biz de New York’tanız. Eğer sen…” Eddie “Büyük Blaine” demek üzereyken durakladı. Bu sözcükleri kullanırsa hoparlörlerden yükselen sesin gerisindeki beynin durumu anlamasına neden olabilirdi. Yani başka bir sesi daha duyduklan-nı anlamasına. Hayaletin içindeki hayalet gibi bir şeydi bu.</p>

  <p class="calibre2">Susannah devam etmesi için yine iki elini birden salladı.</p>

  <p class="calibre2">“Eğer sen Mono Blaine’sen… şey… bizi oraya götürmeni istiyoruz.”</p>

  <p class="calibre2">Parmağını düğmeden çekti. Onlara çok uzun gelen bir süre lokomotif cevap vermedi. Sadece yukarıda ürkmüş olan güvercinlerin kanat sesleri duyuluyordu. Blaine tekrar konuşmaya başladığında sesi sadece kapının yukarısın-daki kutudan geldi. Şimdi neredeyse insan sesine benziyordu.</p>

  <p class="calibre2">“SABRIMI TAŞIRMA! O YERE AÇILAN BÜTÜN KAPILAR KAPANDI. GILEAD ÇOKTAN ORTADAN KALKTI! SİLAHŞOR DİYE TANINAN İNSANLARIN HEPSİ ÖLDÜ. ŞİMDİ SORUMU CEVAPLA: SEN KİMSİN? BU SENİN SON ŞANSIN.”</p>

  <p class="calibre2">Bir cızırtı duyuldu. Tavandan parlak, mavimsi beyaz bir ışın uzanıp Susannah’nın tekerlekli sandalyesinden ancak bir buçuk metre kadar ötede mermer zeminde bir golf topu büyüklüğünde delik açtı. Buradan, yıldırım düştükten sonra duyulana benzer bir koku yavaşça yükseldi. Eddie’yle Susannah anlatılmaz dehşetle birbirlerine baktılar. Sonra genç adam diyafona doğru atılarak düğmeye bastı.</p>

  <p class="calibre2">“Yanılıyorsun! Biz gerçekten de New York’tan geldik! Daha birkaç hafta önce kumsaldaki kapılardan geçtik!”</p>

  <p class="calibre2">Susannah da seslendi. “Bu doğru! Doğru olduğuna yemin ederim!” Bir sessizlik oldu. Uzun engelin ötesinde Blaine’in pembe kamburumsu sırtı pırıldıyordu. Öndeki pencere onlara boş boş bakan bir göz gibiydi. Silici, sinsice göz kırpmak için yarı kapanmış bir kapağa benziyordu. Blaine sonunda, “BUNU KANITLAYIN,” dedi. Eddie, Susannah’ya sordu. “Tanrım, bunu nasıl yapacağım?” “Bilmiyorum.”</p>

  <p class="calibre2">Eddie tekrar düğmeye bastı. “Özgürlük Anıtı! Bu sözler sana tanıdık geliyor mu?”</p>

  <p class="calibre2">Blaine, “DEVAM ET,” dedi. Sesi bu kez neredeyse düşünceliydi. “Empire State Building! Borsa! Dünya Ticaret Merkezi! Coney Island Red-Hots! Radio City Music Hall! East Vil…”</p>

  <p class="calibre2">Blaine genç adamı susturdu. Ardından inanılmaz bir şey gerçekleşti. Hoparlörden John Wayne’in o tembel sesi yükselmeye başladı. “TAMAM, YOLCU! SANA İNANIYORUM!” Eddie’yle Susannah tekrar bakıştılar. Ama bu kez hem rahatladıkları, hem de şaşırdıkları için. Ama Blaine tekrar konuşmaya başladığı zaman sesi yine soğuk ve duygusuzdu.</p>

  <p class="calibre2">“NEW YORK’LU EDDİE DEAN BANA BİR SORU SOR. ANCAK BU GÜZEL BİR SORU OLMALI.” Bir sessizlik oldu. Sonra Blaine ekledi.</p>

  <p class="calibre2"></p>

  <p class="calibre2">“SORUYU BEĞENMEZSEM SEN VE KADININ ÖLÜRSÜNÜZ. NEREDEN GELMİŞ OLURSANIZ OLUN!”</p>

  <p class="calibre2">Susannah bakışlarını kapıdaki kutudan Eddie’ye kaydırdı. “O neden söz ediyor?” diye fısıldadı.</p>

  <p class="calibre2">Eddie başını salladı. “Hiçbir fikrim yok.”</p>

  <p class="calibre2"></p>

  <p class="calibre2"></p>
</body>
</html>
