<html xmlns="http://www.w3.org/1999/xhtml">
<head>
  <title>65.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x65">
    <h1 class="bolum-ismi" id="toc-anchor" xml:lang="tr"><span class="bolum-ismi">65</span></h1>

    <p class="duz" xml:lang="tr"><span class="duz">Çalan telefonla sıçrayarak uyandım</span></p>

    <p class="duz" xml:lang="tr"><span class="duz">– Alo?</span></p>

    <p class="duz" xml:lang="tr"><span class="duz">– Gian-Maria. Uyuyor muydun?</span></p>

    <p class="duz" xml:lang="tr"><span class="duz">– Yani, evet...</span></p>

    <p class="duz" xml:lang="tr"><span class="duz">– Saat 7, diye güldü peder. Dua saatlerini unutmuşsun.</span></p>

    <p class="duz" xml:lang="tr"><span class="duz">Yatakta doğruldum ve kafamı kaşıdım.</span></p>

    <p class="duz" xml:lang="tr"><span class="duz">– Hemen kalksan iyi olur, dedi Gian-Maria. Bir saat sonra randevun var.</span></p>

    <p class="duz" xml:lang="tr"><span class="duz">– Kardinalle mi?</span></p>

    <p class="duz" xml:lang="tr"><span class="duz">– Hayır. Vatikan Kütüphanesi valisiyle.</span></p>

    <p class="duz" xml:lang="tr"><span class="duz">– Ama...</span></p>

    <p class="duz" xml:lang="tr"><span class="duz">– Vali bir aracı. Seni kardinale götürecek.</span></p>

    <p class="duz" xml:lang="tr"><span class="duz">– Bir vali, bir aracı mı?</span></p>

    <p class="duz" xml:lang="tr"><span class="duz">Vatikan’da vali, laik bir hükümetin bir bakanıyla eşdeğerdi. Gian-Maria yeniden güldü:</span></p>

    <p class="duz" xml:lang="tr"><span class="duz">– Kendin söyledin: Bu önemli bir vaka. Kardinal gelirken soruşturma dosyanı da getirmeni istedi. Eksiksiz olarak. Vali seni kütüphanenin bahçesinde bekleyecek. Adı Rutherford. Angelica Kapısı’ndan geç. Bir diyakoz sana eşlik edecek. İyi şanslar. Ve dosyayı unutma!</span></p>

    <p class="duz" xml:lang="tr"><span class="duz">Birkaç dakika daha sersem sersem kalakaldım. Sonra hazırlandım, aşağı inip pansiyonun kafeteryasında bir fincan kahve içmeye karar verdim. İnoks kahve termosu, Pyrex bardaklar, iri iri dilimlenmiş yağlı reçelli ekmekler. Her ayrıntı, her temas bana ruhban okulunu çağrıştırıyordu. Ve penceresiz bu salonda Roma’nın havasını teneffüs etmeye başlamıştım bile.</span></p>

    <p class="duz" xml:lang="tr"><span class="duz">Koltuğumun altında dosyamla, San Pietro Meydanı’na yürüyerek gittim. İstesen de istemesen de, burada yaşasan da yaşamasan da hep aynı hayranlık. Yer altı bazilikası, Bernin sütunları, harelenen meydan, mermer çeşmelerin üzerinde turistleri bekleyen güvercinler... Hatta pürüzsüz gökyüzü bile bu görkeme suç ortaklığı yapıyordu.</span></p>

    <p class="duz" xml:lang="tr"><span class="duz">Kendi kendime güldüm. Yuvama geri dönmüştüm! İpek cüppelerin ve giysilerin altından görünen cilalı mokasenlerin dünyasına. Papalık ve Kilise otoritelerinin, kardinaller meclisinin Kudas ayinlerinin dünyası. İnancın ve teolojinin, ama aynı zamanda gücün ve paranın dünyası.</span></p>

    <p class="duz" xml:lang="tr"><span class="duz">Papalık Sitesi’nin gölgesinde üç yıl yaşamıştım. O dönemlerde tam bir yoksulluktan yanaydım, ailemin parasını reddediyordum. Yine de bazı sokaklarda Vatikan’ın mali gücünü hissetmeyi seviyordum. Santa Sede bana hep Monako’yu, ama Kilise’nin egemen olduğu bir Monako’yu anımsatmıştı. Yüzyıllar öncesinden günümüze kadar gelen inanılmaz bir zenginlik, mal ve imtiyazlar. Dünyanın en önemli mal sahibi bu dini site ile bankasının brüt aktifleri birkaç milyar dolardı ve yıllık kârı ise yüz milyon dolardan fazlaydı.</span></p>

    <p class="duz" xml:lang="tr"><span class="duz">Bu rakamlar, beni, yoksulluk ve erdem havarisini tiksindirmiş olmalıydı, ama burada Kilise’nin gücünü görüyordum.</span> <span class="italik">Bizim</span> <span class="duz">gücümüzü. Sadece paranın önemli olduğu bir dünyada, Katolik inancın can çekiştiği bir Avrupa’da bu rakamlar bana güven veriyordu. Katolik imparatorluğunu hâlâ dikkate almak gerektiğini gösteriyordu.</span></p>

    <p class="duz" xml:lang="tr"><span class="duz">San Pietro Bazilikası’na girmek için bekleyen turistlerin yanından geçtim. Meydana tribünler ve basamaklar yerleştirilmişti. Yarın 1 kasımdı, şüphesiz papanın halka hitap edeceği öngörülmüştü.</span></p>

    <p class="duz" xml:lang="tr"><span class="duz">Çanlar çalmaya başladı, güvercinler havalandı. Saat 08:00 olmuştu. Hızlandım ve Bernin sütunlarının altından geçtim. Via di Porta Angelica’ya doğru yürüdüm. Hızlı hızlı ofislerine giden, beyaz yakaları ve siyah ceketleriyle, Papalık’ın</span> <span class="italik">scrittori</span> <span class="duz">(sekreterler) ve</span> <span class="italik">minutanti</span><span class="duz">’leriyle (redaktör) karşılaştım. “Vatikan’da kaç kişi çalışıyor?” sorusuna Papa XXIII. Johannes bir gün şu cevabı vermişti: “Dünyanın üçte birinden fazla değil.” Öfkem geçmişti. Yeniden bu Katolik atmosferi soluyordum. Agostina bile çok uzakta kalmıştı ve bir mücadele adamı olduğumu bile unutmak üzereydim.</span></p>

    <p class="duz" xml:lang="tr"><span class="duz">Angelica Kapısı’nda pasaportumu İsviçrelilere gösterdim. Hemen geçiş izni verdiler. Rönesans dönemine ait kostümleri içindeki muhafızlar kenara çekildi ve siyah ferforje yüksek parmaklıkların diğer tarafına geçtim.</span></p>

    <p class="duz" xml:lang="tr"><span class="duz">Kutsal mekâna giriyordum.</span></p>

    <p class="duz" xml:lang="tr"><span class="duz">Bir diyakoz, binalardan ve bahçelerden oluşan bir labirentin içinde bana kılavuzluk etti. Koşar adım ilerliyorduk. Saat 08:05’ti ve geç kalmam Kilise yüksek erkânı tarafından hoş karşılanmazdı.</span></p>

    <p class="duz" xml:lang="tr"><span class="duz">Yer yer eski küplerin durduğu bir avluda, pembe sarı boyalı bir binanın dibinde beni bıraktı. Yuvarlak bir havuzun çevresinde kare biçimli bir çimenlik vardı. Sedefli bir fıskiye su fışkırtıyordu. Gizemli küçük kapılara çıkan iki eğimli düzlemin tam karşısında çiçek tarhları ve tropikal bitkiler göze çarpıyordu. Her yere güneş ve toprak kokusu sinmişti.</span></p>

    <p class="duz" xml:lang="tr"><span class="duz">Fazla beklemedim. Tepeden tırnağa siyahlar giymiş bir adam kapıların birinden çıktı ve soldaki eğimli düzlemden kayarcasına indi. Kırklı yaşlarda, kafasının çevresinde kül rengine yakın sarı saçları olan, gözlükleri ince bakalit çerçeveli bir adamdı, aşı boyalı küplerle ve vazolarla uyum içindeydi.</span></p>

    <p class="duz" xml:lang="tr"><span class="duz">– Vali Rutherford, dedi kusursuz bir Fransızcayla. Vatikan Papalık Kütüphanesi’nin yöneticisiyim.</span></p>

    <p class="duz" xml:lang="tr"><span class="duz">Hararetle elimi sıktı.</span></p>

    <p class="duz" xml:lang="tr"><span class="duz">– Ziyaretinizin zamanlamasının pek uygun olduğu söylenemez, dedi neşe dolu bir sesle. Papa Hazretleri yarın San Pietro Meydanı’nda halka hitap edecek. Ve yeni bir kardinal atayacak. Çılgın bir gün!</span></p>

    <p class="duz" xml:lang="tr"><span class="duz">– Üzgünüm, dedim hafifçe eğilerek. Sizleri zor durumda bırakmak istemezdim.</span></p>

    <p class="duz" xml:lang="tr"><span class="duz">Adam sevecen bir tavırla elini “boş ver” dercesine salladı:</span></p>

    <p class="duz" xml:lang="tr"><span class="duz">– Beni izleyiniz. Sayın Kardinal sizi kütüphanede kabul etmek istedi.</span></p>

    <p class="duz" xml:lang="tr"><span class="duz">Tam karşımızdaki binaya ulaşmak için avluyu geçtik. Eşikte Rutherford kenara çekilip yol verdi:</span></p>

    <p class="duz" xml:lang="tr"><span class="duz">–</span> <span class="italik">Prego.<a class="footnote-link" href="#footnote-231-1" id="footnote-231-1-backlink">[1]</a></span></p>

    <p class="duz" xml:lang="tr"><span class="duz">Karanlığın ve mermerin serinliğiyle kuşatıldık. Rutherford bir kapıyı açtı ve gri beyaz bir koridora girdi. Ben de peşinden. Koyu renk camlı pencereler güneş ışınlarını süzüyordu. İçeride bizden başka kimse yoktu. Rehberimin cilalı ayakkabılarının gıcırdamasını bekliyordum, ama o büyük bir sessizlik içinde yürüyordu. Birden, saçlarıyla aynı renkte, esnek süet Todd’s marka ayakkabıları fark ettim.</span></p>

    <p class="duz" xml:lang="tr"><span class="duz">Aziz Petrus gibi Rutherford’un elinde de cennetin anahtarları vardı. Her kapıda, anahtar demetini eline alıyor ve kilidi açıyordu. Kafamdaki soruyu sordum:</span></p>

    <p class="duz" xml:lang="tr"><span class="duz">– Sayın Kardinal’in tam görevi nedir?</span></p>

    <p class="duz" xml:lang="tr"><span class="duz">– Bir görüşme talep ediyorsunuz ve bunu bilmiyorsunuz, öyle mi?</span></p>

    <p class="duz" xml:lang="tr"><span class="duz">– Monsenyör Corsi, Catania’da bana sadece Sayın Kardinal’in adını verdi. Ve soruşturmamda, bana yardımcı olabilecek tek kişinin Sayın Kardinal olduğunu belirtti.</span></p>

    <p class="duz" xml:lang="tr"><span class="duz">– Kardinal Van Dieterling, Kardinaller Kutsal Kurulu’nun en önemli üyesidir.</span></p>

    <p class="duz" xml:lang="tr"><span class="duz">II. Vatikan Konsili’nden bu yana Santa Oficio’nun yeni adıydı bu. Engizisyon mahkemesinin mirasçıları. Ahlak ve inanç denetçileri. Her gün İyi ile Kötü arasında, Hıristiyanlık ile sapkınlık arasında karar verenler. Katoliklikle bağdaşmayan sapmaları ve aykırılıkları, titizlikle izleyenler. Sapkınlık deyince, Agostina olayı işte burada devreye giriyordu.</span></p>

    <p class="duz" xml:lang="tr"><span class="duz">Yeni anahtarlar, duvarlarında canlı renklerde büyük fresklerin bulunduğu yeni salonlar. Çeşme resimleri, çiçekli kafesler, azize figürleri. Bu tablolar, pastel dinginliği içinde, Antikçağ Roma villalarının mozaiklerini çağrıştırıyordu.</span></p>

    <p class="duz" xml:lang="tr"><span class="duz">– Casimir van Dieterling, diye yeniden sordum, hangi kökenden?</span></p>

    <p class="duz" xml:lang="tr"><span class="duz">– İyi bir polissiniz, diyerek gülümsedi vali. Her şeyi öğrenmek istiyorsunuz. Sayın Kardinal Flaman kökenli. Üst kata çıkmamız ve içerdekilere görünmemek için Sistina Salonu’ndan geçmemiz lazım.</span></p>

    <p class="duz" xml:lang="tr"><span class="duz">– Bu saatte orada birileri mi var?</span></p>

    <p class="duz" xml:lang="tr"><span class="duz">– Birkaç ruhban okulu öğrencisi.</span></p>

    <p class="duz" xml:lang="tr"><span class="duz">Anahtar demetini yeniden şıngırdattı. Bir merdiven. Anahtarı döndürdü ve Sistina Salonu’na, gün ışığında altın gibi parlayan iki kocaman nefi ve resimlerle süslü altı sütunuyla “Sistina Şapeli” de denilen büyük salona girdik. Frizleri, ayrıntıları, peygamber ve kâhin figürleriyle insanın başını döndüren freskler. Tavan da tamamen fresklerle kaplıydı. Tonozlarının maviliği bu altın parıltılı salonda ön plana çıkıyordu.</span></p>

    <p class="duz" xml:lang="tr"><span class="duz">– Bu salonu biliyorsunuz, değil mi?</span></p>

    <p class="duz" xml:lang="tr"><span class="duz">Başımı sallayarak onayladım. Sanatçıların resmettiği her mekânı, her sahneyi ezbere sayabilirdim. Antikçağ’dan bu yana Vatikan öncesi eski kütüphaneler, ekümenik konsiller, V. Sixtus’un papalık dönemini tasvir eden resimler. Ve yan duvarlarda İsa’nın yaşamından sahnelerin betimlendiği freskler. Çalışma salonuna giderken bu şapelden en az yüz kez geçmiştim.</span></p>

    <p class="duz" xml:lang="tr"><span class="duz">Mavi ve altın sarısı renkli dev porselen vazoların, haçların, bronz şamdanların, cilalı taştan bibloların durduğu bir bölümden geçtik. Soldaki büyük pencerelerden Belvedere Avlusu’nu görüyordum.</span></p>

    <p class="duz" xml:lang="tr"><span class="duz">Salonun dip tarafında, Rutherford yeni bir kapıyı açtı.</span></p>

    <p class="duz" xml:lang="tr"><span class="duz">– Buradan inebiliriz.</span></p>

    <p class="duz" xml:lang="tr"><span class="duz">Tüm bu önlemler randevunun gizliliğinin bir göstergesiydi. Alt katta, çekmeceleri etiketlenmiş fiş dolaplarının durduğu bir başka mekâna girdik. Rutherford dolapların birinin çevresinden dolandı, sonra kapalı bir kapının önünde durup ceketini düzeltti. Elini, kapıya vurmak için kaldırdığında, son bir soru daha sordum.</span></p>

    <p class="duz" xml:lang="tr"><span class="duz">– Sayın Kardinal beni kabul etmeye neden bu kadar çabuk karar verdi, biliyor musunuz?</span></p>

    <p class="duz" xml:lang="tr"><span class="duz">– Sanırım bunun cevabını siz biliyorsunuz, öyle değil mi?</span></p>

    <p class="duz" xml:lang="tr"><span class="duz">– Benim bir fikrim var elbette, ama belki size de bir şeyler söylemiştir.</span></p>

    <p class="duz" xml:lang="tr"><span class="duz">Gülümsedi ve kapıya vurdu. Gözleriyle elimdeki dosyayı işaret ediyordu:</span></p>

    <p class="duz-son-paragraf-2" xml:lang="tr"><span class="duz">– Sizde onu ilgilendiren bir şey var.</span></p>

    <div class="footnotes footnote">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Buyurun. (ç.n.)</span></p>
    </div>
  </div>
</body>
</html>