<html xmlns="http://www.w3.org/1999/xhtml">
<head>
  <title>90.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x90">
    <h1 class="bolum-ismi" id="toc-anchor" xml:lang="tr"><span class="bolum-ismi">90</span></h1>

    <p class="duz" xml:lang="tr"><span class="duz">Önce odasının soğukluğunu hissettim. Sonra onu öperken arkamda kapanan kapıyı. Anorağını çıkardım, o da benim pardösümü. Hareketlerimiz telaşlı ve beceriksizdi. Dudaklarımız birbirine perçinlenmişti. Ve oda hâlâ buz gibiydi.</span></p>

    <p class="duz" xml:lang="tr"><span class="duz">Yatağa devrildik. Kazağını çıkardım. Soluklarını kulağımda hissediyordum. Karanlığın içinde kıvranan bedeni ve sutyeniyle kaldı, arzularım patlama noktasına gelmişti. Yüzü hiç bu kadar saf, bir melek kadar temiz görünmemişti, oysa bedeni tam tersine beni baştan çıkarıyor, peşinden sürüklüyor, hep reddettiğim bir dünyaya çekiyordu. Yeniliyordu ve ben bu yenilgiyle besleniyordum.</span></p>

    <p class="duz" xml:lang="tr"><span class="duz">Üzerimizde hâlâ giysiler vardı. Sonra iç çamaşırlarının altından, vücudunun engebelerini hissetmeye başladım. Beyaz, sert ve dayanılmaz. Meme uçları başımı döndürüyor, beni cezp ediyor, soluğumu kesiyor ve büyülüyordu. Patlamaya çoktan hazırdım.</span></p>

    <p class="duz" xml:lang="tr"><span class="duz">Sırtüstü yatağa devrildim. Üzerimdeydi, memeleri yüzümü yalıyordu: diri, körpe ve çok güzel. İnlemeleri ruhumun derinliklerine nüfuz ediyordu. Doğrulmaya çalıştım. Beni omuzlarımdan yatağa bastırdı, sonra sımsıkı sarıldı. Tamamen kontrolümü kaybetmiştim. Çevremdeki hiçbir şeyi algılayamıyordum. İçinde bulunduğumuz, arzularımıza gem vuramadığımız anın dışında.</span></p>

    <p class="duz" xml:lang="tr"><span class="duz">Bana hafif hafif dokunuyor, beni yönlendiriyor, istediğini yaptırıyordu. Üzerimdeki diğer giysileri de çıkarmıştı: yıllardan beri kendime koyduğum yasakları, kendime söylediğim yalanları.</span></p>

    <p class="duz" xml:lang="tr"><span class="duz">Onun karşısında gardımı düşürmüş, zayıflığıma yenilmiştim. Benimle sevişmiyor, bana tecavüz ediyordu. Şişmiş, uçları irileşmiş memelerini okşamak için ellerimi uzattım.</span></p>

    <p class="duz" xml:lang="tr"><span class="duz">Ama bu sevişmede okşamalara yer yoktu. Manon kasıklarımın üstüne oturmuş, ellerini enseme kilitlemişti. Ne olduğunu anlamıyordum. Bu benim için bu ana dek gördüğüm en şiddetli hayat dersiydi. Üzerime eğilmiş dudaklarını boynuma gömmüştü, sürekli oturup kalkıyor, kalçalarını çılgınca hareket ettiriyordu.</span></p>

    <p class="duz" xml:lang="tr"><span class="duz">Zevk arayışındaydı, ona yaklaşıyor, elinden kaçırıyor, sonra yeniden başlıyordu. Bu benim dışında kaldığım hem hoyratça ve nazik hem de duyarlı ve barbarca bir aşk işçiliğiydi. Onun yalpalarına ayak uydurdum. Karşımızdakinin sahip olduklarını ondan çalma konusunda anlaşmıştık.</span></p>

    <p class="duz" xml:lang="tr"><span class="duz">Her şey hızlanıverdi. Dudaklarımız birbirine yapışmış, parmaklarımız kenetlenmişti. Zirve noktası burada, bir solukluk mesafede, kasıklarımızın arasında bir yerlerdeydi. Bedenlerimiz bir bütün olmuş, öne arkaya gidip geliyor, arıyor, birbirimizi keşfediyorduk. Hâlâ benim üzerimde ata biner gibi oturuyordu, ayaklarıyla çarşafı dövüyor, hayasızca, ölçüsüzce inliyordu.</span></p>

    <p class="duz" xml:lang="tr"><span class="duz">Birden, bedeni arkaya doğru büküldü ve ulur gibi bağırdı. Artık sıra bendeydi, onu saçlarından yakaladım ve kendime doğru çektim. Biraz daha, sonra ben de mutlu olacaktım. Bütün baş döndürücülüğüyle memeleri yine karşımdaydı. Birden içimdeki yangın had safhaya ulaştı. Zevk sınırsız bir elektrik akımı gibi tüm bedenimi titretmeye başladı. Bir saniye daha. Onu üzerimden ittim ve son bir kez daha iki yana açılmış kollarına, memelerine, gergin karnına, siyah pübisine baktım...</span></p>

    <p class="duz" xml:lang="tr"><span class="duz">Organımda bir sıcaklık patlaması oldu.</span></p>

    <p class="duz" xml:lang="tr"><span class="duz">İçimde alevlenen yangın sönüverdi.</span></p>

    <p class="duz" xml:lang="tr"><span class="duz">Bir müddet sonra, yeniden kendim olmuştum. Trans halim çok uzakta kalmıştı. Ama kendimi yenilenmiş, arınmış, temizlenmiş hissediyordum. On beş yıldan beri kendime söylediğim yalanı düşündüm. Tanrı’ya duyulan aşk. Başkalarına ithaf edilen acıma. Egzotik “küçük arkadaşlar”la yapılan seks. Üstünkörü, geçici ilişkiler... Erkeksi arzuların Hıristiyanlık aşkının içinde sıkışıp kalması. Bu gerçeği, bu kadar açıklıkla anlamama sebep olduğu için Manon’a kızacaktım neredeyse. Sonra yeniden vücudumu bir sıcak dalgası kapladı. Artık yeniden mutluydum.</span></p>

    <p class="duz" xml:lang="tr"><span class="duz">– Nasılsın?</span></p>

    <p class="duz" xml:lang="tr"><span class="duz">Boğuk sesinde bir rahatlama, bir güven hissediliyordu. Cevap vermedim, elbiselerimin cebinde sigara arıyordum. Camel. Zippo. Duman. Yatağa enlemesine sırtüstü devrildim. Manon işaretparmağını yüzüme koydu, alnımdan burnuma kadar gezdirdi. Dakikalar böyle geçti. Buz gibi oda fırına dönmüştü. Camlar buğulanmıştı. Kül tablası olarak kullanmak için sigara paketimi başucundaki komodinin üzerine boşalttım.</span></p>

    <p class="duz" xml:lang="tr"><span class="duz">– Bir oyun oynayacağız, diye fısıldadı. Benim en çok neyimi seviyorsun, söyle bakalım.</span></p>

    <p class="duz" xml:lang="tr"><span class="duz">Cevap vermedim. Şu anda hissettiğim şey büyük bir uyuşukluk, sonsuz bir yorgunluktu.</span></p>

    <p class="duz" xml:lang="tr"><span class="duz">– Haydi, diye homurdandı. Benim neyimi seviyorsun, söyle.</span></p>

    <p class="duz" xml:lang="tr"><span class="duz">Bir dirseğimin üzerinde doğruldum ve hayranlıkla ona baktım. Karşımda duran sadece çıplak vücudu değil, tüm varlığıydı. Gece tüm maskeleri düşürüyordu, yüzleri de. Geriye sadece sesler kalıyordu. Ve ruhlar. Bizi bozan kötü alışkanlıklar, sosyal uzlaşmalar, alışılmış yalanlar sona eriyordu.</span></p>

    <p class="duz" xml:lang="tr"><span class="duz">Ona, bu anın sarhoşluğunu yaşayan bir âşıktan çok tüm ruhuyla çıplak kalmış bir Hıristiyan olduğumu söyleyebilirdim. Sanki büyük bir itirafı paylaşmıştık. Tüm hatalarımızdan kurtulmuş, aldatıcı görünümümüzden arınmıştık. Zaten çelişki de buradaydı; bedenen günaha girerken, hiç bu kadar masum olmamıştık.</span></p>

    <p class="duz" xml:lang="tr"><span class="duz">İşte tüm bunları ona fısıldayabilirdim... Ama bunun yerine gözleriyle, dudaklarıyla, elleriyle ilgili bir şeyler geveledim. Sık söylenmekten anlamını yitirmiş kelimeler. Alçak sesle güldü:</span></p>

    <p class="duz" xml:lang="tr"><span class="duz">– Çok kabızsın, ama önemli değil. Yüzüstü döndü, sonra çenesini ellerinin arasına aldı:</span></p>

    <p class="duz" xml:lang="tr"><span class="duz">– Ama ben, sana, senin neyini sevdiğimi söyleyeceğim...</span></p>

    <p class="duz" xml:lang="tr"><span class="duz">Sesinde bir minnettarlık vardı, ama bana karşı değil, hayata, onun sürprizlerine, zevklerine duyulan bir minnettarlıktı.</span></p>

    <p class="duz" xml:lang="tr"><span class="duz">– Senin buklelerini seviyorum, diye başladı, parmağını saçlarıma dolayarak. Her zaman nemli, üzerlerinde küçük yağmur damlaları varmış gibi. Parmağını gözlerimin altında gezdirdi. Gözlerinin altındaki kırışıklıkları seviyorum, sanki düşüncelerinin dışavurumu gibi. Uzun yüzünü. Bileklerini, köprücükkemiklerini, esnek, yumuşak ve</span> <span class="italik">cool</span> <span class="duz">kalçalarını...</span></p>

    <p class="duz" xml:lang="tr"><span class="duz">Bunları söylerken bir yandan da bana dokunuyordu:</span></p>

    <p class="duz" xml:lang="tr"><span class="duz">– Vücudunu seviyorum, Mathieu. Yani onun diriliğini, hareketliliğini demek istiyorum. Duygularını jestlerinle ifade ediş biçimini. Kararsız olduğunda bir omzunu hafifçe yukarı kaldırışını. Sözlerini desteklemek için iki parmağını çenene dayayışını. Oturuşunu, kalkışını. Koca çakmağınla sigaranı yakışını, sigarayı ince parmaklarının arasında tutuşunu... Birden parlamanı, köpürmeni... İşte bunları seviyorum.</span></p>

    <p class="duz" xml:lang="tr"><span class="duz">Şakaklarımı okşarken sözlerini sürdürdü:</span></p>

    <p class="duz" xml:lang="tr"><span class="duz">– Bu dünyada gerçek yerini bulamadığını söyleyebilirim. Yanlış anlama, Mathieu, ama sende kadınsı bir şeyler var. Sanıyorum, bu yüzden, bu gece bana bu kadar zevk verdin. İçgüdüsel olarak benim küçük sırlarımı, hassas noktalarımı biliyorsun... Senin için bu epey tanıdık bir şeydi ve hünerli parmaklarınla açığa çıktı...</span></p>

    <p class="duz" xml:lang="tr"><span class="duz">Kahkahayla güldü, elimi tuttu ve okşadı:</span></p>

    <p class="duz" xml:lang="tr"><span class="duz">– Hadi ama surat asma! Sadece komplimandı!</span></p>

    <p class="duz" xml:lang="tr"><span class="duz">Sonra bir sırrı ifşa eder gibi fısıldadı:</span></p>

    <p class="duz" xml:lang="tr"><span class="duz">– Ayrıca bana karşı mesafeli ve saygılısın, sanki benden ürküyorsun, bu da dayanılmaz bir mutluluk veriyor. Sen bir erkeksin Mathieu, bundan şüphe yok. Ama sende beni tepeden tırnağa titreten bir anlaşılmazlık var. Bir sürü karşıtlık sende toplanmış! Cana yakın, soğuk, sert, kararsız, arzulu, çekingen, kadın, erkek...</span></p>

    <p class="duz" xml:lang="tr"><span class="duz">Oda yeniden soğumuştu. Onun bana tasvir ettiği yabancı bendim ve bu beni rahatsız etmişti. Elini boynuma doladı ve beni öptü.</span></p>

    <p class="duz" xml:lang="tr"><span class="duz">– Ama özellikle, senin içinde seni kemiren ve sana, hiç kimsede asla görmediğim bir gerçeklik ve kişilik veren bir öz var.</span></p>

    <p class="duz" xml:lang="tr"><span class="duz">– Aynı Luc’te olduğu gibi mi?</span></p>

    <p class="duz" xml:lang="tr"><span class="duz">Soru ağzımdan çıkmıştı bir kere. Manon yatakta doğruldu:</span></p>

    <p class="duz" xml:lang="tr"><span class="duz">– Bana neden Luc’ten bahsediyorsun?</span></p>

    <p class="duz" xml:lang="tr"><span class="duz">– Bilmiyorum. Onu tanıdın, değil mi? Buraya geldi mi?</span></p>

    <p class="duz" xml:lang="tr"><span class="duz">– Birkaç gün kaldı. Sana benzemiyordu. Çok daha yumuşaktı.</span></p>

    <p class="duz" xml:lang="tr"><span class="duz">– Yumuşak mı, Luc mü?</span></p>

    <p class="duz" xml:lang="tr"><span class="duz">– Kararlı bir hali vardı, ama güçlü değildi, dayanağı yoktu. Paraşütü açılmayan birini andırıyordu. Oysa sen, sen dayanakları olan, yere güçlü basan birisin...</span></p>

    <p class="duz" xml:lang="tr"><span class="duz">– Aranızda ne geçti?</span></p>

    <p class="duz" xml:lang="tr"><span class="duz">Yeniden güldü:</span></p>

    <p class="duz" xml:lang="tr"><span class="duz">– Senin şu fikirlerin! Onda aşka yer yoktu. En azından bu tür bir aşka.</span></p>

    <p class="duz" xml:lang="tr"><span class="duz">– Sana sorduğum bu değil. Sen, sen Luc’e karşı bir şeyler hissettin mi?</span></p>

    <p class="duz" xml:lang="tr"><span class="duz">Saçlarımı karıştırdı:</span></p>

    <p class="duz" xml:lang="tr"><span class="duz">– Kıskanç mısın? Başını omuz boşluğuma yerleştirdi. Hayır. Asla böyle bir düşüncem olmadı. Luc başka bir gezegendendi. Beni sevdiğini söylüyordu, ancak içi boş bir şeydi bu.</span></p>

    <p class="duz" xml:lang="tr"><span class="duz">– Sana bunu söyledi mi?</span></p>

    <p class="duz" xml:lang="tr"><span class="duz">– Sürekli. İlkel, vahşi ilanı aşklar. Ama ben buna inanmıyordum.</span></p>

    <p class="duz" xml:lang="tr"><span class="duz">Kafamın içinde bir ışık patlaması oldu. Bu asla düşünmediğim bir olasılıktı. Bir aşk intiharı. Luc ona tutulmuştu. Ve bu da onun intihar sebebiydi! Mahvolmuştu, çünkü bir genç kız ona “hayır” demişti. Luc, Manon’u büyük bir tutkuyla sevmişti, o Luc’ü gülerek reddetmiş, onu cehenneme atmıştı.</span></p>

    <p class="duz" xml:lang="tr"><span class="duz">– Kendinden nasıl bu kadar emin olabiliyorsun? dedim soğuk bir ses tonuyla. Belki de Luc sana çılgınca âşık olmuştu.</span></p>

    <p class="duz" xml:lang="tr"><span class="duz">– Neden geçmiş zamanla konuşuyorsun?</span></p>

    <p class="duz" xml:lang="tr"><span class="duz">Cevap vermedim. Bir hata yapmıştım. Bana şüphe dolu gözlerle baktı.</span></p>

    <p class="duz" xml:lang="tr"><span class="duz">– Neler oluyor? Bana Luc’ün başka bir göreve atandığını söylemiştin.</span></p>

    <p class="duz" xml:lang="tr"><span class="duz">– Yalan söyledim.</span></p>

    <p class="duz" xml:lang="tr"><span class="duz">– Başına bir şey mi geldi?</span></p>

    <p class="duz" xml:lang="tr"><span class="duz">– İntihara teşebbüs etti. İki hafta önce. Kurtuldu, ama komaya girdi.</span></p>

    <p class="duz" xml:lang="tr"><span class="duz">Manon, tam karşıma dizlerinin üzerine çöktü:</span></p>

    <p class="duz" xml:lang="tr"><span class="duz">– Nasıl? Nasıl intihar etti?</span></p>

    <p class="duz" xml:lang="tr"><span class="duz">Ona tüm ayrıntıları anlattım. Boğulmasını, taş kemeri, kurtarılmasını, transfüzyon makinesini. Tıpkı onun olayındaki gibi.</span></p>

    <p class="duz" xml:lang="tr"><span class="duz">Odaya sessizlik çöktü. Sonra Manon ayağa kalktı, hâlâ çıplaktı ve gidip pencereden geceyi seyretti, alnını cama yapıştırmıştı. Sırtı bana dönük, hüzünlü bir sesle mırıldandı:</span></p>

    <p class="duz" xml:lang="tr"><span class="duz">– Sen bugüne kadar gördüğüm en salak polissin.</span></p>

    <p class="duz" xml:lang="tr"><span class="duz">Agostina Gedda da böyle söylemişti. Neredeyse buna inanacaktım... Ama bu düşüncede haksız bir yan vardı. Gerçeği söylemediğim için azarlanmayı beklemiyordum. Özellikle de böyle bir tavırlı. Bir şeyler söylemem lazımdı:</span></p>

    <p class="duz" xml:lang="tr"><span class="duz">– Sana bunu daha önce anlatmalıydım, biliyorum, ama...</span></p>

    <p class="duz" xml:lang="tr"><span class="duz">– Luc intihar etmedi. Döndü ve bana doğru yaklaştı, gözleri öfke doluydu. Kahretsin, bunu nasıl anlamadın?</span></p>

    <p class="duz" xml:lang="tr"><span class="duz">– Nasıl?</span></p>

    <p class="duz" xml:lang="tr"><span class="duz">– O intihar etmedi. Büyük bir titizlikle, benim boğulmamı taklit etti.</span></p>

    <p class="duz" xml:lang="tr"><span class="duz">Ne demek istediğini anlamamıştım. Hâlâ ayaktaydı, iki eliyle saçlarıma yapıştı.</span></p>

    <p class="duz" xml:lang="tr"><span class="duz">– Anlamıyor musun? İsteyerek komaya girdi, bir zamanlar, benim sözüm ona gördüğüm şeyi görmek için! Ölüme Yakın Deneyim yaşamak istedi, tabii bunun negatif bir deneyim olmasını umut ederek!</span></p>

    <p class="duz" xml:lang="tr"><span class="duz">Hiçbir şey söylemedim, sadece düşünüyordum. Birkaç saniyede her şey yerine oturmuştu. Manon haklıydı, biliyordum. Bana doğru eğildi ve bağırmaya başladı:</span></p>

    <p class="duz" xml:lang="tr"><span class="duz">– Ve sen onu tanıdığını iddia ediyorsun. En iyi dostun olduğunu söylüyorsun, öyle mi? Sen de bunu görmezden geldin! Luc bir fanatikti. Sorularının cevaplarını bulmak için her şeye hazırdı. Soruşturmasını öteki dünyada da sürdürdü. Şeytan’ı bizzat görmek için intihar etti!</span></p>

    <p class="duz" xml:lang="tr"><span class="duz">Her kelime, bir lav patlamasıydı.</span></p>

    <p class="duz" xml:lang="tr"><span class="duz">Her düşünce, kalbime saplanan bir kazıktı.</span></p>

    <p class="duz" xml:lang="tr"><span class="duz">Artık konuşamıyordum ve zaten söyleyecek bir şeyim de yoktu. Manon, birkaç saniyede, iki haftadan beri ne olduğunu bulmaya çalıştığım şeyi çözmüştü. Luc, Laure’a “Boğazı buldum” demişti. Bu, onun Şeytan’la temasa geçmesini sağlayacak geçidi, yolu bulduğu anlamına geliyordu. Araf’a ulaşmak için kendini komaya sokmuştu!</span></p>

    <p class="duz-son-paragraf-2" xml:lang="tr"><span class="duz">Luc, insanın bilinçaltının derinliklerine, Şeytan’la karşılaşmaya gitmişti.</span></p>
  </div>
</body>
</html>