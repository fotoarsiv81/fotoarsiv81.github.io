<html xmlns="http://www.w3.org/1999/xhtml">
<head>
  <title>8.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x8">
    <h1 class="bolum-ismi" id="toc-anchor" xml:lang="tr"><span class="bolum-ismi">8</span></h1>

    <p class="duz" xml:lang="tr"><span class="italik">Aralık 1991.</span></p>

    <p class="duz" xml:lang="tr"><span class="duz">İki yıldır Luc’ü görmüyordum. İki yıldır Tertullianus’un</span> <span class="italik">Apologeticum</span><span class="duz">’u, Minucius Felix’in</span> <span class="italik">Octavius</span><span class="duz">’uyla yatıp kalkıyor, Hıristiyanlık öncesi yazarlarla ilgilenerek kendi yolumda gidiyordum. Eylül ayında Roma’daki Fransız Ruhban Okulu’na kabul edildim.</span></p>

    <p class="duz" xml:lang="tr"><span class="duz">Hayatımın en mutlu dönemi. Via Santa Chiara’daki pembe duvarlarıyla 42 numaralı bina. Etrafı açık aşıboyası bir galeriyle çevrili büyük avlu. Duvarları sarı boyalı, ruhum ve vicdanım için sığınak olarak algıladığım küçük odam. Litürjik hareketleri tekrarladığımız çalışma salonu.</span> <span class="italik">“Benedictus es, Domine, deus universi...”</span> <span class="duz">Ve yüz seksen derecelik bir açıyla San Pietro, Penthéon ve Gesu Kilisesi’nin kubbelerini gören teras.</span></p>

    <p class="duz" xml:lang="tr"><span class="duz">Noel’de ailem Paris’e dönmem için ısrar etmişti: Yıl sonunu beraber kutlamamız lazım, “önemli bu” demişti annem. Roissy’ye indiğinde, durum değişmişti: sonuçta annem ve babam, babamın bir iş arkadaşının yelkenlisiyle Bahamalar’a doğru yola çıkmışlardı.</span></p>

    <p class="duz" xml:lang="tr"><span class="duz">24 aralık akşamıydı ve bir bakıma biraz rahatlamıştım. Çantamı Victor Hugo Caddesi’ndeki aileme ait eve bıraktım ve sonra Paris’te dolaşmaya başladım. Sadece yürüyordum. Ayaklarım beni Notre-Dame’a götürdü. Geceyarısı ayinine katılmak için tam zamanında gelmiştim.</span></p>

    <p class="duz" xml:lang="tr"><span class="duz">Ağzına kadar dolu olan katedrale girer girmez sağ tarafa doğru sokuldum. Görülmemiş bir manzaraydı: dimdik duran binlerce baş, kendinden geçmiş yüzler, tütsü kokuları ve tınlayışlarla örtülü büyük bir sessizlik. Bunca isimsiz insanın arasında ben de bir isimsiz olarak, Katolik inancına olan bağlılığın eskisi gibi olmadığını, Tanrı’nın çağrısına kulak verenlerin azaldığını ve kiliselerin ıssızlaştığını bir anlığına da olsa unutarak bu gecenin coşkusunun keyfini çıkarıyordum.</span></p>

    <p class="duz" xml:lang="tr"><span class="duz">– Mathieu!</span></p>

    <p class="duz" xml:lang="tr"><span class="duz">Başımı çevirdim, kalabalığın arasından kim olduğunu göremiyordum.</span></p>

    <p class="duz" xml:lang="tr"><span class="duz">– Mathieu!</span></p>

    <p class="duz" xml:lang="tr"><span class="duz">Bakışlarımı o tarafa çevirdim. Luc, bir sütunun altlığının üstünden inananlar topluluğunu seyrediyordu. Koyu lekelerle kaplı beyaz yüzü tek başına, bir mum gibi parlıyordu. Kalabalığın arasında daldı. Bir saniye sonra, beni kolumdan çekiyordu:</span></p>

    <p class="duz" xml:lang="tr"><span class="duz">– Gel, tüyüyoruz.</span></p>

    <p class="duz" xml:lang="tr"><span class="duz">– Ayin başladı...</span></p>

    <p class="duz" xml:lang="tr"><span class="duz">Koroyerinde, rahip yüksek sesle duaya başlamıştı:</span></p>

    <p class="alinti-ilk-paragraf" xml:lang="tr"><span class="italik">“Sende, Yüce Rabb’im, umudum!</span></p>

    <p class="alinti-son-paragraf" xml:lang="tr"><span class="italik">Senin desteğin olmadan, kaybolurum...”</span></p>

    <p class="duz" xml:lang="tr"><span class="duz">Luc devam etti:</span></p>

    <p class="duz" xml:lang="tr"><span class="duz">–</span> <span class="italik">... “Fakat verdiğin güçle, asla umutsuzluğa kapılmayacağım...”</span> <span class="duz">Bunu biliyoruz öyle değil mi?</span></p>

    <p class="duz" xml:lang="tr"><span class="duz">Alaycı ses tonu iyice saldırgan bir hal almıştı. Etrafımızdakiler homurdanmaya başlamıştı. Bir skandala engel olmak için, peşinden gitmeye razı oldum. Duvarın yanına geldiğimizde, onu omzunda yakaladım:</span></p>

    <p class="duz" xml:lang="tr"><span class="duz">– Burada ne yapıyorsun?</span></p>

    <p class="duz" xml:lang="tr"><span class="duz">Luc göz kırptı:</span></p>

    <p class="duz" xml:lang="tr"><span class="duz">– Gösteriden yararlanıyorum.</span></p>

    <p class="duz" xml:lang="tr"><span class="duz">Gözlük camlarının gerisinde bakışları hiç görmediğim kadar ışıltılıydı. Derinleşmiş yüz çizgileri yanaklarının üzerinde gölgeler oluşturuyordu. Onu çok iyi tanımıyor olsam, kafasının kıyak olduğunu düşünebilirdim.</span></p>

    <p class="duz" xml:lang="tr"><span class="duz">Luc sıkışık sıraların arasından süzülerek günah çıkarma hücresinin yakınındaki koruyucu camın yanında durdu. Şeffaf kapıyı açtı ve beni içeri itti.</span></p>

    <p class="duz" xml:lang="tr"><span class="duz">– Gir.</span></p>

    <p class="duz" xml:lang="tr"><span class="duz">– Delirdin mi? Ne...</span></p>

    <p class="duz" xml:lang="tr"><span class="duz">– Sana gir dedim!</span></p>

    <p class="duz" xml:lang="tr"><span class="duz">Günah çıkarma hücresine girdim, Luc diğer kapıdan, rahibin bölümüne geçti ve iki perdeyi birden indirdi. Kalabalıkla, ilahilerle ve ayinle ilişkimiz kesilivermişti. Luc’ün sesi ahşap bölmenin kafes deliklerinden sızıyordu:</span></p>

    <p class="duz" xml:lang="tr"><span class="duz">– Onu gördüm, Mat, onu gözlerimle gördüm.</span></p>

    <p class="duz" xml:lang="tr"><span class="duz">– Kimi?</span></p>

    <p class="duz" xml:lang="tr"><span class="duz">– Şeytan’ı.</span> <span class="italik">Yaşıyor</span><span class="duz">.</span></p>

    <p class="duz" xml:lang="tr"><span class="duz">Kafesin arasından yüzünü görmek için eğildim. Yüz hatları titreşiyordu. Durmadan alt dudağını ısırıyordu.</span></p>

    <p class="duz" xml:lang="tr"><span class="duz">– Sudan’da mı demek istiyorsun?</span></p>

    <p class="duz" xml:lang="tr"><span class="duz">Luc cevap vermeden karanlığa dalıp gitti. Ağlamak üzere miydi yoksa katıla katıla gülecek miydi kestiremedim. Son iki yıl içinde birkaç mektup dışında görüşememiştik. Ona Roma’daki Ruhban Okulu’na kabul edildiğimi yazmıştım. Bana, Hıristiyan isyancıların ordu birliklerine karşı savaş verdikleri güneye, gitgide daha güneye inerek “işine” devam ettiğini bildirmişti. Mektupları tuhaf, soğuk, donuktu; ne düşündüğünü anlamak mümkün değildi.</span></p>

    <p class="duz" xml:lang="tr"><span class="duz">– Sudan’da diye sırıtarak devam etti, Şeytan’ın izinden başka bir şey görmedim. Açlık. Hastalık. Ölüm. Vukovar’da, Yugoslavya’da o hayvanı işbaşında gördüm.</span></p>

    <p class="duz" xml:lang="tr"><span class="duz">Gazetelerden Hırvat şehrinin üç aylık bir kuşatmadan sonra Sırpların eline geçtiğini biliyordum.</span></p>

    <p class="duz" xml:lang="tr"><span class="duz">– Bombalar yüzünden kafası kopmuş bebekler. Gözleri çıkarılmış çocuklar. Diri diri yakılmadan önce karınları deşilmiş hamile kadınlar. Hastanenin orta yerinde yakın mesafeden ateş edilerek öldürülen yaralılar. Annelerine tecüvüze zorlanan yeniyetmeler...</span></p>

    <p class="duz" xml:lang="tr"><span class="duz">Buna karşılık, ben kendimi düşündüm, sarı hücremdeyken. Her sabah Vatikan Radyosu’ndan haberleri dinliyordum. Sıcacık odamda güven içinde. Sordum:</span></p>

    <p class="duz" xml:lang="tr"><span class="duz">– Nasıl... nasıl oradan kurtuldun?</span></p>

    <p class="duz" xml:lang="tr"><span class="duz">– Bir mucize.</span></p>

    <p class="duz" xml:lang="tr"><span class="duz">– Hangi dernek için çalışıyordun?</span></p>

    <p class="duz" xml:lang="tr"><span class="duz">– Hiçbiri.</span></p>

    <p class="duz" xml:lang="tr"><span class="duz">Alaylı bir gülüşle bizi ayıran bölmeye yaklaştı:</span></p>

    <p class="duz" xml:lang="tr"><span class="duz">– Silaha sarıldım, Mat.</span></p>

    <p class="duz" xml:lang="tr"><span class="duz">– Nasıl?</span></p>

    <p class="duz" xml:lang="tr"><span class="duz">– Gönüllü askerlik. Orada hayatta kalmanın tek yolu buydu.</span></p>

    <p class="duz" xml:lang="tr"><span class="duz">Birden Luc’ün günah çıkarmakta olduğu fikrine kapıldım. Fakat yanılmıştım; hiçbir şeyden pişman değildi. Aksine bundan gurur duyuyordu. Saldırganlaşmıştım:</span></p>

    <p class="duz" xml:lang="tr"><span class="duz">– Bunu nasıl yapabildin?</span></p>

    <p class="duz" xml:lang="tr"><span class="duz">Luc yeniden geriye karanlığa çekildi. Katedralin içinde ilahiler sona ermişti. Bir ses duydum, çok daha yakından geliyordu: Luc’ün hıçkırıkları. Yüzünü ellerinin arasına almış ağlıyordu. O anda ses tonumu değiştirdim:</span></p>

    <p class="duz" xml:lang="tr"><span class="duz">– Bütün bunları unutman lazım. Onların yaptıklarını, senin yaptıklarını. İnsanlığı bunlarla değerlendiremezsin. Sen kötü koşullardaydın, insanın canavara dönüştüğü şartlar altında yaşıyordun. Sen...</span></p>

    <p class="duz" xml:lang="tr"><span class="duz">Luc başını kaldırdı ve yeniden bana doğru yaklaştı. Elmacıkkemikleri üzerindeki gözyaşları parlıyordu, ama gülümsüyordu. Yüzünde yarım yamalak bir gülümseme vardı.</span></p>

    <p class="duz" xml:lang="tr"><span class="duz">– Ya sen, hâlâ Ruhban Okulu’nda mısın?</span></p>

    <p class="duz" xml:lang="tr"><span class="duz">– Üç aydan beri.</span></p>

    <p class="duz" xml:lang="tr"><span class="duz">– Daha rahip olmadın mı? Yoksa gizliyor musun?</span></p>

    <p class="duz" xml:lang="tr"><span class="duz">– Benimle dalga geçme.</span></p>

    <p class="duz" xml:lang="tr"><span class="duz">Burnunu çekerek güldü.</span></p>

    <p class="duz" xml:lang="tr"><span class="duz">– Hâlâ senin şu sağlıklılar hastanesi, ha?</span></p>

    <p class="duz" xml:lang="tr"><span class="duz">– Sen neyi oynuyorsun? Şiddeti keşfetmek için yirmi dört yaşına gelmeyi mi bekledin? İnsanlığın vahşetini ölçmen için Vukovar’ı mı görmen gerekiyordu? Peki, şimdi ne yapacaksın? Başka bir cepheye mi gideceksin? Işık bizim elimizde, Luc. Aziz Yuhanna’nın İncili’ni anımsa:</span> <span class="italik">“Tanrı’nın oğlu şeytanın işlerini yok etmek için geldi.”</span></p>

    <p class="duz" xml:lang="tr"><span class="duz">– Çok geç geldi.</span></p>

    <p class="duz" xml:lang="tr"><span class="duz">– Eğer böyle düşünüyorsan, inancını kaybetmişsin demektir. Bizim görevimiz kötülüklere teslim olmak değil, iyiliğe çağrı yapmak, yol göstermek...</span></p>

    <p class="duz" xml:lang="tr"><span class="duz">– Sen bir kaçaksın, Mat.</span> <span class="italik">Cool’</span><span class="duz">sun fakat bir kaçaksın. İnançlı bir küçük burjuva.</span></p>

    <p class="duz" xml:lang="tr"><span class="duz">Kafese yapıştım. Sahında yeniden ilahiler yükselmeye başlamıştı.</span></p>

    <p class="duz" xml:lang="tr"><span class="duz">– Ne yapmaya çalışıyorsun? Ne istiyorsun?</span></p>

    <p class="duz" xml:lang="tr"><span class="duz">– Mücadeleye devam etmek.</span></p>

    <p class="duz" xml:lang="tr"><span class="duz">– Yeniden Yugoslavya’ya mı gideceksin?</span></p>

    <p class="duz" xml:lang="tr"><span class="duz">– Cannes-Écluse’e yazıldım.</span></p>

    <p class="duz" xml:lang="tr"><span class="duz">– Nereye?</span></p>

    <p class="duz" xml:lang="tr"><span class="duz">– Polis Okulu. Ocak dönemi. Polis oluyorum. İki sene sonra, sokaklardayım. Başka çare yok. Şeytan’la onun sahasında karşı karşıya gelmek istiyorum. Ellerimi kirletmek istiyorum. Anlıyor musun?</span></p>

    <p class="duz" xml:lang="tr"><span class="duz">Sesi sakindi ve kararlıydı. Benimse içimde tam tersine, bir şeyler yok oluyordu. Bir kez daha Aziz Yuhanna’yı hatırladım: “</span><span class="italik">Biliyoruz ki hepimiz Tanrı’dan doğduk, ama tüm insanlık Kötülüğün hükümranlığı altında inliyor.</span><span class="duz">” Gözlerimi kapadım ve ikimizi, Saint-Michel-de-Sèze Manastırı’nın sütunlarına yaslanmış gördüm. Kilise’yi değiştirecektik, dünyamız değişecekti...</span></p>

    <p class="duz" xml:lang="tr"><span class="duz">– Mutlu Noeller, Mat.</span></p>

    <p class="duz" xml:lang="tr"><span class="duz">Gözlerimi açtığımda, günah çıkarma hücresi boştu.</span></p>

    <p class="duz" xml:lang="tr"><span class="duz">Bu şok dalgası aylarca sürdü.</span></p>

    <p class="duz" xml:lang="tr"><span class="duz">Okula döndüğümde, artık ruhum benimle değildi. Ayinler, litürji, dualar, yönetim, günah çıkarma... Dinlemeden duyuyordum, isteksizce tekrar ediyordum. Yugoslavya’dan gelen haberler Vatikan Radyosu sayesinde bana ulaşıyordu. Her katliam, her vahşet haberinde dua ediyor ya da oruç tutuyordum. Kendimden nefret ediyordum. Bir kaçak. İnanç sahibi bir küçük burjuva.</span></p>

    <p class="duz" xml:lang="tr"><span class="duz">Durmadan Luc’ü düşünüyordum. Nasıl bir teoloji delisi entelektüel adam basit bir polise dönüşebilirdi? Verecek bir cevabım yoktu. Fakat alaycı sözleri kulaklarımdan gitmiyordu. Her geçen gün misyonumdan biraz daha uzaklaştığımı düşünüyordum. Aldığım eğitim gereksiz görünmeye başlamıştı gözüme. Ve bir o kadar da rahat! Dünya nimetlerinden elimi ayağımı çekmeyi tercih etmiştim fakat paşalar gibi yaşıyordum. Barınacak bir yerim vardı, yemeğim önüme geliyor, korunuyor, huzur içinde dua ederek en çok hoşlandığım şeye, kitaplara zaman ayırıyordum.</span></p>

    <p class="duz" xml:lang="tr"><span class="duz">Kariyerimi gözümde canlandırmaya çalıştım. Asla bir köy rahibi olmayacaktım. Okulu bitirip tezimi verdikten sonra Roma’da kalıp Gregoryen Üniversitesi ya da Yüksek Ruhban Okulu’na devam edecektim. Avrupa’daki Papalık Temsilcilikleri’ndeki birkaç görevden sonra teokrasi içinde basamakları tırmanarak Roma Kilisesi’nin en saygın kademelerine ulaşacaktım. Gerçek bir “mevki”, refah içinde güç sahibi olmak. Ailemde nefret ettiğim her şey şimdi, bir başka biçimde beni buluyordu.</span></p>

    <p class="duz" xml:lang="tr"><span class="duz">Endişelerimi üst kademedeki pederlere açtım. Akademik yanıtlar almaktan öteye gidemedim, din adamlarına özgü o alışıldık duyarlı dil, insan ruhunun çektiği acılara merhem olması beklenen yavan sözler. 29 haziran 1992’de, tam da geleceğin rahiplerinin “Kutsal Katolik-Apostolik Roma Kilisesi bünyesine” giriş gününde, cüppemi iade ettim.</span></p>

    <p class="duz" xml:lang="tr"><span class="duz">Luc yanılıyordu, sağlıklılar hastanesinde değildim.</span></p>

    <p class="duz" xml:lang="tr"><span class="duz">Bir mezarlıktaydım.</span></p>

    <p class="duz" xml:lang="tr"><span class="duz">Burada herkes ölüydü.</span></p>

    <p class="duz" xml:lang="tr"><span class="duz">Ben de dahil.</span></p>

    <p class="duz" xml:lang="tr"><span class="duz">Paris’e döndüm ve soluğu Paris Başpiskoposluğu’nda aldım. İnsani yardım yapan dini dernek ve kurumların listesi bir hayli uzundu. Aklıma koyduğum kıtada göreve başlayacak ilk organizasyonda karar kıldım: Afrika. “Umut Toprakları”, din görevlileri dışında sade vatandaşları da aralarına kabul eden Belçikalı bir Fransisken kuruluş bana mükemmel bir seçim gibi geldi. Riskli topraklarda en uzağa giden ekipti.</span></p>

    <p class="duz" xml:lang="tr"><span class="duz">1993 başında, ilk macerama atılıyordum.</span></p>

    <p class="duz" xml:lang="tr"><span class="duz">Ruanda, soykırımın bir yıl öncesi.</span></p>

    <p class="duz" xml:lang="tr"><span class="duz">Otoyoldan çıkış levhaları son anda beni daldığım anılardan çıkardı. Porte d’Orléans Tüneli’ne daldım hâlâ Luc’ü ve endazesi bozulmuş hayatlarımızı düşünüyordum. Her zaman benden bir adım öndeydi. Bir düşünceyle ürperdim. İntihar yolculuğunda onu asla izlemeyecektim. Fakat şimdi bu davranışını kabullenmem ve sebebini bulmam gerekiyordu. Bir şeyler olmuştu. Luc’ün kaderini etkileyen anlaşılması zor bir olay.</span></p>

    <p class="duz" xml:lang="tr"><span class="duz">Neden böyle bir karar aldığını aydınlatmam gerekiyordu.</span></p>

    <p class="duz-son-paragraf-2" xml:lang="tr"><span class="duz">Ancak o zaman, bilinci yerine gelecekti.</span></p>
  </div>
</body>
</html>