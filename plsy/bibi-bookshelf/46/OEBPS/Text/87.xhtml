<html xmlns="http://www.w3.org/1999/xhtml">
<head>
  <title>87.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x87">
    <h1 class="bolum-ismi" id="toc-anchor" xml:lang="tr"><span class="bolum-ismi">87</span></h1>

    <p class="duz" xml:lang="tr"><span class="duz">Kasım ayının başında Marc komadan çıktı.</span></p>

    <p class="duz" xml:lang="tr"><span class="duz">Hatica ayağa kalkalı birkaç gün olmuştu. Onu görmeye gitti. Marc, hemen yanındaki odadaydı, ama ilk kez onu görmesine izin veriyorlardı. Hatica, Marc’la karşılaşınca korktu. Ama bu korkusunun nedeni ne Marc’ı kuşatmış makineler ne vücut fonksiyonlarının işleyişini gösteren ekranlardı, sebep Marc’tı. Yüzüydü. Fırça gibi saçlarının altındaki çarpılmış, yara bere içindeki suratıydı; onun da saçlarını tıraş etmişlerdi. Her ikisi de esir kampından sağ kurtulmuş insanlara benziyordu.</span></p>

    <p class="duz" xml:lang="tr"><span class="duz">Dudaklarının titremesine rağmen gülümsemeye çalıştı. Marc çok zayıflamıştı. Derisinin altından pırtlamış yüz kemikleri beyaz teninde karanlık gölgeler oluşturuyordu. Kafası bir ölü kafasını andırsa da, sarı saçlarının altındaki solgun yüzünde neredeyse ışıl ışıl bir canlılık vardı. Aklına bir portakal kabuğunun içine yerleştirilmiş, hiç sönmeden yanan ampuller geldi.</span></p>

    <p class="duz" xml:lang="tr"><span class="duz">Hatica ona doğru yaklaştı. Her yaranın üstünde bir pansuman vardı. Şakaklarında, boynunda, kürekkemiklerinde, kollarında. Bu yaraların, vücudunun örtünün altında kalan kısmında da devam ettiğini biliyordu. Çünkü kendisinde de bu yaraların aynısından vardı, ama doktor yalan söylememişti; hepsi birkaç gün içinde kapanmıştı. Bunu kaderin bir cilvesi olarak değerlendirilebilirdi; doktora göre ise, katilin yaraların üstüne sürdüğü bal iyileşmeyi hızlandırmıştı.</span></p>

    <p class="duz" xml:lang="tr"><span class="duz">Marc’ın ilk cümlesi Hatica için şaşırtıcı olmadı:</span></p>

    <p class="duz" xml:lang="tr"><span class="duz">– Onu bulamadılar. Cesedi bulamadılar.</span></p>

    <p class="duz" xml:lang="tr"><span class="duz">Hatica yeniden gülümsedi, hüzünle. Gözlerini açar açmaz takıntısı aklına gelmişti. Reverdi yaşıyordu. Reverdi peşlerindeydi. Reverdi onları bulup gebertecekti...</span></p>

    <p class="duz" xml:lang="tr"><span class="duz">Genç kadın Marc’ın umutsuz bir psikoz içinde olduğunu anladı. Katilin cesedi bulunsa bile, ondan korkmaya devam edecekti, çünkü caninin doğaüstü güçleri olduğuna inanıyordu. Marc komadan çıkmıştı, ama kâbuslarından kurtulamamıştı.</span></p>

    <p class="duz" xml:lang="tr"><span class="duz">Asla da kurtulamayacaktı.</span></p>

    <p class="duz" xml:lang="tr"><span class="duz">O iflah olmaz biriydi.</span></p>

    <p class="duz-ilk-paragraf" xml:lang="tr"><span class="duz">Hatica hastaneyi terk etti.</span></p>

    <p class="duz" xml:lang="tr"><span class="duz">Marc’ı, solgun suratlı doktoru, altın saçlı polisi terk etti.</span></p>

    <p class="duz" xml:lang="tr"><span class="duz">Ona travmasını hatırlatacak her şeyi, herkesi terk etti.</span></p>

    <p class="duz" xml:lang="tr"><span class="duz">Ségur Caddesi’ndeki dairesine kavuştu. Çalışma masasına. Tezine. Felsefe kitaplarına. Ama bunların hiçbiri ona tanıdık gelmiyordu. Bütün bu yaşadıklarından sonra, felsefî kuramlar ona çok soyut geliyordu. Saçma kelimesini kullanmak istemiyordu.</span></p>

    <p class="duz" xml:lang="tr"><span class="duz">Buna karşılık, moda dünyası onunla yakından ilgilendi. Demek onu unutmamışlardı. Birçok ajans Vincent’ın yerini almak için ona başvurmuştu. Artık eski güzelliğinin olmadığını bilmiyorlar mıydı? Bu “mişli geçmişler” dünyasında, dudakları delik deşik olmuş bir kızı kim isterdi?</span></p>

    <p class="duz" xml:lang="tr"><span class="duz">Ama yanılıyordu. Makyözü, işinin ehli Marine, ona bu izlerin fotoğraflarda görünmeyeceğini söyledi. Bu bir makyaj, bir ışık sorunuydu. Ama özellikle de fiziği hâlâ “cezbediciydi”; o kadar çekiciydi ki bacaklarından biri tahta olsa bile fotoğrafçılar bunun farkına bile varmazdı.</span></p>

    <p class="duz" xml:lang="tr"><span class="duz">Zaten, hiç beklenmedik bir başka olgu daha vardı, kısacık saçlarıyla yüzü güçlü bir ifade kazanmış, daha büyüleyici olmuştu. Çarpıcı güzelliği nefes kesiyordu.</span></p>

    <p class="duz" xml:lang="tr"><span class="duz">Reverdi olayı büyük bir gürültü koparmıştı; ona bir gerçeklik kazandırmış ilgiyi üzerine çekmişti, bu durum meslektaşı kızların arayıp da bulamadığı bir şeydi. Hatica hiç bu kadar revaçta olmamıştı. Şimdi, 2003 kışındaki halinden çok daha baş döndürücüydü.</span></p>

    <p class="duz" xml:lang="tr"><span class="duz">Teklif edilen bütün sözleşmeleri meydan okurcasına kabul etti.</span></p>

    <p class="duz" xml:lang="tr"><span class="duz">Ve ışıklı yolda yeniden yürümeye başladı.</span></p>

    <p class="duz-ilk-paragraf" xml:lang="tr"><span class="duz">Çabucak, aldığı bütün kararlara rağmen, Marc’ı yeniden görmeye gitti.</span></p>

    <p class="duz" xml:lang="tr"><span class="duz">Sadece ona destek olmayı düşünüyordu.</span></p>

    <p class="duz" xml:lang="tr"><span class="duz">Her gün onu güneşli odasında ziyaret ediyordu. Havadan sudan birkaç cümleden sonra odaya büyük bir sessizlik hâkim oluyordu. Beyaz, pürüzsüz bir sessizlik. Marc konuşmamaktan mutluydu. Hatica da onu rahatsız etmek istemiyordu. Bu</span> <span class="italik">black-out</span><span class="duz">’un<a class="footnote-link" href="#footnote-231-1" id="footnote-231-1-backlink">[1]</a> ardında sökülüp atılması güç düşünceler olduğunu biliyordu ve onları öğrenmek istemiyordu.</span></p>

    <p class="duz" xml:lang="tr"><span class="duz">Koridorda kimi kez karşılaştığı doktorlar Hatica’nın kaygılarını gideriyorlardı. Marc iyileşiyordu. Çok yakında taburcu olabilirdi. Ona doğrudan söylenmeyen şeyler de işitiyordu. Marc müşahede altındaydı. Herkes onun akıl sağlığından endişe duyuyordu.</span></p>

    <p class="duz" xml:lang="tr"><span class="duz">Konuşmuyordu, çok az yiyor, çok fazla uyuyordu. Sanki uykuya sığınıyordu. Hatica’yla aynı kâbusları yaşıyorsa eğer, bunlar katlanılacak şeyler değildi. Ama, onun kendi isteğiyle bu kâbusları yaşadığına inanıyordu. Sanki en marazî anılarının çekimine kapılmıştı. Sanki Reverdi’yle rüyalarının aracılığıyla iletişim kuruyordu.</span></p>

    <p class="duz" xml:lang="tr"><span class="duz">Aslında Marc’ın kuşku götürmez bir korkusu vardı. Avukatı aracılığıyla kapısının önüne bir koruma polisi istemişti. Sorgu yargıcı, herkesin kaygılandığı, Reverdi’nin Nogent-sur-Marne’daki çatışmadan sağ kurtulmuş olma olasılığını göz ardı etmemiş, hiç nazlanmadan isteğini yerine getirmişti.</span></p>

    <p class="duz" xml:lang="tr"><span class="duz">12 kasımda, Hatica, Marc Dupeyrat’yla ilgilenen psikiyatra ulaşmayı başardı. Ufak tefek, kara kuru, çok esmer, çenesinde kare bir sakalı olan ve Alman aksanıyla bazı hecelerin üstüne basa basa konuşan bir adamdı.</span></p>

    <p class="duz" xml:lang="tr"><span class="duz">Piposunu temizlerken bir yandan da konuşuyordu.</span></p>

    <p class="duz" xml:lang="tr"><span class="duz">– Aklen hiçbir rahatsızlığı yok. Sadece bir çatışma yaşıyor.</span></p>

    <p class="duz" xml:lang="tr"><span class="duz">Hatica bacak bacak üstüne attı. Aynı anda adam ona dikkatle baktı. Hiç kuşkusuz yaralarını fark etmişti. Üstdudağında altı küçük delik, altdudağında da altı küçük delik, dudaklarına kına sürülmüş gibiydi. Hatica itiraz etti:</span></p>

    <p class="duz" xml:lang="tr"><span class="duz">– Çatışma konusuna gelince, sanırım Marc kendisiyle hesaplaşıyor.</span></p>

    <p class="duz" xml:lang="tr"><span class="duz">– Haklısınız. Bir yay gibi gergin, ayağa kalktı. Tamamen haklısınız.</span></p>

    <p class="duz" xml:lang="tr"><span class="duz">Piposunu yakarken çalışma masasının etrafında dolandı.</span></p>

    <p class="duz" xml:lang="tr"><span class="duz">– Marc’ın böyle bir şiddeti kabullenmesi çok zor. Ruhen kabullenmek yerine onu reddediyor. Piposundan derin bir nefes aldı. Püfff! Geçmişte komayla bunun üstesinden geliyordu. Karanlık bir alan. Silinmiş bir bant gibi. Ama bugün, işte bu yüzden bu kadar çok uyuyor: zihni bir kez daha şuurunun arkasına gizleniyor. Üstbeni...</span></p>

    <p class="duz" xml:lang="tr"><span class="duz">Hatica bu jargonu kısa kesti:</span></p>

    <p class="duz" xml:lang="tr"><span class="duz">– Acı çekmesinin tam olarak sebebi ne?</span></p>

    <p class="duz" xml:lang="tr"><span class="duz">Doktor gülümsedi, sanki bu soruyla can alıcı noktaya dokunmuştu.</span></p>

    <p class="duz" xml:lang="tr"><span class="duz">– Hiç. Herhangi bir psikoz söz konusu değil. Ne de nörolojik bir bozukluk. Marc’a acı verenin “gerçek” olduğu söylenebilir.</span></p>

    <p class="duz" xml:lang="tr"><span class="duz">– Gerçek mi?</span></p>

    <p class="duz" xml:lang="tr"><span class="duz">– Olaylar karşısında ruhsal durumunu dengeleyebiliyordu, ama hep olumsuz yönde. Özellikle de şiddet içeren olaylar karşısında, kuşkusuz.</span></p>

    <p class="duz" xml:lang="tr"><span class="duz">– Kuşkusuz.</span></p>

    <p class="duz" xml:lang="tr"><span class="duz">– İşte olan biten bu, dedi ellerini iki yana açarak. Bugün, süreç tam tersine döndü. Her şey onun çok uzağındaydı. Ama Reverdi’nin saldırganlığı, kafasındaki engelleri, korunma sistemini yok etti. Şiddete karşı artık kayıtsız kalamıyor.</span></p>

    <p class="duz" xml:lang="tr"><span class="duz">– Somut olarak, bunun anlamı ne?</span></p>

    <p class="duz" xml:lang="tr"><span class="duz">Piposunu şakağına dayadı:</span></p>

    <p class="duz" xml:lang="tr"><span class="duz">– Şiddet artık onun beynine nüfuz etmiş durumda. Marc başka bir şey düşünemiyor. Bazı hayvanlar kızılaltında görür, normal ışıkta göremezler. Marc, o da, artık günlük hayatı algılayamıyor. Basit duyguları da. Beyni onların ayırdına varamıyor. Tamamen Reverdi’nin ve onun kan dökücülüğünün etkisi altında.</span></p>

    <p class="duz" xml:lang="tr"><span class="duz">Aslında adamın aksanı daha çok İtalyan’a benziyordu. Hatica, birkaç yıl önce İtalyan antipsikiyatrisi hakkında bir çalışma yapmıştı. Altmışlı yılların Franco Basaglia ekolü üzerine bir çalışma. Bütün düşkünlerevlerinin kapılarının açıldığı yıllar. Ama bu tipin bu tablo içinde yeri yoktu.</span></p>

    <p class="duz" xml:lang="tr"><span class="duz">– Bir kez daha söylüyorum, diye kestirip attı. Marc’ın aklî hiçbir rahatsızlığı yok. Sadece bir iç çatışma yaşıyor...</span></p>

    <p class="duz" xml:lang="tr"><span class="duz">– Sizi uyarıyorum: eğer onu burada alıkoymaya kalkışırsanız, ben...</span></p>

    <p class="duz" xml:lang="tr"><span class="duz">– Hiçbir şey anlamamışsınız. Marc’ın normal bir yaşama ihtiyacı var. Bu onun tek reçetesi. Yarın taburcu oluyor.</span></p>

    <p class="duz-ilk-paragraf" xml:lang="tr"><span class="duz">Marc evine döndüğünde, Hatica onu bekliyordu.</span></p>

    <p class="duz" xml:lang="tr"><span class="duz">Onun onayını alarak atölyeye taşınmıştı. Bir gece önce etrafı toplamış, temizlemiş, hale yola koymuştu. Marc’ın özel kitaplarını ve “dosyalarını” yerleştirdiği bodrum odasını bulmuştu. Merakına engel olamamış ve Marc’ın arşivini karıştırmıştı. Kendini Marc’ın beynine nüfuz ediyormuş gibi hissetmişti. Yıllar öncesine ait cinayet dosyaları, tecavüz dosyaları, akıtılan yüzlerce masum kan. Tanıklıklar, kanıtlar, biyografiler, psikolojik analizler: hepsi özenle sınıflandırılmış, dosyalanmış, türlerine göre ayrılmıştı. Kan dökücülüğün sınıflandırılması.</span></p>

    <p class="duz" xml:lang="tr"><span class="duz">Ama Hatica özellikle Reverdi’nin dosyasını aramıştı. Hakkında çıkan yazıları, gazete kupürlerini okumuş, fotoğraflarına bakmıştı. Kurulan tuzağın boyutunu anlamıştı. Marc’ın yaptığı gazeteciliğin ötesinde bir şeydi. Marc’ın dolap çevirdiği gün gibi ortadaydı.</span></p>

    <p class="duz" xml:lang="tr"><span class="duz">Élisabeth’in el yazısıyla kaleme alınmış mektupların kopyalarına takılıp kalmıştı; evet bu herif, kesinlikle bir kaçıktı. Bir sapkın. Bir deli. Ama yine de onun bu şekilde davranmasının hafifletici bazı nedenleri olduğunu düşünüyordu. Gün ışıyana kadar “Sophie”nin dosyasını aramış, ama bir şey bulamamıştı. Ne bir fotoğraf ne de “hayatının kadını”nın öldürülmesi hakkında tek bir satır yazı. Sabaha karşı saat beşte, bir sayfayı çevirir gibi bodrum odasının kapısını kapatmıştı.</span></p>

    <p class="duz" xml:lang="tr"><span class="duz">Marc atölyenin eşiğinden içeri adımını attığında her şey hazırdı. Kusursuz bir şekilde. Marc gülümsedi, ona teşekkür etti ve Hatica’nın dokunmaya cesaret edemediği makinesinde kahve hazırladı. Sonra, kahve fincanıyla kaldırım taşı döşeli avluya bakan pencerenin karşısına geçip oturdu ve sustu.</span></p>

    <p class="duz" xml:lang="tr"><span class="duz">Hatica, Marc’ın artık hiç konuşmayacağını biliyordu.</span></p>

    <p class="duz" xml:lang="tr"><span class="duz">Kurallar belliydi.</span></p>

    <p class="duz" xml:lang="tr"><span class="duz">Ahenk kurulmuştu. Karşılıklı merhamete dayanan sessiz bir birliktelik. Günlerin okumayla ve çalışmayla geçtiği bir nekahet dönemi. Marc günlerini bilgisayarının başında geçiriyordu: yazmıyordu. Sürekli internete bakıyordu. Gazeteleri okuyor, basın ajanslarının geçtiği haberleri inceliyordu. Reverdi’yle ilgili en ufak bir ayrıntıyı, en küçük bir haberi atlamamak için saatlerini bilgisayar başında harcıyordu.</span></p>

    <p class="duz" xml:lang="tr"><span class="duz">Marc çok ender olarak bir iki cümle söylüyordu, o da telefonda, avukatına. Avukat, Malezya Adalet Bakanlığı’na yaptığı sayısız başvuru sonucunda Marc’ın “adaleti engelleme ve kanıtları saklama” nedeniyle suçlanmasının önüne geçmişti. Çünkü bir ara Malezya suçlunun iadesini bile talep etmişti.</span></p>

    <p class="duz" xml:lang="tr"><span class="duz">Şimdi Fransa’da dava açılmasını önlemeye çalışıyordu, sorgu yargıçlığına başvurmuş ve Marc Dupeyrat’nın, eğer bir hatası varsa, bunun bedelini fazlasıyla ödediğini bildirmişti. Hatica kulak misafiri olduğu konuşmalardan, Alain van Hêm ile Vincent Timpani’nin öldürülmelerinden Marc’ın dolaylı bir sorumluluğu olmasına rağmen, işlerin yolunda gittiğini anlamıştı.</span></p>

    <p class="duz" xml:lang="tr"><span class="duz">Hatica’ya gelince o, atölyenin diğer ucundaki bir çalışma masasına yerleşmiş, bilgisayarını bağlamıştı. İnternete bağlı yeni bir telefon hattı almıştı, böylece tezi için gerekli kitaplara, felsefî çalışmalara ulaşabiliyor ve konusuyla ilgili uzmanlarla yazışabiliyordu. Zamanının çoğunu tezini yazmaya ayırıyordu: yazdıklarının tamamını kullanabileceğinden emin değildi, ama en azından vakit geçirmesini sağlıyordu.</span></p>

    <p class="duz" xml:lang="tr"><span class="duz">Marc internete bakıyordu.</span></p>

    <p class="duz" xml:lang="tr"><span class="duz">Hatica tezini yazıyordu.</span></p>

    <p class="duz" xml:lang="tr"><span class="duz">Bilgisayarların klavyelerinin gürültüsü atölyenin içinde yankılanıyordu.</span></p>

    <p class="duz" xml:lang="tr"><span class="duz">Ölüm dansı yapan iki iskeletten yayılan kemik sesleri gibi.</span></p>

    <p class="duz" xml:lang="tr"><span class="duz">Ve Marne Nehri’ndeki aramalar sürüyordu.</span></p>

    <p class="duz" xml:lang="tr"><span class="duz">Sonuç yoktu.</span></p>

    <p class="duz-ilk-paragraf" xml:lang="tr"><span class="duz">Bu arada, tepelerinde, gökyüzünde atmosfer değişiklikleri olmaya devam ediyor, dünyada sayısız olay meydana geliyordu. Onları doğrudan ilgilendiren, ancak kayıtsız davrandıkları olaylar.</span></p>

    <p class="duz" xml:lang="tr"><span class="italik">Siyah Kan,</span> <span class="duz">kitapçılarda hâlâ satış listelerinin tepesindeydi, “yaşanılan son olaylar” satışları bir kat daha artırmıştı. Marc’ın yayımcısı Renata Santi’ye göre tiraj üç yüz bini aşmıştı; bu büyük bir başarıydı! Marc taş gibi tepkisizdi; röportaj tekliflerini, imzaları reddediyor, kim olursa olsun görüşmüyordu.</span></p>

    <p class="duz" xml:lang="tr"><span class="duz">Hatica ise son bir yılın en başarılı mankenlerinden biriydi. Birçok modacı defilelerinde onu tercih etmiş ve dünyanın dört bir yanından fotoğraf çekimleri için teklif almıştı. Yeni ajansına sadece Paris’teki işleri kabul etmesini söylemişti. Fransa’dan ayrılması ve Marc’ı yalnız bırakması söz konusu bile olamazdı.</span></p>

    <p class="duz" xml:lang="tr"><span class="duz">Marc, bir bestseller yazarıydı, zengindi ve çevresi tarafından pohpohlanıyordu.</span></p>

    <p class="duz" xml:lang="tr"><span class="duz">Hatica, bir yıldız manken, gelecek vaat eden etnik kökenli bir prensesti.</span></p>

    <p class="duz" xml:lang="tr"><span class="duz">İki star, 9. Bölge’deki bir atölyede manastır hayatı yaşıyordu.</span></p>

    <p class="duz" xml:lang="tr"><span class="duz">Hâlâ yaşadıkları travmanın gölgesi altındaydılar ve yalanın hâkim olduğu dünyaya karşı ihtiyatlı davranıyorlardı. Başarının, zaferin, konforun hiçbir çekiciliği yoktu.</span></p>

    <p class="duz" xml:lang="tr"><span class="duz">Marc internete bakıyordu.</span></p>

    <p class="duz" xml:lang="tr"><span class="duz">Hatica tezini yazıyordu.</span></p>

    <p class="duz" xml:lang="tr"><span class="duz">Ve Marne Nehri’ndeki aramalar sürüyordu.</span></p>

    <p class="duz-son-paragraf-2" xml:lang="tr"><span class="duz">Sonuç yoktu.</span></p>

    <div class="footnotes footnote">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Geçici olarak şuurunu kaybetmek anlamında İngilizce sözcük. (ç.n.)</span></p>
    </div>
  </div>
</body>
</html>