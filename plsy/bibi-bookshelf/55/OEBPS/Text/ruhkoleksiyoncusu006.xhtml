<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1><a id="bookmark0"></a>6</h1>

  <p>Crispin Müzesi’ndeki görevli, cam fanusların birinde bizzat sergilenebilecek kadar yaşlı görünüyordu. “Üzgünüm, ama müze saat tam onda açılacak. Yedi dakika sonra gelirseniz biletlerinizi verebilirim” diyen gri saçlı minik cüce, resepsiyon bankosunun üzerinden zar zor görülebilecek boydaydı.</p>

  <p>“Müzeyi gezmek için gelmedik” dedi Jane. “Biz Boston Emniyet Müdürlüğümden geliyoruz. Ben Dedektif Rizzoli, bu da Dedektif Frost. Bay Crispin bizi bekliyor.”</p>

  <p>“Bana haber verilmedi.”</p>

  <p>“Burada mı kendisi?”</p>

  <p>“Evet. O ve Bayan Duke üst katta toplantıdalar” dedi kadın. Bu binada eski etiketlerin hâlâ uygulamada olduğunu vurgulamak ister gibiydi. Bankonun etrafından dolaşarak ön tarafa geldiğinde, İskoç eteği ve devasa büyüklükte ortopedik ayakkabılar giymiş olduğu ortaya çıktı. Beyaz pamuklu gömleğine iğnelenmiş bir yaka kartı vardı: BAYAN WILLEBRANDT, MÜZE REHBERİ. “Sizi Bay Crispin’in çalışma odasına götüreceğim. Ancak önce kasayı kilitlemem lazım. Bugün yine büyük bir kalabalık bekliyoruz ve ben de kasayı başında biri olmadan bırakmak istemiyorum.”</p>

  <p>“Oh, çalışma odasının yolunu biz de bulabiliriz” dedi Frost. “Tabii bize nerede olduğunu söylerseniz.”</p>

  <p>“Kaybolmanızı istemem.”</p>

  <p>Frost, yüzüne yaşlı hanımları baştan çıkarmak için kullandığı gülümsemeyi yerleştirdi. “Ben bir izciydim hanımefendi. Kaybolmayacağıma söz veriyorum.”</p>

  <p>Bayan Willebrandt baştan çıkmayı reddediyordu. Metal çerçeveli gözlük camlarının ardından Frost'u kuşkulu gözlerle süzdü ve sonunda, “Üçüncü katta” dedi. “Asansöre binebilirsiniz, ama <i>çok</i> yavaştır.” Asansörden çok antik bir ölüm tuzağı gibi görünen siyah parmaklıklı kafesi işaret etti.</p>

  <p>“Merdivenlerden çıkarız” dedi Jane.</p>

  <p>“Dümdüz gidin, merdivenler ileride, ana galeriyi geçtikten sonra” dedi kadın..</p>

  <p><i>Dümdüz, ileride.</i> Bu tarif, bu binada insanın yol bulmasına yardımcı olacak gibi değildi. Jane ve Frost birinci kattaki galeriye adım attıkları anda, kendilerini camekânlardan meydana gelen bir labirentin içerisinde buluverdiler. Onları karşılayan ilk vitrinde, zarif bir yünlü takım elbise ve yelek giydirilmiş bir XIX. yüzyıl centilmeninin bire bir ölçülerdeki balmumu heykeli vardı.</p>

  <p>Bir elinde pusula tutuyordu; diğerinde ise sararmış bir harita vardı Yüzü Jane ile Frost’a dönük olmasına rağmen adamın gözleri başka tarafa bakıyordu ve sadece kendisinin görebileceği bir tür ulvi ve uzak hedefe kilitlenmişti.</p>

  <p>Frost öne doğru eğildi ve adamın ayaklarının dibine yerleştirilmiş levhayı okudu. “Doktor Comelius M. Crispin, Kâşif ve Bilim İnsanı, 1830-1912. Dünyanın dört bir yanından getirdiği hazineler Crispin Müzesi Koleksiyonu’nun temellerini oluşturmuştur.” Frost doğruldu. “Vay canma! Mesleğinin bu olduğunu düşünsene. <i>Kâşif.”</i></p>

  <p>“Bence <i>zengin adam</i> daha uygun bir tanımlama olurdu.” Jane, altın paraların spot ışıklarının altında parladığı bir sonraki camekâna geçti. “Hey, şuna bak. Bunların Karun’un<a href="../Text/DiPNOTLAR.xhtml#a7" id="yedi"><sup>7</sup></a>&nbsp;krallığından geldiği yazıyor.”</p>

  <p>“İşte senin bahsettiğin zengin adam.”</p>

  <p>“Karun diye biri gerçekten var mıydı yani? Ben onun sadece bir tür masal olduğunu düşünmüştüm.”</p>

  <p>Çanak çömlekler ve kil heykellerle dolu bir sonraki vitrinin önüne doğru ilerlediler. “Hoş” dedi Frost. “Bunlar Sümer. Hepsi de gerçekten eski şeyler, biliyorsun değil mi? Alice eve döndüğü zaman, onu buraya getireceğim. Bu müzeye bayılacak. Daha önce burayı duymamış olmam tuhaf.”</p>

  <p>“Artık herkes biliyor. İnsanların bir yeri öğrenmesi için cinayet kadar etkili hiçbir şey olamaz.”</p>

  <p>Eski ahşap zeminde gıcırtılar çıkararak yürüyüp camekânların oluşturduğu labirentin içlerine doğru ilerlediler. Yunanlılar ile Romalılara ait mermer büstlerin, paslanmış kılıçların ve ışıl ışıl mücevherlerin önünden geçtiler. Galeriye öyle çok camekân yerleştirilmişti ki, aralarındaki geçitler daracık sokaklar halini almıştı ve döndükleri her köşe karşılarına yeni bir sürpriz, ilgilerini çeken başka bir hazine çıkarmaktaydı.</p>

  <p>En sonunda merdivenlerin yakınındaki açıklığa ulaştılar. Frost ikinci kata çıkmaya koyuldu, ancak Jane onun peşinden gitmedi. Frost'u takip etmek yerine, suni taşla çerçevelenmiş, dar bir kapı ağzına doğru ilerledi.</p>

  <p>Dönüp arkasına bakan Frost, “Rizzoli” diye seslendi.</p>

  <p>“Bekle bir dakika” diyen Jane, başını kaldırıp kapının üst pervazındaki baştan çıkarıcı davete baktı: GELİN. FİRAVUNLARIN DİYARINA GİRİN.</p>

  <p>Jane karşı koyamıyordu.</p>

  <p>Kapıdan içeri giren Jane içerisinin çok loş olduğunu gördü, öyle ki bir süre duraklayıp gözlerinin karanlığa alışması gerekti. Türlü harikalarla dolu bir oda yavaş yavaş kendini gösterdi.</p>

  <p>“Vay canına" diye fısıldadı Jane’in peşinden gelen Frost.</p>

  <p>Duvarlarında hiyeroglifler ve cenaze törenlerine ait resimler olan bir Mısır mezar odasındaydılar. Mezarlardan çıkarılmış eserler, aralıklı yerleştirilmiş spotlarla aydınlanıyordu. Jane ebedi sahibini beklermiş gibi hafifçe aralık duran bir lahit gördü. Yontma bir çakal kafası, mumyalanan kişilerin iç organlarının konulduğu taş kaplardan birinin tepesinden kötü kötü bakıyordu. Duvarda cenaze maskeleri asılıydı; koyu renk gözler, boyalı yüzlerden meşum bakışlar atmaktaydı. Camekânın altında. <i>Ölüler Kitabından</i> bir paragrafın görüldüğü bir papirüs duruyordu.</p>

  <p>Ötedeki duvarın önüne, boş bir cam fanus yerleştirilmişti. Bir tabut büyüklüğündeydi.</p>

  <p>İçine göz gezdiren Jane, bir sandığın içinde yatan bir mumya fotoğrafı ve üzerinde el yazısıyla yazılmış bir not gördü: BAYAN X YAKINDA BURADA OLACAK. GELECEĞİ GÜNÜ BEKLEYİN!</p>

  <p>Bayan X asla orada boy göstermeyecek olmasına rağmen, şimdiden kendisinden bekleneni yerine getiriyordu. Kalabalık gruplar müzeyi doldurmaya başlamıştı bile. Bayan X, ölümün bir anlık görüntüsü peşindeki, dehşet verici heyecanlar arayan meraklı kalabalıkları kendine çekiyordu. Ancak heyecan arayan biri, işi biraz ileriye götürmüştü. Bir kadının iç organlarını boşaltıp bedenindeki boşluklara tuz ve güzel kokulu baharatlar doldurarak gerçek bir mumya <i>hazırlayacak</i> kadar hastalıklı biri. İpeksi ağını çaresiz kurbanının etrafına dolayan bir örümcek gibi, kadının çıplak bedenini, kol ve bacaklarını sargılar içine hapseden biri.</p>

  <p>Jane bakışlarını boş muhafazaya çevirdi ve o cam tabutun içinde sonsuza kadar kalmanın nasıl bir şey olacağını düşündü. Aniden oda küçük ve havasız gelmeye başlamıştı. Jane sanki tepeden tırnağa salgılar içinde olan kendisiymiş, keten salgılar onu boğup havasız bırakıyormuş gibi daraldığını hissediyordu. Yakasını gevşetmek için beceriksiz hareketlerle bluzunun üst düğmesini arandı.</p>

  <p>"Merhaba, dedektifler sizler misiniz?”</p>

  <p>Korkup olduğu yerde sıçrayan Jane döndü ve dar kapı aralığında bir kadın siluetinin durduğunu gördü. İnce bedenine tam oturarak hatlarını ortaya çıkaran dar bir pantolon ceket giymişti. Kısa sarı saçları arka taraftan gelen ışıkla bir hale gibi parıldamaktaydı.</p>

  <p>“Bayan Willebrandt geldiğinizi haber verdi bize. Bıı süredir üst katla sizi bekliyorduk. Siz gelmeyince, ben de kaybolmuş olabileceğinizi düşündüm.”</p>

  <p>“Bu müze gerçekten de ilginç bir yer” dedi Frost. “Kendimizi etrafa bakınmaktan alamadık."</p>

  <p>Jane ve Frost mezar odasından çıktıklarında, kadın enerjik bir tavır ve ciddiyetle ellerini sıktı. Ana galerinin daha aydınlık ortamında, Jane kadının girişle karşılaştıkları müze rehberinden bir yüzyıl kadar daha genç, kırklı yaşlarda, güzel bir sarışın olduğunu gördü. “Ben Debbie Duke, binada çalışan gönüllülerden biriyim.”</p>

  <p>“Dedektif Rizzoli” dedi Jane. “Ve Dedektif Frost."</p>

  <p>“Simon sizi ofisinde bekliyor, lütfen beni takip edin." Debbie döndü ve epeyce yıpranmış talıta basamaklarda tıkırtılar çıkaran şık ayakkabılarıyla merdivenleri tırmanarak yolu gösterdi. İkinci kat sahanlığına geldiklerinde, göz alıcı başka bir sergi nesnesi yine Jane’in dikkatinin dağılmasına neden oldu: Doldurulmuş ve bir kaidenin üzerine yerleştirilmiş bir bozayı, merdivenlerden çıkanları parçalayacakmış gibi pençelerini uzatmıştı.</p>

  <p>“Bunu Bay Crıspin’in atalarından biri mi vurmuş?” diye sordu Jane,</p>

  <p>“Oh." Debbie döndü ve yüzünde bir tiksinme ifadesiyle arkasına baktı. “O, Koca Ben. Emin değilim, ama yanılmıyorsam o şeyi Simon'nı babası Alaska’dan getirmişti. Müze koleksiyonundaki parçaları ben de yeni yeni öğrenmeye başladım."</p>

  <p>“Burada yeni misiniz?"</p>

  <p>“Nisandan beri. Eğer bize katılmayı isteyebilecek birilerini tanıyorsanız, yeni gönüllüler bulmaya çalışıyoruz, özellikle de çocuklarla çalışacak genç gönüllüler arıyoruz."&nbsp;</p>

  <p>Jane gözlerini ölümcül görünümlü ayı pençelerinden alamıyordu. “Bunun bir arkeoloji müzesi olduğunu sanıyordum” dedi. “Bu ayı bir arkeoloji müzesi için uygun mu?”</p>

  <p>“Aslına bakarsanız, burası bir <i>her şey</i> müzesi ve bu da kendimizi tanıtmayı gerçekten de fazlasıyla zorlaştıran bir şey. Burada yer alanların çoğu, beş kuşaktır Crispin ailesi tarafından toplanan şeyler, ancak müzeye bağışlanan bir sürü parça da var. İkinci katta keskin dişli ve pençeli hayvanları teşhir ediyoruz. Tuhaf bir şey, ama bütün çocuklar bir şekilde kendilerini orada buluyorlar sanki. Yırtıcı hayvanlara bakmaya bayılıyorlar. Tavşanlar sıkıcı geliyor onlara.”</p>

  <p>“Tavşanlar sizi öldüremezler” dedi Jane.</p>

  <p>“Belki de bu yüzdendir. Korkutulmak hoşumuza gidiyor demek ki, siz de böyle düşünmüyor musunuz?” Debbie döndü ve merdivenlerden yukarı çıkmaya devam etti.</p>

  <p><a id="bookmark1"></a>“Üçüncü katta ne var?” diye sordu Frost.</p>

  <p>“Başka sergi alanları. Size göstereceğim. Üçüncü katı dönüşümlü sergilerimiz için kullanıyoruz.”</p>

  <p>“Öyleyse yeni şeyler getiriyorsunuz.”</p>

  <p>“Hayır, herhangi bir şey getirmemize gerek olmuyor. Bodrumda depolanmış öyle çok şey var ki, üçüncü kattaki sergiyi yirmi yıl boyunca her ay değiştirsek bile aynı parçaları iki kez kullanmak zorunda kalmayız.”</p>

  <p>“Peki şimdi yukarıda ne var?”</p>

  <p>“Kemikler.”</p>

  <p>“İnsan kemikleri mi?”</p>

  <p>Debbie eğleniyormuş gibi Frost’a baktı. “Tabii ki insan kemikleri. Sıkıntıdan patlayan bir izleyici kitlesinin dikkatini başka nasıl çekebilirsiniz ki? Onlara en seçkin Çin vazolarını ya da fildişinden Pers oymalarını gösterirsek, sırtlarını dönüp doğruca insan kalıntılarını görmeye gideceklerdir.”</p>

  <p>“Peki bu kemikler nereden geliyor?”</p>

  <p>“İnanın bana, <i>bunların</i> nereden geldikleri son derece iyi belgelenmiş. Yüz yıl kadar önce Crispinlerden biri Türkiye’den getirmiş. Hangisinin getirdiğini hatırlayamıyorum, muhtemelen Cornelius olmalı. Doktor Robinson bunları artık depodan çıkarıp sergileme zamanının geldiğini düşünüyordu. Bu sergide yer alan her şey eski defin uygulamaları hakkında.”</p>

  <p>“Bir arkeolog gibi konuşuyorsunuz.”</p>

  <p>“Ben mi?” Debbie güldü. “Sadece çok boş zamanım var ve güzel şeylerden de büyük keyif alırım. Bu yüzden de müzelerin desteklenmesi gerektiğini düşünürüm. Alt kattaki sergiyi gördünüz mü? İçleri doldurulmuş etçil hayvanların yanı sıra görülmesi gereken daha pek çok şey var orada. Bir müze doldurulmuş ayılara değil, öyle şeylere yoğunlaşmalı aslında, ama halka istedikleri şeyi sunmaya da mecbursunuz. İşte bu yüzden Bayan X’e büyük umutlar bağlamıştık. En azından, müzenin varlığını sürdürmesine yetecek kadar para getirecekti.”</p>

  <p>Üçüncü kata ulaştılar ve Eski Mezarlıklar Sergisi’ne doğru yürümeye koyuldular. Jane sanki kısa süre önce arkeologların malalan tarafından keşfedilmiş gibi kuma yerleştirilmiş insan kemikleri ve cam fanuslar gördü. Debbie hızlı hızlı camekânların önünden yürüyüp geçerken, cenin gibi kıvrılmış iskeletlere, bir çocuğun parçalanmış kalıntılarını kucaklayan ölü bir annenin kemikli kollarına bakakalan Jane, adımlarının yavaşladığını ve geride kaldığını fark etti. Orada gördüğü çocuk kendi kızı Regina’dan çok da büyük olamazdı. Burada bütün bir köyün ölüleri yatıyor Olmalıydı. Ne tür biri, bu insanları böylesine zalim bir şekilde ebedi istirahatgâhlarından kopartır ve iştahlı bakışlara sunmak üzere yabancı topraklara getirirdi ki? Bu kemikleri mezarlarından çıkarırken Simon Crispin’in ataları hiç ini vicdan azabı duymamışlardı? Eski sikkeler ya da mermer heykeller veya insan kemikleri... Bütün bunlar Crispin ailesi tarafından bir tutuluyordu. Biriktirilecek ve birer ganimet gibi sergilenecek eşyalardan fazlası değildi hiçbiri.</p>

  <p>‘"Dedektif?” dedi Debbie.</p>

  <p>Sessiz ölüleri geride bırakan Jane ile Frost, Debbie’nin peşi sıra Simon Crispin’in çalışma odasına doğru yürüdüler.</p>

  <p>Onları oturarak bekleyen adam Jane’in tahmin ettiğinden çok daha çelimsiz görünüyordu. Saçları azalıp bir tutam beyaz tele dönüşmüş, kahverengi yaşlılık lekeleri de elleri ile kafa derisini karartmıştı. Ancak iki ziyaretçisiyle el sıkışırken, delici mavi gözleri keskin bir ilgiyle ışıl ışıldı.</p>

  <p>“Bizi kabul ettiğiniz için teşekkül* ederiz Bay Crispin” dedi Jane.</p>

  <p>“Keşke otopsiye ben de katılabilseydim” dedi adam. “Ama ameliyattan sonra kalçam tam olarak iyileşmedi. Hâlâ bastonla, aksaya aksaya yürüyorum.”</p>

  <p>Jane bakışlarını masif meşe bir masa ile yıpranmış yeşil kadire koltukların olduğu odada gezdirdi. Koyu ahşap kaplamaları ve Palladio tarzı pencereleriyle oda, sanki önceki yüzyıllara, centilmenlerin şeri yudumladıkları bir soylu kulübüne aitmiş gibi görünmekteydi. Ancak binanın geri kalan kısımları gibi burası da yaşını belli ediyordu. Zemindeki İran halısı lime lime olmuştu ve rafları dolduran sararmış kitaplar da en azından yüz yaşındaymış gibi görünmekteydi.</p>

  <p>Jane kadife kaplı koltuklardan birine yerleşti ve taht boyutlarındaki mobilyalar yüzünden, kendini bir günlüğüne kraliçenin yerine geçen bir çocuk gibi küçülmüş hissetti. Frost da devasa koltuklardan birine oturmuştu, ancak kral gibi görünmek yerine, kadife tahtında kabızlık çeken biri gibi görünüyordu.</p>

  <p>“Bu soruşturmada size yardımcı olmak için elimizden geleni yapacağız” dedi Simon. “Günlük işlerimizle Doktor Robinson ilgileniyor. Kalçamı kırdığım günden bu yana ben fazla işe yaramıyorum, üzgünüm.”</p>

  <p>“Nasıl oldu?” diye sordu Jane.</p>

  <p>“Türkiye’de bir kazı çukuruna düştüm.” Jane’in kaşlarını kaldırdığını görünce gülümsedi. “Evet, seksen iki yaşında olmama rağmen kazı alanında çalışıyordum. Asla masa başında çalışan arkeologlardan biri olmadım ben. İnsanın elini kirletmesi gerekir, aksi takdirde sadece bu işle ilgilenen bir <i>amatörden</i> başka bir şey olmazsınız.” Amatör kelimesini telaffuz ederken kullandığı ses tonu, bu tür şarlatanlar hakkında neler düşündüğünü hiç şüphe bırakmayacak bir şekilde belli etmekteydi.</p>

  <p>Debbie, “Çok kısa bir süre içerisinde sahaya dönmüş olursun Simon” dedi. “Senin yaşındayken iyileşmek biraz zaman alıyor, hepsi bu.”</p>

  <p>“Benim <i>zamanım</i> yok. Türkiye’den ayrılalı yedi ay oluyor ve kazının karışmasından endişe ediyorum.” İç geçirdi. “Ama şüphesiz, burada karşılaştığımız karışıklık kadar kötü olamaz.”</p>

  <p>“Doktor Robinson’ın dünkü otopsi bulgularını size anlattığını sanıyorum” dedi Jane.</p>

  <p>“Anlattı. Şoke olduğumuzu söylemek durumu hafife almak olur. Bu bir müzenin arzulayacağı türden bir ilgi değil.”</p>

  <p>“Ben bunun Bayan X*in arzulayacağı türden bir ilgi olduğuna da emin değilim.”</p>

  <p>“Nicholas envanter çalışmasını yaparken keşfedene kadar koleksiyonumuzda bir mumya olduğundan bile haberdar değildim.” “Mumyayı ocak ayında bulduğunu söyledi bize.”</p>

  <p>“Evet. Kalça ameliyatımdan kısa bir zaman sonra."</p>

  <p>“Bir müze, mumya gibi kıymetli bir şeyi nasıl olur da bir yerlerde unutur?”</p>

  <p>Simon mahcup bir şekilde iç geçirdi. “Büyük bir koleksiyona sahip herhangi bir müzeyi ziyaret edecek olursanız, onların bodrumunu da bizimki kadar dağınık bulma ihtimaliniz epeyce yüksektir. Burası yüz otuz yıllık bir müze. Bütün bu zaman boyunca 10'un üzerinde küratör, yüzlerce stajyer, rehber ve gönüllü bu çatı altında görev yaptı. Saha notları kaybolur, kayıtları bulamayız ve parçalar da yanlış yerlere konur. Yani sahip olduğumuz bazı şeyleri unutmamız şaşırtıcı değildir.” İç geçirdi, “Korkarım ki burada asıl suçlu benim.”</p>

  <p>“Neden ki?”</p>

  <p>“Oldukça uzun bir süre müzenin işleyişiyle ilgili işlerin büyük kısmını önceki küratörümüz Doktor William Scott-Kerr’e bıraktım. Zamanımın çoğunu yurt dışında geçiriyordum ve burada neler olup bittiği hakkında bir fikrim yoktu. Ama Bayan Willebrandt onun artık işleri idare edemediğini anladı. Evrakları yanlış yerlere koyduğunu ya da sergi parçalarının üzerine yanlış etiketler yerleştirmeye başladığını fark etti. En sonunda öylesine unutkan olmuştu ki, en sıradan parçaları bile ayırt edemiyordu. İşin en acı yanı, bu adamın bir zamanlar dünyanın dört bir yanında çalışmış, son derece başarılı bir saha arkeoloğu oluşuydu. Bayan Willebrandt bana bir mektup yazıp endişelerini bildirdi. Buraya döndüğümde, gerçekten de ciddi bir sorunla karşı karşıya olduğumuzu gördüm. İşine hemen son verecek kadar zalim değildim, ama zaten böyle bir şey yapmama da gerek kalmadı. Ona bir araba çarptı ve William öldü, tam da bu binanın önünde. Sadece yetmiş dört yaşındaydı, ama hızla kötüye gittiğini düşünecek olursak, bunu Tanrının bir lütfu olarak görebiliriz..”</p>

  <p>“Aizheimer mı olmuştu?” diye sordu Jane.</p>

  <p>Simon başını sallayarak onayladı. “Belirtiler muhtemelen on yıldır varili, ancak William bunları bir şekilde gizlemişti. Elimizdeki parçaların hepsi birbirine karışmıştı. Üç yıl önce Doktor Robinson'ı işe alana kadar durumum uzun ne denli kötü olduğunu fark etmemiştik. Doktor Robinson koleksiyona eklenen parçaların kaydedildiği defterlerimizin kayıp olduğunu keşfetti. Bodrumda duran bir dizi sandığa ait kayıtları bulamıyordu. Ocak ayında, Bayan X’in sandığını açarken, içinde ne olduğuna dair en ufak fikri yoktu. İnanın bana, hepimizi şoke olmuştuk. Müze koleksiyonunda bir mumyanın olabileceği aklımızın ucundan bile geçmiyordu.”</p>

  <p>“Bayan Duke bize müze koleksiyonunun büyük kısmının ailenizden miras kalan şeyler olduğunu söyledi” dedi Frost.</p>

  <p>“Crispinler beş kuşak boyunca kendi mala ve küreklerini kullandılar. Bir şeyler toplamak tüm aile fertlerimizin ortak tutkusu. Ne yazık ki, bu aynı zamanda maliyetli de bir tutku ve bana miras kalan her şeyi silip süpürdü." Bir kez daha iç geçirdi. “Sonuç olarak bugünkü halimizde bulduk kendimizi: Para kaynakları tükenmiş ve gönüllüler sayesinde ayakta kalabilen bir müze. Ve bağışçılar sayesinde."</p>

  <p>“Bayan X de bu şekilde gelmiş olabilir mi müzeye?" diye sordu Frost “Bir bağışçıdan yani?”</p>

  <p>“Zaman zaman bize bağışlanan parçalar olur” dedi Simon. “İnsanlar büyük değer verdikleri, ancak bakamayacaklarını düşündükleri antika parçalar için güvenli bir yer bulmak isterler. Ya da kalıcı bir sergiye isimleri yazan bir plaket konulması ve herkesin bunu görmesi hoşlarına gider. Neredeyse her parçayı almaya hazırız."</p>

  <p>“Ama bir mumya bağışlandığına dair herhangi bir kayıt yok elinizde, öyle mi?”</p>

  <p>“Nicholas böyle bir kayıt bulamadı. Ve inanın bana, çok aradı. Bunu kendine iş edindi. Bayan X’in incelenmesinde bize yardım etmesi için mart ayında Josephine’i işe aldık, o da mumyanın nereden gelmiş olabileceğine dair bir sonuca ulaşamadı."</p>

  <p>“Bayan X’İn Doktor Scott-Kerr’in küratör olduğu dönemde müzeye gelmiş olması da ihtimal dahilinde” dedi Debbie.</p>

  <p>“Alzheimer olan adam" dedi Jane.</p>

  <p>"Doğru. Ayrıca evrakları yanlış yere koymuş olabilir. Bu her şeyi açıklar.”</p>

  <p>“Akla uygun bir teori gibi görünüyor" dedi Jane. “Ama diğer olasılıkları da incelemeliyiz. Bodrum katına erişim yetkisine kimler sahip?”</p>

  <p>“Anahtarlar resepsiyon masasında duruyor, yani çalışanların büyük kısmı bodrum katına ulaşabilir.”</p>

  <p>“O halde herhangi bir görevli, Bayan X’i bodrum katına koymuş olabilir, öyle mi?"</p>

  <p>Bir an sessizlik oldu Debbie ile Simon birbirlerine baktılar, adamın yüzü asıldı, “İma ettiğiniz şey hiç hoşuma gitmedi Dedektif.”</p>

  <p>“Bu mantıklı bir soru.”</p>

  <p>“Crispin Müzesi son derece saygıdeğer bir kurumdur; çoğu gönüllülerden oluşan seçkin bir personeli var" dedi Simon. “Rehberlerimiz, stajyer öğrencilerimiz burada çalışıyorlar, çünkü kendilerini tarihi eserlerin korunmasına adamışlar.”</p>

  <p>“Ben kimsenin adanmışlığını sorguluyor değilim. Sadece kimlerin bodruma erişebileceğim sordum."</p>

  <p>“Sizin aslında sorduğunuz şey, oraya kimin bir ceset saklamış olabileceği.”</p>

  <p>“Bu, göz önünde bulundurmak zorunda olduğumuz bir olasılık."&nbsp;</p>

  <p>“İnanın bana, burada çalışanlar arasında bir katil bulunmuyor. ”&nbsp;</p>

  <p>“Bundan emin olabilir misiniz Bay Orispin?” Jane bu soruyu kısık bir sesle sormuş, ancak bakışları adama kaçış fırsatı tanımamıştı. Dile getirdiği sorunun adamı rahatsız ettiğini görebiliyordu Jane. Tanıdığı birilerinin, gurur duyduğu bu okul ortamına ölüm getirmiş olabileceği ihtimaliyle yüzleşmek zorunda bırakmıştı Simon’ı.</p>

  <p>“Üzgünüm Bay Crispin” dedi Jane en sonunda. “Ama kısa bir süre müzenizin işleri biraz sekteye uğrayabilir.”</p>

  <p>“Ne demek istiyorsunuz?”</p>

  <p>"Bir cesedin son durağı müzeniz oldu. Belki de o kadın müzenize on yıl önce bağışlanmıştı. Belki de buraya yakın bir zamanda getirildi. Sorun şu ki, elinizde herhangi bir kayıt yok. Müzenizin koleksiyonunda başka neler olabileceği hakkında da bir fikriniz yok. Bodrumunuzu gözden geçilmemiz gerekecek.”</p>

  <p>Simon şaşkınlıkla başını salladı, “Peki bodrumda ne bulmayı bekliyorsunuz, sorabilir miyim?”</p>

  <p>Jane bu soruya yanıt vermedi; yanıt, vermesi gerekmiyordu.</p>
</body>
</html>
