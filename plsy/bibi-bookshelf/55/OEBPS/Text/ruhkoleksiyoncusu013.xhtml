<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>13</h1>

  <p>Josephine akşam güneşi gözlerine batınca uyandı. Gözlerini kısarak Greyhound otobüsünün penceresinden dışarı baktığında, günbatımının altın rengi pusuyla örtülmüş mısır tarlalarım gördü. Önceki gece neredeyse hiç uyumamıştı ve yorgunluk yüzünden kendinden geçmesi de ancak o sabah otobüse bindikten sonra olmuştu. Şimdi nerede oldukları hakkında en ufak fikri yoktu, ancak saate bakılırsa Massachusetts-New York eyalet sınırı civarında bir yerlerde olmalıydılar. Kendi arabasıyla seyahat ediyor olsa bu yolculuk sadece altı saat sürecekti. Oysa Albany, Syracuse ve Binghamton’daki aktarmalarla, aynı yolculuk otobüsle bütün bir gün alıyordu.</p>

  <p>Otobüs en sonunda Binghamton'daki son aktarma yerine yanaştığında hava kararmıştı. Josephine bir kez daha otobüsten İnmeye zorladı kendini ve bir paralı telefon buldu. Cep telefonu aramalarının izi sürülebilirdi. Josephine, Boston’dan ayrıldığı andan itibaren telefonunu hiç açmamıştı. Kendi telefonunu kullanmak yerine cebindeki çeyrekliklere uzandı ve metal paraları aç bir halde bekleyen telefona attı. Onu, canlı bir ses tonuyla kayde dilmiş aynı telesekreter mesajı yanıtladı.</p>

  <p>‘‘Muhtemelen kazıya gitmişimdir. Bir numara bırakırsanız sizi ararım.”</p>

  <p>Josephine bir şey söylemeden kapattı telefonu. Sonra iki bavulunu sürükleyerek bir sonraki otobüsünün kalkacağı perona yollandı ve otobüse binmek için bekleyen yolcuların oluşturduğu kısa kuyruğun sonunda yerini aldı. Hiç kimse konuşmuyordu; herkes en az onun kadar bitkin ve yolculuklarının bir sonraki aşaması için kaderine boyun eğmiş gibiydi</p>

  <p>Akşam saat on birde otobüs Waverly kasabasına girdi.</p>

  <p>Otobüsten inen tek yolcu Josephine’di ve genç kadın kendini karanlık bir minimarketin önünde bir başına beklerken buldu. Kasaba ne kadar küçük olursa olsun bir taksi durağı olmalıydı. Bir telefon kulübesine doğru ilerlemeye başladı ve paraları makineye atmaya hazırlanırken, para haznesi üzerine bantla tutturulmuş BOZUK yazısını fark etti. Bu, yorucu bir günün ardından inen bitirici bir darbe olmuştu. İşe yaramaz telefon kulübesine bakarken aniden gülmeye başladı; boş otoparkta yankılanan tiz ve çaresiz bir sesti ağzından çıkan. Bir taksi bulamayacak olursa karanlık bir yolda, peşinde sürüklediği iki bavulla beş mil yürümesi gerekecekti.</p>

  <p>Cep telefonunu açmanın getireceği riskleri düşünmeye koyuldu. Sadece bir kez bile telefonu açsa, oraya kadar izini sürebilirlerdi. Ama öylesine yorgunum ki, diye düşündü, başka ne yapabilirim ya da nereye gidebilirim bilmiyorum. Küçük bir kasabada mahsur kaldım ve burada tanıdığını yegâne kişi de ulaşılamaz görünüyor.</p>

  <p>Yolda araba farları göründü.</p>

  <p>Araba Josephine’e doğru ilerledi; mavi tepe lambaları olan bir devriye arabasıydı bu. Bir yerlere saklansa mı, yoksa mahsur kalmış yolcu rolünü sürdürse mi bilemeyen Josephine donup kalmıştı.</p>

  <p>Koşmaya başlamak için fazlasıyla geçti, polis devriyesi marketin otoparkına doğru dönüyordu. Pencere camı indi ve genç bir devriye polisi aralıktan dışarı baktı.</p>

  <p>“Merhaba hanımefendi. Sizi almaya gelecek bir araba var nu?” Josephine boğazını temizledi. “Bir taksi çağırmak üzereydim.”</p>

  <p>“O telefon bozuk.”</p>

  <p>“Ben de şimdi fark ettim.”</p>

  <p>“Altı aydır çalışmıyor. Şimdi herkeste cep telefonu olduğu için telefon şirketleri bunlun tamir etme zahmetine girmiyorlar.”</p>

  <p>“Cep telefonu bende de var. Onu kullanırım."</p>

  <p>Adam bir an için onu süzdü. Şüphesiz, cep telefonu olan birinin neden paralı telefonla uğraştığını düşünüyordu.</p>

  <p>“Telefon rehberine bakmam lazımdı” diyerek açıkladı Josephine ve kulübedeki telefon rehberini açtı.</p>

  <p>“Pekâlâ, taksi gelene dek burada sizinle bekleyeceğim.” Birlikte beklerken, devriye memuru önceki ay aynı otoparkta genç bir hanınım başına tatsız bir olay geldiğini anlattı. <span style="font-size: 12px; line-height: 0px;">"</span>O da sizin gibi Binghamton'dan gelen gece on bir otobüsünden inmişti” dedi. O günden sonra, başka genç hanımlar da taciz edilmesin diye bu tarafa gelmeyi alışkanlık edinmişti. Korumak ve hizmet etmek onun göreviydi ve Josephine, Waverly gibi 4.600 nüfuslu küçük bir kasabada bile zaman zaman ne gibi tatsız olayların oldu ğunu bilse, karanlık bir market otoparkında asla yalnız başına beklemezdi.</p>

  <p>Taksi nihayet geldiğinde, Dost Canlısı Memur öyle çok konuşuyordu ki, Josephine adamın sohbeti sürdürmek için peşinden eve gelmesinden korkmaya başlamıştı. Ancak adamın kullandığı devriye arabası ters yöne doğru uzaklaştı, Josephine de derin bir nefes alarak arkasına yaslandı ve bundan sonra ne yapacağını düşünmeye koyuldu. İlk olarak, kendini güvende hissettiği bir evde iyi bir uyku çekecekti. Gerçekte kim olduğunu saklaması gerekmeyen bir evde. Öyle uzun süredir gerçek ile hayal arasında gidip geliyordu ki, zaman zaman hayatıyla ilgili hangi detayların gerçek, hangilerinin hayal ürünü olduğunu karıştırmaya başlamıştı. Biraz fazla içse, biraz dikkatsizce davransa gerçekler ağzından kaçabilirdi ve bu da bütün o ince ayarlamaları birbiri ardına yerle bir ederdi. Partiden partiye koşan öğlencilerle dolu üniversite yurdunda, o hep ayık kalan kişi olmuş, kendisi hakkında hiçbir şey söylemeden anlamsız sohbetleri sürdürmekte uzmanlaşmıştı.</p>

  <p>Bu hayattan yoruldum artık, diye düşündü. Ağzımdan çıkmadan önce her kelimenin neden olabileceği sonuçları düşünmekten bıktım. En azından bu gece kendim olabilirim.</p>

  <p>Taksi büyükçe bir çiftlik evinin önüne yanaşıp durdu ve şoför, “İşte burası hanımefendi” dedi. “Bavulları kapının önüne kadar taşımamı ister misiniz?”</p>

  <p>“Hayır, ben hallederim.” Josephine adamın parasını ödedi ve bavullarını sürükleyerek ön kapıya doğru yürümeye koyuldu. Sonra durdu ve taksi uzaklaşıncaya kadar anahtarlarını bulmaya çalışıyormuş gibi yaptı. Taksi gözden kaybolur kaybolmaz döndü ve gerisingeri yürümeye başladı.</p>

  <p>Beş dakikalık bir yürüyüş onu ormanın içine doğru giden uzun, çakıl taşlı bir patikaya ulaştırmıştı. Ay yükselmişti, ama Josephine patikayı, ancak bir yerlere takılıp tökezlememesine yetecek kadar görebiliyordu. Çakılların üzerinde ilerleyen tekerleklerin çıkardığı sesler, onu tedirgin edecek kadar yüksekti. Bir yabancının krallıklarına izinsiz girdiğinin farkında olan cırcırböcekleri seslerini kesmişti.</p>

  <p>Josephine merdivenlerden karanlık eve doğru çıktı. Kapıya birkaç kez vurup zili bir iki kez çalınca korktuğu şeyin başına geldiğini anladı. Evde kimse yoktu.</p>

  <p>Ama sorun değildi.</p>

  <p>Anahtarı her zaman saklandığı yerde, verandadaki şömine odunlarının altında buldu ve kapıyı açıp içeri girdi. Elektrik düğmesine dokunduğunda, oturma odasının iki yıl önceki son ziyaretinden bu yana hiç değişmemiş olduğunu gördü. Bütün raflar ve nişler aynı şekilde dağınıktı, Meksika işi metal çevrelerdeki aynı fotoğraflar duvarlarda durmaya devam ediyordu. Geniş siperlikti Şapkaların altından sırıtan güneş yanığı yüzler gördü; yıkılmakla olan bir duvarın dibinde, bir küreğe dayanmış duran bir adam, elinde malayla diz çöktüğü hendekten gözlerini kısarak bakan kızıl saçlı bir kadın... Bu fotoğraflardaki çoğu insanı tanımıyordu Josephine; başka bir kadının hatıralarına, başka bir kadının hayatına aitlerdi.</p>

  <p>Bavullarını oturma odasında bırakarak mutfağa gitti. Mutfakla da aynı dağınıklık hüküm sürmekteydi: Tavan raflarından sarkan kararmış tencereler, pencere pervazlarında rengârenk taşlardan kırık çömleklere varıncaya dek envai çeşit eşya... Josephine bir çaydanlığa su doldurup ocağın üzerine yerleştirdi. Suyun kaynamasını beklerken önünde durduğu buzdolabının kapısına tutturulmuş fotoğrafları incelemeye koyuldu. Karmakarışık kolajın orta yerinde tanıdığı bir yüz yer alıyordu. Bu, Josephine’in fotoğrafıydı, aşağı yukarı üç yaşındayken, simsiyah saçlı bir kadının kucağında otururken çekilmiş bir fotoğraf. Uzandı ve o yanakların yumuşaklığını, saçlarının kokusunu hissederek yavaşça kadının yüzünü okşadı. Çaydanlığın düdüğü ötmeye başlamıştı, ancak Josephine kendisine bakan o hipnotize edici koyu gözler tarafından olduğu yere mıhlanmış gibi kıpırdayamıyordu.</p>

  <p>Çaydanlığın ıslığı aniden kesildi ve bir ses, "Yıllardır bana onun hakkında bir şeyler soran olmadı, biliyorsun” dedi.</p>

  <p>Josephine az önce çaydanlığın altını kapatan uzun boylu, orta yaşlı kadına bakmak için döndü. “Gemma" diye mırıldandı. “Evdeymişsin.*</p>

  <p>Gülümseyen kadın geniş adımlarla gelip Josephine’i sıkıca kucakladı Zayıf, ancak kaslı vücut yapısıyla Gemma Hamerton bir kadından çok bir erkek gibiydi ve gümüş rengi saçları kısacık kesilmişti. Kollarında sevimsiz yanık izleri vardı, ancak o kolsuz bir bluz giyerek bunları bütün dünyaya sergilemekten çekinmemişti.</p>

  <p>“Oturma odasındaki eski bavulları tanıdım.” Gemma, Josephine’e bakmak için biraz geri çekildi. “Tanrım, her yıl ona biraz daha fazla benziyorsun." Başını sallayıp güldü. “Sana gerçekten de güçlü bir DNA miras kalmış evlat.”</p>

  <p>“Seni aramaya çalıştım. Telesekreterine mesaj bırakmak istemiyordum.”</p>

  <p>“Bütün gün dolanıp durdum.” Gemma çantasına uzandı ve içinden <i>Inlernatioal Herald Tribüne'den</i> kesilmiş bir kupür çıkardı. “Bu makaleyi Lima’dan ayrılmadan önce gördüm. Senin bura da oluşunla herhangi bir ilgisi var mı?”</p>

  <p>Josephine makalenin başlığına baktı. MUMYANIN BT TARAMASI YETKİLİLERİ ŞAŞKINA ÇEVİRDİ. “O halde Bayan X’i sen de biliyorsun.”</p>

  <p>“Haberler çabuk yayılıyor, Peru’da bile. Dünya artık küçük bir yer oldu Josie.”</p>

  <p>“Belki de fazla küçük olmuştur” dedi Josephine yavaşça. “Bana saklanacak yer kalmıyor.”</p>

  <p>“Bunca yıldan sonra bile mi? Artık saklanman gerektiğini sanmıyorum.”</p>

  <p>“Birileri beni buldu Gemma. Korkuyorum.”</p>

  <p>Gemma bakışlarım çevirip Josephine’e baktı. Yavaşça onun karşısına oturdu. “Olanları anlat bana.”</p>

  <p>Josephine <i>International Herald Tribune'den</i> kesilmiş kupürü işaret etti. “Her şey onunla başladı. Bayan X’le.”</p>

  <p>“Devam et.”</p>

  <p>ilk başta kelimeler tereddütle çıktı ağzından; Josephine uzun zamandır hiç kimseyle özgürce konuşmamış, kendine hâkim olmaya, her ifşaatın tehlikelerini değerlendirmeye alışmıştı. Ama Gemma'yla konuşurken bütün sırları güvendeydi ve kelimeler <span style="font-weight:bold;">ağzından</span> artık engel olunması mümkün olmayan bir sağanak gibi giderek daha hızlı dökülüyordu. Üç fincan çayın ardından, en sonunda sustu ve yorgunca arkasına yaslandı. İçinde bulunduğu durumun değiştiğini söylemek pek mümkün olmasa da Josephine rahatlamıştı. Aradaki tek fark, kendini artık yalnız hissetmemesiydi.</p>

  <p>Josephine’in anlattıkları Gemma’yı şaşırtmıştı, gözlerini ondan alamıyordu. “Arabanın bagajından bir ceset mi çıktı? Ve sen de postadan gelen o notlar gibi önemsiz bir detayı atladın öyle mi? Polise anlatmadın mı?”</p>

  <p>“Nasıl anlatabilirdim ki? Eğer notları öğrenecek olurlarsa, başka şeyleri de öğrenirlerdi.”</p>

  <p>“Belki de artık zamanı gelmiştir Josie” dedi Gemma usulca. “Belki de saklanmayı bırakıp gerçekleri anlatmanın vakti gelmiştir.”</p>

  <p>“Anneme yapamam bunu. Onu bu işin içine karıştıramam. Burada olmadığı için çok memnunum.”</p>

  <p>“Burada olmayı isterdi. Her zaman <i>seni</i> korumaya çalıştı o.”</p>

  <p>“Ama şimdi beni korumasına imkân yok. Ve beni korumaya mecbur da olmamalı.” Josephine ayağa kalktı ve fincanını lavaboya götürdü. “Olanların annemle uzaktan yakından ilgisi yok.”</p>

  <p>“Böyle mi düşünüyorsun?”</p>

  <p>“Daha önce asla Boston’da bulunmadı. Crispin Müzesi'yle hiçbir alakası olmadı.” Josephine, Gemma’ya döndü. “Yoksa oldu mu?” Gemma başını salladı. “Müzenin annenle bağlantısı olması için herhangi bir sebep düşünemiyorum. Altın plaka, gazete...”</p>

  <p>“Belki de tesadüftür.”</p>

  <p>“Bu <i>fazla</i> tesadüf olurdu.” Gemma, ani bir ürpertiyi savuşturmak istercesine ellerini çay fincanın etrafına doladı. “Peki ya arabanda bulunan şu ceset? Polis bu konuda ne yapıyor?”</p>

  <p>“Bir cinayet soruşturmasında yapılması gerekenleri. Soruşturacaklar. Aklına gelebilecek ne varsa sordular bana Beni kim takip ediyor olabilir? Sapık hayranlarım var mı? Geçmişimde beni korkutan birileri var mı? Eğer sormaya devam edecek olurlarsa, Doktor Pulcillo'nun gerçekte kim olduğunu bulmaları sadece an meselesi olur.”</p>

  <p>“Daha derinlere inmekle uğraşmayabilirler. Çözmeleri gereken cinayetler var ve ilgilendikleri tek kişi de sen değilsin.”</p>

  <p>“Bu riski göze alamazdım. İşte bu yüzden kaçtım. Eşyalarımı toparladım, sevdiğim işi ve şehri terk ettim. Orada mutluydum Gemma. Küçük, tuhaf bir müze orası, ama orada çalışmak hoşuma gidiyordu.”</p>

  <p>“Peki ya oradaki diğer insanlar? Aralarından biri bu işe karışmış olabilir mi?”</p>

  <p>“Bilemiyorum.”</p>

  <p>“Bazen <i>bilemiyebilirsin."</i></p>

  <p>“Tamamen zararsız insanlar. Küratör, müze müdürü... Her ikisi de öyle nazik ki.” Yüzüne hüzünlü bir gülümseme yerleşti. “Hakkımda ne düşünecekler, merak ediyorum. İşe aldıkları kişinin gerçekte kim olduğunu öğrendiklerinde.”</p>

  <p>“Onlar başarılı ve genç bir arkeoloğu işe aldılar. Daha iyi bir hayatı hak eden bir kadını.”</p>

  <p>“Ne yapalım, benim sahip olduğum hayat bu işte.” Fincanı yıkamak için musluğu açtı. Mutfak her zaman düzenlendiği gibi duruyordu. Josephine bulaşık bezlerini aynı dolapta, kaşıkları da aynı çekmecede buldu. Başarılı bir kazı alanı gibi Gemma’nın mutfağı da evcimen bir sonsuzluk hali içerisinde korunuyordu, insanın bir yerlerde kökleri olması ne büyük lüks, diye düşündü Josephine, temiz fincanı raftaki yerine yerleştirirken. Bir ev sahibi olmak, bir daha asla terk etmek zorunda kalmayacağı bir hayat kurmak nasıl bir şey olurdu acaba?</p>

  <p>“Şimdi ne yapacaksın?” diye sordu Gemma.</p>

  <p>“Bilmiyorum.”</p>

  <p>“Meksika’ya dönebilirsin. O da bunu isteyecektir.”</p>

  <p>“Her şeye yeni baştan başlamam gerekecek.” Bu olasılık aklına gelince Josephine aniden tezgâha yaslanmak zorunda hissetti kendini. “Tanrım, hayatımın on iki yılını kaybettim.”</p>

  <p>“Belki de öyle olmamıştır. Belki de polis başarısız olur.”</p>

  <p>“Buna bel bağlayamam.”</p>

  <p>“Sadece olanları izle ve bekle. Bakalım neler olacak. Burası yazın uzun süre boş olacak, iki hafta içerisinde kazının nasıl gittiğine bakmak için yeniden Peru’ya dönmem gerekiyor. İhtiyacın olduğu müddetçe burada kalabilirsin.”</p>

  <p>“Senin başına dert açmak istemiyorum.”</p>

  <p>“Dert mi?” Gemma başını salladı. “Annenin beni ne tür dertlerden kurtardığı hakkında en ufak bir fikrin yok. Her neyse, polisin senin düşündüğün kadar akıllı olduğuna inanmıyorum ben. Ya da her şeyi eksiksizce araştıracaklarına. Kaç dosyanın çözüme ulaşmadan kaldığını düşün, haberlerde nasıl hatalardan bahsedildiğini.”</p>

  <p>“Bu dedektifin nasıl olduğunu bilmiyorsun sen.”</p>

  <p>“Nasıl bir adam ki bu?”</p>

  <p>“O bir kadın. Bana bakış tarzı, sorduğu sorular...”</p>

  <p>“Bir kadın mı?” Gemma’nın kaşları yukarı doğru kalktı. “İşte bu çok kötü!”</p>

  <p>“Neden ki?”</p>

  <p>“Güzel bir yüz erkeklerin dikkatini kolayca dağıtır da ondan.”</p>

  <p>“Dedektif Rizzoli araştırmasını daha da derinleştirecek olursa, eninde sonunda buraya gelip seninle konuşacaktır.”</p>

  <p>“O halde bırak gelsin. Hem buraya gelip benimle konuşunca ne öğrenecekler ki?” Gemma eliyle etrafı gösterdi. “Bir bak etrafına! Buraya gelecek, bitki çaylarıma bakacak ve beni işe yarar herhangi bir şey anlatması mümkün olmayan yaşlı ve zararsız bir hippi olarak kabul edecekler. Elli yaşında bir kadın olduğunda artık hiç kimse seni gerçekten dikkate almıyor, fikirlerine daha az değer veriyorlar. İnsanın yaşlı egosu için kolay bir şey değil. Ama lanet olsun, bazen işleri kolaylaştırıyor da.”</p>

  <p>Josephine güldü. “Demek sadece elli yaşıma kadar beklemem gerekiyor, ondan sonra tamamen özgür olacağım, öyle mi?”</p>

  <p>“Polis uzak durduğu sürece, şu anda da istediğini yapmakta özgür olabilirsin.”</p>

  <p>Josephine, “Beni korkutan sadece polis değil” dedi yumuşak bir ses tonuyla. “Özellikle de o notlardan sonra. Özellikle de arabama bırakılan o şeyden sonra.”</p>

  <p>“Doğru söylüyorsun” diye Josephine'e katıldı Gemma. “Korkulacak daha kötü şeyler de var.” Durakladı, ardından masanın üzerinden Josephine'e baktı. “Öyleyse nasıl hâlâ hayattasın?”</p>

  <p>Bu soru Josephine’i şaşırtmıştı. “Demek ölmüş olmam gerektiğini düşünüyorsun.”</p>

  <p>“Neden kaçık herifin teki sana notlar gönderip korkutmaya çalışsın ki? Neden arabana grotesk hediyeler bırakmayı istesin? Seni öldürmesi daha kolay olmaz mı?”</p>

  <p>“Belki de işin içine polis karıştığı için öldürmemiştir beni. Bayan X’e yapılan taramadan bu yana polis müzenin etrafında dolanıp duruyor.”</p>

  <p>“Kafamı kurcalayan başka bir şey daha var. Arabana bir ceset bırakmak ilgiyi senin üzerine çekmek için yapılmış bir şey gibi görünüyor. Artık polis seni de izliyor. Eğer birileri gerçekten de senin ölmeni istiyorsa, bu tuhaf bir hamle sayılmaz mı?”</p>

  <p>Bu, Gemma’nın tipik ifade tarzıydı: gerçekçi ve son derece açık. <i>Birileri, senin ölmeni istiyor.</i> Ama ben zaten ölüyüm, diye düşündü Josephine. On iki yıl önce, bir zamanlar olduğu kız hiç iz bırakmadan dünyadan silinip gitmiş ve Josephine Pulcillo doğmuştu.</p>

  <p>“O bütün bunlarla senin tek başına uğraşmanı istemez Josie.</p>

  <p>"Hadi onu arayalım.”</p>

  <p>“Hayır. Onu aramamak herkes için daha güvenli olacak. Eğer beni izliyorlarsa, tam olarak böyle bir şey yapmamı bekliyor olmalılar.” Bir nefes aldı. “Üniversiteden bu yana her şeyi kendi basıma halletmeyi başardım, bununla da başa çıkabilirim. Sadece kendimi toparlamak için biraz zamana ihtiyacım var. Halitaya bir ok atacak ve bundan sonra nereye gideceğime karar vereceğim.” I Hırakladı. “Ve sanırım biraz da nakit paraya ihtiyacım olacak.”</p>

  <p>“Hesapta hâlâ yirmi beş bin dolar civarında bir para var. O para uzun zamandır seni bekliyor. Zor günler için.”</p>

  <p>“Sanırım bunları da zor günler olarak kabul edebiliriz.” Josephine mutfaktan çıkmak için ayağa kalktı. Mutfağın kapısında durdu ve dönüp Gemma’ya baktı. “Yaptığın her şey için çok teşekkür ederim. Benim için. Ve annem için.”</p>

  <p>“Ona borçluyum Josie.” Gemma başını eğip yanık izleriyle dolu kollarına baktı. “Medea olmasa ben zaten hayatta olmayacaktım”</p>
</body>
</html>
