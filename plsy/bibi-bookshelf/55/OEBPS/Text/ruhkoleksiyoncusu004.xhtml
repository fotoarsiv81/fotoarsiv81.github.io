<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>4</h1>

  <p>'‘Anlamıyorum" diye mırıldandı Doktor Pulcillo. “Sargıları analiz ettirdik. Karbon testi yaşını teyit etmişti."</p>

  <p>"Ama bu da bir kurşun” dedi Jane, tepsiyi işaret ederek. “Bir 22'lik. Yaptırdığınız analizde hata var,”</p>

  <p>“Son derece güvenilir bir laboratuvardır! Tarih konusunda kesin bilgiler verdiler.”</p>

  <p>"İkiniz de haklı olabilirsiniz" dedi Robinson yavaşça.</p>

  <p>“Öyle mi?" Jane başını çevirip Robinson’a baktı. “Bunun nasıl mümkün olabileceğim öğrenmek isterim doğrusu."</p>

  <p>E Robinson derin bir nefes aldı ve sanki düşünmek için biraz alana ihtiyacı varmış gibi masanın yanından uzaklaştı. “Zaman zaman böyle şeylerin satışa çıktığını görüyorum. Ne kadar <i>doğrudur</i> bilmiyorum, ama eminim ki antikacılık pazarında hakiki olanlar da elden ele dolaşıyordur.”</p>

  <p>“Ne?”</p>

  <p>“Mumya sargıları. Sargıları elde etmek, bedenleri bulmaktan daha kolay. E-bay’de satıldıklarını gördüm."</p>

  <p>Jane şaşkınlıkla güldü. “Ne yani, internete girip mumya sargısı alabiliyorsun, öyle mi?”</p>

  <p>“Bir zamanlar giderek büyüyen bir uluslararası mumya ticareti vardı. Mumyaların içleri boşaltılıyor ve ilaç olarak kullanılıyordu. Doğurganlığı artıracağı düşünülerek Ingiltere’ye mumya taşınıyordu. Zengin turistler evlerine dönerken yanlarında mumya getiriyor ve sargıların açıldığı partiler veriyorlardı. Keten sargılar açılırken, izlemeleri için arkadaşlar da davet edilirdi. Genellikle sargıların arasında mücevherler veya tılsımlar bulunduğu için, bir bir hazine avı gibi olur, misafirlere ufak tefek hediyeler çıkardı.”&nbsp;</p>

  <p>“Bunu bir eğlence olarak mı görüyorlardı?” dedi Frost. "Bir cesedin sargılarını açmayı yani?”</p>

  <p>“En seçkin Victoria evlerinin bazılarında düzenlenirdi bu partiler” dedi Robinson. “Mısır ölülerine ne az saygıları olduğunu anlıyorsunuz değil mi? Sargıları açmayı bitirdikleri zaman, cesedi ya bir yerlere atar ya da yakarlardı. Ancak genellikle sargıları bir tür hatıra olarak saklıyorlardı. İşte bu yüzden de satılığa çıkan gerçek sargılar görmek mümkün.”</p>

  <p>“Madem öyle” dedi Frost, “ceset olmasa da, sargılar Eski Mısır’dan olabilir.”</p>

  <p>“Bu durum, karbon 14 testinin sonuçlarını açıklıyor. Ama Bayan X’in bedenine gelince...” Robinson şaşkınca başını salladı.</p>

  <p>“Hâlâ bunun bir cinayet olduğunu ispatlayamıyoruz” dedi Frost. “İyileşmeye başlamış bir ateşli silah yarasına dayanarak bunun bir cinayet olduğuna kimseyi inandıramazsınız.”</p>

  <p>“Mumyalanmaya gönüllü olduğunu pek sanmıyorum” dedi Jane. “Aslına bakarsanız” dedi Robinson, “böyle bir şey yapmış olabilir.”</p>

  <p>Odadakilerin tümü son derece ciddi görünen küratöre bakmak için döndü.</p>

  <p>“Beyninin ve iç organlarının çıkarılmasına gönüllü olmak mı?” dedi Jane. “Hayır, kalsın, teşekkürler!”</p>

  <p>“Bedenlerinin tam da bu amaç doğrultusunda kullanılmasını vasiyet edenler oldu daha önce.”</p>

  <p>“Hey, bunu da görmüştüm” dedi Frost. “Discovery Channel’da izlediğim programlardan birinde. Bazı arkeologlar adamın birini mumyalıyorlardı.”</p>

  <p>Jane başını aşağı eğip sargılar içerisindeki kadavraya baktı. Boğucu bir bandajla katman katman sarılmanın nasıl bir şey olacağını zihninde canlandırmaya çabaladı. Bin, hatta iki bin yıllığına ketenden bir deli gömleğine mahkûm olmak, ta ki bir gün gelip de birtakım meraklı arkeologlar bedeni sarmalayan kumaşı çıkarmaya ve geride kalan büzüşmüş bedeni ortaya çıkarmaya karar verene dek. Tozlar tozlara değil, etler köseleye. Jane yutkundu. “Neden insan böyle bir şeye gönüllü olur ki?”</p>

  <p>“Bir tür ölümsüzlük gibi çünkü, siz de öyle olduğunu düşünmüyor musunuz?” dedi Robinson. “Çürüyüp gitmenin alternatifi. Bedeniniz korunmuş halde kalıyor. Sizi sevenler, bedeninizi çürümeye terk etmiyorlar.”</p>

  <p><i>Sizi sevenler.</i> Jane başını kaldırıp Robinson’a baktı. “Bunun sevgi yüzünden yapılmış bir şey olabileceğini mi söylüyorsunuz yani?”</p>

  <p>“Sevdiğiniz insanı kaybetmemenin yollarından biri olduğu söylenebilir. Onları kurtçuklardan uzak tutmanın. Çürümesine engel olmanın."</p>

  <p>Bütün canlı varlıkların başına gelen şey, diye düşündü Jane ve odanın ısısı aniden, hızla düşer gibi oldu. “Belki de sevgiyle uzaktan yakından alakası yoktur olanların. Belki de sahiplenmeyle ilgili bir şeydir.”</p>

  <p>Bu ihtimal yüzünden rahatsız olduğu açıkça görünen Robinson başını çevirip Jane’in bakışlarına karşılık verdi. “Benim aklıma böyle bir şey olabileceği gelmedi.”</p>

  <p>Jane, Maura’ya döndü, “İsterseniz otopsiye devam edelim Doktor. Daha fazla bilgiye ihtiyacımız var.”</p>

  <p>Maura ışıklı panoya doğru yürüdü, bacak röntgenlerini kaldırdı ve onların yerine BT taramasından elde edilen filmleri yerleştirdi. “Tekrar sırtüstü çevirelim.”</p>

  <p>Maura bedeni saran keten şeritleri keserken zarar vermemek için özel bir çaba göstermiyordu artık. Kestiği bedenin antik dönemlerden kalma bir kadavra olmadığını biliyorlardı çünkü; bu artık bir ölümün soruşturulmasıydı ve aradıkları yanıtlar da keten bandajlarda değil, bedenin etlerinde ve kemiklerindeydi. Kumaş ayrıldı ve kahverengi, büzüşmüş deriyi açığa çıkardı; parşömen bir çadırı andıran derinin altında kavisli bir kubbe yaparak yükselen kaburgaların hatları görünüyordu. Kafaya doğru ilerleyen Maura maskeyi yerinden çıkardı ve yüzü saran bandajları makasla kesmeye koyuldu.</p>

  <p>Jane ışıklı panoya asılı BT filmlerine baktı, sonra da kaşlarını çatarak, bakışlarını artık iyice açığa çıkan bedene çevirdi. “Mumyalama sırasında organların tümü bedenden çıkarılmış, değil mi?” Robinson başını salladı. “İç organların çıkarılması çürüme sürecini yavaşlatır. Bedenlerin çürümemesinin sebeplerinden biri de budur."</p>

  <p>“Ama sadece karın civarında küçük bir yara izi var." Jane uzanıp cesedin sol yanındaki, biçimsiz dikişlerle kapatılmış küçük kesiği işaret etti, “Her şeyi bu açıklıktan nasıl çıkarmışlar ki?”&nbsp;</p>

  <p>“Mısırlıların iç organları çıkarırken kullandıkları yöntem de tam olarak buydu. Sol tarafta küçük bir delik. Bu bedeni muhafaza eden kişi, kadim yöntemlere aşina biriymiş. Ve bu yöntemlere bağlı kaldığı da açıkça görülüyor.”</p>

  <p>“Peki bu kadim yöntemler nelerdir? Bir mumya tam olarak nasıl yapılır?” diye sordu Jane.</p>

  <p>Doktor Robinson bakışlarını diğer meslektaşına çevirdi. Josephine bu konuda benden daha fazla bilgiye sahip. Belki size açıklar.”</p>

  <p>“Doktor Pulcillo?” dedi Jane.</p>

  <p>Genç kadın mermi bulgusundan sonra sarsılmış gibi görünüyordu. Boğazını temizleyip doğruldu. “Bildiklerimizin büyük kısmını Herodotos’un yazdıkları sayesinde öğreniyoruz. Sanırım ona Yunanlı bir gezi yazarı demek pek yanlış olmaz. İki bin beş yüz yıl önce, antik dünyada dolaşıp durmuş ve öğrendiklerini de yazıya dökmüş. Sorun şu ki, Herodotos detayları yanlış aktarmasıyla ünlü biri. Veya yerel tur rehberleri tarafından kandınlmış.” Yüzüne bir gülümseme yerleştirmeyi başarmıştı. “Nasıl da sıradan bir insan gibi görünüyor, değil mi? Herodotos bugün Mısır'ı dolaşan herhangi bir turist gibiydi. Muhtemelen incik boncuk satanlar onun da peşinde dolanıp durmuştu. Tur rehberleri tarafından aldatılmış da olabilir. Memleketinden uzakta saf bir adam...”&nbsp;</p>

  <p>“Mumyaların hazırlanışıyla ilgili neler anlatıyor peki?”&nbsp;</p>

  <p>“Öncelikle cesedin çözünmüş natronla yıkandığını anlatmışlar ona."</p>

  <p>“Natron mu?”</p>

  <p>“Temel anlamda farklı tuzlardan meydana gelen bir karışım diyebiliriz. Bildiğimiz sofra tuzunu karbonatla karıştırarak hazırlayabilirsiniz."</p>

  <p>“Karbonat mı?” Jane’in yüzüne rahatsız bir gülümseme yerleşti. “Bundan böyle bir Arm and Hammer karbonat paketine asla aynı gözle bakamayacağım.”</p>

  <p>“Yıkanmış beden daha sonra tahta bir zemin üzerine yatırılıyordu” diyerek devam etti Pulcillo. “Burada gördüğünüze benzer bir kesik açmak için jilet kadar keskin bir Etiyopya bıçağı kullanıyorlardı, muhtemelen obsidiyenden yapılma bir bıçak. Sonra ucunda kanca bulunan bir tür araçla iç organları çekiyor ve o delikten dışan çıkarıyorlardı. Bedenin içi boşaldıktan sonra yıkanıp temizleniyordu ve sonra da içine kuru natron dolduruyorlardı. Natron, kırk gün içinde kuruması için bedenin üzerine de dökülüyordu. Bir anlamda balık kurutmaya benziyor.” Yüzdeki son sargıları kesen Maura'nın makasını izleyerek durakladı Pulcillo. “Peki sonra?" diyerek onu devam etmeye zorladı Jane.</p>

  <p>Pulcillo yutkundu. “Bu süre zarfında beden normal ağırlığının yüzde yetmiş beşini kaybetmiş oluyordu. İç organların çıkarılmasıyla oluşan boşluğa bez parçalan ve reçine doldurulurdu. Ve..." Pulcillo durdu ve son sargılar da çıkarılırken gözleri büyüdü. Bayan X’in yüzünü ilk kez görüyorlardı.</p>

  <p>Uzun, siyah saçları hâlâ kafa derisinin üzerindeydi. İyice belirginleşen elmacıkkemiklerinin üzerindeki deri gerilmişti. Ancak Jane'in irkilmesine neden olan şey, kadının dudakları oldu. Dudakları, sanki Frankenstein’ın terzisi tarafından dikilmiş gibi, biçimsiz dikişlerle birbirine tutturulmuştu.</p>

  <p>Pulcillo başını salladı. "Bu... bu tamamen yanlış!”</p>

  <p>“Ağzı dikilip kapatılmaz mı?” diye sordu Maura.</p>

  <p>“Hayır! Ağzı dikilirse ölümden sonraki hayatta nasıl yiyebilir? Nasıl konuşur? Bu onu sonsuz bir açlığa mahkûm etmek gibi. Ve sonsuz bir sessizliğe.”</p>

  <p><i>Sonsuz sessizlik.</i> Jane başını eğip sevimsiz dikişlere bakarak düşünmeye koyuldu: Katilinin sinirlenmesine neden olacak bir şey mi söyledin? Ters bir karşılık mı verdin? Onu aşağıladın mı yoksa? Aleyhine şahitlik mi yaptın? Dudaklarının sonsuza kadar mühürlenmesi sana verilmiş bir ceza mı?</p>

  <p>Artık tamamen ortaya çıkan ceset masanın üzerinde yatmaklaydı. Kadının bedeni bütün sargılarından kurtulmuştu ve sadece kemiklerin üzerine yapışmış deri parçalarından ibaretti. Maura bedende bir kesik açmaya koyuldu.</p>

  <p>Jane daha önce de Y kesiklerinin açılmasına şahit olmuş ve daha önceki tecrübelerinin tümünde, neşterin göğüs kafesinde açtığı ilk kesikle birlikte yükselen koku karşısında irkilmişti. En taze cesetler bile, ne kadar hafif olursa olsun bir tür çürüme kokusu yayardı; kötü bir nefesin sülfurümsü kokusuydu bu. Tek fark, bu şahısların nefes almıyor oluşlarıydı. Jane bu kokuya ölüm nefesi adını vermişti ve azıcık da solusa midesi bulanmaya başlıyordu.</p>

  <p>Ancak Maura neşteri göğüs kafesine sokup da metodik bir şekilde kaburgaları birbirinden ayırıp kadim bir zırhı andıran göğüs kalesini kaldırarak göğüs boşluğunu gözler önüne sererken, Bayan X'ten buna benzer bir koku yayılmadı. Ortaya çıkan hafif koku, Jane'e tütsülerin kokusunu anımsatmıştı. İrkilerek geri çekilmek yerine, Jane daha da yakına gelip bedenin üzerine doğru eğildi ve kokuyu içine çekti. Sandal ağacı, diye düşündü. Kâfuru. Ve başka bir şey daha, meyankökü ve karanfil kokusunu anımsatan bir şeyler.</p>

  <p>“Bu benim bulmayı beklediğim şey değil” dedi Maura göğüs boşluğundan kurumuş bir baharat öbeği çıkararak. “Yıldızanasonu gibi görünüyor” dedi Jane.</p>

  <p>“Geleneksel olarak kullanılan bir şey değil, sanırım.”</p>

  <p>“Mürrüsafi olsaydı geleneksel diyebilirdik” dedi Pulcillo. “Eritilmiş reçine. Pis kokuları bastırmak ve cesedin katılaşmasını&nbsp;<span style="text-indent: 1em;">sağlamak için kullanılırdı.”</span></p>

  <p>“Büyük miktarlarda mürrüsafı elde etmek kolay bir şey değildir” dedi Robinson. “Bu durum, neden mürrüsafı yerine başka baharatlar kullanıldığını açıklayabilir.”</p>

  <p>“Reçine yerine başka bir şey kullanılıp kullanılmadığı umurumda değil, bu beden oldukça iyi korunmuş gibi görünüyor.” Maura karın boşluğundan bez parçaları çıkardı ve daha sonra incelemek üzere bir çanağa yerleştirdi. Eğilip içi boşalmış bedene bakarken, “Burası bir kösele kadar kuru” dedi. “Ayrıca herhangi bir çürüme kokusu da gelmiyor.”</p>

  <p>“Peki o zaman ölüm nedenini nasıl belirleyeceksin?” diye sordu Frost. “İç organları yokken yani?”</p>

  <p>“Belirleyemem. Henüz değil.”</p>

  <p>Frost başını çevirip ışıklı panoda duran BT filmlerine baktı. “Peki ya kafası? Beyin de yerinde değil.”</p>

  <p>“Kafatası sapasağlam. Herhangi bir kırık göremedim.”</p>

  <p>Jane cesedin ağzına, dudaklardaki kaba saba dikişlere baktı ve bir iğnenin yumuşak tene battığı düşüncesiyle irkildi. <i>Umarım bu henüz hayattayken değil de öldükten sonra olmuştur. İğnenin batışını hissedebileceği bir anda değil</i>. Ürpererek panoda asılı BT filmlerine baktı. “Şu parlak şey ne peki?” dedi. “Ağzın içindeymiş gibi duruyor.”</p>

  <p>“Ağzının içinde iki metalik kütle var” dedi Maura. “Bunlardan biri diş dolgusu gibi görünüyor. Ama ağız boşluğunda başka bir şey daha var, dolguya oranla çok daha büyük bir şey. Ağzın dikilme nedeni bu olabilir; o nesnenin yerinde durmasını garanti altına almak istemiş olmalılar.” Uzanıp makası aldı.</p>

  <p>Dikişte kullanılan malzemeyi kesmek zor olmamıştı, ancak kurumuş deri ve birbirine yapışmış dudaklar âdeta taş kesilmişti. Maura kesip birbirinden ayırdıkları sonra bile dudaklar sabit bir şekilde yapışık kalmıştı, ağız da ancak zorla açılabilecek incecik bir çatlak gibi duruyordu.</p>

  <p>Maura bir hemostatın<a id="footnote4"></a><sup><a href="../Text/DiPNOTLAR.xhtml#a5">5</a></sup> ucunu dudakların arasına soktu. Nazik hareketlerle ağzı aralarken, hemostatın metali dişlere sürtünerek gıcırdadı. Çene eklemi aniden dehşet verici bir şekilde açılıverdi ve kırılan altçene kemiği Jane’in geri çekilmesine neden oldu. Altçene aşağı doğru sarkarak açılmış, çağdaş bir ortodontistin kendi işi olduğunu iddia ederek gururlanacağı kadar düzgün görünümlü estetik dişlerin ortaya çıkmasına neden olmuştu.</p>

  <p>“Bakalım ağzının içindeki şey neymiş” dedi Maura. Hemostatla içeri uzandı, dikdörtgen şeklinde bir altın parçasını dışan çekti. Çelik tepsiye bıraktığı metal parçası yumuşak bir çıngırtı çıkararak düştü. Hepsi büyülenmiş gibi metal parçasına bakıyordu.</p>

  <p>Aniden Jane bir kahkaha attı. “Birilerinin” dedi, “hastalıklı bir espri anlayışı var.”</p>

  <p>Altın parçasının üzerindeki kelimeler İngilizceydi:</p>

  <p>PİRAMİTLERİ ZİYARET ETTİM<br />
  &nbsp; &nbsp; KAHİRE, MISIR</p>

  <p>Maura metalin arka yüzünü çevirdi. Arka tarafta kazınmış üç sembol vardı: bir baykuş, bir el ve bir de bükülmüş kol.</p>

  <p>“Bu bir mühür” dedi Robinson. “Kişiye özgü bir damga. Bunları hediyelik eşya olarak Mısır’ın dört bir yanında satarlar. Bir kuyumcuya isminizi söylersiniz, o da hiyeroglif yazısıyla hemen oracıkta plakanın üzerine kazır.”</p>

  <p>“Peki bu semboller ne anlama geliyor?” diye sordu Frost. “Bir baykuş görüyorum. Bu bilgeliğin sembolü falan mıydı?”</p>

  <p>“Hayır, bunlar ideogram olarak okunsunlar diye yapılmamış.”&nbsp;</p>

  <p>“ldeogram da ne oluyor?”</p>

  <p>“İdeogram, tam olarak ifade ettiği şeyi gösteren sembollere verilen isimdir. Mesela, koşan bir adamın resmi, <i>koşmak</i> anlamına gelecektir. Ya da dövüşen iki adam, <i>savaş</i> demek olur.”</p>

  <p>“Buradaki semboller böyle değiller mi?”</p>

  <p>“Hayır, bunlar fonogram. Bizim alfabemizdeki gibi sesleri temsil ediyorlar.”</p>

  <p>“Peki burada ne yazıyor?"</p>

  <p>“Bu benim uzmanlık alanım değil. Josephine okuyabilir.” İş arkadaşına doğru döndü ve aniden kaşlarını çattı, “İyi misin?”</p>

  <p>Genç kadının yüzü, morg masasına yatırılan bir cesedinki gibi solgun görünüyordu. Plakaya, sanki o sembollerde tasavvur edilemeyecek bir dehşet varmış gibi bakmaktaydı.</p>

  <p>“Doktor Pulcillo?” dedi Frost</p>

  <p>Kadın adını duyunca şaşırmış gibi başını hızla kaldırıp onlara hakti. “Bir şeyim yok” diye mırıldandı.</p>

  <p>“Şu hiyerogliflere bakar mısınız?” dedi Jane. “Onları okuyabiliyor musunuz?”</p>

  <p>Pulciilo’ıvun bakışları bir kez daha plakaya çevrildi. “Baykuş... Baykuş bizim kullandığımız alfabedeki <i>M</i> sesine denk düşer. Ve altındaki küçük el de, bizdeki <i>D</i> sesine benzer bir sestir.”</p>

  <p>“Peki ya kol?”</p>

  <p>Pulcillo yutkundu. “O da A olarak telaffuz edilir.”</p>

  <p>M-D-A mı yani? Ne tür bir isim ki bu şimdi?”</p>

  <p>“Belki de <i>Medeia</i> gibi bir şeydir” dedi Robinson. “Benim tahminim bu yönde.”</p>

  <p>“Medeia mı?” dedi Frost. “Medeia diye bir kadın için yazılmış bir Yunan trejedisi yok muydu?”</p>

  <p>“Bir intikam hikâyesidir” dedi Robinson. “Efsaneye göre, Medeia Argonotlardan Iason’a vurulur ve iki oğulları olur. Iason başka bir kadın için Medeiayı terk edince, Medeia kendi çocuklarını ve rakibini öldürerek intikamım alır. Bütün bunları Iason’dan intikam almak için yapmıştır.”</p>

  <p>“Peki daha sonra Medeia'ya ne olmuş?” diye sordu Jane. “Hikâyenin çeşitli versiyonları var, ancak hepsinde de Medeia kaçıp kurtulur.”</p>

  <p>“Kendi çocuklarını öldürdükten sonra mı?” Jane başını salladı. “Öylece kaçıp kurtuluvermesi berbat bir son.”</p>

  <p>“Belki de hikâyenin ana fikri budur. Bazı insanlar kötülük yapsalar da asla adaletin karşısına çıkmazlar.”</p>

  <p>Jane başını çevirip plakaya baktı. “O halde Medeia bir katil” dedi.</p>

  <p>Robinson başını sallayarak onayladı. “Ve aynı zamanda da hayatta nasıl kalacağını bilen biri.”</p>
</body>
</html>
