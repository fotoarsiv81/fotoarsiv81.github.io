<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>17</h1>

  <p>Jane, Boston’dan Albuquerque’ye yaptıkları uçuş boyunca konuşmaktan kaçındıkları konuyu en sonunda açtığında, Meksika’da kiraladıkları arabayla yola düşeli yarım saat olmuştu.</p>

  <p>“Ondan hoşlanmışım, değil mi?” diye sordu Jane.</p>

  <p>Frost, Jane’e bakmadı. Gözlerini, New Mexico güneşinin altında, titrek bir pusun kızgın bir ızgaradan yayılıyormuşçasma yükseldiği asfalt yoldan ayırmadı. Birlikte çalıştıkları bunca yıldır aralarında böylesine yüksek bir duvar hissetmemişti Jane; küçük bir delik açıp diğer tarafa ulaşamadığı bir engel vardı ikisi arasında. Bu, Jane’in tanıdığı iyi huylu Barry Frost değildi; bu, Frost’un iblis ruhlu ikizi gibiydi ve artık her an tuhaf bir dilde konuşmaya ya da kafası şeytanca 360 derece dönmeye başlayabilirdi.</p>

  <p>“Bu konu hakkında konuşmaya mecburuz. Bunu biliyorsun, değil mi?” diye ısrar etti Jane.</p>

  <p>“Bırak artık, neden vazgeçemiyorsun?”</p>

  <p>“Olanları düşünüp kendini harap etmeye devam edemezsin. O güzel bir kız ve seni etkiledi. Her erkeğin başına gelebilecek bir şey bu.”</p>

  <p>“Ama benim başıma gelmemeli.” Frost en sonunda bakışlarını Jane’e çevirdi. Gözlerinde öylesine katıksız bir öfke vardı ki, Jane susmak zorunda kaldı. “Nasıl olup da fark edemediğimi anlayamıyorum” dedi Frost ve bir kez daha dikkatini yola yöneltti. Bir süre için sadece klimanın ve sıcak havayı keserek ilerleyen arabanm sesi duyuldu.</p>

  <p>Jane daha önce New Mexico’ya hiç gitmemiş ve bir çöl görmemişti. Ancak pencerenin yanından hızla akıp giden manzarayı neredeyse fark etmiyordu bile; o an Jane için önemli olan Frost’la aralarındaki bu kopukluğu onarmaktı ve bunu yapmanın da sorunları konuşarak aşmaktı; Frost bunun için istekli olsa da, olmasa da.</p>

  <p>“Şaşıran tek kişi sen değilsin ki” dedi Jane. “Doktor Robinson’ın da en ufak bir fikri yokmuş. Josephine’in söylediği her şeyin yalan olduğunu anlattığımda yüzünün aldığı şekli görmeliydin. İsmi kadar temel bir şey hakkında bile yalan söylediyse, başka ne yalanlar söylemiştir kim bilir? Üniversite yıllarında ders aldığı profesörler de dahil olmak üzere bir sürü insanı kandırdı o.”</p>

  <p>“Ama sen kanmadın. Söylediklerinin doğru olmadığını anladın.”</p>

  <p>“İçimde onunla ilgili tuhaf bir his vardı, hepsi bu.”</p>

  <p>“Polis içgüdüsü.”</p>

  <p>“Öyle. Sanınm.”</p>

  <p>“Peki o zaman benim lanet olasıca <i>içgüdülerime</i> ne oldu?” Jane bir kahkaha attı. “Başka bir içgüdü harekete geçmişti. O güzel bir kadın, korkuyordu ve yardıma ihtiyacı vardı. İzci çocuk da onu kurtarmak istedi.”</p>

  <p>“Artık her ne haltsa!”</p>

  <p>Hâlâ onun gerçek kimliği hakkında bilgileri yoktu; ancak bil dikleri bir şey vardı, o da kızın yirmi dört yıl önce, henüz iki yaşındayken ölen gerçek Josephine Pulcillo olmadığıydı. Yine de yıllar sonra o ölü kız üniversiteye gitmeyi ve sonra da lisansüstü eğitimi almayı becermişti. Kendine bir banka hesabı açtırabilmiş, ehliyet almış ve Boston’da pek tanınmayan bir müzede kendine bir iş ayarlamıştı. O ölü kız, gerçek kökeni bilinmeyen farklı bir kadın olarak yeniden dünyaya gelmişti.</p>

  <p>“Böylesine aptal olduğumu bilmiyordum” dedi Frost. “Tavsiyelerimi duymak ister misin?”</p>

  <p>“Duymak istediğimi söyleyemem.”</p>

  <p>“Alice’i ara. Ona eve dönmesini söyle. Bu da problemin bir parçasıydı, biliyorsun. Karın evde değildi ve sen kendini yalnız hissediyordun. Bu da seni savunmasız yaptı. Karşına güzel bir kız çıktı, sen de aniden farklı bir beyinle düşünmeye başladın.”</p>

  <p>“Öylece onu arayıp eve gelmesini emredemem ki.”</p>

  <p>“O senin karın, öyle değil mi?”</p>

  <p>Frost homurdandı. “Gabriel <i>sana</i> ne yapacağını söylerken görmek isterdim. Pek hoş olmasa gerek.”</p>

  <p>“Ben mantıklı davranabilen bir insanım ve Alice’in de öyle olduğunu biliyorum. Uzun zamandır ailesinin yanında ve senin de onun bir an önce dönmesine ihtiyacın var. Onu araman yeter.” Frost iç geçirdi. “O kadar basit değil.”</p>

  <p>“Nasıl yani?”</p>

  <p>“Alice ve ben... eh, bir süredir bazı problemler yaşıyoruz. Hukuk fakültesine başladığı günden bu yana, sanki artık onunla konuşamıyorum. Ayrıca anlattığım hiçbir şeyi dinleme zahmetine girmiyor. Bütün günü o ukala profesörlerle geçiriyor. Eve geldiğinde ne hakkında konuşabiliriz ki?”</p>

  <p>“İşte neler olduğunu anlatabilirsin mesela.”</p>

  <p>“Tabii, ona son tutuklamamızdan bahsederim, o da polisin gereksiz şiddet uygulayıp uygulamadığını sorar.”</p>

  <p>“Yapma! Demek karanlık tarafa geçti, ha?”</p>

  <p>“O bizim karanlık taraf olduğumuzu düşünüyor.” Başını çevirip Jane’e baktı. “Şanslısın, biliyorsun değil mi? Gabriel bizden biri. Ne yaptığımızı anlıyor.”</p>

  <p>Evet, şanslıydı Jane; kanun adamlarının nasıl çalıştığını anlayan biriyle evliydi. Ancak o, en iyi evliliklerin bile nasıl da çabucak dağıldığını biliyordu. Geçen yıl Noel yemeğinde, annesi ile babasının evliliğinin bitişini izlemiş, ailesiıün yoldan çıkmış bir sarışın yüzünden mahvoluşuna tanıklık etmişti. Ve şimdi, Barry Frost’un da evliliğinin yıkılmak üzere olduğunu öğreniyordu.</p>

  <p>“Annemin yıllık mahalle barbeküsüne az bir zaman kaldı. Vince Korsak da geliyor, yani bir anlamda ekibin yeniden buluşması gibi bir şey olacak. Neden sen de bize katılmıyorsun?”</p>

  <p>“Acıdığın için davet ediyorsun beni, değil mi?”</p>

  <p>“Zaten sormayı düşünüyordum. Seni daha önce de davet ettiğim olmuştu, ama asla çağırdığım yerlere gelmedin.”</p>

  <p>Frost iç geçirdi. “Alice yüzünden.”</p>

  <p>“Ne?”</p>

  <p>“Polis partilerinden nefret ediyor.”</p>

  <p>“Sen onun hukukçu partilerine gidiyor musun peki?”</p>

  <p>“Evet.”</p>

  <p>“Nasıl iş bu be?”</p>

  <p>Frost omzunu silkti. “Ben sadece onu mutlu etmeyi istiyorum, bunu biliyorsun değil mi?”</p>

  <p>“Bunu söylemekten gerçekten de nefret ediyorum.”</p>

  <p>“O zaman söyleme, olur mu?”</p>

  <p>“Alice tam bir kaltak gibi davranıyor, değil mi?”</p>

  <p>“Tanrım! Böyle bir şey söylemen gerekiyor muydu?”</p>

  <p>“Üzgünüm. Ama öyle.”</p>

  <p>Frost başını salladı. “Benim tarafımda olan kimse var mı acaba?”&nbsp;</p>

  <p><i>“Ben</i> senin tarafındayım. Seni kolluyorum. O Josephine denen kadından bir milyon kilometre uzakta durmam söylemem bu yüzdendi. Neden böyle bir şey söylediğimi en sonunda anladığın için de çok mutluyum.”</p>

  <p>Frost’un direksiyonu tutan elleri gerildi. “Gerçekte kim olduğunu merak ediyorum. Ve sakladığı şeyin ne olduğunu.”</p>

  <p>“Parmak izlerinden bir şeyler çıkar yarın.”</p>

  <p>“Belki de eski kocasından falan kaçıyordur. Belki de bütün bunların sebebi böyle bir şeydir.”</p>

  <p>“Çatlağın birinden kaçıyor olsa bize söylerdi bence, sen de öyle düşünmüyor musun? Biz iyi adamlarız. Suçlu olmasa neden polisten kaçsın ki?”</p>

  <p>Frost yola baktı. Chaco Kanyonu sapağına hâlâ elli kilometre vardı. “Ben de bunu öğrenmek için sabırsızlanıyorum” dedi.</p>

  <div>
    <br />
  </div>

  <div>
    <br />
  </div>

  <p>New Mexico sıcağına çıktıktan on dakika sonra, .Jane bir daha Boston yazlarından şikâyet etmeyeceğine yemin etti. Kiraladıkları klimalı arabadan iner inmez ter damlacıkları yüzünde belirme ye başlamıştı; kumlar neredeyse ayakkabılarının tabanlarını eritecek kadar sıcak, çöl güneşi de acı verecek kadar parlaktı; yol üzerinde bir benzin istasyonunda durup satın aldığı güneş gözlüğünü takmasına rağmen gözlerini kısmak zorunda kalıyordu Jane. Frost da kendine Jane’inkilere benzer bir güneş gözlüğü almıştı. Yüzü korku verecek kadar kıpkırmızı kesilmiş olmasa, üzerindeki takım elbise ve kravatıyla Gizli Servis’ten ya da şu Siyah Giyen Adamlardan biri sanılması işten bile değildi. Her an kalp krizi geçirip olduğu yere yığılacakmış gibi görünüyordu.</p>

  <p><i>O halde bu yaşlı adam nasıl yaşayabiliyor burada?</i></p>

  <p>Profesör Emeritus Alan Quigley yetmiş sekiz yaşında olmasına rağmen, bir çukurun dibinde diz çökmüştü ve küçük bir el küreğiyle taşlı toprağı sabırla kazıyordu. Eski püskü ve kirli Tilley şapkası, onunla aynı yaştaymış gibi görünüyordu. Muşamba bir tentenin gölgesinde çalışmasına rağmen, sadece sıcaklık bile ondan çok daha genç bir adamın olduğu yere yığılıp kalmasına neden olabilecek düzeydeydi. Aslında ekibindeki üniversite öğrencileri ikindi vakti işi çoktan bırakmışlardı. Kendilerinden çok daha yaşlı profesörleri taşları ayıklar ve gevşek toprağı bir kovaya doldururken, onlar yakındaki bir gölgelikte kestirmeye başlamışlardı.</p>

  <p>“Ritim meselesi” dedi Quigley. “Ben buna ‘kazının Zen’i, diyorum. Bu genç çocuklar bütün güçleriyle, öfke dolu enerjileriyle saldırıyorlar. Bunu bir hazine avı olarak görüyor ve altını herkesten önce bulan kişi olmayı istiyorlar. Ya da sömestr sona ermeden önce, hangisi daha önce olursa artık. Kendilerini harap ediyorlar, buldukları tek şey toprak ya da taşlar oluyor ve onlar da ilgilerini kaybediyorlar. En azından büyük çoğunluğu. Ama ciddi olanlar, bu işle uğraşmaya devam edenler, insan ömrünün göz açıp kapama süresi kadar olduğunu anlıyorlar. Ortaya çıkması yüzyıllar süren bir şeyi bir sezonda kazıp çıkarmak mümkün değildir.”</p>

  <p>Frost gözlüğünü çıkardı ve alnında biriken terleri sildi. “Peki, şu an orada ne bulmaya çalışıyorsunuz Profesör?”</p>

  <p>“Çöp.”</p>

  <p>“Efendim?”</p>

  <p>“Burası bir çöplük alanı. İstenmeyen şeylerin atıldığı bir yer. Çanak çömlek parçaları, hayvan kemikleri bulmaya çalışıyoruz. Çöplere bakarak bir toplum hakkında bir sürü şey öğrenebilirsiniz. Ve bu bölgede son derece ilginç bir toplum yaşıyordu.” Quigley, gösterdiği çaba yüzünden oflayarak ayağa kalktı, kırışmış alnını gömleğinin koluyla sildi. “Bu yaşlı dizler bir yedeğe ihtiyaç duyuyor. Bu meslekte ilk giden bu lanet olasıca dizler olur.” Güçlükle merdivenden yukarı tırmanarak kazı çukurundan çıktı. “Muhteşem bir yer, değil mi?” dedi, bakışlarını etrafındaki vadide dolaştırıp yer yer antik kalıntıların yükseldiği manzaraya bakarak. “Bu kanyon bir zamanlar ayinlerin icra edildiği bir bölgeymiş, kutsal ritüellerin yapıldığı bir yer. Parkı gezdiniz mi?”</p>

  <p>“Korkarım ki hayır” dedi Jane. “Albuquerque’ye daha bugün geldik.”</p>

  <p>“Boston’dan buraya onca yol geldiniz ve Chaco Kanyonu’nu gezmeyeceksiniz, öyle mi? Ülkenin en iyi arkeolojik yerleşimlerinden biridir.”</p>

  <p>“Zamanımız kısıtlı Profesör. Biz sizi görmek için geldik.”</p>

  <p>Adam homurdandı. “O zaman hiç olmazsa şöyle bir etrafınıza bakın, çünkü ben bu yerleşim yerine hayatımı adadım. Sınıfta ders vermediğim bütün zamanları, kırk sezonu bu kanyonda geçirdim ben. Artık üniversiteden emekli olduğum için kendimi tamamen kazıya adadım.”</p>

  <p>“Çöpleri bulmaya” dedi Jane.</p>

  <p>Quigley güldü. “Evet, sanırım böyle de denebilir.”</p>

  <p>“Lorraine Edgerton’ın çalıştığı yer de burasıydı, değil mi?” diye sordu Jane.</p>

  <p>“Hayır, şu tarafta çalışıyorduk, kanyonun karşı tarafında.” Adam elini kaldırıp uzaktaki taş kalıntıları işaret etti. “Benimle çalışan bir öğrenci grubu vardı, hem lisans hem de lisansüstü öğrencilerinden oluşan bir grup. Her zamanki gibi karışık bir grup. Bazıları gerçekten arkeolojiyle ilgiliydi, ama bazıları da sadece notlarını yükseltmek için gelmişlerdi. Ya da iyi zaman geçirmek veya belki de birilerini yatağa atmak için.”</p>

  <p>Bunlar Jane’in yetmiş sekiz yaşındaki bir adamın ağzından duymayı beklediği kelimeler değildi, ama bu adam kariyerinin büyük kısmını azgın üniversite öğrencilerinin yanında yaşayarak ve çalışarak geçirmiş bir adamdı.</p>

  <p>“Lorraine Edgerton’ı hatırlıyor musunuz?” diye sordu Frost. “Oh, evet. Olanlardan sonra, onu kesinlikle hatırlıyorum. Lisansüstü öğrencilerimden biriydi Lorraine. Kendini tamamen bu işe adamıştı, son derece kuvvetli ve kararlıydı. Her ne kadar Lorraine’in başına gelenler için beni suçlamaya kalkışsalar da, Lorraine kendi başının çaresine gayet iyi bakabilen biriydi.”</p>

  <p>“Sizi suçlayan kimdi?”</p>

  <p>“Ailesi. Lorraine onların tek çocuğuydu ve yıkılmışlardı. Kazının yöneticisi olduğum için, benim sorumlu tutulmam gerektiğini düşündüler. Üniversiteye dava açtılar, ama bu, kızlarının geri gelmesini sağlamadı. Sonuçta, bu olay muhtemelen babasının kalp krizi geçirmesine sebep oldu. Annesi de bundan birkaç yıl sonra öldü.” Başını salladı. “Çok tuhaf bir şeydi, sanki çöl o kızı yutuvermişti. Akşama doğru bize el sallayıp motoruyla gitti ve ortadan kayboluverdi.” Başını çevirip Jane’e baktı. “Ve şimdi de cesedinin Boston’dan çıktığını söylüyorsunuz.”</p>

  <p>“Ama biz onun burada, New Mexico’da öldürüldüğünü düşünüyoruz.”</p>

  <p>“Aradan uzun zaman geçti. Nihayet gerçekleri öğreniyoruz.”&nbsp;</p>

  <p>“Hepsini değil. O yüzden buradayız zaten.”</p>

  <p>“O zamanlar bizi sorgulayan bir dedektif vardı. Sanınm ismi de? McDonald falan gibi bir şeydi. Onunla da konuştunuz mu?”</p>

  <p>“İsmi McDowell. İki yıl önce ölmüş, ancak o zaman tuttuğu bütün notları aldık.”</p>

  <p>“Vah vah. Üstelik o benden de gençti. Hepsi benden gençti ve şimdi hepsi de öldü. Lorraine. Ailesi...” Berrak mavi gözlerle Jane’e batı. “Ve işte ben de hâlâ dinç ve sağlam, yaşamaya devam ediyorum. Ne olacağı hiç belli olmuyor, değil mi?”</p>

  <p>“Profesör, aradan uzun zaman geçtiğinin ben de farkındayım, ama sizden tekrar o yazı hatırlamaya çalışmanızı istiyoruz. Bize Lorraine’in ortadan kaybolduğu günü anlatın. Ve birlikte çalıştığınız diğer öğrencileri.”</p>

  <p>“Dedektif McDowell o sırada burada olan herkesi sorgulamıştı. Notlarını okumuş olmalısınız.”</p>

  <p>“Ama siz öğrencileri şahsen tanıyorsunuz. Çalışmalarla ilgili bazı notlar tutmuş olmalısınız. Kazıyla ilgili yazılı kayıtlar.”</p>

  <p>Profesör Quigley, yüzü iyice kızarmış Frost’a endişeyle baktı. “Genç adam, bu sıcakta daha fazla dayanamayacağınızı görüyorum. Neden gidip hizmet binasındaki çalışma odamda konuşmuyoruz? Orası klimalı.”</p>

  <div>
    <br />
  </div>

  <div>
    <br />
  </div>

  <p>Lorraine Edgerton fotoğrafta en son sırada, erkeklerle omuz omuza duruyordu. Siyah saçlarını atkuyruğu yapmıştı ve bu da bronz yüzündeki elmacıkkemiklerinin ve çenesinin iyice belirginleşmesine neden olmuştu.</p>

  <p>“Ona Amazon derdik” dedi Profesör Quigley. “Sadece güçlü bir kadın olduğu için değil, daha ziyade korkusuz olduğu için. Ve sadece fiziksel anlamda da değil. Lorraine her zaman aklından geçeni söylerdi, başını derde sokacak olsa da.”</p>

  <p>“Söyledikleri yüzünden başının derde girdiği oldu mu?” diye sordu Frost.</p>

  <p>Quigley gülümsedi ve şimdilerde -eğer hâlâ yaşıyorlarsa- orta yaşların sonlarına yaklaşmaları gereken öğrencilerinin yüzlerine baktı. “Benimle herhangi bir sorun yaşamadı Dedektif. Onun dürüstlüğünü, insanı dinç tutan bir şey olarak görürdüm ben.”</p>

  <p>“Peki ya diğerleri?”</p>

  <p>“Bir grupta işler nasıldır, bilirsiniz. Görüş ayrılıkları ve ittifaklar vardır. Ayrıca onlar yirmili yaşlarında genç insanlardı, bu yüzden hormonları da hesaba katmak zorundasınız. Uzak durmak için elimden geleni yaptığım bir sorundur bu.”</p>

  <p>Jane, kazı sezonunun ortalarında çekilmiş fotoğrafı inceledi. Fotoğraftaki öğrenciler iki sıra halinde durmuşlar, ön sıradakiler de yere diz çökmüşlerdi. Tişörtler Ve şortlar içerisinde, herkes ince, yanmış ve sağlıklı görünüyordu. Profesör Quigley ise grubun yanında duruyordu, daha tombul bir yüzü ve daha uzun favorileri vardı, ama o zaman da şimdiki gibi uzun ve zayıftı.</p>

  <p>"Bu grupta kadınlar, erkeklerden çok daha kalabalık” dedi Frost.</p>

  <p>Quigley başını sallayarak onayladı. “Genellikle öyle olur zaten. Arkeoloji sanki kadınları erkeklerden daha fazla çekiyor ve sanırım kadınlar temizleme ve eleme gibi meşakkatli işleri yapmaya daha hevesli oluyorlar.”</p>

  <p>“Bana fotoğraftaki şu üç adamdan bahsedin.” dedi Jane. “Onlar hakkında neler hatırlıyorsunuz?”</p>

  <p>“İçlerinden birinin Lorraine’i öldürmüş olabileceğini mi düşünüyorsunuz?”</p>

  <p>“Buna kısaca evet diyebilirim.”</p>

  <p>“Dedektif McDowell bu fotoğraftakilerin tümünü sorgulamıştı. İçlerinden birinin Lorraine’in kaybolmasıyla ilgili olabileceğim düşündürecek bir şey bulamadı.”</p>

  <p>“Yine de onlar hakkında neler hatırladığınızı öğrenmek isterim” dedi Jane.</p>

  <p>Quigley bir an düşündü. Lorraine’in yanında duran Asyalı adamı işaret etti. “Jeff Chu, tıp öğrencisi. Son derece başarılı, ancak sabırsız bir oğlandı. Sanırım burada sıkılmıştı. Şimdi doktorluk yapıyor, Los Angeles’ta. Ve şunun adı da Carl gibi bir şeydi. Buraya gelenlerin çoğu gibi dağınık biriydi. Kızlar sürekli onun arkasını toplamak zorunda kalırlardı. Ve şuradaki üçüncü erkek, yani Adam Stancioff müzik bölümünde okuyordu. Arkeoloji konusun da yeteneği yoktu, ama güzel gitar çaldığını hatırlıyorum. Kızların çok hoşuna giderdi.”</p>

  <p>“Lorraine de dahil miydi buna?” diye sordu Jane.</p>

  <p>“Adam’ı herkes severdi.”</p>

  <p>“Yani romantik anlamda demek istiyordum. Lorraine ile bu adamlardan biri arasında bir ilişki var mıydı?”</p>

  <p>“Lorraine’in romantizmle alakası yoktu. Onun kafasındaki tek şey kariyeriydi. Ben de bu yönünü çok takdir ederdim. Öğrencilerimde görmek istediğim şey buydu. Oysa onlar kafalarında <i>Tomb Raider</i> sahneleriyle geliyorlar buraya. Toprak taşımayı düşünmüyorlar.” Jane’in yüzüne bakıp aklından geçenleri görünce durakladı. “Hayal kırıklığına uğradınız.”</p>

  <p>“Şu ana kadar McDowell’in notlarında yazanlardan başka bir şey öğrenemedik.”</p>

  <p>“İşinize yarayacak başka bir şey ekleyebileceğime emin değilim. Aradan geçen onca yılın ardından hafızama güvenemezsiniz.”</p>

  <p>“McDowell’a hiçbir öğrencinizin Lorraine’in ortadan kayboluşuyla alakalı olamayacağım söylemişsiniz. Hâlâ böyle mi düşünüyorsunuz?”</p>

  <p>“Bu konudaki fikirlerimde en ufak değişiklik olmadı. Bakın Dedektif, bunların hepsi iyi çocuklardı. Bazıları tembeldi. Ve kasabaya gittiklerinde de biraz fazla içmeye eğilimleri vardı.”</p>

  <p>“Peki kasabaya ne sıklıkla giderlerdi?”</p>

  <p>“Birkaç günde bir. Gallup’ta da yapacak pek fazla bir şey yok ya, neyse. Ama yine de bu kanyonla kıyaslayınca... Burada parkın hizmet binası, kalıntılar ve birkaç kamp yeri haricinde bir şey yok. Gün içerisinde turistler gelirler, bu da işlerimize mâni olan bir şeydir, çünkü sorular sorarak etrafta dolanıp dururlar. Bunlar haricindeki tek eğlence, kasabaya gitmektir.”</p>

  <p>“Turistlerden bahsettiniz” dedi Frost.</p>

  <p>“Dedektif McDowell o konuyu da araştırmıştı. Hayır, turistler arasında herhangi bir psikopat katil gördüğümü hatırlamıyorum. Ama zaten böyle birini görmüş olsam da onun bir katil olduğunu nasıl anlayabilirim ki? Üzerinden çeyrek yüzyıl geçtikten sonra yüzünü de hatırlayamam şüphesiz.”</p>

  <p>Ve işte asıl problem de burada, diye düşündü Jane. Yirmi beş yılın ardından hatıralar kaybolur ya da daha da kötüsü, kendilerini yeni baştan yaratırlar. Hayaller gerçeğe dönüşür. Bakışlarını çevirip kanyonun dışına giden yola baktı. Üzerinde sıcak kumların uçuşup durduğu daracık toprak bir yoldu. Lorraine Edgerton için bu yol unutulmaya giden yol olmuştu. O çölde başına ne geldi, diye düşündü Jane. Motoruna atladın, bu kanyondan çıkıp gittin ve yirmi beş yıl sonra, Boston’da bir sandığın içinden çıkmak üzere zamanda bir kara deliğe düştün. Ve çöl bu yolculuğun izlerini çoktan silmişti.</p>

  <p>“Bu fotoğraf bizde kalabilir mi Profesör?” diye sordu Frost. “Geri vereceksiniz, değil mi?”</p>

  <p>“Ona gözümüz gibi bakacağız.”</p>

  <p>“Çünkü o sezondan kalan tek fotoğraf bu. Bu fotoğraflar olmadan hepsini hatırlayamam. Her sene on öğrenciniz olursa, isimler zamanla birbirine karışmaya başlıyor, özellikle de bu işi benim kadar uzun zamandır yapıyorsanız.”</p>

  <p>Josephine bakışlarını tekrar odaya çevirdi. “Her yıl on öğrenci mi alıyorsunuz?”</p>

  <p>“Kalacak yerimiz olmadığı için on kişiyle sınırlıyorum. Her zaman kabul edebileceğimizden daha fazla başvuru oluyor.”</p>

  <p>Jane fotoğrafı işaret etti. “Burada sadece dokuz öğrenci var.” Quigley kaşlarını çatarak fotoğrafa baktı. “Oh, doğru. Onuncu öğrencimiz de vardı, ancak yazın başlarında yanımızdan ayrılmıştı. Lorraine ortadan kaybolduğu sırada burada değildi.”</p>

  <p>Bu da McDowell’in soruşturma dosyasında neden sadece sekiz öğrenciyle görüşme yapıldığını açıklıyordu.</p>

  <p>“Peki kimdi o? Kamptan ayrılan öğrenci yani?" diye sordu Jane. “Lisans öğrencilerinden birisiydi, ikinci sınıfı henüz bitirmişti. Son derece başarılı bir çocuktu, ancak aşırı derecece sessiz ve biraz da tuhaf biriydi. Diğerleriyle pek uyum sağlayamamıştı onu kabul etmemin tek nedeni babasıydı. Ama burada mutlu olmamıştı, bu yüzden sezon başladıktan birkaç hafta sonra eşyalarını toparladı ve kazıdan ayrıldı. Bir yerlerde staj yapmaya gitmişti.”&nbsp;</p>

  <p>“Oğlanın ismini hatırlıyor musunuz?”</p>

  <p>“Soyadını kesinlikle hatırlıyorum. Çünkü babası Kimball Rose’du.”</p>

  <p>“Bu ismi bilmem mi gerekiyor?”</p>

  <p>“Arkeoloji alanında çalışan herkes bilir bu ismi. Lord Carnarvon’ın<a id="footnote1"></a><sup><a href="../Text/DiPNOTLAR.xhtml#a10" id="on">10</a></sup> modern zamanlardaki dengidir.”</p>

  <p>“Bu ne demek oluyor peki?”</p>

  <p>“Parası var” dedi Frost.</p>

  <p>Quigley başını sallayarak Frost'u onayladı. Bay Rose’un petrol ve gaz işinden kazandığı bol parası vardı. “Arkeoloji üzerine üniversite eğitimi almış biri değildir, ancak son derece yetenekli ve hevesli bir amatördür ve dünyanın pek çok yerindeki kazılar için parasal destek sağlar. Onlarca milyon dolar veriyor bize. Onun gibi insanlar olmasa, ne burslar için para bulabilirdik, ne de tek bir taşı yerinden oynatabilirdik.”</p>

  <p>“Onlarca milyon dolar mı? Peki ödediği bütün bu para karşılığında ne alıyor?” diye sordu Jane.</p>

  <p>“Ne mi alıyor? Heyecan, tabii ki! Yeni açılmış bir mezar odasına ilk giren kişi olmayı istemez miydiniz? Ya da kapatılmış bir lahdin içine ilk göz atan kişi olmayı? Bize ihtiyacı var ve biz de ona ihtiyaç duyuyoruz. Arkeoloji oldum olası böyle yapılmıştır zaten. Parası olanlar ile yeteneği olanların bir araya gelmesiyle.”&nbsp;</p>

  <p>“Oğlunun ismini hatırlıyor musunuz?”</p>

  <p>“Şurada bir yerlere yazmıştım.” Saha notlarını yazdığı defteri çıkardı ve sayfaları karıştırmaya koyuldu. Defterin içinden masanın üzerine fotoğraflar düştü. Quigley fotoğraflardan birini işaret etti. “İşte, oğlan buydu. Şimdi ismini hatırlıyorum. Bradley. Ortada duran şu genç adam, Bradley.”</p>

  <p>Bradley Rose önüne yayılmış çanak çömlek parçalarıyla bir masada oturmaktaydı. Fotoğraftaki diğer iki öğrencinin ilgileri başka bir yerdeydi, ancak Bradley doğruca, sanki daha önce hiç görmediği ilginç bir yaratığı incelermiş gibi makinenin objektifine bakmıştı. Neredeyse her açıdan sıradan görünüyordu: Ne çok ufak tefek ne de çok iriyarı bir beden, hatırlanması zor bir yüz, kalabalıkta dikkat çekmeyecek bir görünüş. Ama gözleri dikkat çekiciydi. O gözler Jane’e ziyaret ettiği hayvanat bahçesinde, tellerin arkasından donuk gözlerle kendisini izleyen bir bozkurdu hatırlatıyordu.</p>

  <p>“Polis bu adamla hiç konuştu mu?<sup>n</sup> diye sordu Jane.</p>

  <p>“Lorraine ortadan kaybolmadan iki hafta önce ayrılmıştı o. Onunla konuşmaları İçin bir neden yoktu ki.”</p>

  <p>“Ama Lorraine’i tanıyordu. Kazı sırasında birlikte çalışmışlardı.”&nbsp;</p>

  <p>“Evet.”</p>

  <p>“Bu durum onu konuşmaya değer biri yapmaz mı?”</p>

  <p>“Bunun bir anlamı olmazdı. Ailesi o süre boyunca onların yanında, Texas’ta olduğunu söyledi. Bu bana oldukça sağlam bir tanıklık gibi görünüyor.”</p>

  <p>“Kazıyı neden bıraktığını hatırlıyor musunuz?” diye sordu Frost. “Bir şey ini olmuştu? Diğer öğrencilerle anlaşamıyor muydu?”&nbsp;</p>

  <p>“Hayır, bence kazıdan ayrılmasının nedeni burada sıkılmış olmasıydı. işte bu yüzden Boston’daki o stajı kabul etmiş olmalı. Bu hiç hoşuma gitmemişti, çünkü Bıadley’nin gideceğini bilsem onun yerine başka bir öğrenci alırdım.”</p>

  <p>“Boston mu?” diyerek araya girdi Jane.</p>

  <p>“Evet”</p>

  <p>“Nerede staj yapıyordu?”</p>

  <p>“Özel bir müzede. Eminim ki onu müzeye aldırmak için babasının bazı girişimlerde bulunması gerekmiştir.”</p>

  <p>“Crispin Müzesi miydi?”</p>

  <p>Profesör Quigley bir süre düşündü. Sonra başını salladı. “Evet, o müze olabilir.”</p>
</body>
</html>
