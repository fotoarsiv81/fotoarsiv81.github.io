<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>9</h1>

  <p>Josephine yalnız kalmak için yanıp tutuşuyor, ancak Dedektif Frost’u kibarca nasıl başından savacağını bilemiyordu. Frost onun peşinden merdivenleri çıkıp Joaephine’in çalışma odasına gelmişti ve şimdi de odanın kapısında durmuş, yüzünde endişeli bir ifadeyle onu izlemekteydi. Frost’un yumuşak bakışları ve nazik bir yüz ifadesi vardı; dağınık sarı saçları, Josephine’e mahalledeki çocuk parkında sık sık gördüğü kaydıraktan hızla kayan ikiz oğlanları hatırlatıyordu. Ama yine de Frost. bir polis memuruydu ve polisler de onu korkutuyordu. Odadan öyle hızla çıkmamalıydı. Dikkatleri üzerine çekmemeliydi. Ama bir an gördüğü o gazete kendisini yumruk yemiş gibi hissetmesine, nefessiz kalmasına neden olmuştu.</p>

  <p><i>Indio, California. Yirmi altı yıl önce.</i></p>

  <p><i>Doğduğum şehir. Doğduğum yıl.</i></p>

  <p>Bu, Josephine'in geçmişiyle alakalı bir diğer tuhaf bağlantıydı ve Josephine bunun nasıl olabileceğini anlayamıyorriu. Hayatıyla ilgili eski ve gizli bunca bağlantının çalıştığı bu gösterişsiz müzenin bodrumunda sakü olma nedenini çözmek, bunun üzerinde düşünmek için zamana ihtiyacı vardı. <i>Sanki benim, hayatım ve geçmişim de bu koleksiyonun bir parçam olarak korunmaya alınmış gibi.</i> Bir yandan olanlara bir açıklama bulabilmek için kafasını zorluyor, bir yandan da kapısının önünden bir türlü ayrılmayan Dedektif Frost'la havadan sudan konuşarak gülümsüyordu.</p>

  <p>“Şimdi kendinizi daha iyi hissediyor musunuz?" diye sordu Frost.</p>

  <p>“Aşağıdayken biraz başım döndü. Muhtemelen kan şekerim düşmüştür” diyen Josephine kendini koltuğuna bıraktı. “Bu sabah kahvaltı yapmayı ihmal ettim.”</p>

  <p>“Bir fincan kahve ya da başka bir şey ister raisiniz? Size getirebilirim.”</p>

  <p>“Hayır, teşekkür ederim." Josephine adamın gitmesini sağlayacağını umarak yüzüne bir gülümseme yerleştirmeyi başardı. Oysa Frost gitmek yerine kadının çalışma odasına girmişti.</p>

  <p>“O gazetenin sizin için bir anlamı var mıydı?” diye sordu Frost.</p>

  <p>“Nasıl yani?”</p>

  <p>“Doktor Isles gazeteyi açtığı ve Kaliforniya’dan olduğunu gördüğümüz anda epeyce şaşırdığınızı fark ettim de ondan soruyorum.”</p>

  <p><i>Beni izliyordu. Hâlâ beni izliyor.</i></p>

  <p>Paniğe kapılmak üzere olduğunu Frost’un görmesine izin veremezdi. Dikkat çekmediği, olayların merkezinde yer almadığı ve sessiz müze çalışanı rolünü sürdürdüğü sürece polisin onunla ilgilenmesi için herhangi bir neden olmazdı.</p>

  <p>“Sadece gazete değil” dedi Josephine. “İnsanın tüylerini ürperten bütün bu olaylar. Bu binada cesetlerin ve ceset parçalarının bulunuyor oluşu. Ben müzeleri birer sığınak gibi düşünürüm. Akademik çalışmalar yapılan ve düşünce üretilen yerler. Oysa şimdi kendimi bir korku evinde çalışıyormuş gibi hissediyorum ve aklımdan geçen tek düşünce de bir sonraki uzvun nerede karşımıza çıkacağı.”</p>

  <p>Frost’un yüzüne anlayış dolu bir gülümseme yerleşti; çocuksu görünüşüyle polis memurundan başka her şeye benziyordu, Josephine onun otuzlu yaşlarda olduğunu tahmin ediyordu, ancak adamda çok daha genç, hatta bir çaylak gibi görünmesine yol açan bir şeyler vardı. Frost’un parmağındaki nikâh yüzüğünü gördü ve bu adamdan uzak durmayı gerektirecek bir başka neden daha, diye düşündü.</p>

  <p>“Dürüst olmak gerekirse, ben buranın zaten tüyler ürpertici bir yer olduğunu düşünüyorum” dedi Frost.. “Üçüncü katta sergilenmekle olan bir sürü kemik var zaten.”</p>

  <p>“O kemikler iki bin yıllık."</p>

  <p>“Bu yüzden daha az mı rahatsız oluyorsunuz?"</p>

  <p>“İki bin yıllık oluşları onları tarihi açıdan önemli hale getiriyor. Bunun pek de büyük bir fark gibi görünmediğini ben de biliyorum Ama zamanın geçmesi ölüme bir tür uzaklık hissi katıyor, sız de böyle düşünmüyor musunuz? Şahsen tanıyor olabileceğiniz Bayan X’in durumuyla aynı değil bu.” Ürpermiş gibi bir an durakladı. Ve yumuşak bir ses tonuyla, “Antik kalıntılarla başa çıkmak daha kolaydır” diye ekledi.</p>

  <p>“Sanırım çoğunlukla çömlek ve heykel gibi şeyler."</p>

  <p>“Bir anlamda.” Josephine gülümsedi. “Ne kadar tozluysa o kadar iyi.”</p>

  <p>“Bu da size cazip geliyor, öyle mi?”</p>

  <p>“Sanki bunu anlayamıyormuş gibi konuşuyorsunuz.”</p>

  <p>“Sadece ne tür bir insanın bütün hayatını eski kemikleri ve çanak çömlek parçalarını inceleyerek geçirmek isteyebileceğini anlamaya çalışıyorum.”</p>

  <p><i>“Sizin gibi bir kız neden böyle bir işle uğraşıyor?</i> Sormaya çalıştığınız şey bu mu?”</p>

  <p>Frost güldü. “Bu binadaki en genç şey sizsiniz.”</p>

  <p>Josephine de gülümsedi, çünkü Frost’un söylediği şey doğruydu. “Bu geçmişle bir bağlantı. Çanak çömlek parçalarını elime alıp bir zamanlar tezgâhın üzerindeki çamura şekil veren adamı hayal etmek hoşuma gidiyor. Ve o testiyle su taşıyan kadını Ve bir gün çömleği düşürüp kıran çocuğu. Tarih benim için asla cansız bir şey olmadı. Hayatım boyunca, tarihi yaşayan bir şey olarak gördüm, kalbi müzelerdeki o cam fanuslarda gördüğünüz nesnelerde atan bir şey. Bu kanımda var, bu doğduğum anda sahip olduğum bir şey çünkü...” Tehlikeli bölgelere girmekte olduğunu fark edince Josephine’in sesi kısıldı. <i>Geçmiş hakkında konuşma.</i></p>

  <p><i>Annen hakkında konuşma.</i></p>

  <p>Neyse ki Dedektif Frost ani suskunluğunu fark etmemişti. Genç adam, Josephine’le hiç alakalı olmayan bir soruyla devam etti. “Burada uzun zamandır çalışmadığınızın farkındayım” dedi, “ama burada işlerin tam manasıyla yolunda olmadığına dair bir hisse kapıldınız mı hiç?”</p>

  <p>“Nasıl yani?”</p>

  <p>“Kendinizi bir tür korku evinde çalışıyormuş gibi hissettiğinizi söylediniz az önce.”</p>

  <p>“Mecazi anlamda söylediğim bir şeydi o. Ne demek istediğimi siz de anlayabiliyorsunuz, değil mi, özellikle de bodrum duvarının arkasında bulduğunuz şeyi düşününce. Bayan X’le ilgili gerçek ortaya çıktıktan sonra.” Kadının klimalı odasındaki ısı düşmeye devam ediyor gibiydi. Koltuğunun arkasına astığı süveteri almak için arkaya doğru uzandı Josephine. “En azından, benim işim asla sizinki kadar korkutucu olamaz diye düşünüyorum. Neden çömlekler ve eski kemiklerle uğraştığımı merak ediyorsunuz. Ben de zaman zaman, neden sizin gibi birinin... eh, daha taze dehşetlerle uğraştığını merak ediyorum.” Josephine başını kaldırıp Frost’a baktı ve adamın gözlerinde rahatsız bir ışıltı gördü, çünkü bu sefer onun durumu mercek altına alınmıştı. Diğer insanları sorgulamaya alışkın biri olarak, kendisiyle ilgili ayrıntıları ortaya dökmeye pek de hevesliymiş gibi görünmüyordu.</p>

  <p>“Özür dilerim” dedi Josephine. “Sanırım benim sorular yöneltmeme izin verilmiyor. Sadece sorulara yanıt vermeliyim.”</p>

  <p>“Hayır, ben ne demek istediğinizi düşünüyordum sadece.”</p>

  <p>“Ne demek istediğimi mi?” <i>Sizin gibi biri</i> dediğinizde yani.”</p>

  <p>“Öyle mi?” Mahcup mahcup güldü Josephine. “Sadece bana iyi biri gibi göründünüz. Kibar bir insan gibi.”</p>

  <p>“Ve polislerin çoğu da kibar değildir, öyle mi?”</p>

  <p>Josephine’in yanakları kızardı. “Giderek daha da batıyorum, değil mi? O sözü bir övgü olarak söylemiştim. Çünkü kabul etmeliyim ki polis memurlarının çoğu beni biraz korkutuyor.” Başını Öne eğip masasına baktı. “Bu şekilde hisseden tek kişi olduğumu da sanmıyorum.”</p>

  <p>Frost iç geçirdi. “Korkarım ki haklısınız. Korkulacak en son insan olduğumu düşünmeme rağmen hem de.”</p>

  <p>Ama öyle ya da böyle korkuyorum ben, diye düşündü Josephine. Sırrımı öğrenecek olursan bana neler yapabileceğini biliyorum.</p>

  <p>“Dedektif Frost?” Nicholas Robinson, Josephine’in çalışma odasının kapısında belirmişti. “Meslektaşınızın size aşağıda ihtiyacı var."</p>

  <p>“Öyle mi? Tamam.” Frost gülümseyerek Josephine’e baktı, Sonra yine konuşuruz Doktor Pulcillo. Neden gidip kendinize yiyecek bir şeyler ayarlamıyorsunuz?”</p>

  <p>Frost odadan çıkana dek bekledi Nicholas, ardından Josephine’e “Bütün bunlar da ne demek oluyor?" diye sordu.</p>

  <p>“Sadece biraz çene çalıyorduk Nick.”</p>

  <p>“O bir dedektif. Durduk yerde birileriyle çene çaldıklarını hiç umuyorum.”</p>

  <p>“Beni sorguya çektiği falan yoktu.”</p>

  <p>“Seni rahatsız eden bir şeyler mi var Josie? Bilmem gereken herhangi bir şey?”</p>

  <p>Nicholas’ın sorusu gardını almasına neden olsa da, sakin bir tavırla “Bu da nereden çıktı şimdi?” demeyi başardı Josephine.</p>

  <p>“Sanki başka biriymişsin gibi davranıyorsun” dedi Nicholas. "Ayrıca sadece bugün olanlar yüzünden de söylemiyorum bunu. Dün koridorda arkandan geldiğimde de yerinden sıçradın.” Josephine kucağında sıktığı yumruklarım Nicholas göremediği için minnettardı. Birlikte çalıştıkları bu kısa zaman zarfında Nicholas genç kadının duygularını zekice fark etmeye başlamıştı; ne zaman gülmeye, ne zaman yalnız kalmaya ihtiyaç duyduğunu ürkütücü bir biçimde anlıyordu. Şüphesiz Nicholas bunun Josephine’in yalnız kalmak istediği zamanlardan biri olduğunu görebiliyor, buna rağmen onu yalnız bırakmıyordu. Bu haliyle Josephine’in tanıdığı Nicholas’a hiç benzemiyordu, çünkü Nicholas onun yalnız kalma arzusuna her zaman saygı göstermişti.</p>

  <p>“Josie?” dedi Nicholas. “Benimle konuşmak istediğin herhangi bir şey var mı?”</p>

  <p>Josephine hüzünle gülümsedi. “Sanırım Bayan X işinde fena halde çuvalladığım için moralim bozuldu. Elimizdekinin sahte olduğunu fark edemedim.”</p>

  <p>“Karbon 14 analizi ikimizi de yanılttı. Ben de senin kadar yanıldım.”</p>

  <p>“Ama senin uzmanlık alanın Eski Mısır değil. Beni Mısır uzmanı olduğum için işe aldın ve ben çuvalladım.” Şakaklarını ovuşturarak öne doğru eğildi. “İşe daha tecrübeli birini almış olsaydın, böyle olmazdı.”</p>

  <p>“İşleri eline yüzüne bulaştırmadın. BT taraması için ısrar eden sendin, hatırlıyor musun? Çünkü Bayan X hakkında <i>yüzde yüz</i> emin değildin. Gerçeklere ulaşmamızı sağlayan sen oldun. Bu yüzden kendine haksızlık etmeyi bırak artık.”</p>

  <p>“Müzenin kötü görünmesine neden oldum. <i>Senin de</i> güvenilirliğini sarstım, beni işe aldığın için.”</p>

  <p>Nicholas bir süre yanıt vermedi. Konuşmak yerine gözlüğünü çıkarıp mendille camlarını silmeye koyuldu. Her zaman yanında bez mendil taşıması, Josephine’in son derece çekici bulduğu, tarihi geçmiş o küçük alışkanlıklardan biriydi. Bazen Nicholas daha masum dönemlerden kalma bekar bir centilmeni anımsatıyordu ona. Odaya bir kadın girdiğinde erkeklerin ayağa kalktığı dönemlere ait bir centilmen.</p>

  <p>“Belki de her şeyin olumlu tarafına bakmalıyız” dedi Nicholas. “Yaptığımız reklamı bir düşünsene. Şimdi bütün dünya Crispin Müzesi diye bir yerin varlığından haberdar.”</p>

  <p>“Ama tamamen yanlış nedenler yüzünden. Bizi bodrumunda cinayet kurbanları bulunan müze olarak tanıyorlar.” Josephine klimadan odaya soğuk bir hava akımı yayıldığını hissetti ve üzerinde süveteri olmasına rağmen titredi. “Bu binada başka neler bulacağız diye düşünmekten alamıyorum kendimi. Şu tavanın bir yerlerine başka bir büzüşmüş kafa tıkıştırılmış ya da şu duvarın arkasına başka bir Bayan X gizlenmiş olabilir. Böyle bir şeyden kreatörün nasıl haberi olmaz?” Başını çevirip Robinson’a baktı. Bunu yapan o olmalı, değil mi? Doktor Scott-Kerr. Bütün o yıllar buyunca burayı o yönetiyordu, bu yüzden de bütün bunların sorumlusu o olmalı.”</p>

  <p>“O adamı tanıyorum ben. Bu söylediklerin bana hiç de inanılır gelmiyor.”</p>

  <p>“Ama acaba onu <i>gerçekten</i> tanıyor muydun?”</p>

  <p>Nicholas bir süre Josephine'in sözlerini düşündü. “Aramızdan Kimin William'ı ne kadar tanıdığını merak ediyorum. Kim, kimi ne kadar tanıyor? Sessiz ve sıradan biri gibi görünüyordu. Özellikle insanın dikkatini çekecek biri değildi.”</p>

  <p>“Bodrumunda yirmi ceset gömülü olan psikopatları da tam olarak böyle tarif etmezler mi zaten? <i>Öylesine sessiz ve sıradan biriydi ki”</i></p>

  <p>“Gerçekten de psikopatlar böyle tarif ediliyor. Ama bu tarif herhangi biri için de geçerli, sence de öyle değil mi?” Nicholas buruk bir tavırla başını salladı. “Ben de dahil olmak üzere.”</p>

  <div>
    <br />
  </div>

  <div>
    <br />
  </div>

  <p>Josephine otobüsle eve dönerken pencereden dışarıyı izliyordu. Hayatın rastlantılarla dolu olduğu söylenmez miydi? Yurtdışına tatile gidenlerin Paris sokaklarında komşularına rastlamalarıyla ilgili şaşırtıcı hikâyeler dinlediği olmamış mıydı? Tuhaf tesadüfler sürekli olurdu ve belki bu da sadece bu tesadüflerden biriydi.</p>

  <p><i>Ama bu ilk rastlantı değil ki. İlk rastlantı plakanın üzerindeki isimdi. Medea. Şimdi de</i> Indio Daily News <i>çıktı karşıma.</i></p>

  <p>Durağa geldiğinde otobüsten inen Josephine nem yüzünden yoğunlaşmış, şurup gibi bir sıcağa adını attı. Siyah bulutlar tehditkâr görünüyordu. Oturduğu apartmana doğru yürüyen Josephine gök gürültülerini duydu, kollarındaki tüylerin elektrikle yüklü hava yüzünden harekete geçirilmiş gibi diken diken olduğunu hissetli. Yağmur damlaları başına düşmeye başladı. Josephine apartmana ulaştığında yağmur tropik bir sağanak halini almıştı. Hızla merdivenlerden yukarı koşup apartmana girdi ve üzerinden sular damlaya damlaya posta kutusunu açmaya koyuldu.</p>

  <p>JLA numaralı dairenin kapısı açıldığında, Josephine posta kutusundan bir deste zarfı henüz çıkarmıştı. Bay Goodwin, “Koşa koşa İçeri girdiğinizi gördüm” dedi. “Hava oldukça yağmurlu, değil mi?”</p>

  <p>“Berbat.” Josephine posta kutusunu kapattı. “Bu akşam dısapda olmayacağım için çok memnunum.”&nbsp;</p>

  <p>“Bugün bir tane daha geldi. Bu işi halledersiniz diye düşünmüştüm.”</p>

  <p>“Bir tane daha ne?”</p>

  <p>“Josephine Sommer adma gönderilmiş bir başka mektup daha. Postacı mektup için ne dediğinizi sordu, ben de mektubu aldığınızı söyledim.”</p>

  <p>Josephine az önce posta kutusundan aldığı zarflara bakınca adamın bahsettiği mektubun diğerlerinin arasında olduğunu gördü. Aynı el yazısı vardı üzerinde. Bunun da üzerinde Boston damgası vardı.</p>

  <p>“Postane için biraz şaşırtıcı olmuş” dedi Bay Goodwin. “Belki de gönderen kişiye isminizi doğru yazmasını söylersiniz.”</p>

  <p>“Haklısınız. Teşekkürler.” Josephine merdivenleri çıkmaya başladı.</p>

  <p>“Eski anahtarlığınızı bulamadınız mı hâlâ?” diye seslendi adam.</p>

  <p>Josephine yanıt vermeden hızla dairesine girdi ve kapıyı arkasından kapadı. Diğer mektupları kanepenin üzerine bıraktıktan sonra üzerinde Josephine Sommer yazan zarfı yırttı. Zarfın içinden katlanmış bir kâğıt parçası çıktı. Kâğıtta BLUE HILLS DOĞAL KORUMA ALANI yazıyordu. Birilerinin neden ona bu doğa parkındaki yürüyüş yollarını gösteren bir harita göndermiş olabileceğini anlamaya çalıştı. Sonra sayfayı çevirdi ve diğer tarafa dolmakalemle yazılmış kelimeleri gördü.</p>

  <p><b>BENİ BUL</b>.</p>

  <p>Bunun da altında bazı rakamlar vardı.</p>

  <p><span style="font-weight:bold;">42</span> <span style="font-weight:bold;">13</span> <span style="font-weight:bold;">06.39</span></p>

  <p><span style="font-weight:bold;">71</span> <span style="font-weight:bold;">04</span> <span style="font-weight:bold;">06.48</span></p>

  <p>Kendini kanepenin üzerine bıraktı, sayfanın üzerindeki kelimeler kucağından ona bakıyordu. Dışarıda yağmur şiddetini artırıp tufana dönüşmüştü. Kamçı gibi şaklayan bir şimşek pencerelerin aydınlanmasına neden oldu.</p>

  <p><b><a id="bookmark4"></a>BENİ BUL.</b></p>

  <p>Bu mesajda herhangi bir tehdit hissedilmiyordu, Josephine’e mesajı gönderen kişinin ona zarar vermeyi planladığım düşündürecek herhangi bir şey yoktu.</p>

  <p>Josephine birkaç gün önce eline geçen diğer notu düşündü: <i>Polis senin dostun değil.</i> O mesaj da tehdit değil, duyarlılıkla yazılmış bir uyarı gibiydi. Polis Josephine’in dostu değildi; bunu zaten biliyordu, on dört yaşından bu yana bundan haberdardı.</p>

  <p>Josephine dikkatini iki sayı dizisine yoğunlaştırdı. Bu sayıların neyi temsil ettiğini çınlaması sadece birkaç saniye sürdü.</p>

  <p>Giderek şiddetini artıran fırtınada bilgisayarı açmak pek de akıllıca değildi, ancak yine de bilgisayann düğmesine bastı ve Google Earth’ün web sitesine girdi. İki sayı dizisini enlem ve boylam olarak kullandı. Ekrandaki görüntü bir Massachusetts haritası üzerinde gezindi ve Boston yakınlarındaki ormanlık bir arazi üzerine odaklandı.</p>

  <p>Burası Blue Hills Doğal Koruma Alanıydı.</p>

  <p>Josephine doğru tahmin etmişti, kâğıdın üzerindeki rakamlar coğrafi koordinatlara aitti ve parkın içinde belli bir noktayı işaret ediyordu. Bu noktanın Josephine’in ziyaret etmesi istenen yer olduğu açıkça ortadaydı, ama oraya ne için gidecekti? Buluşma için herhangi bir tarih ya da saat verilmemişti. Kimse onu bir parkta saatlerce ya da günlerce sabırla beklemezdi. Hayır, orada bir şey bulması bekleniyordu. Biri değil, bir şey.</p>

  <p>Hemen internette Blue Hills Doğal Koruma Alanı’nı aradı ve buranın Milton’ın güneyinde, yaklaşık üç bin dönümlük bir alana yayılan bir park olduğunu öğrendi. Arazide orman, bataklık ve çayırların arasından geçen 125 mil uzunluğunda yürüyüş parkurları vardı ve bu park, aralarında çıngıraklı yılanların da bulunduğu pek çok vahşi yaşam türüne ev sahipliği yapmaktaydı. İşte, artık oraya gitmek için bir neden vardı elinde: Çıngıraklı yılanlarla karşılaşma fırsatı. Josephine kütüphanesinden Boston bölgesini gösteren bir harita alarak sehpanın üzerine yaydı. Parkı gösteren geniş yeşil alana baktı. Aradığı şeyi bulmaya çalışırken ormanın ve bataklıkların arasından dalları ve çalıları keserek mi ilerleyecekti? Hem neyi bulmaya çalışıyordu ki? Bir ekmek kutusundan daha mı küçük, yoksa daha mı büyüktü aradığı şey?</p>

  <p><i>Peki aradığım şeye yaklaştığımı nasıl anlayacağım?</i></p>

  <p>Marifetli adama uğrama vakti gelmişti.</p>

  <p>Josephine alt kata inerek lA’nın kapısını çaldı. Büyüteç gözlüğü ikinci bir çift göz gibi başına tünemiş Bay Goodwin kapıda belirdi.</p>

  <p>“Sizden bana bir iyilik yapmanızı isteyebilir miyim acaba?” dedi Josephine.</p>

  <p>“Tam da bir şeyin üzerinde çalışıyordum. Acil mi?”</p>

  <p>Josephine’in bakışları ev aletleri ile elektronik eşyaların dört bir yana dağıldığı odaya yöneldi. “Arabanı için bir GPS almayı düşünüyordum. Sizde bir GPS vardı, değil mi? Kullanması zor mu?” Adamın yüzü anında aydınlandı. Onu mutlu etmek için herhangi bir alet hakkında bir şey sormak yetiyordu. “Ah, tabii ki var. GPS olmasa ne yapardım bilemiyorum. Hatta bende üç tane var. Birini geçen sene kızımı ziyarete gittiğimde Frankfurt’tan almıştım ve alır almaz da oranın yerlisi gibi bütün yolları öğrendim. Kimseye yol sormama gerek kalmadı, sadece adresi yazıyordum, alet de beni istediğim yere götürüyordu. Bana yönelen kıskanç bakışları bir görmeliydiniz! Sadece GPS’e daha yakından bakabilmek için yolda yürürken beni durduranlar oldu.”</p>

  <p>“Karışık bir şey mi?”</p>

  <p>“Size göstermemi ister misiniz? İçeri gelin, içeri gelin!" Uğraşmakta olduğu işi bir anda unutan adam, Josephine’i oturma odasına götürdü. Bir çekmeceyi açarak iskambil destesi boyutunda, küçük bir alet çıkardı. “İşte, denemeniz için çalıştırıyorum. Göreceksiniz, benim yardımıma hiç ihtiyacınız olmayacak. Kolayca kavrarsınız, tek yapmanız gereken mönüden istediğinizi seçmek. Eğer gideceğiniz yerin adresini biliyorsanız, sizi kapının önüne kadar götürecektir. Restoranları, otelleri arayabilirsiniz. Hatta sizinle Fransızca konuşmasını bile sağlayabilirsiniz.”</p>

  <p>“Yürüyüş yapmayı seviyorum ben. Peki ya ormandaysam ve bacağımı kırarsam ne olacak? Nerede olduğumu nasıl anlayacağım bununla?”</p>

  <p>“Yani yardım çağırmak zorunda kalırsanız, öyle mi? Sadece telefonunuzdan 911’i aramanız ve onlara koordinatları söylemeniz yeterli olacaktır.” Aleti Josephine’in elinden kaptı ve birkaç kez ekranın üzerine dokundu. “Gördünüz mü? Bu koordinatlar şimdi bizim bulunduğumuz yeri gösteriyor. Enlem ve boylam. Yürüyüş yapan biri olsaydım, yanımda bu alet olmadan kesinlikle ormana girmezdim. İlk yardım seti kadar elzem bir şey bu alet”</p>

  <p>“Vay canına!” Josephine etkileyici bir gülümsemeyle adama baktı. “Ama bu alete para verip vermeme konusunda emin olamıyorum.”</p>

  <p>“Neden benimkini bir günlüğüne ödünç almıyorsunuz? İstediğiniz gibi inceleyin. Ne kadar kolay olduğunu göreceksiniz.”&nbsp;</p>

  <p>“Gerçekten mi? Bu muhteşem olur.”</p>

  <p>“Dediğim gibi, bende iki tane daha var. Daha sonra bana işinize yarayıp yaramadığım söylersiniz.”</p>

  <p>“Ona çok iyi bakacağım. Söz veriyorum.”</p>

  <p>“Sizinle birlikte gelmemi ister misiniz? Size kullanımıyla ilgili bazı ipuçları verebilirim.”</p>

  <p>“Hayır, ben kendi başıma çözerim.” Josephine adama el sallayıp dairesinden çıktı. “Yarın deneme amaçlı bir yürüyüş yapacağım sadece.”</p>
</body>
</html>
