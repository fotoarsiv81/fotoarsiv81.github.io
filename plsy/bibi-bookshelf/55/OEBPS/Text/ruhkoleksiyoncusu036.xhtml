<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1><b><a id="bookmark0"></a>36</b></h1>

  <p>Kahraman olmak Barry Frost’un omuzlarına binmiş bir yük gibi görünüyordu.</p>

  <p>Hastane yatağında, üzerinde sadece incecik bir hasta önlüğüyle otururken bir kahraman gibi görünmekten ziyade utanıyor gibiydi. Frost iki gün önce Boston Tıp Merkezi’ne nakledilmişti ve o günden bu yana da, polis müdüründen Boston Emniyet. Müdürlüğü’nün kafeteryasında çalışanlara kadar çok sayıda ziyaretçi akın akın ziyaretine gelmiş, ona iyi dileklerini sunmuştu. O öğleden sonra Frost’un odasına gelen Jane, çiçek aranjmanları ve GEÇMlŞ OLSUN yazılı balonların doldurduğu odada hâlâ üç ziyaretçinin olduğunu gördü. Küçük çocuklardan yaşlı kadınlara varıncaya dek herkes Frost’u seviyor, diye düşündü Jane, kapı ağzından içeridekileri izlerken. Bunun nedenini de biliyordu. Frost, neşeyle kaldırımınızdaki karları kürüyen, arabanız çalışmadığı zaman iten ve kedinizi kurtarmak için ağaca tırmanan bir izciydi.</p>

  <p><i>Hatta hayatınızı bile kurtarır.</i></p>

  <p>İçeri girmeden önce odadaki diğer ziyaretçilerin çıkmalarını bekledi. “Bir kişiye daha dayanabilir misin?” diye sordu.</p>

  <p>Frost yorgun yorgun gülümsedi. “Selam. Ben de buralardasındır diye düşünüyordum."</p>

  <p>“Burası olay yeri gibi görünüyor. İçeri girebilmek için dışarıdaki hayranlarını itip kakmam gerekti." Jane alçıdaki sağ koluyla, bir sandalyeyi yatağın kenarına çekip otururken kendini epeyce beceriksiz hissediyordu. “Tanrım, şu halimize bir bak” dedi. “Acınası iki savaş arkadaşı."</p>

  <p>Frost gülmeye başladı, ancak bu hareket, karın bölgesindeki dikişten yükselen yeni bir acı dalgasına yol açınca durmak zorunda kaldı. Yaşadığı acı yüzünden suratını ekşiterek hafifçe öne doğru eğildi.</p>

  <p>“Hemşireyi çağırayım” dedi Jane.</p>

  <p>“Hayır." Frost elini kaldırıp Jane’e mâni oldu. “Bunu kendi başıma halledebilirim. Daha fazla morfin almak istemiyorum.”</p>

  <p>“Bırak bu maço ayaklarını, ilaçlarım al.”</p>

  <p>“Uyuşturulmak istemiyorum. Bu akşam zihnimin berrak olması lazım.”</p>

  <p>“Ne için?”</p>

  <p>“Alice beni görmeye gelecek.”</p>

  <p>Frost’un sesindeki umut tınısını işitmek Jane için acı verici bir şeydi. Gözlerindeki acıma ifadesini görmemesi için başını öte tarafa çevirdi. Alice bu adamı hak etmiyordu. Frost iyi adamlardan, adam gibi adamlardan biriydi ve bu yüzden de kalbi kırılacaktı.</p>

  <p>“Belki de gitsem iyi olacak” dedi Jane.</p>

  <p>“Hayır. Hemen gitme. Lütfen.” Frost yavaşça arkasındaki yastıklara bıraktı kendini ve sakınarak nefes aldı. Bir yandan neşeli görünmek için çaba sarf ediyordu. “Hadi bana son haberleri anlat" dedi.</p>

  <p>“Teyit edildi. Debbie Duke, gerçekten de Carrie Otto'ymuş. Bayan Willebrandt’ın söylediğine göre, Carrie müzeye geçen nisan aynıda gelmiş ve gönüllü olarak çalışmayı önermiş.”</p>

  <p>“Nisan mı? Josephine işe alındıktan kısa bir süre sonra yani."</p>

  <p>Jane başım salladı. “Carrie’nin müze için vazgeçilmez hale gelmesi yalnızca birkaç ay sürmüş. Josephine’in anahtarlarım da o çalmış olmalı. Belki de Doktor Isles’ın arka bahçesine içinden saç çıkan o torbayı bırakan da Carrie’dir. Jimmy’nin binaya girip çıkabilmesini de o sağlamış. İki kardeş her açıdan ekip olarak çalışıyorlarmış.”</p>

  <p>“Jimmy gibi bir kardeşe neden destek olsun ki?”</p>

  <p>“O akşam küçük bir parçasına biz de şahit olduk. Terapist Jiınmy’nin psikiyatrik dosyasında <i>anormal kardeş bağımlılığı</i> yazmıştı. Dün Doktor Hilzbrich’le görüştüm. Carrie’nin de en az kardeşi Jimmy kadar sorunlu olduğunu söyledi. Jimmy için her şeyi yaparmış, hatta Jimmy’nin zindanını çekip çevirmek de buna dahil olabilir. Olay yeri inceleme, Maine’deki o bodrumda çok sayıda saç teli ve doku örneği buldu. Döşekte birden fazla sayıda kurbana ait kan örnekleri varmış. Komşular zaman zaman Carrie ile Jimmy'yi o bölgede, aynı zamanlarda gördüklerini anlattılar. Haftalarca evden çıkmadıkları olurmuş ve bazen de aylarca tamamen ortadan kayboluyorlarmış.”</p>

  <p>“Birlikte çalışan karı-koca seri katilleri daha önce de duymuştum. Ama iki kardeşi ilk kez duyuyorum.”</p>

  <p>“Aynı dinamikler burada da geçerli işte. Güçlü bir kişilikle eşleşen zayıf bir kişilik. Jimmy ile Carrie’nin durumunda baskın karakter Jimmy idi, öylesine baskındı ki kız kardeşi gibi insanları mutlak bir kontrol altına alabiliyordu. Ve Bradley Rose gibileri. Bradley hayattayken, Jimmy’ye avda yardımcı oluyordu. Kurbanların cesetlerini korumaya alıyor ve cesetlerin saklanabileceği yerler buluyordu.”</p>

  <p>“Öyleyse Jimıny’nin isteklerini yerine getiren biriydi sadece.”</p>

  <p>“Hayır, her ikisi de bu ilişkiden bir şeyler elde ediyordu. Bu, Doktor Hilzbrich’in teorisi. Jimmy yeniyetmelik dönemindeki ölü kadın toplama fantezisini tatmin ederken, Bradley Rose da Medea Sommer takıntısını dışa vuruyordu. İkisinin ortak noktası <i>Medea</i> idi, her ikisinin de arzuladıkları, ancak yakalamayı bir türlü başaramadıkları kurban. Bradley’nin ölümünden sonra bile Jimmy onu aramayı bırakmadı.”</p>

  <p>“Ve Medea yerine kızını buldu.”</p>

  <p>“Muhtemelen Josephine’in fotoğrafını gazetede görüp kim olduğunu anlamış olmalı. Josephine, Medea’ya çok benziyor ve tam da Medea’nın kızı olacak yaşta. Josephine’in gerçekte kim olduğunu öğrenmek için çok detaylı bir araştırma yapmaya gerek olmamıştır. Böylece, annesinin ortaya çıkıp çıkmayacağını görmek için Jimmy onu takip etmeye başlamış olmalı.”</p>

  <p>Frost. başını salladı. “Medea’ya yönelik saplantısı çılgınca bir şeymiş. Aradan geçen onca yıldan sonra başka şeylere yönelmiş olacağını düşünüyor insan.”</p>

  <p>“Kleopatra’yı hatırla. Ya da Truvalı Helen’i. Erkekler onlara da kafayı takmışlardı.”</p>

  <p>“Truvalı Helen mi?” Frost güldü. “Vay be, bu arkeoloji işine iyice kaptırdın sen. Doktor Robinson gibi konuşmaya başladın.”</p>

  <p>“Demek istediğim şu ki, erkekler kafayı takıyorlar. Bir erkek yıllar boyunca tek bir kadının peşinden koşup durabiliyor” dedi Jane. “Hatta kadın onu sevmese de” diye ekledi ardından fısıldarcasına.</p>

  <p>Frost’un yüzü kızardı ve başını başka tarafa çevirdi.</p>

  <p>“Bazı insanlar nerede durmaları gerektiğini bilemiyorlar işte” diye devam etti Jane, “ve hayatlarını sahip olamadıkları birini bekleyerek heba ediyorlar.” Jane’in aklına Maura Isles geldi, o da sahip olamayacağı birini elde etmeyi istiyordu ve kendi arzularının, kötü sevgili seçiminin tuzağına düşmüştü. Maura’nın en çok ihtiyaç duyduğu gece, Peder Daniel Brophy onun yanında olamamıştı. O gece Maura’nın yanında Daniel değil, Antony Sansone vardı. Sansone, Maura’nın evine dönmesinin güvenli olup olmadığını sormak için Jane’i aramıştı. Demek ki bazen, diye düşündü Jane, insana en büyük mutluluğu verebilecek kişi hiç dikkat etmediği biri oluyor, belli bir mesafede, sabırla bekleyen biri.</p>

  <p>Kapının çalındığını işittiler ve Alice içeri girdi. Dar bir tayyör giymişti ve Jane’in anımsadığından daha sarışın, çok daha çekici görünüyordu, ama güzelliği sıcaklıktan tamamen yoksundu. Kusursuzca şekil verilmiş, ancak dokunmak değil, sadece bakmak için yapılmış bir mermer parçası gibiydi. Jane ile Alice, aynı erkeğin ilgisini çekmek için rekabet eden iki kadın gibi gergin, ancak kibar bir şekilde selâmlaştılar. Jane ortağı, Alice ise karısı olarak yıllarca Frost’u paylaştıkları halde, Jane bu kadına yakınlık hissedemiyordu.</p>

  <p>Gitmek üzere ayağa kalktı, ancak kapının yanına vardığında çıkmadan önce bir yorumda bulunmadan edemedi: “Ona iyi davran. O bir kahraman.”</p>

  <p>Jane hastaneden dışarı yürüyüp arabasına binerken, Frost beni kurtardı, şimdi de benim onu kurtarmam lazım, diye düşünüyordu. Alice sıvı nitrojen ve haşin bir çekiç darbesiyle son vuruşu yapar gibi kalbini paramparça edecekti Frosl’tu. Jane bunu Alice’in gözlerinde görmüştü; kadının gözlerinde evlilikten ümidini kesmiş ve oraya sadece son ayrıntıları netleştirmek üzere gelen bir eşin aman bilmez kararlılığı vardı.</p>

  <p>Frost’un bu gece bir arkadaşa ihtiyacı olacaktı. Jane daha sonra yeniden hastaneye dönecek ve Frost’un moralini düzeltmeye çalışacaktı.</p>

  <p>Tam arabasını çalıştırmıştı ki cep telefonu çaldı. Telefonun ekranında tanımadığı bir numara vardı.</p>

  <p>Telefondaki ses de Jane’e yabancıydı. “Sanının büyük bir hata yaptınız Dedektif.”</p>

  <p>“Affedersiniz? Kiminle konuşuyorum?”</p>

  <p>“Dedektif Potrero, San Diego Emniyet Müdürlüğü. Biraz önce Dedektif Crowe’la konuştum ve olanları duydum. Jimmy Otto’yu vurduğunuzu iddia ediyormuşsunuz.”</p>

  <p>“Ben vurmadım. Ortağım vurdu.”</p>

  <p>“Vurduğunuz kişi kim bilmiyorum, ama o Jimmy Otto değil. Çünkü Jimmy Otto on iki yıl önce burada öldü. O soruşturmayı ben yürüttüğüm için biliyorum. Ve onu öldüren kadını da sorgulamam gerekiyor. Onu gözaltına aldınız mı?”</p>

  <p>“Medea Sommer’ın bir yere gittiği yok. Kendisi burada, Boston’da olacak, istediğiniz zaman buraya gelip onunla konuşabilirsiniz. San Diego’daki öldürme olayının haklı gerekçeleri olduğuna dair size garanti verebilirim. Ve kadının vurduğu adam da Jimmy Otto değildi. Onun öldürdüğü Bradley Rose isminde bir adamdı.”</p>

  <p>“Hayır, yanılıyorsunuz. Jimmy’nin kız kardeşi cesedi teşhis etmişti.”</p>

  <p>“Carrie Otto size yalan söylemişti. O ceset erkek kardeşine ait değildi.”</p>

  <p>“Elimizde onun Jimmy Otto olduğunu ispat eden DNA örnekleri var.”</p>

  <p>Jane durakladı. “Nasıl yani?”</p>

  <p>“DNA raporu size göndermiş olduğumuz o dosyanın içinde yer almıyordu, çünkü DNA testi elimizdeki dosyayı kapattıktan aylar sonra tamamlandı. Jimmy başka bir yetki bölgesinde işlenen bir cinayetin şüphelisiydi. Şüphelinin öldüğünden kesin bir şekilde emin olabilmek için bizimle temas kurdular. Jimmy’nin kız kardeşinden DNA örneği vermesini talep ettiler.”</p>

  <p>“Carrie’nin DNA’sı mı?”</p>

  <p>Potrero sabırsızlıkla, sanki kafasız biriyle konuşuyormuş gibi iç geçirdi. “Evet Dedektif Rizzoli. Carrie’nin DNA’sı. Ölen adamın onun kardeşi olduğunu ispatlamayı istiyorlardı. Carrie Otto yanağının içinden alınan bir örnek gönderdi ve biz de onu kurbanın DNA’sıyla karşılaştırdık. Sonuçlar aynı aileye mensup olduklarını gösteriyordu.”</p>

  <p>“Bu doğru olamaz.”</p>

  <p>“DNA hakkında ne derler siz de bilirsiniz. Yalan söylemez. Bizim laboratuvarın verdiği sonuçlara göre, Carrie Otto bizim o arka bahçedeki mezardan çıkardığımız adamın akrabasıydı. Ya Carrie’nin burada, San Diego’da öldürülen <i>başka</i> bir kardeşi vardı ya da Medea Sommer size yalan söyledi. Vurduğu adam, söylediği kişi değildi.”</p>

  <p>“Jimmy Otto’nun başka erkek kardeşi yoktu.”</p>

  <p>“Ben de tam olarak bunu söylüyorum. Dolayısıyla, Medea Sommer size yalan söyledi. Şu anda gözaltında mı?”</p>

  <p>Jane karşılık vermedi. Kafasında onlarca düşünce vardı ve bu düşüncelerden birini bile yakalayıp dayanak noktası yapamıyordu.</p>

  <p>“Tanrım” dedi Dedektif Potrero. “Bana onun serbest olduğunu söylemeyeceksiniz umarım."</p>

  <p>“Sizi arayacağım” diyen Jane telefonu kapattı. Ön camdan dışarı bakarak öylece arabasında oturmaya devam etti. Uzun ve asil adımlarla yürüyen iki doktorun arkalarında uçuşan ceketleriyle hastaneden dışarı çıktıklarını gördü. İki adam kendilerinden emin adımlarla, kafalarında en ufak şüphe olmayan insanlar gibi yürüyorlardı, oysa Jane’in kafası bir sürü belirsizlikle doluydu. Jimmy Otto mu, Bradley Rose mu? Acaba Medea on iki yıl önce, evinde bu adamlardan hangisini vurmuştu ve bu konuda yalan söylemesinin nedeni ne olabilirdi?</p>

  <p><i>Frost'un öldürdüğü aslında kimdi?</i></p>

  <p>O gece Maine’de şahit olduğu şeyleri düşündü Jane. Carrrie Otto’nun ölümünü. Carrie’nin erkek kardeşi olduğunu farz ettiği adamın vuruluşunu. Medea onat<i>Jimmy</i> demişti ve adam da bu isme karşılık vermişti, öyleyse o gerçekten de Jimmy Otto olmalıydı, Medea’nın da iddia ettiği gibi.</p>

  <p>Ancak DNA testi Jane’in sürekli takılıp durduğu bir engel gibiydi, her şeyi en ufak şüpheye yer bırakmayacak şekilde yalanlayan bir kanıt. DNA testinin sonuçlarına göre, San Diego’da ölen Bradley değildi. Carrie Otto’nun erkek akrabasıydı.</p>

  <p>Sadece tek bir sonuç vardı. <i>Medea bize yalan söyledi.</i></p>

  <p>Ve Medea’nın bu işten yakayı sıyırmasına izin verirlerse işlerini ellerine yüzlerine bulaştıran beceriksizler gibi görüneceklerdi. Lanet olsun, diye düşündü, gerçekten de her şeyi elimize yüzümüze bulaştırdık ve DNA da bunun kanıtlıyor. Çünkü, Dedektif Potrero’nun da dediği gibi DNA yalan söylemez.</p>

  <p>Dedektif Crowe’un numarasını tuşladı ve aniden öylece kalıverdi.</p>

  <p><i>Yoksa DNA yalan mı söylüyordu?</i></p>
</body>
</html>
