<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>3</h1>

  <p>“Sence abartıyor muyum" dedi Dedektif Barry Frost, “yoksa bütün tuhaf şeyler gelip bizi mi buluyor'?”</p>

  <p>Bayan X kesinlikle en tuhaflarından biri, diye düşündü Dedektif Jane Rizzoli, arabayı canlı yayın minibüslerinin yanından sürüp adli tıp binasının otoparkına dönerken. Saat henüz sabahın sekizi olmasına rağmen, bu belirsiz vakanın ayrıntılarını öğrenmek isteyen aç kurtlar şimdiden ulumaya başlamışlardı... Bu öyle bir vakaydı ki, önceki gece Maura telefon ettiğinde Jane onun anlattıklarına inanmamış, hatta gülmüştü. Jane canlı yayın minibüslerini görünce belki de artık ciddileşme zamanının geldiğini ve bunun, espri anlayışından yoksun adli tıp uzmanının kendince yaptığı bir eşek şakası olmayabileceğini düşündü.</p>

  <p>Arabayı park yerine yanaştırdı ve Frost’la birlikte binadan çıktıklarında kendilerini bekleyen kaç kamera olacağını kestirmeye çabalayarak minibüslere baktı.</p>

  <p>“En azından bu seferki kötü kokmayacak” dedi Jane.</p>

  <p>“Ama mumyalar insana hastalık bulaştırırlar, biliyorsun."</p>

  <p>Solgun ve çocuksu yüzünde gerçek bir endişe ifadesi görünen ortağına döndü Jane. “Ne hastalığı?” dedi.</p>

  <p>“Alice gittiğinden bu yana bol bol televizyon seyrediyorum. Dün gece Discovery Channel’da hastalık sporları taşıyan mumyalar hakkında bir program seyrettim."</p>

  <p>"Aah! Korkunç sporlar.”</p>

  <p>“Şaka yapmıyorum" diye ısrar etti Frost. “İnsanı hasla edebilirlermiş."</p>

  <p>“Tanrım, umarım Alice yakında eve döner. Gereğinden fazla Discovery Channel seyrediyorsun.”</p>

  <p>Arabadan inip Jane’in zaten zapt edilemeyen koyu renk saçlarını iyice kıvırcıklaştıran boğucu havaya çıktılar. Bir cinayet masası dedektifi olarak dört yıl boyunca adli tıp uzmanının çalıştığı binaya birçok defa aynı şekilde yürümüştü Jane; ocak ayında buzların üzerinden kaya kaya, martta yağan yağmurun altında koşarak ve ağustosta alev alev yanan kaldırımlarda sürünerek. Bu yürüyüş yolunu Jane çok iyi biliyordu, aynı sevimsiz varış noktasını bildiği gibi. Bu yürüyüşün zaman içerisinde kendisine daha kolay geleceğine inanmış, bir gün o paslanmaz çelik masanın sunacağı dehşetlere bağışıklık kazanacağını düşünmüştü Jane. Ancak kızı Kegina’nın bir yıl önceki doğumunun ardından, Ölüm onun için hiç olmadığı kadar dehşet verici bir hal almıştı. Annelik insanı daha kuvvetli yapmıyordu; ölüm insanı daha kırılgan yapıyor ve ölümün sizden çalabileceklerinden daha fazla korkmanıza neden oluyordu.</p>

  <p>Ama bugün morgda bekleyen nesne dehşet verici değil, büyüleyiciydi. Masanın üzerinde yatan nesneyi görmek için sabırsızlanan Jane otopsi odasının bekleme salonuna girer girmez salonun diğer ucuna ilerledi ve doğruca pencerelerin önüne yürüdü.</p>

  <p><i>The Boston Globe</i> mumyaya “Bayan X" ismini vermişti, akla şehvetli, güzel ve koyu gözlü bir Kleopatra görüntüsü getiren ve kolayca akılda katan çekici bir takma isimdi bu. Oysa Jane paçavralara sarılı, kurumuş bir kabuk bulmuştu karşısında.</p>

  <p>“İnsandan yapılmış bir <i>tamale&nbsp;</i>&nbsp;<a href="../Text/DiPNOTLAR.xhtml#a3" id="uc"><sup>3</sup></a>&nbsp;gibi görünüyor” dedi Jane.</p>

  <p>“Bu kız da kim?" diye sordu Frost pencerenin diğer tarafına dik dik bakarak.</p>

  <p>Odada Jane’in tanımadığı İki kişi vardı. Adam sırık gibiydi ve burnunun üzerine iliştirilmiş profesör gözlükleri vardı. Genç kadın ise bir kot pantolon ve otopsi önlüğü giymiş ufak tefek, esmer bir kadındı. “Müze arkeologları olmalı. Burada olacaklardı.”</p>

  <p><i>“Kadın</i> da bir arkeolog ha? Vay canına."</p>

  <p>Jane rahatsız olmuş gibi dirseğiyle dürttü Frost’u. “Alice bir kaç haftalığına şehirden ayrılıyor ve evli bir adanı olduğunu hemen unutuveriyorsun."</p>

  <p>"Böyle ateşli bir arkeolog göreceğimi ummamıştım.”</p>

  <p>Ayakkabılarının üzerine birer galoş geçirip otopsi önlüklerini de giydikten sonra kapıyı aralayıp laboratuvara girdiler.</p>

  <p>“Merhaba Doktor” dedi Jane. “Gerçekten de bununla biz mi ilgileneceğiz?”</p>

  <p>Maura gözlerini ışıklı panodan uzaklaştırıp onlara doğru döndü; bakışları her zamanki gibi ciddiydi. Diğer patologlar komiklik yapar ya da otopsi masasındakilerle ilgili alaycı yorumlarda bulunurken, Maura’nın ölülerin huzurunda güldüğünü duymak nadiren rastlanan bir durumdu. “Biz de bunu çözüme ulaştırmak üzereydik." Maura, onları Jane’in pencerenin diğer tarafından gördüğü ikiliyle tanıştırdı. “Müzenin küratörü Doktor Nicholas Robinson. Ve çalışma arkadaşı Doktor Josephine Pulcillo.”</p>

  <p>“İkiniz de Crispin Müzesi’nde mi çalışıyorsunuz?” diye sordu Jane.</p>

  <p>“Ve ikisi de şu an yapmak üzere olduğum şey yüzünden oldukça mutsuzlar” dedi Maura</p>

  <p>“Zarar verecek” dedi Robinson. “Bu bilgileri elde etmenin sargıları kesip açmaktan başka bir yolu olmalı.”</p>

  <p>“İşte sizin de burada olmanızı bu yüzden istedim” dedi Maura.&nbsp;</p>

  <p>“Benim olabildiğince az zarar vermemi sağlamak için bana yardım edesiniz diye. Bir antikaya zarar vermeyi asla istemem doğrusu.”&nbsp;</p>

  <p>“Dün geceki BT taramasında kurşunu net bir şekilde görebildiğinizi sanmıştım” dedi Jane.</p>

  <p>“Bu sabah çektiğimiz röntgenler şurada duruyor” dedi Maura, ışıklı panoyu işaret ederek. “Ne düşünüyorsun?”</p>

  <p>Jane panonun önüne doğru ilerleyerek üzerine iliştirilmiş filmleri inceledi. Sağ baldırda parıldayan şey kesinlikle bir kurşun gibi görünüyordu. “Evet, dün gece neden çıldırmış gibi davrandığını şimdi anlıyorum.”</p>

  <p>“Çıldırmış falan değildim.”</p>

  <p>Jane güldü. “Bugüne kadar seni hiç öyle görmemiştim.”</p>

  <p>“Kabul ediyorum, gördüğüm zaman büyük bir şok yaşadım. Hepimiz çok şaşırdık.” Maura sağ bacağın alt tarafındaki kemikleri işaret etti. “Fibula kemiğinin kırık olduğunu fark ettin mi? Bu muhtemelen merminin işi.”</p>

  <p>“Henüz hayattayken olduğunu söylemiştin, değil mi?”&nbsp;</p>

  <p>“Kaynamış kemik dokusu görülebiliyor. Kadın öldüğü zaman bu kemik iyileşme sürecindeymiş.”</p>

  <p>“Ama sargıları iki bin yıllık” dedi Doktor Robinson. “Bunu teyit ettirdik.”</p>

  <p>Jane karşı karşıya oldukları durum hakkında mantıklı bir açıklama bulmaya çabalayarak önündeki röntgenlere baktı. “Belki de bu kurşun değil, bir tür antik metal nesnedir. Bir mızrak ucu falan mesela”</p>

  <p>“O şey bir mızrak ucu değil Jane” dedi Maura. “O bir mermi.”&nbsp;</p>

  <p>“O zaman çıkar bakalım. İspat et.”</p>

  <p>“Peki ya ispat edersem ne olacak?”</p>

  <p>“O zaman karşımızda epeyce şaşırtıcı bir şey var demektir, değil mi? Yani, böyle bir şey nasıl açıklanabilir ki?”</p>

  <p>“Dün gece Alice’i arayıp ona mumyadan bahsettiğimde ne dedi biliyor musun?” dedi Frost. ‘“Zamanda yolculuk.’ Alice’in aklına gelen ilk şey bu oldu.”</p>

  <p>Jane güldü. “Ne zamandan beri Alice seninle kafa buluyor?”&nbsp;</p>

  <p>“Biliyorsun, teorik olarak, zamanda geri gitmek mümkün” dedi Frost. “Eski Mısır'a bir tabanca götürmek.”</p>

  <p>Maura sabırsızca araya girdi. “Gerçek olasılıklardan uzaklaşmasak nasıl olur?”</p>

  <p>Jane kaşlarını çattı ve daha önce pek çok kere, sayısız vücut eklemi ve parçalanmış kafatası röntgeninde gördüklerine benzeyen parlak metal parçasına baktı. “Bahsettiğin gerçek olasılıklardan bili bile gelmiyor aklıma” dedi. “Madem öyle, neden onu hemen açınıyorsun ve şu metal şey neymiş bakmıyoruz? Belki de bu arkeologlar haklıdır. Belki de çıkarımlarda bulunmakta fazla acele ediyorsundur Doktor.”</p>

  <p>Robinson, “Müze küratörü olarak görevim onu korumak ve düşüncesizce parçalanmasına mâni olmaktır” dedi. “Vereceğiniz zararı en azından gerekli bölgeyle sınırlandırabilir misiniz?”</p>

  <p>Maura başını sallayarak onayladı. “Bu makul bir yaklaşım.” Masanın yanına doğru ilerledi. “Hadi onu çevirelim. Eğer bir giriş yarası varsa, bu yara sağ baldırda olmalı.”</p>

  <p>“Bu işi hep birlikte yaparsak daha iyi olur” dedi Robinson. Mumyanın baş tarafına doğru gitti, Doktor Picillo da ayak tarafına geçmişti. “Bütün bedeni desteklemeli ve bedenin herhangi bir yerine yük bindirmemeliyiz. Dört kişi birlikte çevirmemiz mümkün olabilir mi?”</p>

  <p>Maura eldivenli ellerini mumyanın omuzlarının altına kaydırarak “Dedektif Frost, kalçayı destekleyebilir misin?” diye sordu.</p>

  <p>Lekeli sargılara bakan Frost tereddüt ediyordu. “Maske falan takmamız gerekmez mi?”</p>

  <p>“Sadece onu çevireceğiz” dedi Maura.</p>

  <p>“Mumyaların hastalık taşıdıklarını duymuştum. Sporları teneffüs edince zatürree bulaşıyormuş.”</p>

  <p>“Tanrı aşkına!” dedi Jane. Eldivenleri eline geçirdi ve masaya doğru ilerledi. Ellerini mumyanın kalçasının altına yerleştirip ’Ben hazırım” dedi.</p>

  <p>“Pekâlâ, kaldırın” dedi Robinson. “Şimdi onu çevirin. Tamam, işte böyle...”</p>

  <p>“Vay canına, tüy kadar hafif dedi Jane.</p>

  <p>“Yaşayan bir insan bedeninin çoğu sudur. Organlarını çıkarır, bedenin geri kalan kısmını kurutursanız, geriye kalan ağırlık önceki ağırlığından çok daha düşük olacaktır. Sargıları falan da hesaba katarsak olsa olsa yirmi beş kilo geliyordur.”</p>

  <p>“Sanki bir tür kurumuş biftek gibi, değil mi?”</p>

  <p>“Tam anlamıyla öyle zaten. Kurutulmuş insan bifteği. Şimdi bırakalım. Yavaşça.”</p>

  <p>“Sporlardan bahsederken şaka yapmıyordum” dedi Frost. “Televizyonda bir belgesel seyrettim.”</p>

  <p>“Firavun Tutanhamon’un lanetinden mi bahsediyorsun?” dedi Maura.</p>

  <p>“Evet” dedi Frost. <i>“Ondan</i> bahsediyorum! Mezarına giren insanlar ölmüş. Bir tür spor solumuş ve sonra da hasta olmuşlar.”&nbsp;</p>

  <p><i>“Aspergillus”<a id="footnote3"></a><sup><a href="../Text/DiPNOTLAR.xhtml#a4">4</a></sup></i> dedi Robinson. “Howard Carter’ın ekibi mezarı açtığı zaman, muhtemelen yüzyıllar boyunca içeride biriken sporları solumuşlardı. Bazıları zatürree yüzünden hayatını kaybetti.”&nbsp;</p>

  <p>“Frost’un söyledikleri saçma sapan şeyler değil mi yani?” dedi Jane. “Gerçekten de mumya laneti diye bir şey var mı?”</p>

  <p>Robinson’ın gözlerinden bir kızgınlık parıltısı geçti. “Tabii ki lanet falan yok. Evet, birkaç kişi hayatını kaybetti, ancak Carter ve ekibinin zavallı Tutanhamon’a yaptıklarını düşünecek olursak, belki de bir lanet olsa daha iyi olurdu.”</p>

  <p>“Ona ne yaptılar ki?” diye sordu Jane.</p>

  <p>“En ufak bir merhamet bile göstermediler. Vücudunu dilim dilim kestiler. Kemiklerini kırdılar ve mücevher ya da tılsım bulmaya çakşırken onu parçaladılar. Kolları ile bacaklarından çekiştirerek onu tabutundan çıkarmaya çalışırken bedenini paramparça ettiler. Kafasını kestiler. Yaptıkları bilim değil, kutsal bir şeye yapılan bir saygısızlıktı.” Jane, başını eğip Bayan X’e bakan adamın bakışlarında hayranlık, hatta şefkat gördü. “Aynı şeyin bu kadının başına da gelmesini istemiyoruz.”</p>

  <p>“Yapmak istediğim son şey onu parçalamak” dedi Maura. “Bu yüzden sadece neyle karşı karşıya olduğumuzu anlamamızı sağlayacak kadar açalım sargılan.”</p>

  <p>“Muhtemelen sargıları açamayacaksınız” dedi Robinson. “Eğer iç katmanlardaki bandajlar geleneklere uygun olarak reçineye batırıldıysa, zamkla yapıştırılmış gibi kaskatı olacaktır.”</p>

  <p>Maura bir kez daha bakmak için röntgen filmlerine döndü, sonra da neşter ve pens almak için uzandı. Jane, Maura’yı başka<span style="text-indent: 1em;">&nbsp;bedenleri keserken de izlemiş, ancak kadının böyle tereddüt etmesine, elinde tuttuğu neşterin ilk kesiği açmaktan korkarmış gibi baldırın üzerinde titremesine asla şahit olmamıştı. Yapmak üzere oldukları şey Bayan X’e geri dönüşü olmayan bir zarar verecekti ve gerek Doktor Robinson, gerekse Doktor Pulcillo gözlerinde belirgin bir hoşnutsuzlukla onu izlemekteydiler.</span></p>

  <p>Maura ilk kesiği açtı. Bu, daha öncekiler gibi güvenle açtığı kesiklerden değildi. Her zaman yaptığı gibi derin bir kesik açmak yerine, pensi kullanarak keten şeritleri nazikçe kaldırmıştı. Böylece neşter keten sargıları dilimler halinde kesip alt katmanlara doğru ilerliyordu. "Katmanlar kolayca ayrılıyor” dedi.</p>

  <p>Doktor Pulcillo kaşlarını çattı. “Bu geleneklere uygun değil. Normal şartlar altında bandajlar reçineye batırılmış olur. 1830'larda, mumyaların sargılarını açarken, zaman zaman kopararak çıkarmak zorunda kalıyorlardı.”</p>

  <p>“Neden reçine kullanıyorlardı?” diye sordu Frost.</p>

  <p>“Sargıların birbirine yapışmasını sağlamak için. Reçine sargıları katılaştırıyor ve kâğıt hamurundan yapılmış bir kılıf gibi içindekilerin korunmasını sağlıyor.”</p>

  <p>“Son katmana ulaştım bile” dedi Maura. Bu katmanların hiçbirinde reçine falan yoktu.”</p>

  <p>«Tane sargıların altında ne olduğuna bakmak için öne doğru eğildi “Bu görünen derisi mi? Eski bir kösele parçasına benziyor.”&nbsp;</p>

  <p>“Kösele de zaten kurumuş deriden yapılır Dedektif Rizzoli” <i>dedi</i> Maura. “Bir anlamda.”</p>

  <p>Maura bir makas almak için uzandı ve büyük bir dikkatle sargıları kesip daha büyük bir deri parçasının ortaya çıkmasını sağladı. Deri, kemiklerin etrafına sarılmış kahverengi bir parşömen gibi görünüyordu. Maura bir kez daha röntgen filmlerine baktı ve baldırın üzerine bir büyüteç yerleştirdi. “Derinin üzerinde herhangi bir giriş yarası göremiyorum.”</p>

  <p>“Öyleyse yara ölümden sonra gerçekleşmemiş” dedi Jane.</p>

  <p>Röntgende gördüklerimizle uyuşuyor. Bacaktaki yabancı cisim muhtemelen kadın hayattayken oraya girmiş. Kadın, kırılan kemik iyileşmeye başlayana kadar hayatta kalmış. Bu süre içinde yara da kapanmış.”</p>

  <p>“Peki bu ne kadar sürer?”</p>

  <p>“Birkaç hafta. Belki bir ay.”</p>

  <p>“Bu zaman boyunca birileri ona bakmış olmalı, değil mi? Beslenmesi ve korunaklı bir yerde olması gerekirdi.”</p>

  <p>Maura başını sallayarak onayladı. “Bu da nasıl öldüğünü keşfetmemizi daha da zorlaştırıyor."</p>

  <p>“Nasıl öldüğünü mü?” diye sordu Robinson. “Ne demek istiyorsunuz?”</p>

  <p>“Başka bir deyişle" dedi Jane, “bir cinayete kurban gitmiş olabilir mi diye merak ediyoruz.”</p>

  <p>“Öncelikle en acil konuya odaklansak iyi olacak.” Maura uzanıp bıçağı aldı. Mumyalanan bedenin dokuları bir kösele parçası kadar katılaşmıştı ve bıçağın kurumuş etlere girmesi hiç de kolay olmadı.</p>

  <p>Masanın üzerinden diğer tarafa bakan Jane. Doktor Pulcillo'nun dudaklarının bir itirazı bastırırcasına gerildiğini gördü. Ancak her ne kadar yapıları işleme itiraz etmeyi istiyor olsa da. gözlerini oradan alamıyordu. Maura forsepsin ucunu açtığı kesiğin içine sokarken, herkes, hatta sporlardan korkan Frost bile, bacağın açıkta kalan kısınına gözlerini dikerek öne doğru eğilmişti. Forsepsin ucundaki dişlerin ödülü yakalaması için, kuruyup buruş buruş olmuş etin içinde birkaç saniye aranmasından fazlası gerekmemişti. Maura yaranın içinden çıkardığı nesneyi çelik bir tepsiye bırakınca metalik bir tıngırtı duyuldu.</p>

  <p>Doktor Pulcillo derin bir nefes aldı. Bu ne bir mızrak ucu ne de bir bıçak ağzının kırılmış parçasıydı.</p>

  <p>Maura en sonunda aşikâr olanı telaffuz etti: “Sanırım artık Bayan X’in iki bin yaşında olmadığını rahatça söyleyebiliriz."</p>
</body>
</html>
