<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <p><br /></p>

  <h1>1</h1>

  <p>Peşimde.</p>

  <p>Bunu hissedebiliyorum. Havada kokusunu alıyorum; sıcak kumların ve iştah açıcı baharatların ve güneşin altında çalışan onlarca erkeğin ter kokusu kadar bildik bir koku bu. Bunlar Mısır’ın batı çöllerinin kokuları ve o ülke, benim şimdi yattığım karanlık odaya göre neredeyse dünyanın diğer ucunda olmasına rağmen bu kokular benim için hâlâ canlılığım koruyor. O çölde dolaştığım günlerin üzerinden On beş yıl geçti, ancak gözlerimi kapattığım zaman, bir anda kendimi yine orada, çadır kampının hemen kıyısında, Libya sınırına ve günbatımına bakarken buluyorum. Rüzgâr vadiyi yalayıp geçerken bir kadın gibi inliyor. Toprağın üzerine inen kazmaların ve toprağı kazıyan küreklerin seslerini hâlâ duyabiliyor, kazı alanına karıncalar gibi telaşla doluşan, toprak dolu küfelerini sürükleyen Mısırlı kazıcıları gözümde canlandırabiliyorum. On beş yıl önce, o çölde kendimi sanki başka birinin macerasını anlatan bir filmde oynayan bir aktris gibi hissederdim. Benim maceram değildi bu, başka birininkiydi. Hiç şüphe yok ki, Kaliforniya’dan gelen Indio’lu sessiz sakin bir kızın yaşayacağım asla tahmin etmeyeceği bir maceraydı bu.</p>

  <p>Geçen bir arabanın ışıkları, kapalı gözkapaklarımı deliyor. Gözlerimi açtığımda Mısır yok oluyor. Arlık çölde durmuş, gün-batımının morumsu renklere buladığı gökyüzüne bakmıyorum. Dünyanın diğer ucunda, San Diego'daki karanlık yatak odamda yatmaktayım yine.</p>

  <p>Yataktan kalkıp dışarı bakmak için yalınayak pencerenin kenarına yürüyorum Burası, Amerikan rüyasının mini köşkler ve üç arabalık garajlar anlamına gelmesinden önce, 1950’li yıllarda benzer planlarda inşa edilmiş pek çok evin bir arada yer aldığı yorgun bir mahalle. Bu mütevazı ancak sağlam evlerde bir dürüstlük var, etkilemekten çok barınak olsun diye inşa edilmişler; ben de kendimi kimliği meçhul biri gibi hissediyorum burada. Dik kafalı bir ergen kızı büyütmek için didinen bekâr annelerden biri gibi.</p>

  <p>Perdelerin arasından sokağa baktığımda, yaklaşık yarım blok kadar ötede yavaşlayan koyu renk bir araba görüyorum. Araba kaldırımın kenarına yanaşıyor ve farları sönüyor. Sürücünün araçtan inmesini bekleyerek izlemeye devam ediyorum, ancak arabadan kimse inmiyor. Şoför uzun bir süre orada oturmaya devam ediyor. Belki de radyo dinliyordur ya da karısıyla kavga etmiştir de onunla yüzleşmeye korkuyordur. İnsanı tedirgin etmeyecek sayısız açıklama üretebilecek olmama rağmen tüylerim diken diken oluyor.</p>

  <p>Bir süre sonra farları yeniden yanıyor ve araba kaldırımın kenarından ayrılıp yolda ilerlemeye başlıyor.</p>

  <p>Köşenin ardında kaybolmasından sonra bile, terden ıslanmış ellerimle perdeleri tutmaya devam ediyorum. Yatağa dönüp çarşafların üzerinde terleyerek yatıyorum, ama uyumam mümkün değil. Sıcak bir temmuz gecesi olmasına rağmen yatak odamın pencerelerini kapalı tutuyor ve kızım Tari’nin de kendi odasının pencerelerini kapalı tutmasında ısrar ediyorum. Ama Tari beni her zaman dinlemiyor.</p>

  <p>Her geçen gün beni daha az dinliyor.</p>

  <p>Gözlerimi kapatıyorum ve her zaman olduğu gibi Mısır görüntüleri geri geliyor. Düşüncelerim her zaman Mısır’a dönüyor. Mısır topraklarına adım atmadan önce bile Mısır’la ilgili hayaller kurardım. Altı yaşındayken <span style="font-style: italic;">National Geographic</span>'in kapağında Krallar Vadisi’nin bir fotoğrafını görmüş ve sanki neredeyse unutmak üzere olduğum, bildik ve çok sevilen bir yüze bakmışım gibi hemen tanıyıverdiğimi hissetmiştim. İşte o toprakların benim için anlamı buydu, bir kez daha görmek için özlem duyduğum, sevilen bir yüz.</p>

  <p>Ve yıllar boyunca, Mısır’a dönmek için gereken temelleri attım. Çalıştım ve çaba gösterdim. Aldığım bir burs beni Stanford Üniversitesi’ne gönderdi; orada da bir profesör, Mısır’ın batı çöllerinde yapılacak kazıdaki yazlık bir iş için beni önerdi.</p>

  <p>Üniversite eğitimimin son yılında, haziran ayında, Kahire’ye giden bir uçağa biniyordum.</p>

  <p>Beyaz-sıcak kumlardan yansıyan güneş ışınlarının gözlerimi nasıl sızlattığını Kaliforniya’daki yatak odamın karanlığında bile hatırlıyorum. Tenimdeki güneş yağının kokusunu alıyor, rüzgârın havalandırdığı iri kumların yüzüme çarpmasını hatırlıyorum. Bu anılar beni mutlu ediyor. Elimde bir mala ve sırtımda güneş... Bir genç kızın hayallerinin doruk noktası...</p>

  <p>Hayaller nasıl da çabucak kâbuslara dönüşüyor. Uçağa mutlu bir üniversite öğrencisi olarak binmiştim. Üç ay sonra değişmiş bir kadın olarak evime döndüm.</p>

  <p>Çölden dönerken tek başıma değildim. Peşimden gelen bir canavar vardı.</p>

  <p>Karanlık odada gözkapaklarım aniden açılıyor. Bir ayak sesi iniydi o? Açılan bir kapının gıcırtısı mıydı duyduğum? Nemli çarşafların üzerinde yatıyorum, kalbim göğsümde küt küt atıyor. Yataktan çıkmaya da korkuyorum, çıkmamaya da.</p>

  <p>Bu evde yolunda olmayan bir şeyler var.</p>

  <p>Yıllarca saklandıktan sonra, kafamdaki uyan fısıltılarını göz ardı etmemeyi öğrendim artık. Bu telaşlı fısıltılar hayatta olmamın yegâne nedeni. Her tuhaflığı, her ürpertiyi dikkate almayı öğrendim. Oturduğum sokaktan geçen ve tanıdık olmayan arabaları fark ediyorum. Birlikte çalıştığım insanlar beni soran binlerinden bahsetse hemen dikkat kesiliyorum. Kaçış planlarımı, ihtiyacım olmadan çok önce ayrıntılı bir şekilde hazırlıyorum. Bir sonraki hamlem çoktan planlanmış durumda. Kızımla birlikte, iki saat içerisinde yeni kimliklerimizle sının geçip Meksika’ya ulaşmış olabiliriz. Yeni isimlere göre hazırlanmış pasaportlarımız çantama yerleştirildi bile.</p>

  <p>Şimdiye kadar çoktan gitmiş olmalıydık. Bu kadar beklememeliydik.</p>

  <p>Ama on dört yaşındaki bir kızı arkadaşlarını bırakıp uzak bir yere taşınmaya nasıl ikna edebilirsiniz ki? Sorun Tari; içinde bulunduğumuz tehlikeyi anlamıyor.</p>

  <p>Komodinin çekmecesini açıyor, tabancayı çıkarıyorum. Yasal kaydı yok, üstelik kızında aynı çatı altında bir tabanca bulundurmak beni tedirgin ediyor. Ama atış poligonunda geçirdiğim altı haftanın ardından silahı nasd kullanacağımı biliyorum.</p>

  <p>Odamdan çıkıp koridorda yürür ve kızımın odasının önünden geçerken çıplak ayaklarım hiç ses çıkarmıyor. Daha önce bin kez yaptığım gibi, evi yine karanlıkta teftiş ediyorum. Her av gibi, kendimi en çok karanlık yerlerde güvende hissediyorum.</p>

  <p>Mutfakta, pencereleri ve kapıyı kontrol ediyorum. Oturma odasında da aynını yapıyorum. Her şey güvenli görünüyor. Tekrar yukarıdaki koridora çıkıp kızımın yutak odasının önünde oturuyorum. Tari mahremiyetine aşırı düşkünleşti, ancak kapıda kilit yok, kapıya kilit takılmasına da asla izin vermeyeceğim. Güvende olduğunu teyit edebilmek için gerektiğinde içeri bakabilmem lazım.</p>

  <p>Açtığım zaman kapı yüksek perdeden gıcırdıyor, ancak bu ses onu uyandırmayacak. Çoğu ergende olduğu gibi, Tari’nin uykusu da neredeyse koma haline yakın bir şey. Dikkatimi çeken ilk şey odadaki esinti oluyor ve iç geçiriyorum. Bir kez daha Tari söylediklerime aldırmamış ve daha önce de pek çok kez yaptığı gibi penceresini sonuna kadar açık bırakmış.</p>

  <p>Kızımın odasına silah getirmek kutsal şeylere yapılmış bir saygısızlık gibi geliyor bana, ama o pencereyi kapatmam lazım. Odaya giriyor, yatağın yanında durarak uyuyan kızımı izliyor, düzenli soluklarına kulak veriyorum. Onu ilk kez doktorun kollarında, yüzü kıpkırmızı, ağlarken gördüğümü hatırlıyorum. Bense on sekiz saat boyunca doğum sancıları çekmiştim ve öylesine yorgundum ki, başımı yastıktan güçbela kaldırabiliyordum. Ama bebeğimi bir kez gördükten sonra, onu korumak için yataktan kalkıp bir lejyonla savaşabilirdim. İşte o an kızımın isminin ne olacağına karar vermiştim. Ebu Simbel’deki büyük tapınağın duvarlarına kazınmış kelimeler gelmişti aklıma, karısına duyduğu aşkı ilan etmek için Büyük Ramses'in seçtiği o kelimeler</p>

  <p>NEFERTARİ, GÜNEŞİN PARLADIĞI KADIN</p>

  <p>Kızım Nefertari, Mısır’dan dönerken yanımda getirdiğim yegâne hâzineydi. Ve onu kaybetmekten çok korkuyordum.</p>

  <p>Tari bana çok benziyor. Sanki yatakta uyuyan kendimi seyrediyor gibiyim On yaşına geldiğinde, hiyeroglifleri okuyabiliyordu. On ikisinde, Ptolemaios’a varıncaya dek bütün Mısır sülalelerini sayabiliyordu. Hafta sonlarını insanlık Tarihi Müzesi'nin koridorlarında geçiriyor. Her açıdan benim kopyam; yüzünde ya da sesinde, hepsinden de önemlisi ruhunda babasından hiç iz yok. O benim kızım, sadece benim kızım ve babası olan o kötülük tarafından lekelenmiş değil.</p>

  <p>Ama aynı zamanda on dört, yaşında sıradan bir kız çocuğu. Son haftalarda ben her gece bir canavarın ayak seslerini işitebilmek için tetikte yatarken ve karanlık gitgide etrafımızı sarmalarken, onun on dört yaşında sıradan bir kız çocuğu oluşu aramızdaki gerilimin kaynağı haline geldi. Kızım tehlikeden habersiz, çünkü gerçekleri ona anlatmadım. Onun güçlü ve korkusuz olmasını, gölgelerden korkmayan bir kadın savaşçı olarak büyümesini istiyorum. Gecenin bir yansında neden evi dolandığımı, pencereleri sürgülediğimi ve kapılan ikişer kez kontrol ettiğimi anlamıyor. Kızım benim kötümser biri olduğumu düşünüyor ve haklı da: Her şeyin yolunda olduğu yanılsamasını korumak için, ikimizin yerine de ben endişeleniyorum.</p>

  <p>Taıi buna inanıyor. San Diego’yu seviyor ve liseye başlayacağı günü dön gözle bekliyor. Burada kendine yeni arkadaşlar edinmeyi başardı. Bir ergen ile arkadaşlarının arasına girmeye çalışan ebeveynlerin Tanrı yardımcısı olsun! Tari de benim gibi inatçı bir kişiliğe sahip. Onun itirazları olmasa, bu şehri haftalar önce terk etmiş olurduk.</p>

  <p>Terden ıslanmış bedenimi ürperten bir esinti geliyor pencereden.</p>

  <p>Tabancayı komodinin üzerine bırakıp camı kapatmak için pencereye doğru yürüyorum. Serin havayı ciğerlerime doldurarak bir an oyalanıyorum. Bir sivrisineğin vızıltısı hariç, dışarıya gecenin sessizliği çökmüş. Yanağıma bir iğne batıyor. Bu sivrisinek ısırığının önemi, pencereyi kapatmak için sürgüye uzandığım ana kadar dank etmiyor kafama. Omurgamdan yükselen paniğin buz gibi nefesini hissediyorum.</p>

  <p>Pencerenin önünde tel yok. <i>Pencerenin teli nereye gitti?</i></p>

  <p>İşte o kötü niyetli varlığı da ancak o zaman hissediyorum. Ben orada öylece durup sevgiyle kızımı izlerken, o da beni izliyordu. Her zaman izliyordu zaten; beni izliyor, bir yandan da sabırla zamanının, ortaya çıkma fırsatının gelmesini bekliyordu. Artık bizi buldu.</p>

  <p>Dönüyor ve kötülükle yüzleşiyorum.</p>

  <p><a id="bookmark0"></a></p>
</body>
</html>
