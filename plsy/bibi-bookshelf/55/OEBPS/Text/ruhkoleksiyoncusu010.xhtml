<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>10</h1>

  <p>Josephine arabayı patikaların başındaki otoparka çektikten sonra motoru kapattı. Bir süre hiçbir şey yapmadan, sık ağaçların arasında açılmış dar bir geçit gibi görünen patikanın girişini inceleyerek öylece oturdu. Google Earth'e göre, Josephine’in arabayla haritada yazılı koordinatlara ulaşabileceği en yakın nokta burasıydı. Artık dışarı çıkıp yürümeye koyulma zamanı gelmişti.</p>

  <p>Dün geceki şiddetli yağmur kesilmişti, ama gri bulutlar bu sabah da çok alçaktaydı ve nem yüzünden neredeyse hava damlamaya başlayacak gibiydi. Josephine ormanın hemen kıyısında durdu ve derin gölgelere karışarak gözden kaybolan dar patikaya baktı. Sanki ensesine buzdan bir nefes çarpmışçasına bir ürperti hissetti. Aniden arabasına dönüp kapıları kilitlemek istedi. Yeniden eve dönmek ve bu haritayı unutmak. Ormanın derinliklerine doğru ilerleme düşüncesi onu korkutsa da, notu dikkate almayacak olursa başma gelebileceklerden daha fazla endişe ediyordu. Notu gönderen kişi en iyi arkadaşı olabilirdi.</p>

  <p>Ya da en azılı düşmanı.</p>

  <p>Başını kaldırıp tepesindeki ağaç dallarından düşen soğuk su damlacıklarına baktı. Ceketinin kapüşonunu kafasına çekti ve patika boyunca ilerlemeye koyuldu.</p>

  <p>Patikanın kenarlarında parlak renkli mantarlar vardı; tepeleri yağmur damlalarından ışıl ışıl parlıyordu. Mantarların zehirli olduklarına hiç şüphe yoktu; çekici görünümü olanlar genellikle zehirliydi. Aynı o deyişte de söylenildiği gibi: <i>Cesur mantar toplayıcıları vardır ve yaşlı mantar toplayıcıları vardır, ama yaşlı ve cesur mantar toplayıcıları hiç yoktur.</i> Josephine ormanın derinliklerine doğru ilerledikçe, GPS’in üzerindeki koordinatlar değişmeye başlamıştı. Alet gitmeyi istediği noktayı tam olarak ona gösteremeyecekti. Josephine’in umabileceği en iyi sonuç, bulması geren şeye birkaç metre yaklaştıracak şekilde aletin onu yönlendirmesiydi. Eğer bulmaya çalıştığı nesne küçük bir şeyse, bu sık ağaçların arasında onu fark edebilecek miydi?</p>

  <p>Uzaklarda gök gürledi; yeni bir fırtına geliyordu. Henüz endişelenecek bir durum yok ortada, diye düşündü Josephine. Ama şimşekler daha yakına gelecek olursa yüksek ağaçlardan uzak duracak ve bir çukurun içine çökecekti. En azından teori buydu. Yağmur damlaları ağaç yapraklarından aralıksız dökülmeye başladı, damlalar Josephine’in ceketinde tıpırdıyordu. Naylon kapüşon bu sesleri kesiyor, Josephine’in soluklarını, kalp atışlarını daha da fazla hissetmesine yol açıyordu. Derece derece değişen GPS koordinatları Josephine’i hedefine doğru yaklaştırmaktaydı.</p>

  <p>Henüz öğlen saatleri olmasına rağmen orman hızla kararıyordu. Belki de bu, hafif hafif yağan yağmuru sağanağa dönüştürmeye niyetli bulutların giderek yoğunlaşmasının sonucuydu. Josephine adımlarını hızlandırarak çamur ve ıslak yapraklara bata çıka canlı bir tempoyla yürümeye koyuldu. Aniden durdu, kaşlarını çatarak elindeki GPS’e baktı.</p>

  <p>Hedefi geçmişti. Geri dönmeliydi.</p>

  <p>Aynı yolu gerisingeri kat ederek bir dönemece geldi ve ağaçlara doğru bakındı. GPS ona patikadan ayrılmasını söylüyordu. Iç içe geçmiş dalların diğer tarafında ağaçlar seyrekleşiyor ve ileride bir açıklık varmış umudu veriyordu.</p>

  <p>Josephine patikadan ayrılarak bayır yukarı tırmanmaya koyuldu. Dallar botlarının altında çatırdıyor, bir fil gibi hantal hantal, gürültülü bir şekilde açıklığa doğru ilerliyordu. Dallar ıslak tokatlar gibi yüzüne indi. Devrilmiş bir kütüğün üzerine çıktı ve tam diğer tarafa atlamak üzereyken, toprağın üzerinde büyük bir ayak izi gördü. Yağmur ayak izinin bozulmasına, taban izlerinin silinmesine neden olmuştu. Bu kütüğün üzerine başka birisi de çıkmıştı. Başka birisi de bu çalıların arasından diğer tarafa geçmeye uğraşmıştı. Ancak o kişi tam ters tarafa doğru hareket etmiş, patikadan uzaklaşmak yerine patikaya doğru gitmişti. Ayak izi yeni gibi görünmüyordu. Her şeye rağmen Josephine etrafını incelemek için durakladı. Tek gördüğü üzerinden sular damlayan dallar ve yosunlarla kaplanmış ağaç gövdeleriydi. Hangi akıllı asla gelmeyebilecek bir kadını tuzağa düşürmek için gece gündüz buralarda dolanırdı ki? Üstelik o kadın, nottaki rakamlanıı coğrafi koordinatlar olduğunu bile fark etmeyebilirdi.</p>

  <p>Yürüttüğü mantıkla güveni yerine gelen Josephine kütüğün üzerinden atladı ve bakışlarını bir kez daha GPS’e çevirip yavaş yavaş değişen rakamlara bakarak yürümeye koyuldu. Yaklaştım, diye düşündü. Neredeyse gelmişti.</p>

  <p>Ağaçlar aniden seyrekleşti ve Josephine ormanı arkasında bırakıp çimenlik bir alana çıktı. Uzun otların ve yağmur yüzünden başları öne eğilmiş vahşi çiçeklerin doldurduğu geniş açıklığa gözlerini kırpıştırarak bakakaldı. Şimdi ne tarafa gidecekti? GPS’e göre gelmesi gereken nokta burasıydı, ancak Josephine ne herhangi bir işaret ne de göze çarpan bir şey görebiliyordu. Sadece bu çimenlik ve ortasında, dalları yaşlılıktan boğum boğum olmuş tek bir elma ağacı vardı.</p>

  <p>Josephine açıklığın ortasına doğru ilerledi; otlar kot pantolonuna süründükçe hışırdıyor, rutubet bacaklarına işliyordu. Yağmurun sesi haricinde, insanın tüylerini ürpertecek kadar sessiz bir gündü ve duyulan tek ses, bir köpeğin uzaktan gelen havlamalarıydı. Josephine çevredeki ağaçlara bakarak çimenliğin ortasına yürüdü, ancak etrafta hiçbir hareket göremiyordıı, bir kuşun kanat çırpışını bile.</p>

  <p><i>Ne bulmamı istiyorsun?</i></p>

  <p>Bir şimşek havayı yardı. Josephine başını kaldırıp gitgide kararan gökyüzüne baktı. Buradan ayrılmanın zamanı gelmişti. Fırtına sırasında, açık bir alanın ortasında, bir ağacın yanında beklemekten daha salakça bir şey olamazdı.</p>

  <p>İşte Josephine’in dikkati de tam o sırada ağaca çevrildi. Ağacın dalında asılı duran nesne dikkatini çekmişti. Josephine’in göz hizasının yukarısında, kısmen diğer dalların arkasındaydı ve o ana dek gözüne çarpmamıştı. Başını kaldırıp dalın ucunda sallanmakta olan nesneye baktı.</p>

  <p><i>Kayıp anahtarlarım.</i></p>

  <p>Anahtarları dalın ucundan aldı ve onları kimin bıraktığını görebilmek için çılgınca kendi etrafında dönerek etrafı taramaya koyuldu. Gök gürledi. Sanki bir tabanca start komutu vermiş gibi Josephine koşmaya başladı. Ancak telaşla karşıdaki ağaçlık alana doğru koşmasına ve yüzüne çarpan dallara aldırmaksızın çalıların arasından hızla geçip tekrar patikaya dönmesine neden olan şey fırtına değildi. Bütün bunların nedeni o ağacın dalında sallanan, şimdi elinde sıkı sıkı tuttuğu anahtarın görüntüsüydü; artık kendisininmiş gibi hissetmediği o kirlenmiş anahtarlar.</p>

  <p>Patikayı aşıp otoparka çıktığında Josephine nefes nefese kalmıştı. Arabası artık otoparkta duran tek araç değildi; şimdi yakınlarda park etmiş bir de Volvo vardı. Buz kesmiş hissiz elleriyle kapıyı açmak için uğraştı. Güçlükle direksiyonun başına geçince hemen kapılan kilitledi.</p>

  <p><i>Güvendeyim.</i></p>

  <p>Bir <i>süre</i> soluk soluğa öylece oturdu; nefesi önündeki camı buğulandırmıştı. Başını öne eğip az önce elma ağacından aldığı anahtarlarına baktı. Görünüşleri her zamanki gibiydi; Eski Mısır’da yaşamın sembolü olan anh<a href="../Text/DiPNOTLAR.xhtml#a8" id="sekiz"><sup>8</sup></a>&nbsp;şeklindeki bir halkanın ucunda sallanan beş anahtar. Bunlardan ikisi evinin, ikisi arabasının, biri de posta kutusunun anahtarıydı. Bir haftadan bu yana anahtarlar birilerinin elindeydi. Ben uykudayken, diye düşündü, birileri evime girmiş olabilir. Ya da postu kutuma gelen zarfları çalmış olabilir. Ya da...</p>

  <p><i>Arabam.</i></p>

  <p>İçinde yükselen büyük panik dalgasıyla, arka koltukta üzerine atlamaya hazır bir canavar bulmaktan korkarak etrafına bakındı. Ama gördüğü tek şey dağınık haldeki müze dosyaları ve bir de su şişesi oldu. Ne bir canavar ne de baltalı bir katil vardı. Rahatlayarak sırtını yeniden koltuğa yasladı. Dudaklarından kaçan kahkahada belli belirsiz histerik bir tını vardı.</p>

  <p><i>Birisi benim aklımı kaçamamı istiyor. Aynı, annemi de delirttikleri gibi.</i></p>

  <p>Anahtarı kontağa yerleştirdi ve tam motoru çalıştırmak üzereyken gözü diğer anahtarlara çarpan bagaj anahtarına takıldı. Araba dün gece boyunca apartmanın yakınındaki caddede duruyordu, diye düşündü. Açıkta ve korunmasız.</p>

  <p>Başını çevirip otoparka bakındı. Buğulu camın ardından, Volvo’nun sahiplerinin otoparka doğru geldiklerini gördü. Yanlarında on yaşlarında bir oğlan ve kız çocuğu olan genç bir çiftti bunlar. Oğlan tasmasından tuttuğu siyah bir Labrador’u gezdiriyordu. Daha doğrusu, oğlan tasmaya yapıştıkça onu sürükleyerek gezdiren Labrador gibiydi.</p>

  <p>Yalnız olmadığı için kendini güvende hisseden Josephine anahtarları alarak arabadan indi. Yağmur damlaları açık başına düşüyor, ama Josephine boynundan aşağı süzülerek gömleğinden içeri giren damlaları neredeyse hiç hissetmiyordu. Arabanın arka tarafına dolandı ve en son ne zaman açtığını anımsamaya çalışarak bagaj kapağına baktı. Haftalık market alışverişine gittiğinde açmıştı bagajı en son. Bagajı dolduran naylon torbaların görüntüsünü hâlâ hatırlayabiliyordu ve bagajdan aldığı tüm torbalan tek seferde üst kata taşıdığını anımsadı. Şimdi bagajda herhangi bir şey olmaması gerekiyordu.</p>

  <div>
    <p><span style="text-indent: 1em;">Köpek vahşice havlamaya başladı. Tasmayı tutan oğlan, “Sam, hayır!” diye haykırdı. “Neden böyle yapıyorsun?"</span><br /></p>
  </div>

  <p>Josephine dönünce oğlanın köpeği Volvo'ya doğru çekmek için çabaladığını gördü, ancak köpek Josephine’e havlamaya de vam ediyordu.</p>

  <p>“Özür dileriz" diye seslendi oğlanın annesi. “Ona ne olduğunu ben de anlamadım." Şimdi tasmayı kadın almış ve Volvo'ya gitmeye zorlanan köpek de acı acı havlamaya başlamıştı.</p>

  <p>Josephine bagajın kilidini çevirdi ve kapak yukarı doğru kalkarak açıldı.</p>

  <p>Bagajın içinde duran şeyi gördüğü zaman nefesi kesilen Josephine geriye doğru sendeledi. Yağmur aralıksız bir tempoyla yanaklarında tıpırdıyor, saçlarını ıslatıyor, buzlu bir el değmiş gibi teninin karıncalanmasına neden oluyordu. Köpek kadının elinden kurtuldu, çılgınca havlayarak Josephine’e doğru koşmaya başladı. Josephine çocuklardan birinin çığlık attığını duyabiliyordu.</p>

  <p>Anneleri “Aman Tanrım! Aman Tannm!” diye haykırdı.</p>

  <p>Baba 911’e telefon ederken, Josephine önce bir ağaca tutunmaya çalıştı, ardından yağmurun ıslattığı yosunların üzerine kapaklandı.</p>
</body>
</html>
