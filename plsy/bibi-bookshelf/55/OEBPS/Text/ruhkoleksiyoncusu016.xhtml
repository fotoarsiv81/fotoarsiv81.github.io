<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>16</h1>

  <p>Adli Tıp Psikoloğu Doktor Lawrence Zucker’ın bakışları öylesine deliciydi ki, Jane genellikle adamın karşısına oturmaktan kaçınırdı. Ancak bu sefer toplantıya gecikmiş ve geride kalan tek koltuğa, Zucker’ın karşısındaki koltuğa oturmaya mecbur kalmıştı. Masanın üzerine yayılmış fotoğrafları inceledi adam. Hayat dolu ve genç Lorraine Edgerton’a ait fotoğraflardı bunlar. Bazı fotoğraflarda genç kadın bir şort, ve tişört, bazılarında ise kot pantolon giymişti, ayaklarında da yürüyüş ayakkabıları vardı. Açık havayı seven bir kadın olduğu şüphe götürmez bir şekilde ortadaydı ve yanık teni de bunun kanıtı gibiydi. Zucker kadının son halini gösteren fotoğraflara geçti; bu fotoğraflarda kadının yüzü kemiklerin üzerine geçirilmiş köseleden bir maske gibi, yakılmak için istiflenmiş odunlar kadar katı ve kuruydu. Zucker başını kaldırıp donuk gözleriyle Jane’e baktı. Jane o gözlerin, beyninin en karanlık, hiç kimsenin görmesine İzin vermediği köşelerini kolayca görebileceği gibi sıkıcı bir hisse kapıldı. Odada dört dedektif daha olmasına rağmen İçeride Jane'den başka kadın yoktu; belki de Zucker’in dikkatini ona yöneltmesi bu yüzdendi. Jane adamın kendisine gözdağı vermesine müsaade etmek niyetinde değildi, bu yüzden o da gözlerini dikip Zucker'ın bakışlarına karşılık verdi.</p>

  <p>“Bayan Edgerton’ın ne zaman ortadan kaybolduğunu söylemiştiniz?” diye sordu Zucker.</p>

  <p>“Yirmi beş yıl önceymiş” dedi Jane.</p>

  <p>“Bu süre cesedinin şu anki durumuna bir açıklama getiriyor mu?”</p>

  <p>“Diş kayıtlarına dayanarak bunun Lorraine Edgerton olduğunu <i>kesin</i> olarak biliyoruz.”</p>

  <p>“Ayrıca bir bedenin mumyalanması için yüzyıllar gerekmediğini de biliyoruz” diye ekledi Frost.</p>

  <p>“Evet, ama yirmi beş yıl önce değil de, çok daha yakın bir zamanda öldürülmüş olamaz mı?" diye sordu Zucker. “Kurşun yarasının iyileşmeye başlamasına yetecek kadar yaşadığını söylediniz, Çok daha uzun süre tutsak edilmiş olabilir mi? Bir cesedi, mesela beş yıl sonra bir mumyaya dönüştürmek mümkün mü?”</p>

  <p>“Bu sapık herifin onu <i>onlarca</i> yıl bir yerlere kapatmış olabileceğini mi söylüyorsunuz?”</p>

  <p>“Ben sadece tahminlerde bulunuyordum Dedektif Frost. Meçhul hedefimizin bundan ne elde ettiğini anlamaya çalışıyorum. Bu grotesk ölüm sonrası ritüellerini icra etmeye onu neyin sevk ettiğini. Üç kurbanın da çürümemesi için çok büyük bir çaba göstermesi gerekmiş.”</p>

  <p>“Onların kalıcı olmalarını istiyordu" dedi, cinayet masası biriminin şefi olan Teğmen Marquette. “Onları gözünün önünden ayırmayı istemiyordu.”</p>

  <p>Zucker başını sallayarak onayladı. “Sonsuz arkadaşlık. Tahminlerden biri bu. Onların elinden gitmelerini istemedi, bu yüzden de onları sonsuza kadar dayanacak birer yadigâr haline getirdi."</p>

  <p>“Madem öyle, onları neden öldürmüş olabilir?” diye sordu Dedektif Crowe, “Neden onları tutsak olarak tutmaya devam etmedi? ikisini kırıkları iyileşene kadar hayatta tuttuğunu biliyoruz.”</p>

  <p>“Belki de yaralarından kaynaklanan doğal ölümler olmuştur. Otopsi raporlarında okuduklarıma göre ölüm nedenleri hakkında net sonuçlara ulaşılmamış."</p>

  <p>“Doktor Isles böyle bir tespitte bulunamadı, ancak Bataklık Hanımefendisi'nin..." dedi Jane ve bir an durakladı. “Bataklık Hanımefendisi” yeni kurbanın takma adıydı, ancak hiçbir dedektif bu ismi toplum önünde telaffuz etmeyecekti. Hiç kimse bu ismin gazetelerin manşetlerinde yer almasını istemezdi. “Bagajdaki kurbanın her iki bacağında da kırıklar olduğunu biliyoruz. Bu kırıklar enfeksiyona, enfeksiyon da ölüme yol açmış olabilir."</p>

  <p>“Ayrıca onu el altında tutabilmesinin tek yolu da muhafaza etmekti” dedi Marquette. “Sonsuza kadar.”</p>

  <p>Zucker bir kez daha başını eğerek fotoğrafa baktı. “Bana bu kadından bahsedin, Lorraine Edgerton'dan.”</p>

  <p>Jane masanın üzerinden bir dosya uzattı psikologa. “Bunlar şu ana kadar onun hakkında öğrenebildiklerimiz. Ortadan kaybolduğu sırada New Mexico’da çalışan bir lisansüstü ôgrenciymiş.”</p>

  <p>“Ne üzerine eğitim görüyormuş?”</p>

  <p>“Arkeoloji.”</p>

  <p>Zucker'ın yüzüne bir şaşkınlık ifadesi yerleşti. “Burada bir tema kokusu mu alıyorum?”</p>

  <p>“Böyle bir fikre kapılmamak çok zor. O yaz Lorraine bir grup öğrenciyle birlikte Chaco Kanyonu'nda gerçekleştirilen bir kazı da çalışıyormuş. Ortadan kaybolduğu gün, arkadaşlarına kasabaya gideceğini söylemiş. Akşama doğru motosikletiyle oradan ayrılmış ve bir daha da dönmemiş. Haftalar sonra, motosiklet kilometrelerce ötede, bir Navaro rezervasyonunun yakınlarında bulunmuş. Orası hakkında öğrenebildiklerime bakacak olursak, etrafta çok fazla insanın yaşadığı bir bölge değil. Çöllerin ve toprak yolların bulunduğu bir yer.”</p>

  <p>“Yani şahit yok, öyle mi?”</p>

  <p>“Hiç kimse. Olayın üzerinden yirmi beş yıl geçti ve o zaman olayı soruşturan dedektif de artık yaşamıyor. Elimizde sadece o dedektifin yazdığı rapor var. İşte bu yüzden Frost ve ben, kazının yöneticiliğini yapan arkeologla konuşmak için New Mexico’ya gideceğiz. Bu adam Lorraine’i hayattayken gören son birkaç kişi den biri.”</p>

  <p>Zucker fotoğraflara baktı. “Genç ve atletik yapılı bir kadın gibi görünüyor.”</p>

  <p>“Öyleymiş. Bir yürüyüşçü, kampçı. Kazma-küreğin başında bolca zaman geçiren biri. Direnmeden teslim olacak türden bir kız değil yani.”</p>

  <p>“Ama bacağında bir kurşun var.”</p>

  <p>“Belki de bu fail kurbanlarını ancak böyle kontrol altına alabiliyordu. Lorraine Edgerton’ı alt etmesinin yegâne yolu buydu belki de.”</p>

  <p>“Bataklık Hanımefendisi’nin her iki bacağı da kırıktı ama” diye belirtti Frost.</p>

  <p>Zucker başını salladı. “Bu durum her iki kadını da aynı kişinin öldürdüğü savını kesinlikle doğruluyor. Peki ya bataklığa atılan kurban hakkında neler biliyoruz? Bagajda bulunan şu kadın hakkında yani?”</p>

  <p>Jane, Bataklık Hanımefendisi için hazırlanmış dosyayı Zucker’ın önüne kaydırdı. “Onun kimliği hakkında henüz bilgimiz yok” dedi. “Bu yüzden de Lorraine Edgerton’la bir şekilde bağlantılı olup olmadığını bilmiyoruz. Ulusal Suç Bilgi Merkezi, veri-tabanlarında bir araştırma yürütüyor, biz de birilerinin, onun kaybolduğunu bildirmiş olmasını umuyoruz.” <i>.</i> Zucker otopsi raporunu gözden geçirdi. “Yetişkin bir kadın, on sekiz ila otuz beş yaş arası. Mükemmel diş yapısı, ortodonti tedavisi.” Başını dosyadan kaldırıp hakta. “Kaybolduğu rapor edilmemişse şaşarım. Bedenin muhafaza yöntemi ülkenin hangi bölgesinde öldürüldüğünü ele veriyor olmalı. Kaç eyalette turba bataklığı var?”</p>

  <p>“Aslına bakarsanız” dedi Frost, “pek çoğunda. Yani bu, nerede öldürülmüş olabileceğini tespit etmek açısından pek işimize yaramıyor.”</p>

  <p>“Hazırlansanız iyi olur” diye uyardı Jane gülerek. “Dedektif Frost bundan böyle Boston Emniyet Müdürlüğünün resmi bataklık uzmanıdır.”</p>

  <p>“Massachusetts Üniversitesinden Doktor Judith Welsh adlı bir biyologla konuştum” dedi Frost. Not defterini çıkararak sayfaları çevirdi. “Bana söyledikleri şöyle: Bataklık araziler New England, Kanada. Büyük Göller ve Alaska’da olabilir. Sıcak ve nemli olan herhangi bir yerde. Halta Florida’da bile turba bataklıklarına rastlamak mümkünmüş.” Başını kaldırıp diğerlerine baktı. “Hatta, Disney World’e çok da uzak olmayan bir yerde bataklık cesetleri bulunduğu da olmuş.”</p>

  <p>Dedektif Crowe güldü. “Cidden mi?”</p>

  <p>“Hem de bulunan cesetlerin sayısı yüzden fazlaymış ve muhtemelen sekiz bin yaşındaymışlar. Oraya Windower Defin Alanı diyorlar. Ama cesetler korunmuş durumda değillermiş, sadece iskeletleri kalmış. Yani bizim Bataklık Hanımefendisi gibi değiller. Sıcak yüzünden turbanın içinde olmalarına rağmen çürümüşler.”</p>

  <p>“Peki bu durum, güneydeki bataklıkların tümünü eleyebileceğimiz anlamına geliyor mu?” dedi Zucker.</p>

  <p>Frost başını sallayarak onayladı. “Kurbanımız çok iyi korunmuş. Suya atıldığı sırada muhtemelen su soğukmuş, dört, derece ya da daha soğuk. Bugüne ancak bu şekilde ulaşabilirmiş.”</p>

  <p>“O halde kuzey eyaletlerinden bahsediyoruz. Ya da Kanada’dan.”</p>

  <p>“Kanada karşımızdaki saldırgan için ortaya problemler çıkması anlamına gelir” diye belirtti Jane. “Bir cesedi sınırın diğer tarafına geçirmesi gerekirdi.”</p>

  <p>“Sanırım Alaska’yı da eleyebiliriz” dedi Frost. “Yine bir sınır geçişi söz konusu. Hem ayrıca Alaska’dan buraya gelmek için uzun bir yolculuk yapmak lazım.”</p>

  <p>“Bunları eledikten sonra bile geriye epey büyük bir bölge kalıyor” dedi Zucker. “Elindeki cesedi iyi bir şekilde saklayabileceği turba bataklıkları olan bir sürü eyalet var."</p>

  <p>“Aslında” dedi Frost., “aramamızı sadece ombrogenez bataklıkları içerecek şekilde daraltmamız mümkün.”</p>

  <p>Odadaki herkes başını çevirip Frost’a baktı. “Ne?” dedi Dedektif Tripp.</p>

  <p>“Bataklıklar aslında gerçekten süper yerler” dedi Frost hevesle konuya girerek. “Yeni şeyler öğrendikçe, bataklıklar giderek daha fazla ilgimi çekmeye başladı. Her şey bir bitkinin durgun suya batmasıyla başlıyor. Su öylesine soğuk ve oksijen yönünden öylesine fakir ki, yosunlar orada öylece, çürümeden duruyorlar, ta ki katman katman birikip en azından birkaç metre derinliğe ulaşana dek. Eğer akarsu olan bir yer değilse, o bataklığa ombrogenez bataklık adı veriliyor.”</p>

  <p>Crowe, Tripp’e baktı, sonra da ifadesiz bir ses tonuyla, “Yarı cahilden korkacaksın” dedi.</p>

  <p>“Bütün bu anlattıklarının konumuzla bir alakası var mı?” diye sordu Tripp.</p>

  <p>Frost öfkeden kızarmıştı. “Var. Ve birazcık dinlesen, belki sen de bir şeyler öğrenirsin.”</p>

  <p>Jane şaşkınlıkla ortağına baktı. Frost nadiren öfke belirtisi gösterirdi ve Jane, Frost’un bataklık yosunları gibi bir şey yüzünden sinirlenmesini beklemiyordu.</p>

  <p>Zucker, “Lütfen devam edin Dedektif Frost” dedi. “Ben bir bataklığı ombrogenez yapan şeyin tam olarak ne olduğunu öğrenmek istiyorum.”</p>

  <p>Frost bir nefes alarak sandalyesinde doğruldu. “Ombrogenez suyun yapısıyla ilgili bir kelime. <i>Ombrogenez</i>, akarsu ya da yeraltı kaynaklarından gelen temiz suların bataklığa karışmadığı anlamına geliyor. Bu da bataklık fazladan oksijen ya da besin maddesi alamıyor demek. Bu tür bataklıklar bütün besini yağmurlardan alıyor ve tamamen durgun sulardan meydana geliyor, bu da onları süper asidik bir hale getiriyor. Yani gerçek bir bataklığın bütün özelliklerine sahipler.”</p>

  <p>“Yani bizim aradığımız sadece nemli bir yerden ibaret değil.”</p>

  <p>“Hayır, yağmur sularıyla beslenen bir yer olmalı. Aksi halde gerekli koşullar oluşmaz.”</p>

  <p>“Bunun ne gibi bir önemi var ki?”</p>

  <p>“Cesetler sadece gerçek bataklıklarda tam anlamıyla muhafaza edilir. Özel bir sulak alan türünden bahsediyoruz.”</p>

  <p>“Ve bu da bulduğumuz cesedin muhafaza edilebileceği yerleri sınırlandırır, öyle mi?”</p>

  <p>Frost başını salladı. “Kuzeydoğu’da binlerce dönümlük batak arazi bulunuyor, fakat bu arazilerin ancak küçük bir kısmı gerçek bataklıklar. Bunlar da Adirondacks, Vermont ve Maine’in kıyı kesimlerinde ve kuzeyinde bulunuyorlar.”</p>

  <p>Dedektif Tripp başını salladı. “Bir keresinde ava gitmiştim, Maine’in epeyce kuzeyinde bir yerlere. Oralarda ağaçlar ve geyiklerden başka bir şey yok. Bizim oğlan orada saklanacak bir delik ayarladıysa, size bol şans diliyorum.”</p>

  <p>“Şu biyolog...” dedi Frost, “yani Doktor Welsh, daha fazla bilgi sahibi olursa bölgeyi daraltabileceğini söyledi. Bu yüzden de Doktor Isles’ın kurbanın saçından çıkardığı bitkisel örnekleri ona gönderdik.”</p>

  <p>“Bütün bunlar işimize yarayacaktır” dedi Zucker. “Bunlar katilimizin coğrafi profiliyle ilgili <span style="font-weight:bold;">başka</span> veriler elde etmemizi sağlayacaktır. Suçlu profilleri çıkarma işiyle uğraşanlar arasındaki şu sözü bilirsiniz: <i>Bildiğin yere gidersin ve gittiğin yeri de bilirsin.</i> İnsanlar kendilerini rahat hissettikleri, yakından tanıdıkları bölgelerde kalma eğilimindedirler. Belki de katilimiz Adirondacks’ta bir yaz kampına katılmıştır. Ya da belki o da sizin gibi avcıdır Dedektif Tripp. Maine’in ıssız yollarım, gizli kamp noktalarını biliyordur. Bataklık kurbanına yaptıkları, her şeyi önceden planladığını gösteriyor. Bölgeyi nasıl bu kadar iyi biliyor? Orada bir kulübesi falan mı var? Yılın tam da uygun zamanında, yani su soğuk, ancak henüz donmamışken, kadını vakit geçirmeden bataklığa atabileceği bir yerde mi?”</p>

  <p>“Onun hakkında bildiğimiz başka bir şey daha var” dedi Jane. “Nedir?*”</p>

  <p>“Kadının cesedini nasıl muhafaza edeceğini en ince ayrıntısına kadar biliyormuş. Doğru koşulları, gerekli su sıcaklığını biliyor. Bunlar herkesin sahip olacağı türden bilgiler değil, uzmanlık gerektiren şeyler.”</p>

  <p>“Eğer bir arkeolog değilsen” dedi Zucker.</p>

  <p>Jane başını sallayarak adamı onayladı. “Bir kez daha aynı temaya dönmüş oluyoruz, değil mi?”</p>

  <p>Zucker arkasına yaslandı, düşünceli bir ifadeyle gözlerini kıstı. “Eski zamanlardaki defin uygulamalarına aşina olan bir katil. Kendine seçtiği kurban New Mexico’da bir kazı alanında çalışan genç bir öğrenci. Şimdi de bir müzede çalışan diğer bir genç kadına kalayı takmış gibi görünüyor. Bu kadınları nasıl buluyor? Onlarla nasıl karşılaşıyor?” Başını kaldırıp Jane’e baktı. “Elimizde Bayan Pulcillo’nıın dostları ve iş arkadaşlarına dair bir liste var mı?”</p>

  <p>“Oldukça kısa bir liste. Sadece müze çalışanları ve oturduğu apartmanda yaşayan insanlar.**</p>

  <p>“Hiç erkek arkadaşı yok mu? Epeyce çekici bir kadın olduğu nu söylemiştiniz.”</p>

  <p>“Boston’a beş ay önce taşındığından bu yana kimseyle çıkmadığını söylüyor.” Jane durakladı. “Aslına bakarsanız, biraz tuhaf biri.”</p>

  <p>“Ne demek istiyorsunuz?”</p>

  <p>Jane tereddüt etti ve dönüp, ısrarla bakışlarını kaçıran Frost’a baktı. “Onunla... onunla ilgili tuhaf bir şeyler var. Ama ne olduğunu bir türlü anlayamıyorum."</p>

  <p>“Siz de aynı hisse kapılıyor musunuz Dedektif Frost?”</p>

  <p>“Hayır” dedi Frost, dudakları gerilerek. “Ben Josephine’in korkmuş olduğunu düşünüyorum, hepsi bu.”</p>

  <p>Zucker’ın bakışları iki ortağın arasında gidip geldi. Adamın yüzüne meraklı bir ifade yerleşmişti. “Bir fikir ayrılığı demek.”</p>

  <p>“Rizzoli her şeyden bir anlam çıkarıyor” dedi Frost.</p>

  <p>“Ben sadece ondan garip sinyaller alıyorum, hepsi bu” dedi Jane. “Sanki saldırgandan çok <i>bizden</i> korkuyormuş gibi geliyor bana.”</p>

  <p>“Belki de senden korkuyordur” dedi Frost.</p>

  <p>Dedektif Crowe güldü. “Kim korkmuyor ki?”</p>

  <p>Zucker bir an için sessiz kaldı. Jane, adamın aralarındaki fikir ayrılığının derinliğini yokluyormuşçasına onu ve Frost’u incelemesinden hiç hoşlanmadığını fark etti.</p>

  <p>“Kadın yalnız biri, ben sadece bunu söylüyorum” dedi Jane. “Evden işe, işten eve. Sanki bütün hayatı o müzenin içinde geçiyor.”</p>

  <p>“Peki ya birlikte çalıştığı kişiler?”</p>

  <p>“Müzenin küratörü Nicholas Robinson isminde bir adam. Kırk yaşında, bekâr, sabıkası yok.”</p>

  <p>“Bekâr mı?”</p>

  <p>“İlk başta ben de sizin gibi düşündüm, ama dikkat çekecek bir şey yok ortada. Hem ayrıca, Bayan X’i bodrumda bulan da oydu. Personelin geri kalanı gönüllülerden oluşuyor ve yaş ortalamaları da yaklaşık yüz civarında. O fosillerden herhangi birinin çekiştire çekiştire bataklıktan bir ceset çıkardığına kimse inandıramaz beni”</p>

  <p>“Yani peşine düşebileceğiniz bir şüpheli yok elinizde.”</p>

  <p>“Üç kurban da bizim bölgemizde öldürülmemiş. Hatta muhtemelen Massachusetts’te bile öldürülmemiş olabilirler” dedi Crowe.</p>

  <p>“Şimdi hepsi bizim bölgemizde sayılır” dedi Frost. “Müzenin bodrumundaki sandıkların tümünü aradık ve başka bir kurbana rastlamadık. Ama asla bilemeyiz tabii, diğer duvarların ardında da gizli yerler olabilir.” Frost çalan cep telefonuna baktı ve aniden ayağa kalktı. “Özür dilerim, telefona bakmam gerekiyor.” Frost odadan çıkarken, Zucker’ın bakışları da bir kez daha Jane'in üzerine döndü. “Daha önce söylediğiniz bir şey kafama takıldı. Doktor Pulcillo hakkında söylediğiniz bir şey.”</p>

  <p>“Ne gibi?”</p>

  <p>“Onu tuhaf biri olarak tarif ettiniz. Ama Dedektif Frost böyle bir izlenime kapılmamış.”</p>

  <p>“Öyle. Eh, aramızda bir fikir ayrılığı var işte.”</p>

  <p>“Ne kadar derin bir fikir ayrılığı bu?”</p>

  <p>Gerçek fikrini ona anlatmalı mıydı? Karısı şehir dışında olduğu, kendini yalnız hissettiği ve Josephine Pulcillo'nun iri kahverengi gözleri olduğu için Frost’un aklının karıştığını mı söyleyecekti?</p>

  <p>“Bu kadına karşı tarafsızlığınızı kaybetmenize neden olabilecek bir şey var mı?”</p>

  <p>“Ne?” Jane duyduklarına inanamıyomıuş gibi güldü. “Bu kadına haksızlık ettiğimi mi...”</p>

  <p>“Neden sizi rahatsız ediyor?”</p>

  <p>“Beni rahatsız falan ettiği yok. Sadece tuhaf bir ketumluğu var. Her zaman bir adım önde olmayı istiyor.”</p>

  <p>“Sizden mi, yoksa katilden mi? Duyduklarıma göre bu genç kadın korkmakta son derece haklı. Arabasına bir ceset, bırakıldı. Katilden gelen bir hediye gibi, deyim yerindeyse bir adak. Bir sonraki arkadaşına”</p>

  <p><i>Bir sonraki arkadaşı.</i> Bu ifade Jane’in tüylerini ürpertmişti. “Doktor Pulcillo güvenli bir yerde sanırım, değil mi?” dedi Zucker. Kimse ona yanıt vermeyince bakışlarını dedektiflerin üzerinde dolaştırdı. “Eminim ki hepimiz onun tehlikede olduğu konusunda hemfikirizdir. Nerede şimdi?”</p>

  <p>“Bu bizim de açıklığa kavuşturmaya çalıştığımız bir şey” diyerek itiraf etti Jane.</p>

  <p>“Nerede olduğunu bilmiyor musunuz?”</p>

  <p>“Bize Vermont Burlington'da, Connie Pulcillo adındaki teyzesinin yanında kalacağını söyledi, ancak kayıtlarda böyle bir isim bulamıyoruz. Josephine’in cep telefonunun telesekreterine mesajlar bıraktık, ama henüz yanıt vermedi.”</p>

  <p>Zucker başını salladı. “Bu iyi haber değil. Boston adresini kontrol eltiniz mi?"</p>

  <p>“Orada değil. Komşularından biri cuma sabahı iki bavulla ayrıldığını görmüş."</p>

  <p>“Boston'dan ayrılmış olsa bile, güvende olmayabilir” dedi Zucker. “Bu katilin eyalet sınırları ötesinde de rahatça iş gördüğüne şüphe yok. Coğrafi şuurları yok sanki. Onun peşinde olabilir.”</p>

  <p>“Tabii nerede olduğunu biliyorsa. Biz bile onu bulamıyoruz.”</p>

  <p>“Ama Josephine adamın odaklandığı tek şey. Bir süredir sadece ona odaklanmış olabilir. Onu takip etmişse tam olarak nerede olduğunu da biliyor olabilir.” Zucker arkasına yaslandı, rahat sizliği açıkça görülebiliyordu. “Telefonuna neden yanıt vermiyor? Yoksa yanıt veremiyor mu?”</p>

  <p>Jane karşılık veremeden kapı açıldı ve Frost odaya döndü. Bir şeylerin yolunda gitmediğini anlamak için Jane’in Frost’a bir kez bakması yetmişti. “Ne oldu?” dedi Jane.</p>

  <p>“Josephine Pulcillo ölmüş” dedi Frost.</p>

  <p>Frost’un kuru açıklaması, şok tabancasından yayılan şiddetli bir elektrik akımı etkisi yaratmıştı.</p>

  <p><i>“Ölmüş mü?”</i> Jane sandalyesinden fırladı. “Nasıl? Ne olmuş?”</p>

  <p>“Bir trafik kazasıymış. Ama...”</p>

  <p>“Yani bizim katilin işi değil.”</p>

  <p>“Hayır. Bizim katille alakası olmadığı kesin” dedi Frost.</p>

  <p>Jane Frost’un sesinde öfke işitti, aynı öfke gerilmiş dudaklarında ve kısılmış gözlerinde de okunuyordu.</p>

  <p>“San Diego’da ölmüş” dedi Frost. “Yirmi dört yıl önce.”</p>
</body>
</html>
