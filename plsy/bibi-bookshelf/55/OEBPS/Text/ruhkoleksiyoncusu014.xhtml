<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>14</h1>

  <p>Cumartesi gecesi Daniel en sonunda Maura’ya geldi.</p>

  <p>Daniel gelmeden hemen önce, Maura yakındaki markete koştu ve kalamata zeytin, Fransız peyniri ve pahalı bir şişe şarap satın aldı. Ben sevgilime böyle kur yaparım işte, diye düşündü Maura kredi kartını uzatırken. Gülümsemeler ve öpücükler ve Pinot Noir kadehleriyle. Asla unutmayacağı, sürekli arzulayacağı mükemmel akşamlarla kalbini çalacağım.</p>

  <p>Eve döndüğünde, Danielin çoktan geldiğini ve onu beklediğini fark etti Maura</p>

  <p>Garaj kapısı açıldığında, Daniel'ın arabasının içeride park edilmiş olduğunu gördü; böylece komşular onu görmeyecek, kaşlarını kaldıra kaldıra, şehvetle dedikodu edemeyeceklerdi. Kendi arabasını Daniel’ın arabasının yanına çekti ve bu gece yalnız olmadığının kanıtını göz önünden kaldırmak için garaj kapısını çabucak kapadı. Sır saklamak kolayca alışkanlığa dönüşüyordu. Maura artık otomatik olarak garaj kapısını kapıyor, perdeleri çekiyor, iş arkadaşlarının ve komşularının masum sorularını herhangi bir sorun çıkmadan savuşturuyordu. <i>Görüştüğün biri var mı? Akşam yemeğine gelmek ister misin? Tanıdığım çok şeker bir adam var, onunla buluşmaya ne dersin?</i> Son aylarda öylesine çok daveti geri çevirmişti ki, artık bu tür önerilerle nadiren karşılaşıyordu. Acaba herkes ondan tamamen ümidi kesmiş miydi, yoksa ilgisizliğinin, çekingenliğinin nedenlerini tahmin mi ediyorlardı?</p>

  <p>İşte o neden kapıda duruyor, onu bekliyordu.</p>

  <p>Maura eve girdi ve kendini Daniel Brophy’nin kollarına bıraktı. Son birlikte oluşlarından bu yana, daha önce hiç olmadığı kadar derin bir özlem yaratan on gün geçmişti ve Maura bu özlemi bir an önce dindirmek için yanıp tutuşuyordu. Marketten aldığı şeyler hâlâ arabadaydı ve pişirmesi gereken bir akşam yemeği vardı, ancak Maura ve Danielin dudakları birleşirken, aklındaki en son şey yemekti. Maura’nın bir an önce oburca tüketmek istediği tek şey Daniel'dı. Öpüşerek yatak odasına doğru giderlerken, Maura adama sıkı sıkı sarılıp onunla birlikte olmanın tadını çıkardı. Suçlu öpücükler her şeyi daha da güzel yapıyordu, çünkü bu öpücükler onlar için yasak öpücüklerdi. Bu akşam kaç yeni günah işleyeceklerini merak etti Maura, gömleğinin düğmelerini çözen Danieli izlerken. Bu gece rahip yakasını takmıyordu Daniel; bu gece Maura'nın evine onun âşığı olarak gelmişti, kendini Tanrıya adamış biri olarak değil.</p>

  <p>Aylar önce onu kilisesine bağlayan yeminleri bozmuştu Daniel. Bunun sorumlusu Mauray'dı; Daniel Brophy’nin düşüşüne neden olmuştu ve bu düşüş de Danieli bir kez daha Maura’nın yatağına, Maura’nın kollarına getirmişti. Bu artık Daniel için öylesine bildik bir yolculuk halini almıştı ki, Maura'nın tam olarak ne istediğini, neyin tırnaklarını bedenine geçirmesine, neyin çığlık atmasına yol açtığını öğrenmişti.</p>

  <p>En sonunda Maura mutlu bir titremeyle kendini yatağa bıraktığında, her zaman yaptıkları gibi, kolları ve bacakları sarmaş dolaş, birbirlerinin bedenini iyi tanıyan iki âşık olarak yattılar. “Sanki son gelişinden bu yana yıllar geçti” diye fısıldadı Maura. “Aslında perşembe günü gelecektim, ama şu iş bir türlü bitmek bilmedi.”</p>

  <p>“Şu iş mi?”</p>

  <p>“Evlilik danışmanlığı.” Hüzünle ve alaycı alaycı güldü Daniel. “Sanki onlara evliliklerini nasıl düzelteceklerini söyleyecek kişi benmişim gibi. Öyle büyük bir öfke ve acı yaşıyorlar ki, Maura. Aynı odada oturan o insanlar omuzlarında öyle büyük bir dert taşıyorlar ki. Onlara, <i>Asla işe yaramayacak</i>,&nbsp;<i>asla birbirinizle mutlu olamayacaksınız</i>, demek istedim. <i>Yanlış insanlarla evlenmişsiniz.</i>”</p>

  <p>“Belki de onlara verebileceğin en iyi tavsiye budur." '</p>

  <p>“Bu merhametli bir hareket olurdu.” Yumuşak bir hareketle Maura’nın yüzüne düşmüş bir tutam saçı arkaya itti ve parmakları kadının yanaklarında dolanmaya koyuldu. “Ayrılmalarına izin vermek çok daha iyi bir hareket olur. Onlan daha mutlu edebilecek bililerini bulsunlar diye. Aynı senin beni mutlu ettiğin gibi.” Maura gülümsedi. “Ve <i>sen</i> de beni acıktırıyorsun.” Yatakta doğrulunca kırışmış yatak örtülerinin arasından sevişmelerinin, kokusu yayıldı. Sıcak ve arzu dolu bedenlerin hayvani kokuları. “Sana akşam yemeği sözü vermiştim.”</p>

  <p>“Yemekleri hep sen hazırlıyorsun diye vicdan azabı duyuyorum.” Daniel da doğrulup oturdu ve giysilerini almak için uzandı. “Bana ne yapabileceğimi söyle.”</p>

  <p>“Şarabı arabada bıraktım. Neden gidip şişeyi getirmiyor ve açmıyorsun? Ben de tavuğu fırına koyayım.”</p>

  <p>Tavuk kızarır, Maura patates doğrar ve Daniel da salatayı hazırlarken, mutfakta şaraplarını yudumladılar. Evli bir çift gibi onlar da yemek pişirdiler, birbirlerine dokundular ve öpüştüler. Ama biz evli değiliz ki, diye düşündü Maura, Daniel’ın çarpıcı profiline, ak düşmüş şakaklarına yan yan bakarak. Birlikte oldukları her dakika çalınmış, kaçamak anlardı ve birlikte gülmelerine rağmen, zaman zaman o kahkahalarda Maura’nın kulağına bir çaresizlik tınısı çalınıyordu, sanki kendilerini mutlu olduklarına inandırmaya çalışır gibiydiler. Lanet olsun, bütün o suçluluğa, dalaverelere ve ayn geçirdikleri çok sayıda geceye rağmen mutluydular işte. Ama Maura bütün bunların Daniel’ı duygusal açıdan yıprattığını adamın yüzünde görebiliyordu. Bu ilişki sadece son birkaç aydır devam ediyordu, ama Daniel'in saçları dikkat çekecek derecede grileşmişti. Bütün saçları beyazladığında, diye düşündü Maura, hâlâ benimle kapalı perdeler arkasında mı buluşacak?</p>

  <p><i>Peki o benim yüzümde ne gibi değişiklikler görüyor acaba?</i> Daniel kadının evinden ayrıldığında saat gece yarısını geçmişti. Maura adamın kollarında uyuyakalmış ve Daniel'ın yataktan kalktığını fark etmemişti. Uyandığında Daniel gitmiş ve yatağın diğer tarafındaki çarşaflar çoktan soğumuştu.</p>

  <p>O sabah Maura kahvesini yalnız başına içti, krepleri yalnız başına hazırladı. Victor’la yaptığı kısa ve her açıdan felaket evliliğe dair aklında kalan en güzel anılar, birlikte geçirdikleri pazar sabahlarına dair anılardı. Yataktan geç kalkar, sonra da günün yarısını aylak aylak gazeteleri okuyarak geçirecekleri kanepeye yerleşirlerdi. Daniel'le böyle bir sabahın keyfini asla süremeyecekti Maura. O sabahlığıyla uyuşuk uyuşuk dört bir yana saçılmış <i>The Boston Globe'un</i> sayfalarına bakarken, Peder Daniel Brophy de Our Lady of Divine Light Kilisesi'ndeki cemaatine vaaz veriyordu; yoldan çıkmış bir çobanın cemaatiydi bu.</p>

  <p>Kapı zili çalınca Maura şaşkınlıkla kendine geldi. Az önce kestirdiği için mahmur mahmur kanepede doğruldu ve saatin iki olduğunu gördü. <i>Kapıyı çalan belki de Daniel'dir.</i></p>

  <p>Oturma odasının diğer tarafına doğru aceleyle yürürken, dört tarafa saçılmış gazete sayfaları Maura’nın çıplak ayaklarının altında hışırdadı. Kapıyı açıp verandasında duran adamın kim olduğunu görünce, Maura saçlarını fırçalamadığı ya da üzerindeki sabahlığı çıkarmadığı için büyük bir pişmanlık duydu.</p>

  <p>“Biraz geciktim, kusura bakmayın” dedi Anthony Sansone. "Umanın sorun olmamıştır.”</p>

  <p>“Geciktiniz mi? Üzgünüm, ama geleceğinizden haberim yoktu.”</p>

  <p>“Mesajımı almadınız mı yoksa? Dün öğleden sonra telesekreterinize mesaj bırakmıştım. Bugün sizi ziyaret edeceğimi haber vermek için.”</p>

  <p>“Öyle mi? Sanırım dün gece makineyi kontrol etmek aklıma gelmedi.” <i>Başka işlerle meşguldüm.</i> Maura geri çekildi, “İçeri girsenize.”</p>

  <p>Anthony oturma odasına girdikten sonra durakladı ve dört yana saçılmış gazete sayfalarına, boş kahve fincanına baktı. Maura onu aylardır görmemişti. Adamın sessizliği, hiçbir ayrıntıyı gözden kaçırmamak için havayı koklarmış gibi görünmesi karşısında bir kez daha şaşırdı. Yabancılarla kolayca ilişki kuran Daniel'in aksine, Antony Sansone etrafına ördüğü duvarların ardında yaşayan, kalabalıkların arasında bile herkesten uzak, düşüncelerini kendine saklayan biri gibi görünüyordu. Avare pazar gününün dağınıklığına bakan adamın aklından neler geçtiğini merak etti Maura Hepimizin hizmetkârları yok ki, diye düşündü. Hepimiz sizin yaşadığınız şekilde, bir Beacon Hill malikânesinde yaşamıyoruz.</p>

  <p>“Sizi evinizde rahatsız ettiğim için üzgünüm” dedi adam. “Ama bunun adli tıp uzmanına yapılan resmi bir ziyaret olmasını istemedim.” Kadının yüzüne bakmak için döndü. “Ve hakikaten de sizin nasıl olduğunuzu görmek istedim Maura. Sizinle bir süredir görüşmüyoruz.”</p>

  <p>“İyiyim, işlerim yoğun.”</p>

  <p>“Mefisto Kulübü evimdeki aylık yemeklerine devam ediyor. Şüphesiz sizin bakış açınız bizim için faydalı olabilir ve bir akşam sizi yine aramızda görmek hepimizi mutlu edecektir.”</p>

  <p>“Suç hakkında konuşmak için mi? Bu konuyla kendi işimde epeyce ilgileniyorum, teşekkür ederim.”</p>

  <p>“Bizim yaklaşımınuzdan farklı bir şekilde ama. Siz sadece suçun sonuçlarıyla ilgilemiyorsunuz, oysa bizler daha çok varlık nedenleri üzerine yoğunlaşıyoruz.”</p>

  <p>Maura gazeteleri toplamaya ve üst üste yığmaya koyuldu. “Sizin gruba uygun olduğumu söyleyemeyeceğim. Ben sizin teorilerinizi kabul etmiyorum.”</p>

  <p>“Başımızdan geçen onca şeyden sonra bile mi? O cinayetler sizin de bazı şeyler üzerinde düşünmenize yol açmıştır. Kafanızda bazı ihtimaller belirmiş olmalı.”</p>

  <p>“Lut Gölü Rulolarındaki kötülükle ilgili teoriler gibi mi?” Maura başını salladı. “Ben bir bilim insanıyım. Dini metinleri değişmez gerçekler değil, tarihin içyüzünü anlatan metinler olarak okurum. Açıklanamaz olanları açıklamak için değil.”</p>

  <p>“O gece bizimle birlikte dağda mahsur kalmıştınız. Kanıtları siz de <i>gördünüz."</i></p>

  <p>Adamın bahsettiği o gece, o ocak gecesi neredeyse hep birlikte ölüyorlardı. Bu kadarı üzerinde anlaşabiliyorlardı, çünkü kanıtlar korkunç olayların ardından akan kan kadar gerçekti. Ama o gece hakkında asla anlaşamayacakları bir sürü şey vardı ve yaşadıkları en temel görüş ayrılığı da, o dağda mahsur kalmalarına neden olan canavarın doğasıyla ilgiliydi.</p>

  <p>“Benim gördüğüm bir seri katilden başka bir şey değildi, dünya üzerinde pek çok örneği olan bir seri katil” dedi Maura. “Onu açıklamak için Kutsal Kitap’a dayanan teorilere ihtiyacım yok benim. Bana <i>bilimden</i> bahsedin, eski şeytani nesillerle ilgili masallardan değil.” Gazete yığınını sehpanın üzerine bıraktı. “Kötülük işte! Başka bir şey değil! İnsanlar vahşi olabilir ve bazdan da öldürürler. Bununla ilgili bir açıklama olmasını hepimiz isteriz.”</p>

  <p>“Bilim, bir katilin bir kadını neden mumyaladığını açıklıyor mu? Neden bir kadının <i>tsantsa</i>'sını yaptığını ve diğer bir kadını da bir arabanın bagajına bıraktığını?”</p>

  <p>Şaşıran Maura adama bakmak için döndü. “Bu soruşturma hakkında bilgi sahibisiniz demek?”</p>

  <p>Ama bunları bilmesi o kadar da şaşırtıcı değildi aslında. Antony Sansone’un kanun adamlarıyla bağlantıları en üst seviyelere, bizzat polis müdürlerinin ofislerine kadar ulaşıyordu. Bayan X gibi sıradışı bir soruşturmanın adamın ilgisini çekeceği de muhakkaktı. Ve aynı şekilde, suç ve suçla mücadele etme konusunda kendi teorileri olan Mefisto Kulübü üyelerinin de böyle bir olayla ilgilenmesi oldukça normal bir durum sayılabilirdi.</p>

  <p>“Sizin bile fark etmemiş olabileceğiniz detaylar var” dedi adam. “Haberdar olmanız gerektiğini düşündüğüm detaylar.”</p>

  <p>“Bu konuyu daha derinlemesine konuşmadan önce” dedi Maura, “gidip giyineceğim. İzninizle.”</p>

  <p>Yatak odasına gitti. Bir kot pantolon ve bir gömlek giydi; pazar öğleden sonrasına son derece uygun gündelik bir kıyafetti bu. Ancak kıyafetinin seçkin ziyaretçisi için yeterince iyi olmadığı hissine kapılmıştı. Makyaj yapma zahmetine girmedi, yüzünü yıkayıp saçlarını fırçalamakla yetindi. Aynada kendine bakınca gözlerinin şiştiğini ve saçında daha önce fark etmediği birkaç beyaz tel olduğunu gördü. Eh, ben buyum işte, diye düşündü. Kırk yaşını bir daha asla göremeyecek bir kadın. Yaşımı gizlememe imkân yok, bunu denemeyeceğim bile.</p>

  <p>Yatak odasından çıktığında, kahve kokusu bütün evi sarmıştı. Kokuyu takip ederek mutfağa girdi. Sansone raftan iki fincan çıkarmışı ı bile.</p>

  <p>“Umarım kahve hazırlamamın bir sakıncası yoktur.”</p>

  <p>Maura, geniş sırtı ona dönük, fincanlara kahve dolduran adamı izledi. Kendi evindeymiş gibi görünüyordu ve evini hiç çaba harcamadan ele geçirmesi Maura’yı kızdırmıştı. Herhangi bir evde, herhangi bir odaya girme ve sadece varlığıyla, o alanda hak iddia etme yeteneğine sahipti bu adam.</p>

  <p>Sansone fincanlardan birini Maura’ya verdi. Şekeri ve kremasıyla kahveyi tam da sevdiği gibi hazırlaması Maura’yı şaşırttı. Adamın hatırlamasını beklemediği bir detaydı bu.</p>

  <p>“Bayan X hakkında konuşmamızın zamanı geldi” dedi Sansone. “Ve neyle karşı karşıya olabileceğiniz hakkında.”</p>

  <p>“Ne kadarını biliyorsunuz?”</p>

  <p>“Biıbiriyle bağlantılı üç ceset olduğunu biliyorum.”</p>

  <p>“Birbirleriyle bağlantılı olup olmadıklarını bilmiyoruz.”</p>

  <p>“Üç kurban, hepsi de grotesk yöntemlerle koruma altına alınmış. Bu epeyce nadir görülen bir imza.”</p>

  <p>“Üçüncü kurbanın otopsisini henüz yapmadım, bu yüzden de size onun hakkında bir şey söyleyemem. Çürümenin nasıl önlendiğini bile.”</p>

  <p>“Klasik bir mumyalama işlemi olmadığını duydum.”&nbsp;</p>

  <p>"<i>Kla</i><i>sik</i> derken tuzlanmış, kurutulmuş ve sargılanmış demek isliyorsanız, hayır, klasik bir mumyalama işleminden geçirilmemiş.”</p>

  <p>“Yüz hatları diğerlerinden daha iyi durumda mı?”</p>

  <p>“Evet Hem de dikkat çekici biçimde. Ama dokuları hâlâ nemli. Daha önce bunun gibi bir cesede otopsi yapmamıştım. Onu şu anki halinde tutmak için ne yapmamız gerektiğini bile bilmiyorum.”</p>

  <p>“Peki ya arabanın sahibi? O bir arkeolog, değil mi? Bagajında bulunan cesedin ne şekilde korunduğu hakkında herhangi bir fikri var mı?”</p>

  <p>“Onunla konuşmadım. Jane’in söylediklerine bakacak olursak kadın epeyce sarsılmış.”</p>

  <p>Anthony elindeki kahve fincanını bıraktı. Bakışları öyle dolaysızdı ki, bir saldırı gibi görünüyordu. “Doktor Pulcillo hakkında ne biliyorsunuz?”</p>

  <p>“Neden Doktor Pulcillo hakkında sorular soruyorsunuz ki?”</p>

  <p>“Çünkü onlar için çalışıyor Maura.”</p>

  <p>“Onlar mı?”</p>

  <p>“Crispin Müzesi.”</p>

  <p>“Sanki kötülüğün hâkim olduğu bir kurumdan bahsedermiş gibi konuşuyorsunuz.”</p>

  <p>“BT taramasına katılmayı kabul ettiniz. Siz de Bayan X etrafında düzenledikleri o medya sirkinin parçasıydınız. Ne tür bir işe karıştığınızı biliyor olmalıydınız.”</p>

  <p>“Küratör beni taramaya gözlemci olarak çağırdı. Bir tür medya sirki olacağını falan da söylemedi. Sadece taramanın ilgimi çekebileceğini düşündüğü için beni çağırmış ve açıkçası ilgimi de çekiyordu.”</p>

  <p>“Peki orada bulunmayı kabul ederken müze hakkında bir şey bilmiyor muydunuz?”</p>

  <p>“Crispin’i birkaç yıl önce ziyaret etmiştim. Tuhaf bir koleksiyonları var, ancak yine de görmeye değer. Ziyaret ettiğim diğer özel müzelerden o kadar da farklı bir yer değildi; koleksiyonlarını sergileyip caka satmak isteyen zengin aileler tarafından kurulmuş müzelerden biriydi sadece.”</p>

  <p>“Crispinleri özel bir aile olarak tanımlayabilirsiniz.”</p>

  <p>“Onları özel yapan ne peki?”</p>

  <p>Sansone Maura’nın tam karşısındaki sandalyeye oturdu, böylece bakışları aynı hizaya gelmiş oldu. “Nereden geldiklerinin tam olarak bilinmemesi.”</p>

  <p>“Bunun bir önemi var mı?”</p>

  <p>“Biraz şüphe çekici, sizce de öyle değil mi? Kayıtlarda adı geçen ilk Crispin, Boston’a 1850 yılında ayak basan Comelius. Unvan sahibi bir İngiliz centilmeni olduğunu iddia etmiş o zamanlar.”</p>

  <p>“Bunun doğru olmadığını ima ediyorsunuz.”</p>

  <p>“İngiltere'de onunla ilgili bir kayıt yok. Aslına bakacak olursanız başka bir yerde de yok. Günün birinde birdenbire ortaya çıkıvermiş. Çok çekici, yakışıklı bir adam olduğundan bahsediliyor. İyi bir evlilik yapmış ve zenginliği artarak devam etmiş. O ve soyundan gelen sonraki kuşaklar sürekli seyahat edip bir şeyler toplamışlar ve topladıkları ilginç parçaları Amerika’ya getirmişler. Bunlar arasında sıradışı parçalar da var. Oymalar ve definlerde kullanılan malzemeler ve hayvan örnekleri. Ancak görünüşe bakılırsa, Comelius ve ailesinin özellikle ilgi duydukları şey silahlarmış. Dünyanın dört bir yanındaki ordular tarafından kullanılan bütün silah çeşitleri. Servetlerini nasıl artırdıklarını düşünecek olursak, bunun oldukça uygun bir ilgi alanı olduğunu söyleyebiliriz.”</p>

  <p>“Nasıl?”</p>

  <p>“Savaşlar, Maura. Comelius’tan bu yana, sürekli savaşlardan para kazanan bir aile olmuşlar. Comelius iç Savaş sırasında, Güney’e silah temin ederek zengin olmuş. Ondan sonra gelenler de bu âdeti devam ettirip Asya’dan Afrika’ya, Afrika’dan Ortadoğu’ya varıncaya dek dünyanın her yerindeki çatışmalar sayesinde para kazanmışlar. Hitler’in askerlerine silah temin etmek için gizli bir anlaşma yapmışlar, bir yandan da Müttefikleri silahlandırmışlar. Çin’de hem Milliyetçilere hem de komünist orduya silah sağlamışlar. Bu ticaret Cezayir, Lübnan ve Belçika Kongosu’nda devam etmiş. Kimin kiminle savaştığı onlar için asla önemli olmamış. Hiç kimsenin tarafını tutmamış, sadece para almışlar. Bir yerlerde kan dökülmeye devam ettiği sürece, onlar da kâr ediyorlarmış.”</p>

  <p>“Bunların soruşturmayla ne gibi bir alakası var ki?”</p>

  <p>“Sadece bu kurumun geçmişini ve bünyesinde ne tür bir miras barındırdığını kavramanızı istiyorum, hepsi bu. Crispin Müzesi’nin parası kanla ödenmiştir. O binada dolaşırken gördüğünüz her altın sikkenin, her çanak çömlek parçasının bedeli, bir yerlerdeki savaş tarafından karşılanmıştır. Orası kötülüğün hâkim olduğu bir yer Maura, geçmişini gizleyen bir aile tarafından inşa edilmiş bir yer. Köklerini asla bilemeyeceğimiz bir aile tarafından.”</p>

  <p>“Bunları anlatarak nereye varmaya çalıştığınızı görüyorum. Bana Crispinlerin şeytani bir soydan geldiklerini söyleyeceksiniz. Kutsal Kitap’ta adı geçen Nefilim’in soyundan geldiklerini.” Maura başını sallayarak güldü. “Lütfen. Lütfen yine Lut Gölü Ruloları’ndan bahsetmeye başlamayalım, olur mu?”</p>

  <p>“Neden Bayan X’in sonu o müze oldu sizce?”</p>

  <p>“Eminim ki buna verecek bir cevabınız vardır.”</p>

  <p>“Bir teorim var. Ben onun bir tür ödül olduğunu düşünüyorum. Aynı o <i>tsantsa</i> gibi. Bunlar Crispin ailesinin tam olarak neyi sembolize ettiğini anlayan bir hayran tarafından bağışlanan şeyler oldu.”</p>

  <p>“Ama üçüncü kurban müzede bulunmadı. Üçüncü kurbanın cesedi Doktor Pulcillo’nun arabasının bagajına konulmuştu.”</p>

  <p>“O da müzede çalışıyor.”</p>

  <p>“Ve şimdi çok korkuyor. Anahtarlarını çalmış ve ona dehşet verici bir hediye yollamışlar.”</p>

  <p>“Çünkü Doktor Pulcillo, ödülün gönderildiği gerçek kişi olan Simon Crispin için bir aracıdan başka bir şey değil.”</p>

  <p>“Hayır, ben gerçek alıcının Doktor Pulcillo olduğunu düşünüyorum. Göz alıcı bir güzelliği var, katilin dikkatini çekmiş olmalı Üstelik Jane de böyle olduğuna inanıyor.” Maura bir an durakladı. “Neden bu konuda Jane ile konuşmuyorsunuz? Soruşturmayı yürüten o. Neden bana geldiniz?”</p>

  <p>“Dedektif Rizzoli’nin zihni alternatif teorilere kapalı da ondan.”</p>

  <p>“Bu da gerçeklere sıkı sıkı bağlı olduğu anlamına geliyor.” Maura ayağa kalktı. “Aynen benim gibi.”</p>

  <p>“Söylediklerimi hemen reddetmeden önce, belki de Crispin koleksiyonu hakkında bir şey daha öğrenmeniz gerek. Koleksiyonun bugüne kadar hiç kimsenin görmediği bir parçası var. Saklı tutuluyor.”</p>

  <p>“Neden ki?”</p>

  <p>“Çünkü öylesine grotesk, öylesine rahatsız edici bir şey ki, aile toplumun bundan haberdar olmasını göze alamıyor.”</p>

  <p>“Peki siz bunu nasıl biliyorsunuz?”</p>

  <p>“Yıllarca antika piyasasında bununla ilgili söylentiler dolaşıp durdu. Yaklaşık olarak altı yıl kadar önce, Simon Crispin bu parçayı özel bir müzayedeye çıkardı. Görünüşe bakılırsa epeyce müsrif bir hayatı olmuştu ve aile mirasından kalan ne varsa tüketmeyi başarmış gibiydi. Nakit bulması gerekiyordu. Aynca utanç verici ve muhtemelen yasadışı olan parçalardan da kurtulması lazımdı. İşin asıl rahatsız edici kısmıysa, hakikaten de bir alıcı bulmuş olmasıydı ve o alıcının ismi asla açıklanmadı.”</p>

  <p>“Crispin’in sattığı şey neydi?”</p>

  <p>“Savaş ganimetleri. Ordu madalyaları ve paslı kasaturalar değil bahsettiğim. Afrika’dan gelen insan dişleri ve Japon askerlerinin kesilmiş kulaklarından yapılma süslerden bahsediyorum. Kesik parmaklardan yapılan bir kolye ve kavanoz dolusu kadın...” Durdu. “Korkunç bir koleksiyon. Söylemek istediğim şey, Crispin ailesinin grotesk yadigârlara karşı ilgisini bilen tek kişinin ben olmadığım. Belki bu arkeoloji katili de bundan haberdardır. Ve Crispin'lerin sahip olduğu koleksiyona katkı yapabileceğini düşünmüştür.”</p>

  <p>“Bunların hediye olduklarını tahmin ediyorsunuz.”</p>

  <p>“Kendi yadigârlarından birkaçını müzeye bağışlayan bir koleksiyoncunun hayranlığını ifade eden hatıralar. Bir kenarda unutulmuş şeyler.”</p>

  <p>“Şimdiye kadar.”</p>

  <p>Sansone başını sallayarak onayladı. “Ben bu gizemli bağışçının ortaya çıkmaya karar verdiğini düşünüyorum. Hâlâ hayatta olduğunu göstermek istiyor” dedi ve ardından usulca, “Öncekilere benzer başka hediyeler de gelebilir Maura” diye ekledi.</p>

  <p>Maura’nın mutfak telefonu sessizliği bozarak çalmaya başladı. Bir anda olduğu yerde sıçrayan Maura, telefona bakmak için sandalyesinden kalkarken nabzının hızlandığını hissediyordu. Mantıklı dünyasını nasıl da kolayca sarsmıştı bu adam. Aydınlık bir yaz günü üzerine gölgeler düşürmeyi becermişti. Sansone’un paranoyaları bulaşıcıydı ve Maura, çalan telefonun zilinde meşum bir tını işitti; bu aramanın istenmeyen haberler vereceğine dair bir uyarı.</p>

  <p>Ancak hattın diğer ucundan onu selamlayan ses hem tanıdık hem de tatlı bir sesti. “Doktor Isles, ben laboratuvardan Carter. Elimde ilginç GC-MS<a id="footnote1"></a><sup><a href="../Text/DiPNOTLAR.xhtml#a9" id="dokuz">9</a></sup> sonuçları var.”</p>

  <p>“Neyle ilgili?”</p>

  <p>“Bize perşembe günü gönderdiğiniz şu doku örnekleriyle ilgili.”</p>

  <p>“Bagajda bulunan cesedinki mi? Gaz kromatografısini bitirdiniz mi?”</p>

  <p>“Birileri telefon edip işleri hızlandırmak için laboratuvara gelmemi istedi. Ben bunu sizin istediğinizi sanmıştım.”</p>

  <p>“Hayır, böyle bir şey istemedim ben.” Başını çevirdi ve omzunun üzerinden Sansone’a baktı. Adam onu öylesine dikkatli izliyordu ki, Maura kendini diğer tarafa dönmek zorunda hissetti. “Devam et” dedi telefonun ahizesine.</p>

  <p>“Doku örneğine flaş piroliz uyguladım ve gaz kromatografisi-kütle spektroskopisiyle incelediğimde, büyük miktarda kollajenöz olan ve olmayan proteinin varlığına şahit oldum. Yaşı ne olursa olsun, bu dokular son derece iyi muhafaza edilmiş.”</p>

  <p>“Renk koyulaştırıcı maddelerin de taranmasını istemiştim. Herhangi bir çeşidine rastladınız mı?”</p>

  <p>“Dokularda benzenediol örneğine rastlamadım. Bu da en çok bilinen renk koyulaştıncılan eleyebileceğimiz anlamına gelir. Ama 4- isopropylphcnol denen bir kimyasalla karşılaştık.”</p>

  <p>“Bunun ne demek olduğu hakkında hiçbir fikrim yok.”</p>

  <p>“Benim de biraz araştırmam gerekti. Görünüşe bakılırsa, bu kimyasal bataklık yosununun karakteristik piroliz ürünüymüş.”</p>

  <p>“<i>Yosun mu?"</i></p>

  <p>“Öyle. Bu bilgi işinize yarıyor mu?"</p>

  <p>“Evet” dedi Maura usulca. “Sanırım yanyor." <i>Bana tam olarak bilmem gereken şeyi söylüyor.</i> Maura telefonu kapattı. Laboratuvar sonuçları yüzünden serseme dönmüş gibi bakışlarını telefondan ayırmadan öylece durdu. Bu, sahip olduğu bilgi dağarcığının, o güne dek otopsi odasında uğraştığı her şeyin ötesine geçmişti ve Maura teknik rehberlikten yoksun bir şekilde devam etmek istemiyordu.</p>

  <p>“Maura?"</p>

  <p>Sansone’a döndü. “Bu konuşmaya başka bir zaman devam edebilir miyiz? Bazı telefon görüşmeleri yapmam gerekiyor da."</p>

  <p>“Gitmeden önce size bir tavsiyede bulunabilir miyim? Konuşmak isteyebileceğiniz birini tanıyorum. Doktor Pieter Vandenbrink. Onunla temas kurmanızı sağlayabilirim."</p>

  <p>“Neden bana bu adamdan bahsediyorsunuz ki?"</p>

  <p>“İsminin internette bol bol geçtiğini göreceksiniz. Özgeçmişine bakacak olursanız neden ondan bahsettiğimi anlarsınız.”</p>
</body>
</html>
