<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>2</h1>

  <p>Doktor Maura Isles kalsa mı, yoksa çekip gitse mi karar veremiyordu.</p>

  <p>Pilgrim Hastanesi otoparkının karanlık köşelerinde, projektör ışıkları ile televizyon kameralarının aydınlattığı bölgenin epeyce gerisinde oyalandı. Kendisini görmelerini istemiyordu ve şüphesiz yerel muhabirlerin çoğu, soluk yüzü ve kısacık kesilmiş siyah saçlarıyla Ölülerin Kraliçesi unvanını kazanmış bu çarpıcı kadını tanıyacaktı. Ancak henüz hiç kimse Maura'nın geldiğini fark etmemiş ve tek bir kamera bile onun olduğu tarafa dönmemişti. Maura’ya dönmek yerine, onlarca muhabir bütün dikkatlerini ünlü yolcusunu bırakmak için hastanenin ana girişine yanaşan minibüse yöneltmişti. Minibüsün arka kapıları iki yana savrularak açıldı ve ünlü hasta yavaşça minibüsten indirilip hastane sedyelerinden birine yerleştirilirken, fotoğraf makinelerinin flaşları geceyi şimşek misali yırttı. Şöhrete yeni kavuşan bu hasta, herhangi bir adli tıp uzmanının ününü gölgede bırakacak bir medya yıldızıydı. Ilık bir pazar akşamında çılgın hayran gruplarını ve muhabirleri hastane önünde toplayan sebepten biraz farklıydı Maura’nın burada bulunma nedeni.</p>

  <p>Herkes bir anlığına da olsa Bayan X’i görebilme telaşındaydı.</p>

  <p>Maura daha önce de pek çok kez muhabirlerin karşısına çıkmıştı, ancak kalabalığın kuduruk açlığı onu teyakkuzda olmaya itiyordu. Görüş sahalarına yeni bir av girecek olursa, ilgilerinin bir anda dönebileceğinin farkındaydı ve Maura bu gece kendisini duygusal açıdan yıpranmış, kırılgan ve savunmasız hissediyordu. Arkasına dönmeyi, tekrar arabasına binmeyi ve bu itiş kakıştan uzaklaşmayı düşündü. Ancak sessiz bir ev ve Daniel Brophy’nin gelmediği bir akşamda ona arkadaşlık edecek belki de fazladan birkaç kadeh şarap haricinde onu bekleyen bir şey yoktu. Son zamanlarda bu tür geceleri fazlasıyla sık tecrübe etmişti Maura, ancak Daniel'a âşık ulurken kabullendiği bir anlaşmaydı bu. Kalpler, sonuçlarım pek fazla değerlendirmeden seçimlerini yapar Seçimini yaptıktan sonra da kendisini bekleyen yalnız geceleri düşünmez.</p>

  <p>Bayan X’i taşıyan sedye hastaneye girince muhabir sürüsü de onun peşinden gitti. Dışarıdaki otoparkta bir başına kalan Maura, hastane girişinin cam kapıları ardında parlak ışıklar ve heyecanlı yüzler görüyordu.</p>

  <p>Kalabalığın peşi sıra o da hastaneye doğru yürümeye koyuldu.</p>

  <p>Sedye lobi boyunca ilerleyerek şaşkın şaşkın bakan ziyaretçilerin ve görüntü almak için cep telefonlarının kameralarıyla heyecan içinde bekleyen hastane personelinin yanından geçti. Sedye ve ardındaki geçit alayı koridora dönüp radyoloji servisine doğru ilerlemeye devam etti. Ancak içerideki kapıdan sadece sedyenin geçmesine izin verildi. Takım elbiseli ve kravatlı bir hastane görevlisi duruma müdahale ederek muhabirlerin daha fazla ilerlemesine mâni oldu.</p>

  <p>“Üzgünüm, bu noktadan daha ileri gidemezsiniz" dedi adam. “Hepinizin bunu görmek istediğini biliyorum, ancak oda çok küçük." Memnuniyetsizlik homurtularını bastırmak için ellerini kaldırdı. “Ben Phil Lord. Pilgrim Hastanesinde halkla ilişkiler görevlisiyim. Bu çalışmanın bir parçası olmak bizleri fazlasıyla heyecanlandırıyor, çünkü Bayan X gibi bir hasta, karşımıza ancak iki bin yılda bir falan çıkıyor." Beklenen gülüşmeler karşısında tebessüm etti. “BT, yani bilgisayarlı tomografi çok uzun sürmez, beklemeyi göze alırsanız, tomografi biter bitmez arkeologlarımızdan biri gelip sonuçları size açıklayacaktır." Fark edilmemeyi umarak bir köşeye çekilmiş gibi duran, kırklı yaşlarda, solgun görünümlü bir adama doğru döndü. "Doktor Robinson, başlamadan önce bir şey söylemek ister misiniz?"</p>

  <p>Bu gözlüklü adamın yapmayı istediği en son şey, şüphesiz bu topluluğa bir şeyler söylemekti, ancak düşen gözlüğünü bir gagayı andıran burnunun üzerine iterken cesurca bir nefes aldı ve öne çıktı. Bu arkeolog Indiana Jones’a hiç benzemiyordu. Gerilere çekilmiş saç çizgisi ve çalışkan bir öğrencinin kısık bakışlarıyla, daha çok kameraların istenmeyen ilgisine maruz kalmış bir muhasebeciyi andırmaktaydı. “Ben Doktor Nicholas Robinson” dedi. "Boston’daki...”</p>

  <p>“Daha yüksek sesle konuşabilir misiniz Doktor?” diye seslendi muhabirlerden biri.</p>

  <p>“Ah, özür dilerim.” Doktor Robinson boğazını temizledi. “Ben Boston’daki Crispin Müzesi’nin küratörüyüm. Pilgrim Hastanesi büyük bir cömertlikle Bayan X’in bilgisayarlı tomografi taramasını yapmayı teklif ettiği için onlara minnettarlık duyuyoruz. Geçmişe detaylı bir şekilde bakabilmek için olağanüstü bir fırsat bu ve buradaki kalabalığa bakınca sizin de en az bizler kadar heyecanlı olduğunuzu görebiliyorum. Tarama tamamlanınca birlikte çalıştığım arkadaşlarımdan biri ve bir Eski Mısır uzmanı olan Doktor Josephine Pulcillo size bilgi vermek üzere burada olacak. Sonuçları açıklayacak ve sorularınızı yanıtlayacak.”</p>

  <p>“Bayan X ne zaman kamuoyuna teşhir edilecek?” diye sordu muhabirlerden biri.</p>

  <p>“Bu hafla içerisinde, sanırım” dedi Robinson. “Yeni serginin hazırlıkları zaten tamamlanmıştı ve...”</p>

  <p>“Kimliğiyle ilgili herhangi bir ipucu var mı elinizde?”</p>

  <p>“Neden daha önce kamuoyuna gösterilmedi?”</p>

  <p>“Firavun ailesinden olabilir mi?”</p>

  <p>“Bilmiyorum” dedi Robinson, bu soru yağmuru karşısında gözlerini kırpıştırarak. “Kadın olduğu bile kesin değil henüz.”</p>

  <p>“Onu altı ay önce buldunuz ve hâlâ cinsiyetini bilmiyor musunuz?”</p>

  <p>“Bu analizler zaman alır.”</p>

  <p>“Bir göz atmak yeterli olurdu” dedi bir muhabir ve kalabalık gülmeye başladı.</p>

  <p>“Sizin düşündüğünüz kadar basit değil” dedi Robinson, gözlüğü bir kez daha burnundan aşağı kayarken. “İki bin yaşında olduğunu düşünürseniz, son derece narin ve çok dikkatli davranmak gerekiyor. Onu bu gece bu minibüsle buraya getirmek bile çok sinir bozucuydu. Müze olarak önceliğimiz, muhafaza etmektir. Kendimi onun muhafızı olarak kabul ediyorum ve onu korumak da benim görevim, işte bu yüzden, hastaneyle bu taramayı organize ederken aceleci davranmadık. Yavaş hareket ediyor ve her adımı büyük bir dikkatle atıyoruz.”</p>

  <p>“Bu gece yapılacak BT taramasından neler öğrenmeyi umuyorsunuz Doktor Robinson?”</p>

  <p>Robinson’ın yüzü aniden büyük bir coşkuyla aydınlandı. “Öğrenmek mi? Her şeyi! Yaşı, sağlık durumu. Nasıl bir yöntemle muhafaza edildiği. Eğer şanslıysak ölüm nedenini bile öğrenebiliriz.”&nbsp;</p>

  <p>“Adli tıp uzmanı bu yüzden mi burada?”</p>

  <p>Kalabalık çok gözlü bir yaratıkmışçasına dönerek odanın arka tarafında duran Maura'ya baktı. Televizyon kameraları ona doğru dönerken, Maura aşina olduğu o geri çekilme arzusunu hissetmekteydi.</p>

  <p>“Doktor Isles” diye seslendi bir muhabir, “bir değerlendirme yapmak için mi buradasınız?”</p>

  <p>“Adli Tıp neden bu çalışmaya dahil ediliyor?” diye sordu bir başkası.</p>

  <p>Olay basın tarafından çarpıtılmadan önce son sorunun acilen yanıtlanması gerekiyordu.</p>

  <p>Maura kararlı bir ifadeyle, “Adli Tıp’ın bu işe dahil olduğu falan yok. Bana bu gece burada olmam için kesinlikle bir ödeme yapılmıyor” dedi.</p>

  <p>“Ama buradasınız işte” dedi Maura’nın hiç sevmediği, Kanal 5'in sarışın, irikıyım muhabiri.</p>

  <p>“Çrispin Müzesi’nden yapılan bir davet üzerine geldim. Doktor Robinson bu araştırmada bir adli tıp uzmanının bakış açısının faydalı olabileceğini düşünüyor. Bu yüzden geçen hafta beni arayıp taramaya eşlik edip edemeyeceğimi sordu, inanın bana, hiçbir patolog böyle bir fırsatı kaçırmaz. Bayan X beni de en az sizin kadar büyülüyor ve onu görmek için sabırsızlanıyorum.” Bakışlarını müze küratörüne dikti. “Artık başlamamız gerekmiyor mu doktor Robinson?”</p>

  <p>Adama bir kaçış yolu sunmuştu, Doktor Robinson da bunun üzerine atladı. “Evet. Evet, artık zamanı geldi. Benimle gelir misiniz Doktor Isles?”</p>

  <p>Maura kalabalığın arasından geçti ve Doktor Robinsonu takip ederek radyoloji servisine girdi. Kapı arkalarından kapanarak onları basından uzaklaştırırken Robinson iç geçirdi.</p>

  <p>“Tanrım, toplum önünde konuşmak hiç bana göre değil” dedi adam. “Bu işkenceye bir son verdiğiniz için teşekkürler.”</p>

  <p>“Bu konuda deneyimliyim. Hem de fazlasıyla”</p>

  <p>El sıkıştılar. “Sonunda sizinle tanışmak benim için bir zevk doktor Isles” dedi Robinson. “Bay Crispin de siziyle tanışmayı çok istiyordu, ancak birkaç ay önce kalça ameliyatı oldu ve uzun süre ayakta duramıyor. Size selam söylememi istedi.”</p>

  <p>“Beni davet ettiğinizde bu kalabalığın karşısında çıkmam gerekeceğini söylememiştiniz. ”</p>

  <p>“Basını mı kastediyorsunuz?” Robinson sıkıntılı bir ifadeyle Maura'ya baktı. “Basın gerekli bir bela.”</p>

  <p>"Kimin için gerekli?”</p>

  <p>“Müze olarak ayakta kalabilmemiz için. Bayan X hakkındaki haberlerden sonra bilet satışlarımız tavan yaptı. Üstelik henüz&nbsp;<span style="text-indent: 1em;">onu kamuoyuna teşhir etmeye bile başlamadık.”</span></p>

  <p>Robinson labirenti andıran koridorlar boyunca Maura’ya yol gösterdi. Bu pazar gecesinde radyoloji servisi sessiz, önünden geçtikleri odalar da karanlık ve boştu.</p>

  <p>“İçerisi biraz kalabalık olacak” dedi Doktor Robinson. “Küçük bir grup için bile fazla yer yok."</p>

  <p>“Başka kimler olacak içeride?”</p>

  <p>“İş arkadaşım .Josephine Pulcillo, radyolog; Doktor Brier ve bir de BT teknisyeni. Ah, bir de çekim ekibi olacak.”</p>

  <p>“Sizin tuttuğunuz binleri mi?"</p>

  <p>“Hayır. Discovery Channel’dan geliyorlar."</p>

  <p>Maura şaşkınlıkla güldü. “İşte şimdi <span style="font-style: italic;">gerçekten</span> etkilendim.”</p>

  <p>“Bu da konuştuklarımıza dikkat etmemiz anlamına geliyor.” Kapısında BT yazan bir kapının önünde durdu ve “Sanırım çekime başlamışlar bile” dedi fısıldarcasına.</p>

  <p>Çekim ekibinin bulunduğu BT izleme odasına sessizce girdiler, gerçekten de çekim ekibi kayda başlamıştı. Doktor Brier onlara kullanacaktan teknolojiyi açıklamakla meşguldü.</p>

  <p>"BT, ‘bilgisayarlı tomografi’ anlamına gelen bir kısaltmadır. Makinemiz binlerce farklı açıdan sübjenin üzerine X ışınları gönderir. Sonra da bilgisayar bu bilgileri işler ve iç anatominin üçboyutlu bir görüntüsünü elde eder. Görüntüleri şu monitörde göreceksiniz. Bir dizi kesit gibi görünecekler, sanki bedeni dilimlere ayırarak kesiyormuşuz gibi.”</p>

  <p>Kayıt sürerken Maura yavaşça izleme penceresinin kenarına doğru ilerledi. Pencerenin kenarına geldiğinde ilk kez Bayan X’i gördü.</p>

  <p>Müzelerin seçkin dünyasında Mısır mumyaları tartışmasız birer rock yıldızı gibiydiler. Sergilendikleri camekânlar, nadiren karşılaştıkları ölümün görüntüsüyle büyülenerek yüzlerini cama dayamış okul çocuklarının bulunduğu yerler olurdu. Modern gözler, bir mumyanın kabul edilebilir görüntüsüne sahip olmadıkça, bir insan cesedinin sergilenmesine nadiren şahit olurdu. Halk mumyalara ilgi gösterirdi ve Maura da bir istisna teşkil etmiyordu. Gördüğü şey aslında üzeri açık bir sandığın içinde yatan, insan bedeni şeklinde, eski zamanlara ait. keten şeritlere sarılmış bir bohçadan başka bir şey olmamasına karşın Maura sabit bakışlarla mumyayı izlemeye koyuldu. Mumyanın yüzüne bir maske yerleştirilmişti -insanın aklından çıkmayacak türden koyu gözlere sahip bir kadın yüzü resmedilmişti maskeye.</p>

  <p>Ancak BT odasında Maura’nın dikkatini başka bir kadının yüzü çekti. Pamuklu eldivenler giymiş genç kadın sandığın üzerine eğildi ve mumyanın etrafına yerleştirilmiş ambalaj köpüklerini çıkarmaya koyuldu Lüle lüle siyah saçları yüzünün iki yanına düştü. Doğrulup saçlarını geri itince en az maskeninki kadar koyu ve çarpıcı gözleri ortaya çıktı. Akdenizlilere özgü yüz hatları herhangi bir Mısır tapınağının duvarlarında görülebilirdi, ancak üzerindeki giysiler tamamen modern şeylerdi: dar, mavi bir kot pantolon ve bir Live Aid tişörtü.</p>

  <p>“Çok güzel, değil mi?” diye mırıldandı Doktor Robinson, Maura’nın yanına gelmişti. Maura bir an için adamın Bayan X’i mi, yoksa görüntüleme odasındaki genç kadını mı kastettiğinden emin olamadı. “Mükemmel bir durumda görünüyor. Umarım ki içindeki beden de o sargılar kadar iyi korunmuştur.”</p>

  <p>“Bu kadının kaç yaşında olduğunu tahmin ediyorsunuz? Aşağı yukarı bir bir fikriniz var mı?”</p>

  <p>“Dışındaki bir sargı parçasını karbon-14 analizine gönderdik. Bunu yapmak neredeyse bütün bütçemizi harcamamız anlamına geliyordu, ama Josephine ısrar etti. Sonuçlar milattan önce II. yüzyıla kadar gidebileceğini gösteriyor.”</p>

  <p>“Bu Ptolemaios dönemi oluyor, değil mi?”</p>

  <p>Doktor Robinson memnun bir ifadeyle Maura'ya baktı. “Mısır sülalelerini biliyorsunuz.”</p>

  <p>“Üniversitedeyken antropoloji dersleri almıştım, ama korkarım ki bu ve Yanomamiler haricinde pek bir şey hatırlamıyorum.”&nbsp;</p>

  <p>“Yine de etkilendiğimi belirtmeliyim.”</p>

  <p>Maura sargılanmış bedene baktı ve şaşkınlıkla o sandıkta yatanın iki bin yaşın üzerinde olduğunu düşündü. Okyanusun bir tarafından diğer tarafına, binyılları geride bırakan şaşırtıcı bir yolculuk yapmış ve bütün bunların sonunda kendini Boston’da bir hastanenin BT masasında, meraklıların şaşkın bakışları altında yatarken bulmuştu.</p>

  <p>“Tarama yapılırken sandığın içinde mi duracak?” diye sordu Maura,</p>

  <p>“Onu mümkün olduğunca az hareket ettirmek istiyoruz. Sandık işimize mâni olmayacak. Sandığın içinde dursa da o bezlerin altındakileri detaylı bir şekilde inceleyebiliriz.”</p>

  <p>“Yani sargıların altında ne olduğuna hiç göz atmadınız mı?”&nbsp;</p>

  <p>“Kısmen de olsa sargılan çözüp çözmediğimi mi soluyorsunuz?” Mülayim bakışlı gözleri dehşetle büyüdü.&nbsp;</p>

  <p>“Tanrım, hayır! Arkeologlar belki de yüz yıl önce böyle şeyler yapıyordu, zaten bunca örneği mahvetmelerine neden olan da buydu. Dıştaki sargıların altıda muhtemelen reçine vardır, bu yüzden sargıları kafanıza göre çıkaramazsınız. Parçaları ince ince kaldırarak alt katmanlara inmek gerekir. Hem sargılan rasgele sökmek sadece tahripkâr değil, saygısızca da bir davranış olur. Ben asla böyle bir şey yapmam.” Camın diğer tarafındaki koyu saçlı genç kadına baktı. “Üstelik böyle bir şey yapacak olursam Josephine beni öldürür."</p>

  <p>"İş arkadaşınız mı o?”</p>

  <p>“Evet. Doktor Pulcillo.”</p>

  <p>“On altı yaşında gibi duruyor."</p>

  <p>“Gerçekten de çok genç görünüyor, değil mi? Ama tam bir akıl küpüdür. Bu taramayı da o ayarladı. Hastane avukatları bu işe engel olmaya kalktıklarında, Josephine bir şekilde dediğini yaptırdı."</p>

  <p>“Avukatlar neden itiraz ettiler ki?”</p>

  <p>“Ciddi olamazsınız! Çünkü hasta, tarama için onay belgesi imzalayıp hastaneye veremiyor.”</p>

  <p>Maura kulaklarına inanamıyormuş gibi güldü. “Bir <span style="font-style: italic;">mumyadan</span> izin belgesi mi istediler yani?”</p>

  <p>“Bir avukatsanız eğer, her şeyin gerektiği gibi olmasını istersiniz. Hasta birkaç bin yıldır hayatta olmasa bile.”</p>

  <p>Doktor Pulcillo bütün ambalaj materyallerini çıkardıktan sonra izleme odasına geldi ve aradaki kapıyı kapattı. Mumya şimdi sandığında herhangi bir koruma katmanı olmaksızın yatıyor ve ilk X-ışınlarının yaylım ateşini bekliyordu.</p>

  <p>“Doktor Robinson?” dedi BT teknisyeni. Parmakları bilgisayar klavyesinin üzerindeydi. “Taramaya başlamadan önce hasta bilgilerini bilgisayara girmemiz gerekiyor. Doğum tarihi olarak ne yazayım?”</p>

  <p><span style="text-indent: 1em;">Küratör kaşlarını çattı. “Tanrım! Gerçekten de bir doğum tarihine ihtiyacınız var mı?”</span></p>

  <p>“Bu bilgileri doldurmadan taramayı başlatamam. Yıl olarak sıfırı denedim, ama bilgisayar kabul etmiyor.”</p>

  <p>“Neden dünün tarihini kullanmıyorsunuz? Bir günlük olarak girin.”</p>

  <p>“Pekâlâ... Program şimdi de cinsiyetini öğrenmek için ısrar ediyor. Erkek, kadın ya da diğer?”</p>

  <p>Robinson gözlerini kırpıştırdı. <span style="font-weight:bold;font-style:italic;">“</span><i>Diğer</i> diye bir kategori mi var?” Teknisyen sırıttı. “O kutuyu işaretleme fırsatı hiç elime geçmedi.” “Eh, tamam o zaman, bu akşam onu kullanalım. Maskenin üzerinde bir kadın yüzü var, ama bunun doğruluğundan emin olmamıza imkân yok. Taramayı yapmadan önce cinsiyetini kesin olarak bilmemiz mümkün değil.”</p>

  <p>“Tamamdır” dedi, bir radyolog olan Doktor Brier. “Başlamak için hazırız.”</p>

  <p>Doktor Robinson başını sallayarak onayladı. “Hadi o zaman, başlayabiliriz.”</p>

  <p>Bilgisayar ekranının etrafında toplanıp ilk görüntülerin ekranda belirmesini beklemeye koyuldular. Pencereden baktıklarında, masanın harekete geçtiğini ve simit şeklindeki açıklığa doğru ilerlemeye başladığım görebiliyorlardı.- Bayan X’in kafası burada pek çok açıdan X-ışınlarının bombardımanına tutulacaktı. Bilgisayarlı tomografi yeni bir tıp teknolojisi değildi, ancak arkeolojik bir araç olarak kullanımı, tıpta kullanımına oranla daha yakın zamanlarda ortaya çıkan bir gelişme olmuştu. O an odada bulunanlardan hiçbiri daha önce bir mumyanın BT ile taranmasına şahit olmamıştı ve Maura odadakilerin yüzlerine doğrultulmuş televizyon kamerasının verecekleri tepkileri kaydetmeye hazır beklediğinin farkındaydı. Maura’nın hemen yanında duran Nicholas Robinson ayaklarının üzerinde öne arkaya sallanıp duruyor, odadaki herkese sirayet edebilecek bir tedirginlik enerjisi yayıyordu. Maura da ekranı daha iyi görebileceği bir pozisyon bulabilmek için kafasını uzatırken kalp alışlarının hızlandığını hissetti. Ekranda beliren ilk görüntü sadece sabırsız iç çekmelere neden oldu.</p>

  <p>“Bu sadece sandığın dış yüzeyi” dedi Doktor Brier.</p>

  <p>Maura göz ucuyla Robinson’a baktı ve dudaklarının ince bir çizgi halini almış olduğunu gördü. Bayan X’in bir bez parçası yığınından başka bir şey olmadığı mı ortaya çıkacaktı? Doktor Pulcillo da Robinson’ın yanında duruyor ve en az onun kadar gergin görünüyordu. O bandajların içerisindeki şeyin bir kadavra olduğunu teyit edecek, insan bedenine dair ayırt edici herhangi bir şey görmeyi bekleyerek radyologun omzu üzerinden monitöre bakarken, adamın oturduğu sandalyenin arkalığını sıkıca tutuyordu.</p>

  <p>Monitöre yansıyan bir sonraki görüntü her şeyi değiştirdi. Bu, şaşırtıcı derecede parlak bir diskti ve ekranda belirir belirmez, bütün izleyiciler aniden, aynı anda bir nefes aldılar.</p>

  <p><span style="font-style: italic;">Kemik.</span></p>

  <p>Doktor Brier, “Bu kafatası kemiğinin tepesi. Tebrikler, sandığınızın içinde birinin bulunduğunu artık kesin bir şekilde söyleyebilirim.”</p>

  <p>Robinson ile Pulcillo neşeyle birbirlerinin sırtına vurdular. “Bizim beklediğimiz de buydu işte!” dedi Robinson.</p>

  <p>Pulcillo sırıttı. “Artık sergiyi hazırlama işini bitirebiliriz.</p>

  <p>‘‘Mumyalar!” Robinson babını geriye atıp güldü. “Herkes mumyaları sever!"</p>

  <p>Ekranda yeni kesitler belirdi ve boşluğu beyin maddesi yerine iç içe geçmiş kurtçuklar gibi görünen ipliklerle dolu kafatasına ait daha fazla görüntü ortaya çıktıkça, odadakilerin dikkati yeniden monitöre yöneldi.</p>

  <p>“Bunlar keten şeritler” diye mırıldandı Doktor Pulcillo büyülenmiş gibi. Sanki o ana dek karşılaştığı en muhteşem manzara buydu.</p>

  <p>“Beyin maddesi yok” dedi BT teknisyeni.</p>

  <p>“Hayır, beyin genellikle çıkarılır"</p>

  <p>“Burundan içeri bir kanca sokup beyni bu yolla dışarı çıkardıkları doğru mu?” diye sordu teknisyen.</p>

  <p>“Hemen hemen doğru. Beyni bir kancaya takıp dışarı çekemezsiniz aslında, çünkü fazlasıyla yumuşaktır. Muhtemelen beyni tamamen sıvı hale gelene dek çırpmalarını mümkün kılan bir alet kullanıyorlardı. Sonra da bedeni, beynin burundan akıp gideceği şekilde yatırıyorlardı.”</p>

  <p>“Oh adamım, bu iğrenç” dedi teknisyen. Ancak Pulcillo’nun ağzından çıkan her kelimeyi büyük bir dikkatle dinlemekteydi.</p>

  <p>“Kafa boşluğunu bazen boş bırakır, bazen ile burada gördüğünüz gibi içine keten parçaları doldururlardı. Ve buhur.”</p>

  <p>“Buhur da ne ki? Her zaman merak etmişimdir bunu.”</p>

  <p>“Güzel kokulu bir tür reçine. Afrika’daki çok özel bir ağaçtan geliyor. Eski dünyada büyük değer verilen bir şeydi.”</p>

  <p>“Üç bilge kraldan biri bu yüzden mi Beytlehem’e giderken buhur götürmüştü yani?”</p>

  <p>Doktor Pulcillo başını sallayarak onayladı. “Çok değerli bir hediye olmuştur bu.”</p>

  <p>"Pekâlâ” dedi Doktor Brier. “Göz çukurlarının daha aşağısındaki bölgeye geçtik. Şimdi ekranda çene kemiklerini ve...” Beklenmedik yoğunluk yüzünden kaşlarını çatarak durakladı.</p>

  <p>Robinson, “Aman Tanrım" diye mırıldandı.</p>

  <p>“Metal bir şeyler var" dedi Doktor Brier. "Ağız boşluğunda duruyor."</p>

  <p>“Altın bir plaka olabilir" dedi Pulcillo. “Eski Yunan-Roma döneminde, ağza altın plakalar yerleştirildiği olmuştur."</p>

  <p>Robinson her yorumu kaydeden televizyon kamerasına dönerek “Ağzın içinde metal bir şeyler varmış gibi görünüyor” dedi. “Bu da bizim tarihler konusunda Eski Yunan-Roma dönemiyle ilgili tahminlerimizin yerinde olduğunu gösteren bir bulgu olacaktır."</p>

  <p>“Peki ya <span style="font-style: italic;">şu</span> nedir?” diye haykırdı Doktor Brier.</p>

  <p>Marua’nın bakışları yeniden bilgisayar ekranına yöneldi. Ekranda yıldız gibi parlayan bir şey vardı ve bu şey, mumyanın alt çenesindeydi. Görüntü Maura'nın olduğu yerde donup kalmasına neden oldu, çünkü iki bin yıllık bir cesette bulunmaması gereken bir şeydi. Hayata henüz veda etmiş birinin cesedi olarak morgdaki otopsi masasına gelen bir ceset olsa, herhangi bir yoruma mahal vermeyecek şeye bakmak için monitöre biraz daha yaklaştı. “Bunun imkânsız olduğunu biliyorum” dedi Maura alçak bir sesle. “Ama bir şey neye benziyor biliyor musunuz?”</p>

  <p>Radyolog başını sallayarak onayladı. “Bir diş dolgusu gibi görünüyor.”</p>

  <p>Maura, diğerleri kadar şaşkın görünen Doktor Robinson'a dönüp, “Daha önce bir Mısır mumyasında buna benzer bir şeye rastlandığı olmuş muydu?” diye sordu. “Modern diş dolgularıyla karıştırılabilecek antik diş dolguları tespit edildi mi?”</p>

  <p>Gözleri fal taşı gibi açılmış Doktor Robinson başını salladı. “Hayır, ama bugüne kadar böyle bü şeyle karşılaşmamış olmamamız, Mısırlıların bunu yapamayacakları anlamına gelmiyor. Mısır’daki tıbbi tedaviler antik dünyadaki en ileri uygulamalardı.” Dönüp meslektaşına baldı. "Josephine, bize bununla ilgili neler anlatabilirsin? Bu senin alanın.”</p>

  <p>Doktor Pulcillo bir yanıt bulmaya çabaladı. “Eski... Eski krallık dönemine ait tıpla ilgili papirüsler var” dedi. “Yerinden oynayan dişlerin nasıl tedavi edileceğini ve köprü uygulamasının nasıl yapılacağını tarif eden papirüsler. Ve yaptığı dişlerle ün salan bir de şifacı var. Yani diş tedavisi söz konusu olduğunda, eski Mısırlıların son derece hünerli olduklarını biliyoruz. Kendi zamanlarının çok ilerisindeydiler.”</p>

  <p>“Ama <i>bunun</i> gibi tedaviler yapıldığına dair herhangi bir şey var mı?” dedi Maura ekranı işaret ederek.</p>

  <p>Doktor Pulcillo’nun sıkıntılı bakışları bir kez daha bilgisayar ekranına döndü. “Eğer böyle bir şey varsa” dedi, “benim bundan haberim yok.”</p>

  <p>Monitörde yeni görüntüler grinin tonları şeklinde beliriyor, beden sanki bir ekmek bıçağıyla doğruyormuşçasına, kesitler halinde görüntüleniyordu. Her açıdan X-ışınlarına, muazzam dozlarda radyasyona maruz kalsa da, bu hastanın kanserle ve radyasyonun yan etkileriyle ilgili endişeleri yoktu. X-ışınları bedenine taaruz etmeyi sürdürdükçe, o hiçbir hastanın olamayacağı kadar uysal durmayı sürdürdü.</p>

  <p>Daha önceki görüntüler yüzünden sarsılan Robinson, şimdi iyice gerilmiş bir yay gibi öne doğru eğilmiş, büyük bir dikkatle sonraki sürprizi beklemekteydi. Göğüs kafesinin ilk görüntüleri ekranda belirdi; göğüs kafesi siyah ve boş görünüyordu.</p>

  <p>“Duruma bakılırsa ciğerler çıkarılmış” dedi radyolog. “Göğüste görebildiğim yegâne şey, kurumuş haldeki <i>mediastinum?</i>un<a id="footnote1"></a><sup><a href="../Text/DiPNOTLAR.xhtml#a1">1</a></sup> bir kısmı.”</p>

  <p>“O gördüğünüz kalp” dedi Pulcillo, daha sakin bir sesle. Bu, hiç değilse görmeyi beklediği bir şeydi. “Kalbi daima yerinde bırakmaya özen gösterirlerdi.”</p>

  <p>“Sadece kalp mi?”</p>

  <p>Pulcillo başını salladı. “Kalbin zekâya ev sahipliği ettiğini düşünüyorlardı, bu yüzden kalbi asla bedenden ayırmazlardı. <i>Ölüler</i>&nbsp;<i>Kitabı'</i>nda, özellikle kalbin yerinde kalmasını sağlamak için hazırlanmış üç özel büyü yer alır.”</p>

  <p>“Peki ya diğer organlar?” diye sordu BT teknisyeni. “Diğer organların kavanozlara yerleştirildiğini duymuştum.”</p>

  <p>“Bu, 21. sülaleden önce yapılan bir uygulamaydı. Aşağı yukarı milattan önce 1000 yıllarında, organlar dört çıkına konulup yeniden bedenin içine yerleştirilmeye başlandı.”</p>

  <p>“Yani bunu da görebiliyor olmalıyız, öyle mi?”</p>

  <p>“Ptolemaios döneminden kalma bir mumyada, evet.”</p>

  <p>“Şu ana kadar edindiğim bilgilere dayanarak, öldüğünde kaç yaşında olduğuna dair bir tahminde bulunabilirim” dedi radyolog. “Yirmi yaş dişleri tamamen çıkmış ve kafatası kemiğindeki ek yerleri de tamamen kapanmış. Ama belkemiğinde herhangi bir bozulma göremiyorum.”</p>

  <p>“Genç bir yetişkin” dedi Maura.</p>

  <p>“Muhtemelen otuz beş yaşın altında.”</p>

  <p>“Bu kadının yaşadığı çağda, otuz beş yaş orta yaşların sonu anlamına geliyordu.”</p>

  <p>Tarama göğüs kafesinin aşağısına geçmişti ve X-ışınları sargı katmanlarını, kurumuş deri ve kemikleri geçerek karın boşluğunu sergilemeye başlamıştı. Karın boşluğunda Maura’nın gördüğü şey ürkütücü derecede yabancı, otopsi masasındaki bir uzaylı kadar tuhaf bir şeydi. Karaciğer ve dalağı, mideyi ve pankreası görmeyi beklediği yerde, çöreklenmiş bir yılanı andıran ketenler ve tamamen yabancı bir iç manzara bulmuştu karşısında. Bunun bir insan bedeni, içi boşaltılıp bir kabuğa dönüştürülerek bez bebek gibi doldurulmuş bir beden olduğunu gösteren yegâne şey, omurga kemiklerinin parlak boğumlarıydı.</p>

  <p>Mumya anatomisi Maura’nın aşina olmadığı bir konuydu, ancak gerek Robinson, gerekse Pulcillo bu konu hakkında epeyce bilgi sahibiydiler. Yeni görüntüler ekranda belirince, fark ettikleri detayları birbirlerine göstererek monitöre doğru eğildiler.</p>

  <p>“İşte” dedi Robinson. “Bunlar organların yerleştirildiği dört keten çıkın.”</p>

  <p>“Pekâlâ, şimdi pelvis bölgesine geliyoruz” dedi Doktor Brier. İki soluk görünümlü kavisi işaret etti. Bunlar kalça kemiklerinin üst kenarlarıydı.</p>

  <p>Bilgisayar X-ışınlarını görüntüye dönüştürdükçe, ekranda birbiri ardına kesitler belirdi ve kalça kemikleri yavaş yavaş ortaya çıkmaya başladı. Her yeni imgenin ümit veren yeni görüntüler sergilemesi dijital bir striptiz gibiydi.</p>

  <p>“Bir kadın” dedi Maura.</p>

  <p>Radyolog başını sallayarak Maura’yı onayladı. “Epeyce kesin bir tespit olduğunu söyleyebilirim.” Döndü ve iki arkeoloğa sırıttı. “Artık ona resmi olarak Bayan X diyebilir, <i>Bay</i> X fikrini tamamen unutabilirsiniz.”</p>

  <p>“Ayrıca leğen kemiğine de dikkatinizi çekerim” dedi Maura. Bakışları hâlâ önündeki ekrandaydı. “Ayrılma görünmüyor.”</p>

  <p>Brier başını salladı. “Katılıyorum.”</p>

  <p>“Peki bu ne anlama geliyor?” diye sordu Robinson.</p>

  <p>Maura açıkladı. “Doğum sırasında, bebeğin doğum kanalından geçişi, bu kemiği birleşme noktasında ayrılmaya zorlayabilir. Görünüşe bakılırsa bu kadının hiç çocuğu olmamış.”</p>

  <p>BT teknisyeni güldü. “Demek sizin mumya asla anne olmamış."<a id="footnote2"></a><sup><a href="../Text/DiPNOTLAR.xhtml#a2">2</a></sup> Tarama kasık bölgesinden daha aşağılara doğru ilerleyerek devam etti; şimdi üst baldır bölgesinin kurumuş etleriyle kaplı iki tomur kemiğini görebiliyorlardı.</p>

  <p>“Nick, Simon’ı aramalıyız” dedi Pulcillo. “Muhtemelen telefon başında bekliyordun”</p>

  <p>“Tanrım, tamamen unutmuştum.” Doktor Robinson cebinden telefonunu çıkardı ve patronunun numarasını tuşladı. “Simon, tahmin et şu an neyle uğraşıyorum? Evet, muhteşem bir kadın. Aynca, hiç tahmin etmediğimiz bir iki sürprizle de karşılaştık, bu yüzden basın toplantısı epeyce...” Robinson bir anda konuşmayı bıraktı, bakışları ekrana kilitlenip kalmışlardı.</p>

  <p>“Bu da ne böyle?” diye atıldı BT teknisyeni.</p>

  <p>Bilgisayar ekranında parıldamakta olan görüntü öylesine beklenmedik bir şeydi ki tüm oda sessizliğe gömülüp kalmıştı. BT masasında yatan canlı bir hasta olsaydı, Maura baldırın içinde duran, fibula kemiğini parçalamış metal nesneyi ayırt etmekte zorlanmayacaktı. Ancak bu metal parçası, Bayan X’in bacağına ait bir şey değildi.</p>

  <p>Bir kurşun, Bayan X’in yaşadığı bin yıla bile ait değildi.</p>

  <p>“Bu benim düşündüğüm şey mi?” diye sordu BT teknisyeni. Robinson başını salladı. “Ölümden sonra meydana gelen bir hasar olmalı. Başka ne olabilir ki?”</p>

  <p>“Ölümden iki bin <i>yıl</i> sonra meydana gelen bir hasar mı yani?” “Ben... ben seni tekrar arayacağım Simon.” Robinson cep telefonunu kapattı. Kameramana döndü ve “Kapat şunu” diye emretti. “Lütfen kamerayı <i>hemen</i> kapat.” Derin bir nefes aldı. “Pekâlâ. Pekâlâ, şimdi ...bu durumu mantık çerçevesinde ele alalım.” Aklına gelen mantıklı bir açıklamayla kendine güvenini tazeleyerek doğruldu. “Mumyalar hazine avcıları tarafından sık sık suiistimal edilmiş ya da zarara uğratılmıştır. Görünüşe bakılırsa, birileri mumyaya ateş etmiş ve daha sonra da mumyayı korumak isteyen birisi onu yeniden sararak bu hasarı telafi etmeye çalışmış. İşte bu yüzden sargılarda kurşunun açtığı deliği görmedik.”</p>

  <p>“Hayır, böyle olmamış” dedi Maura.</p>

  <p>Robinson gözlerini kırpıştırdı. “Ne demek istiyorsunuz? Bir açıklaması olmalı.”</p>

  <p>“Bu zarar ölümden sonra meydana gelmemiş. Bu olay kadın hayattayken meydana gelmiş.”</p>

  <p>“Bu imkânsız.”</p>

  <p>“Korkarım ki Doktor Isles haklı” dedi radyolog. Başını çevirip Maura’ya baktı. “Kırık bölgesindeki kaynamış kemik dokusundan bahsediyorsunuz, değil mi?”</p>

  <p>“Ne demek oluyor bu?” diye sordu Robinson. “Kaynamış kemik dokusu yani?”</p>

  <p>“Kadın öldüğü sırada, kırık kemiğin çoktan iyileşmeye başlamış olduğu anlamına geliyor. Yaralandıktan sonra en azından birkaç hafta boyunca yaşamaya devam etmiş.”</p>

  <p>Maura küratöre doğru döndü. “Bu mumya nereden geldi?” Robinsonin gözlüğü bir kez daha burnunun ucuna düşmüştü ve sanki mumyanın bacağında gördüğü şey tarafından hipnotize edilmiş gibi gözlük camlarının üzerinden bakmaktaydı.</p>

  <p>Maura’nın sorusunu Doktor Pulcillo yanıtladı. Sesi bir fısıltıdan farksızdı: “Müzenin bodrumundaydı. Nick... Doktor Robinson, ona geçen ocak ayında buldu.”</p>

  <p>“Peki müzeye nasıl gelmiş?”</p>

  <p>Puleillo başını salladı. “Bilmiyoruz.”</p>

  <p>“Bir yerde kaydı olmalı. Dosyalarınızda bu kadının nereden geldiğini belirten bir şeyler vardır mutlaka.”</p>

  <p>“Bu mumya hakkında herhangi bir kayıt yoktu” dedi Robinson, en sonunda yeniden konuşmayı başararak. “Crispin Müzesi yüz otuz yaşında ve kayıtların çoğu da kayıp. Ne zamandan beri bodrumda durduğu hakkında hiçbir bilgiye sahip değiliz.”</p>

  <p>“Peki nasıl oldu da onu buldunuz?”</p>

  <p>Oda klimalı olmasına rağmen Doktor Robinson’ın solgun yüzünde ter damlacıkları belirmeye başlamıştı. “Üç yıl önce müze için çalışmaya başladığımda, müzede bulunanları kayda almaya koyuldum. İşte mumyaya da bu şekilde rastladım. Etiketlenmemiş bir sandığın içinde duruyordu.”</p>

  <p>“Peki bu sizi şaşırtmadı mı? Etiketlenmemiş bir sandıkta bir Mısır mumyası gibi az rastlanan bir şey bulmuş olmak yani?”&nbsp;</p>

  <p>“Ama mumyalara sizin söylediğiniz gibi nadiren rastlanmaz. 1800lü yıllarda Mısır’da beş dolar karşılığında bir mumya satın alabiliyordunuz, bu sayede Amerikalı turistler ülkeye yüzlerce mumya getirdiler. Çatı katlarında ve antikacılarda pek çok mumya bulunuyor. Hatta Niagara Şelalesindeki bir ucube grubu, Firavun 1. Ramses’in mumyasının kendilerinde olduğunu iddia ediyor. Yani bizim müzenin bodrumunda bir mumya bulmamız o kadar da şaşırtıcı bir şey değil.”</p>

  <p>“Doktor Isles” dedi radyolog, “filmler hazır. Belki bir bakmak istersiniz.”</p>

  <p>Maura monitöre döndü. Bilgisayar ekranında, morgda ışıklı panoya asarak baktıklarına benzer bir röntgen filmi vardı. Orada gördüklerini yorumlamak için bir radyologa ihtiyacı yoktu Maura'nın.</p>

  <p>“Artık gördüğümüz şeyle ilgili pek bir belirsizlik kalmadı” dedi Doktor Brier.</p>

  <p><i>Hayır. En ufak bir belirsizlik kalmadı. Bacağa saplanmış bir kurşun var.</i></p>

  <p>Maura cep telefonunu çıkardı.</p>

  <p>"Doktor Isles?” dedi Robinson. “Kimi arıyorsunuz?”</p>

  <p>“Morga nakledilmesi için gerekli ayarlamaları yapacağım” dedi Maura. “Bayan X, bundan böyle adli tabibi ilgilendiren bir vaka haline geldi. ”</p>
</body>
</html>
