<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>23</h1>

  <p>Pazar günü ikindi boyunca fırtına bulutları toparlarınıaya devam etmişti ve şimdi de en kötü zamanıydı. Penceresiz çalışma odasında otururken, dışarıdaki gök gürültülerini duyabiliyordu Josephine. Dışarıdan gelen gürültüler duvarları öyle şiddetle sarsıyordu ki, çalışma odasının kapışma gelen Nicholas'ı fark etmemişti. Ancak adam konuşmaya başladığı zaman onun kapının önünde durmakta olduğunu gördü Josephine.</p>

  <p>“Bugün seni eve götürecek birileri var mı?” diye sordu Nicholas.</p>

  <p>Josephine’in bölgesine girmeye korkuyormuş, sanki ona daha fazla yaklaşmanın yasak olmasından endişe ediyormuş gibi kapı önünde durmuştu Nicholas. Günler önce Dedektif Frost müze çalışanlarını güvenlik konusunda bilgilendirmiş ve onlara Bradley Rose’un dijital olarak yirmi yıl yaşlandırılmış fotoğrafını göstermişti. Yeniden müzeye döndüğü günden bu yana, personel Josephine’e kırılgan bir nesneymiş gibi davranmakta ve kibarca ondan uzak durmaktaydı. Hiç kimse bir kurbanın yanında çalışmaktan mutlu olmazdı.</p>

  <p>Ve <i>ben de bir kurban olmaktan mutlu değilim.</i></p>

  <p>“Sadece birilerinin seni eve götüreceğinden emin olmak istemiştim" dedi Robinson. “Çünkü eğer öyle biri yoksa ben bu işi memnuniyetle yaparım.”</p>

  <p>“Dedektif Frost saat altıda gelip beni alacak.”</p>

  <p>“Oh, tabii ki." Bir şeyler söylemek istiyor, ama cesaret edemiyormuş gibi bir süre kapı önünde oyalandı Nicholas. Sırtını dönmeden önce söyleyebildiği tek şey, “Geri döndüğüne sevindim” oldu.</p>

  <p>“Nicholas?”</p>

  <p>“Evet?"</p>

  <p>“Sana bir açıklama yapmanı lazım. Birkaç konu hakkında."</p>

  <p>Nicholas sadece birkaç metre ötede durmasına rağmen, Josephine adamın bakışlarına karşılık vermekle zorlanıyordu. Onun karşısında kendisini hiç bu kadar rahatsız hissetmemişti. Nicholas, Josephine’in yanındayken rahat ettiği az sayıda insandan biriydi, çünkü evrenin aynı özel alanını işgal etmekte, bilinmeyen gerçeklere ve keyif veren tuhaflıklara dair aynı alışılmadık tutkuyu paylaşmaktaydılar. Josephine o güne kadar kandırdığı bütün insanlar içerisinde en büyük suçluluğu Nicholas’a karşı hissetmekteydi, çünkü o, bütün bu insanlar içerisinde Josephine’le arkadaş olabilmek için en çok çabalayan kişiydi.</p>

  <p>“Sana karşı dürüst olmadım” dedi Josephine ve başını üzüntüyle iki yana salladı. “Aslına bakarsan, benim hakkımda bildiğin şeylerin büyük kısmı yalan. En başta da...”</p>

  <p>“İsmin Josephine değil” dedi Nicholas usulca.</p>

  <p>Josephine şaşkınlıkla başını kaldırıp adama baktı. Önceden bakışları karşılaştığı zaman Nicholas genellikle başını başka tarafa çevirir, bocalardı. Ama bu sefer bakışlarını kaçırmadan doğruca Josephine’e bakmaktaydı.</p>

  <p>“Bunu ne zaman öğrendin?” diye sordu Josephine.</p>

  <p>“Sen şehirden ayrılınca sana ulaşamadım ve endişelendim. Dedektif Rizzoli’yi aradım ve gerçeği de işte o zaman öğrendim.” Adamın yanakları kızardı. “Bunu itiraf etmek beni utandırıyor, ama mezun olduğunu söylediğin üniversiteyi aradım. Aklıma takılmıştı, acaba..."</p>

  <p>“İşe aldığın kişinin söylediği her şey mi yalandı diye merak ettin."</p>

  <p>“Senin mahremiyetini ihlal etmek doğru değildi, biliyorum.”</p>

  <p>“Hayır, aslında yapman gereken <i>tam da</i> buydu Nicholas. Mesleki geçmişimle ilgili her şeyi kontrol etmeyi istemen kadar doğal bir şey olamazdı.” Josephine iç geçirdi. “Aslına, bakarsan sana karşı dürüst olduğum tek şey de buydu. Yeniden işe gelmeme izin vermen şaşırttı beni. Bu konuda tek kelime etmedin bana."</p>

  <p>“Doğru anı bekliyordum. Kendini konuşmaya hazır hissedeceğin anın gelmesini. Konuşmaya hazır hissediyor musun kendini?"</p>

  <p>“Sanki bilmen gereken her şeyi çoktan öğrenmiş gibisin."</p>

  <p>“Bu nasıl olabilir Josephine? Seni tanımaya ancak <i>şimdi</i> başladığımı hissediyorum ben. Bana çocukluğun, ailen hakkında anlatmış olduğun her şey...”</p>

  <p>“Yalan söylemiştim, tamam mı?" Josephine’in verdiği karşılık istediğinden çok daha sert çıkmıştı ağzından ve Nicholas’ın kızardığını gördü. “Başka seçeneğim yoktu” diye ekledi.</p>

  <p>Nicholas genç kadının odasına girip oturdu. Daha önce pek çok kez, elinde sabah kahvesiyle bu odaya gelip aynı sandalyeye oturmuş, bodrumdan bulup çıkardıkları son parça ya da izini buldukları gizemli küçük bir ayrıntı hakkında neşeyle sohbet etmişlerdi. Oysa şimdiki konuşmaları o keyifli sohbetlerden biri değildi.</p>

  <p>“Kendini nasıl ihanete uğramış gibi hissettiğini tahmin edebiliyorum” dedi Josephine.</p>

  <p>“Hayır. O kadar da değil.”</p>

  <p>“En azından hayal kırıklığına uğramışsındır.”</p>

  <p>Adamın başını sallayıp onayladığını görmek Josephine için acı vericiydi, çünkü aralarındaki uçurumu teyit ediyordu. Sanki bu uçurumu iyice vurgulamak istermiş gibi, gök gürültüsünün çatırtısı aralarındaki sessizliği böldü.</p>

  <p>Josephine gözyaşlarına engel olmak için gözlerini kırpıştırdı, “Özür dilerim.”</p>

  <p>“Benim için en büyük hayal kırıldığı” dedi Nicholas, “bana güvenmemen oldu. Bana gerçeği anlatabilirdin Josie. Ve ben de senin yanında olurdum."</p>

  <p>“Benim hakkımda her şeyi bilmeden nasıl söyleyebiliyorsun bunu?”</p>

  <p>“Ama <i>seni</i> tanıyorum. Kendine hangi ismi verdiğin ya da hangi şehirlerde yaşadığın gibi yüzeysel şeylerden bahsetmiyorum. Senin için nelerin önemli olduğunu biliyorum ben. Ve bir insanın özünü kavramak, isminin gerçekten de Josephine olup olmamasından çok daha önemli. İşte bunu söylemek için geldim.” Nicholas derin bir nefes aldı. “Ve... başka bir şey daha var... ”</p>

  <p>“Evet?”</p>

  <p>Adam başını öne eğip aniden gerilen ellerine baktı. “Ben... ee, acaba film izlemeyi sever misin diye merak ediyordum.”</p>

  <p>“Evet, ben... tabii ki.”</p>

  <p>“Oh, bu iyi. Bu gerçekten de... bu muhteşem! Korkarım şu an sinemalarda ne oynuyor bilmiyorum, ama eminim ki bu hafta uygun bir şeyler vardır. Ya da gelecek hafta.” Boğazını temizledi. “Seni güven içinde evine de ulaştırabilirim, hem de...”</p>

  <p>“Nicholas, işte buradasın” dedi aniden kapıda beliren Debbie Duke. “Hemen çıkmamız gerekiyor, aksi takdirde postane kapanacak.”</p>

  <p>Nicholas başım kaldırıp kadına baktı. “Ne?”</p>

  <p>“Şu sandığı Revere’deki nakliye ambarına götürmeme yardım edeceğine söz vermiştin. Onu Londra’ya göndereceğiz, benim de gümrük formlarıyla ilgili işlemleri tamamlamam gerekiyor. Aslında kendi başıma hallederdim, ama yirmi beş kilodan daha ağır.”</p>

  <p>“Dedektif Frost henüz Josephine’i almaya gelmedi. Onu böyle bırakıp gitmek istemiyorum.”</p>

  <p>“Simon ve Bayan Willebrandt buradalar ve bütün kapılar da kilitli.”</p>

  <p>Nicholas başını çevirip Josephine’e baktı. “Seni almak için altıda geleceğini söylemiştin, değil mi? Gelmesine daha bir saat var.”</p>

  <p>“Siz beni merak etmeyin” dedi Josephine.</p>

  <p>“Hadi ama Nick” dedi Debbie. “Fırtına yüzünden trafik artmıştır. Hemen çıkmamız lazım.”</p>

  <p>Nicholas kalkarak Debbie’nin peşinden çıktı. Ayak sesleri merdivenlerde yankılanırken Josephine az önce olanlar karşısında şaşırmış bir halde masasının başında oturmaya devam etti.</p>

  <p><i>Az önce Nicholas Robinson bana çıkma mı teklif etti?</i></p>

  <p>Sanki Josephine’in sorusuna yanıt verirmiş gibi gök gümbürdeyerek bütün binayı salladı ve elektrikler gitti geldi. <i>Evet, sana çıkma teklif etti.</i></p>

  <p>Josephine başını şaşkın şaşkın salladı ve bakışlarını eski kayıt defterlerinin üzerinde gezdirdi. Bu defterlerde müzenin on yıllar içerisinde edindiği antikaların el yazısıyla tutulmuş kayıtları vardı ve Josephine de her parçanın yerini belirleyip durumunu değerlendirerek yavaş yavaş liste üzerinde çalışıyordu. Bir kez daha dikkatini önündeki işe vermeyi denedi, ancak aklı yeniden Nicholas’a gitti.</p>

  <p><i>Film izlemeyi sever misin?</i></p>

  <p>Josephine gülümsedi. <i>Evet. Ve sen de hoşuma gidiyorsun. Baştan beri hep hoşlandım senden.</i></p>

  <p>Eski zamanlara ait defterlerden birini açtı ve Doktor William Scott-Kerr’in mikroskobik el yazısını tanıdı. Bu defterler her küratörün çalıştığı döneme ait kalıcı birer kayıt niteliğindeydi ve eski küratörler ayrılıp yeni küratörler geldikçe Josephine el yazılarındaki değişiklikleri fark ediyordu. Bazıları, mesela Doktor Scott-Kerr gibileri müzede onlarca yıl görev yapmışlardı ve Josephine, onların da müze koleksiyonuyla birlikte yaşlandıklarını, zaman içerisinde eski arkadaşlar gibi görünmeye başlayan numunelerin önünden geçip ahşap zemini çıtırdatarak koridorlarda dolandıklarını hayal ediyordu. İşte Scott-Kerr dönemine ait, adamın zaman zaman şifreyi andıran yazısıyla tuttuğu kayıtlar Josephine’in önündeydi.</p>

  <p>✓ MegaJodon dişi, koleksiyon detayları bilinmiyor. Bay Gerald DeWitt tarafından bağışlandı.</p>

  <p>Kil çömlek kulpları, kanatlı güneş diskleriyle damgalanmış Demir Çağı. Doktor C. Andrews tarafından Nebi Şamvü’de bulunmuş.</p>

  <p>✓ Gümüş sikke, muhtemelen MÖ 111. yüzyıl, bir yüzünde Parthe nope, diğer yüzünde insan kafalı boğa figürü var. Napoli. Doktor M. Elgar’m özel koleksiyonundan satın alındı.</p>

  <p>Gümüş sikke birinci kattaki galeride sergilenmekteydi, ancak kil çömlek kulplarının nerede olduğuna dair en ufak bir fikri bile yoktu Josephine’in. Bunları bulmak için kendine bir not yazıp sayfayı çevirdi ve karşısına grup olarak sıralanmış sonraki parçaların listesi çıktı.</p>

  <p>✓ Çeşitli kemikler, bazıian insan, bazdan at kemikleri.</p>

  <p>✓ Metal parçaları, muhtemelen bir yük hayvanına ait eyer parçaları.</p>

  <p>✓ Bir hançer parçası, muhtemelen Pers. MÖ III. yüzyıl. Siva Vahası, Mısır civarında S. Crispin tarafından bulunmuş.</p>

  <p>Josephine deftere atılmış tarihe bakınca masasının başında donup kaldı. Dışarıdaki gök gürültüsünden daha fazla gümbürdüyordu Josephine’in kalbi. Siva Vahası. Simon da batı çölündeymiş, diye düşündü. <i>Annemin orada olduğu yıl.</i></p>

  <p>Koltuk değneklerine uzandı ve koridor boyunca, Simon’ın ofisine doğru ilerlemeye koyuldu.</p>

  <p>Simon’ın kapısı açıktı, ancak ışıkları kapatmıştı. İçerideki karardığa bakan Josephine, Simon’ın pencerenin önünde oturduğunu gördü. Hava aniden dönüvermişti, Simon da dışarıda çakan şimşekleri izliyordu. Aniden şiddetlenerek esen rüzgâr pencere camlarını titretti ve yağmur damlaları, öfkeli tanrılar tarafından savrulmuşçasıııa cama çarptı.</p>

  <p>“Simon?" dedi Josephine.</p>

  <p>Simon döndü. “Ah, Josephine. İçeri gel de şuna bak. Tabiat ana bugün bize oldukça sağlam bir gösteri sunuyor."</p>

  <p>“Sana bir şey sorabilir miyim? Şu defterdeki kayıtlardan biriyle ilgili.”</p>

  <p>“Getir de bakayım.”</p>

  <p>Josephine koltuk değnekleriyle odanın diğer tarafına ilerledi ve defteri adama verdi. Gri ışıkta gözlerini kısarak deftere bakan Simon, “Çeşitli kemikler" diye mırıldandı. “Bir hançer parçası.” Başını kaldırıp baktı. “Ne sormak istiyordun?”</p>

  <p>“Bunları sen bulmuşsun. Bu parçaları buraya getirdiğini hatırlıyor musun?"</p>

  <p>“Evet, ama yıllardır görmedim onları."</p>

  <p>“Simon, bunlar batı çölünde bulunmuş. Bıçak için ‘muhtemelen Pers’ denmiş, milattan önce III. yüzyıl."</p>

  <p>“Ah tabii, bunu bizzat incelemek istiyorsun.” Bastonundan destek alarak ayağa kalktı. “Tamam o halde, hadi gidip görelim şu bıçağı, bakalım sen de benim değerlendirmeme katılacak mısm?”</p>

  <p>“Bu parçaların nereye konulduğunu biliyor musun?”</p>

  <p>“Olmaları gereken yeri biliyorum. Onları son görüşümden bu yana birileri başka bir yere koymamışsa tabii ki."</p>

  <p>Josephine eski asansöre doğru giden adamı koridor boyunca takip etti. O tuhaf makineye asla güvenmemiş ve olabildiğince uzak durmuştu, ancak şimdi koltuk değnekleriyle yürüdüğü için asansöre binmekten başka çaresi yoktu. Simon asansörün siyah kafesini kapatırken, Josephine aniden bir kapana kıstırılmış gibi hissetti kendini. Asansör endişe verici bir şekilde titredi ve gıcırdayarak bodrum kata doğru yavaş yavaş inmeye başladı. Bodrum kata geldiklerinde, Josephine bir aksilik çıkmadan asansörden indiği için rahatlamıştı.</p>

  <p>Simon deponun kapısındaki kilidi açtı. “Eğer yanlış hatırlamıyorsam" dedi, “bu parçalar epeyce küçük şeylerdi, dolayısıyla arka taraftaki raflara konulmuş olmalılar.” Önden giderek Josephine’i sandık labirentinin içine soktu. Boston polisi burada yaptığı araştırmayı sonuçlandırmıştı, zemin tahta yongaları ve etrafa saçılmış ambalaj köpüğü parçalarıyla kaplıydı. Josephine dar bir aralıktan geçip Simon’m peşinden deponun daha eski kısımlarına doğru ilerledi, üzerlerine baştan çıkancı egzotik yer isimlerinin damgalanmış olduğu sandıkların önünden geçti. JAVA. MANÇURYA. HİNDİSTAN. En sonunda onlarca kutunun istiflendiği, üst üste sıralarınıış pek çok rafın bulunduğu bir yere gelmişlerdi.</p>

  <p>“Oh, iyi" dedi Simon, kayıttakine uyan bir tarih ve erişim numarasının yazılı olduğu orta büyüklükte bir kutuyu işaret ederek. “Ulaşabileceğimiz bir yerde.” Uzanıp kutuyu raftan aldı ve yakınlardaki bir sandığın üzerine koydu. “Biraz Noel’i hatırlatıyor, değil mi? Yirmi beş yıldır hiç kimsenin bakmadığı bir şeyleri görmek. Ah, bak neyimiz varmış burada!”</p>

  <p>Elini kutunun içine uzattı ve içinde kemikler bulunan bir başka kutu çıkardı.</p>

  <p>Bu kemiklerin çoğu küçük, ufalarınıış parçalardan ibaretti, ancak Josephine bazı parçalar yüzyıllar içerisinde çatlayıp parçalanırken, bazı kalın parçaların bozulmamış halde kaldığını görebiliyordu. Elini uzatıp küçük parçalardan birini aldı ve ensesinde bir ürperti hissetti.</p>

  <p>“El bileği kemikleri" diye mırıldandı Josephine. <i>İnsan.</i></p>

  <p>“Benim tahminim şu ki, bunların tümü bir kişiye ait. Evet, bu bir şeyleri hatırlamamı sağladı. Sıcak ve toz. Elindeki malanın her an tarihe dokunacağını düşündüğün anda, her şeyin tam ortasında olmanın verdiği heyecan. Şu yaşlı eklemler artık işlemez hale gelmeden önce. Yaşlanmadan önce. Yaşlanabileceğim hiç aklıma gelmiyordu. Bir zamanlar ölümsüz olduğumu düşünürdüm.” Üzüntüyle güldü; onlarca yılın böylesine çabucak akıp gitmesi ve onu kırık dökük bir bedenin içinde hapis bırakması karşısında şaşkınlık duyuyor gibiydi. Başını eğip kemiklerin içinde durduğu kutuya baktı ve “Hiç şüphe yok ki, bu talihsiz adam da ölümsüz olduğunu düşünmüş olmalı” dedi. “Ta ki silah arkadaşlarının susuzluk yüzünden çıldırdığını gördüğü ana dek. Ordusunun etrafında yıkıldığını gördüğü ana dek. Eminim ki sonlarının böyle olacağını asla tahmin etmemişti, işte geçip giden yüzyıllar en görkemli imparatorlukları bile bu hale sokuyor. Kuma dönüşecekleri gün gelene dek onları aşındırıp duruyor."</p>

  <p>Josephine kemiği yavaşça kutuya bıraktı. Artık bir kalsiyum ve fosfat kalıntısından başka bir şey değildi. Kemikler görevlerini yerine getirmiş, ama sahipleri ölmüş ve onları terk etmişti, aynı bastonundan ayrılan biri gibi. Bu parçalar, yabancı bir çölde can vermeye mahkûm bir Pers askerinden geride kalan tek şeydi.</p>

  <p>“Kayıp ordunun askerlerinden biri” dedi Josephine.</p>

  <p>“Neredeyse eminim buna. Kambyses’in lanetlenmiş askerlerinden biri olmalı.”</p>

  <p>Josephine başını çevirip Simon’a baktı. “Orada Kimball Rose'la birlikteydiniz."</p>

  <p>“Ah, onun kazısıydı ve bunun için epey bir para ödemişti. Topladığı ekibi bir görseydin! Onlarca arkeolog. Yüzlerce kazıcı. Arkeolojinin kutsal kâselerini bulmak için gitmiştik oraya, en azından Ahit Sandığı ya da Büyük İskender’in mezarı kadar bulunmaz şeyler bulmaya. Elli bin Pers askeri çölde kayboluvermişti ve yeniden ortaya çıktıkları zaman ben de orada olmayı istiyordum."</p>

  <p>“Ama onları bulamadınız.”</p>

  <p>Simon başını salladı, “İki sezon boyunca kazıp durduk ve bulabildiğimiz tek şey biraz kemik ve metalden ibaretti. Şüphesiz bunlar da ana gruptan ayrılanlardan kalanlardı, öylesine yavan ve işe yaramaz şeylerdi ki, ne Kimball ne de Mısır hükümeti</p>

  <p>onları İstemedi. Böylece bize geldiler,”</p>

  <p>“Senin Kimball Rose’la çalıştığını bilmiyordum. Bana Kimball’ı tanıdığından hiç bahsetmedin."</p>

  <p>“İyi bir arkeologdur. Fazlasıyla cömert bir adam.”</p>

  <p>“Peki ya oğlu?" diye sordu Josephine usulca. “Bradley’yi ne kadar tanıyordun?”</p>

  <p>“Ah, Bradley!" Simon kutuyu yeniden raftaki yerine yerleştirdi. “Herkes Bradley hakkında bir şeyler öğrenmeyi istiyor. Polis. Sen. Ama gerçek şu ki, oğlanı neredeyse hiç hatırlamıyorum ben. Kimball’ın oğlunun senin için tehdit olacağına inanamam. Bu soruşturmada Kimball ailesine büyük haksızlık yapılıyor." Simon, Josephine’e döndü ve adamın bakışlarında aniden beliren ışıltı Josephine’in kendini huzursuz hissetmesine neden oldu. “Sadece senin iyiliğini düşünüyor.”</p>

  <p>“Ne demek istiyorsun?”</p>

  <p>“İşe kabul edebileceğim bütün başvurular arasından seni seçtim. Çünkü bunu benden o istedi. O da seni bulmaya çalışıyordu.” Josephine geriledi.</p>

  <p>“Bunu bilmiyor muydun?” dedi Simon, Josephine’e doğru ilerleyerek. “En başından bu yana o senin gizli arkadaşındı. Benden tek kelime etmememi istemişti, ama artık öğrenme zamanının geldiğini düşünüyorum. Arkadaşlarının kimler olduğunu bilmek iyidir, özellikle de bu kadar cömert arkadaşlarsa.”</p>

  <p>“Arkadaşların seni öldürmeye çalışmazlar.” Josephine döndü ve sandıkların arasından aksaya aksaya kapıya doğru ilerledi. “Sen neden bahsediyorsun?” diye arkasından seslendi Simon. Çıkışa ulaşmaktan başka bir şey düşünemeyen Josephine, sandık labirentinde ilerlemeye devam ediyor, bastonu beton zemine çarpan Simon'ın da kendisini takip ettiğini duyabiliyordu.</p>

  <p>“Josephine, polisin onunla ilgili düşünceleri tamamen yanlış!" Josephine sandıkların arasından köşeyi döndü ve kapının aralık olduğunu gördü. <i>Kapıyı kapatmamış mıydık biz? Kapıyı kapattığımıza eminim.</i></p>

  <p>Simon'm bastonunun sesi daha yakından gelmeye başlamıştı. “Sana anlattığım için pişmanım” dedi adam. “Ama Kimball'ın sana ne kadar cömert davrandığını bilmen gerekiyordu."</p>

  <p><i>Kimball mı?</i></p>

  <p>Josephine döndü. “Hem Kimball beni nereden tanıyor ki'<sup>7</sup>” diye sordu.</p>

  <p>Tam o sırada bodrumun ışıkları söndü.</p>
</body>
</html>
