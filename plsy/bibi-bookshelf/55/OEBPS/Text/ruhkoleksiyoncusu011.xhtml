<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>11</h1>

  <p>Saat kaç ya da hava nasıl olursa olsun, Maura Isles her zaman şık görünmeyi başarırdı. Jane, üzerinde ıslanmış bir pantolon ve saçlarından damlayan yağmur damlalarıyla tir tir titriyordu. Adli tıp uzmanının siyah Lexus’tan inişini gördüğünde içi kıskançlıkla doldu. Maura’nın saçları son derece biçimli ve mükemmeldi. Üzerine giydiği yağmurluğun bile şık bir şeymiş gibi görünmesini sağlamıştı Maura. Ama zaten, bu son bir saati Jane gibi bu otoparkta dikilerek, saçlarından yağmur damlaları süzülerek geçirmemişti.</p>

  <p>Maura polis hattını geçerken, polis memurları sanki kraliyet ailesine mensup birine yol veriyormuş gibi saygıyla kenara çekildiler. Maura da kraliyet ailesine mensup olanlar gibi soğuk bir ilgisizlikle yürümeyi sürdürdü ve doğruca Jane'in başında beklediği park halindeki Hondaya doğru ilerledi.</p>

  <p>“Milton sizin yetki alanınızın dışında kalmıyor mu?" diye sordu Maura.</p>

  <p>“Neyle karşı karşıya olduğumuzu gördüğün zaman, neden bizi çağırdıklarını sen de anlayacaksın.”</p>

  <p>“Araba bu mu?"</p>

  <p>Jane başını salladı. “Josephine Pulcillo’ya ait. Bir hafta kadar önce anahtarlarım kaybettiğini söylüyor. Görünüşe bakılırsa anahtarları çalınmış ve onları alan kişi de arabaya girmiş. Bu da, bu şeyin bagaja nasıl girdiğini açıklıyor.” Jane Honda’ya döndü. “Umarım bunun için hazırsındır. Çünkü bu seferki kesinlikle kâbuslar görmene neden olacak."</p>

  <p>“Bunu daha önce de söylemiştin.”</p>

  <p>“Evet, doğru, ama bu sefer söylediğime inansan iyi edersin. Eldivenli elleriyle Jane bagajın kapağını kaldırdı. Havaya çürümüş deri kokusu yayıldı. Jane daha önce de çürümüş ceset kokusu duymuştu, ancak bu seferki öncekilere benzemiyordu; bunda ki bildik çürüme kokusu değildi. Hatta bu seferki, bir insan cesediymiş gibi de kokmuyordu. Jane şu an o Hondanın bagajında kıvrılmış yatan birine benzeyen bir insanoğlu görmemişti o güne dek.</p>

  <p>Maura bir an konuşamadı. Sesini çıkarmadan kapkara bir suratı çevreleyen kaskatı olmuş siyah saçlara baktı. Çıplak bedenindeki her kıvrım, narin vücut hatları sanki bronzun içinde donup kalmış gibi mükemmel bir şekilde korunmuş durumdaydı. Çarpılmış yüzü ve sonsuza dek sürecek bir çığlıkta aralanmış ağzıyla, ölüm anındaki yüz ifadesi de aynı şekilde donup kalmıştı.</p>

  <p>“İlk başta gerçek olamayacağını düşündük” dedi Jane. “Şeker istemek için gelen çocuklan korkutmak amacıyla kapıya asılan şu kauçuk Halloween maskelerinden biri zannetmiştim. Etten kemikten bir şey değil de, bir tür sahte zombi gibi. Yani, bir kadını <i>bunun</i> gibi bir şeye nasıl dönüştürebilirsin ki?” Jane duraklayıp derin bir nefes aldı. “Sonra dişlerini gördüm.”</p>

  <p>Maura açık halde duran ağza baktı ve usulca, “Diş dolguları var” dedi.</p>

  <p>Jane başını çevirerek polis hattının hemen gerisine park etmiş olan canlı yayın minibüsüne baktı. “O halde söyle bana, bir kadın nasıl olur da bu hale gelebilir Doktor?” dedi. “Bir insan bedenini bir Halloween canavarına dönüştürmenin yolu nedir?”&nbsp;</p>

  <p>“Bilmiyorum.”</p>

  <p>Bu yanıt Jane’i şaşırtmıştı. Ne kadar anlaşılmaz olursa olsun, Maura Isles’ı herhangi bir ölüm tarzı hakkında otorite olarak kabul etmeye o kadar alışmıştı ki. “Böyle bir şeyi bir hafta içinde yapamazsın herhalde, değil mi?” diye sordu Jane. “Hatta belki de bir ayda bile olmaz. Bu, zaman alan bir şey olmalı, yani bir kadını o şeye dönüştürmek.” <i>Ya da bir mumyaya</i>.</p>

  <p>Maura başını çevirip Jane’e baktı. “Doktor Pulcillo nerede? Bunun hakkında o ne söylüyor?”</p>

  <p>Jane elini kaldınp park edilmiş arabaların sürekli arttığı yolu işaret etti. “Orada, Frost’la birlikte bir arabada oturuyor. Bu cesedin nasıl olup da arabasının bagajına girdiği hakkında hiçbir fikri olmadığını söylüyor. Arabayı en son birkaç gün önce, bir şeyler almak için markete gittiğinde kullanmış. Eğer bu ceset bir ya da iki günden daha uzun süre bagajda dursaydı muhtemelen daha kötü kokardı. Arabanın içindeyken kokuyu alırdı.”</p>

  <p>“Anahtarları bir hafta önce mi kaybolmuş?”</p>

  <p>“Anahtarları nasıl kaybettiğine dair hiçbir Fikri yok. Bütün hatırladığı bir gün işten eve döndüğü ve anahtarlarının da çantasında olmadığı.”</p>

  <p>“Peki burada ne işi varmış?”</p>

  <p>“Yürüyüş yapmak için gelmiş.”</p>

  <p>“Böyle bir günde mi?”</p>

  <p>İyice irileşen yağmur damlaları yağmurluklarının üzerinde tıpırdamaya başlayınca Marna bagajı kapatıp içinde yalan korkunç şeyi gözlerinin önünden uzaklaştırmış oldu. “Bu işte bir tuhaflık var.” Jane güldü. “Hadi ya, gerçekten mi?”</p>

  <p>“Ben havadan bahsediyorum.”</p>

  <p>“Eli, hava durumu beni de çok memnun etmiyor, ama bu konuda ne yapabilirsin ki?”</p>

  <p>“Josephine Pulcillo böyle bir havada yürüyüş yapmak için bir başına buraya nu gelmiş yani?”</p>

  <p>Jane başını sallayarak onayladı. “Bu benim de kafama takıldı. Ona sordum.”</p>

  <p>“Peki ne söyledi?"</p>

  <p>“Dışarı çıkmaya ihtiyacı varmış. Ve tek başına yürüyüş yapmak da hoşuna gidiyormuş.”</p>

  <p>“Ve görünüşe bakılırsa bunu fırtınalı havalarda yapmayı seviyor.” Maura, Josephine’in içinde oturduğu arabaya bakmak için döndü. “Bence son derece çekici bir kız, sence de öyle değil mi?”&nbsp;</p>

  <p>“Çekici mi? Daha çok insanın soluğunu kesecek türden. Kızın peşinden nasıl koştuğuna bakacak olursak, yakında Frost'un boynuna bir tasma geçirmem gerekecek.”</p>

  <p>Maura, hâlâ Josephine’in olduğu tarafa bakmaktaydı, yüzündeki asık ifade daha da belirginleşmişti. “Bayan X’e büyük ilgi oluştu. Mart ayında <i>Globe'd</i>a çıkan şu makale mesela. Son haftalarda yayımlanan fotoğraflı haberler...”</p>

  <p>“Fotoğraflarda Josephine’in de görüldüğü haberler demek istiyorsun, değil mi?”</p>

  <p>Maura başını salladı. “Belki de kendine bir hayran edinmiştir.” özel bir hayran, diye düşündü Jane. Müze bodrumunda neyin saklı olduğunu baştan beri bilen biri. Bayan X<span style="font-size: 12px; line-height: 0px;">'</span>in giderek artan şöhreti şüphesiz adamın ilgisini çekmişti. Her makaleyi okuyor, her fotoğrafı dikkatle tetkik ediyor olmalıydı. Josephine’in yüzünü görmüş olmalıydı.</p>

  <p>Jane başını eğip yeniden bagaja baktı. Bagaj kapağı kapatıldığı ve acıyla kıvrılmış, acınası haldeki cesedi görmek zorunda kalmadığı için minnettardı. “Bence koleksiyoncumuz bize bir mesaj gönderiyor. Bize&nbsp;hâlâ hayatta olduğunu haber veriyor. Ve yeni örnekler toplamak için avlandığını.”</p>

  <p>“Ayrıca bize Boston’da olduğunu da söylüyor.” Maura bir kez daha Josephine'in bulunduğu tarafa bakmak için döndü. “Anahtarlarını kaybettiğini söyledin. Hangi anahtarlar?"</p>

  <p>“Araba anahtarları. Ve evininkiler.”</p>

  <p>Maura şaşkınlıkla başını kaldırdı. “Bu hiç de iyi değil.”</p>

  <p>“Biz burada konuşurken, bir yandan da kapı kilitleri değiştiriliyor. Apartman yöneticisiyle konuştuk ve evine güven içinde ulaşmasını sağlayacağız.”</p>

  <p>Maura’nın cep telefonu çalmaya başladı. Genç kadın telefonunu çıkarıp arayan numaraya baktı. “İzninle” dedikten sonra telefonu açmak için öteki tarafa döndü. Sanki telefonda konuştuklarına kimsenin şahit olmasını istemiyormuş gibi başını belli belirsiz eğdiğini, omuzlarının öne düştüğünü fark etti Jane.</p>

  <p>“Peki ya cumartesi gecesine ne dersin, cumartesi gelebilir misin? Öyle uzun zaman oldu ki...”</p>

  <p>Maura’yı ele veren fısıltılarıydı. Daniel Brophy ile konuşuyordu, ancak Jane’in kadının mırıl mırıl konuşmasında şahit olduğu şey neşe değil, hayal kırıklığıydı. <i>Sahip olamayacağın bir adama âşık olduysan hayal kırıklığından başka ne elde edebilirsin ki?</i></p>

  <p>Maura yavaşça “Seni daha sonra ararım” dedikten sonra telefonu kapadı. Jane’e döndü, ancak ona bakmadı. Dikkatini Honda’ya yöneltmişti. Cansız biri daha güvenli bir sohbet konusuydu. Bir sevgilinin aksine cansız biri onun kalbini kırmaz, hayal kırıklığına uğratmaz ya da geceleri onu yalnız bırakmazdı.</p>

  <p>“Sanırım Olay Yeri İnceleme bagajı gözden geçirecektir” dedi Maura, kendini tamamen işine adamış, mantıklı adli tıp uzmanı rolüne bürünerek.</p>

  <p>“Aracı muhafaza altına alıyoruz. Otopsiyi ne zaman yapacaksın?”</p>

  <p>“Önce bazı hazırlık çalışmaları yapmak istiyorum. Röntgenler, doku örnekleri... Cesedi açmadan önce tam olarak hangi koruma yöntemiyle karşı karşıya olduğumu anlamalıyım.”</p>

  <p>“O halde otopsiyi bugün yapmayacaksın, öyle ini?”</p>

  <p>“Hafta sonundan önce olamaz. Cesedin görüntüsüne bakılırsa, öleli uzun zaman olmuş zaten. Fazladan birkaç gün geçmesi otopsi sonuçlarını etkilemeyecektir nasıl olsa.” Maura dönüp Josephine'e doğru baktı. “Peki ya Doktor Pulcillo ne olacak?”</p>

  <p>“Onunla konuşmaya devam ediyoruz. Evine gidip kuru giysiler giymesini sağladıktan sonra belki başka detayları da hatırlar.”</p>

  <div>
    <br />
  </div>

  <div>
    <br />
  </div>

  <p>Josephine Pulcillo tuhaf ama kimseye zararı dokunmayan birine benziyor, diye düşündü Jane. Frost’la birlikte genç kadının evinde, Josephine’in yatak odasından çıkmasını bekliyorlardı.</p>

  <p>Oturma odasındaki eşyalar <i>karnı zil çalan bir üniversite öğrencisinin evine ait</i> gibiydi. Çekyatın döşemesi, ortalarda olmayan bir kedinin pençeleriyle lime lime olmuştu, sehpanın üzeri ise şişe izleriyle doluydu. Kütüphane raflarına sıralarınıış referans kitapları ve teknik dergiler vardı, ancak Jane ne bir fotoğraf ne de kişisel bir hatıra görebilmişti; ev sahibinin kişiliğine dair hiçbir ipucu yoktu oıtada. Bilgisayarda, Mısır tapınaklarına ait görüntülerden oluşan ekran koruyucu sürekli değişip durmaktaydı.</p>

  <p>Josephine nihayet ortaya çıktığında, ıslak saçları atkuyruğu şeklinde toplanmıştı. Üzerine yeni bir kot pantolon ve pamuklu bir süveter geçirmiş olmasına rağmen hâlâ üşüyormuş gibiydi ve yüzü taş bir heykel gibi sertti. Bir Mısır kraliçesinin heykeli ya da efsanevi bir güzellik... Frost gizlemeye gerek duymadan, sanki bir tanrıçanın huzurundaymış gibi gözlerini dikmiş, genç kadına bakmaktaydı. Karısı Alice burada olsa, muhtemelen kavalkemiğine hızlı ve sert bir tekme indirirdi. <i>Belki de Alice'in yerine bunu ben yapmalıyım.</i></p>

  <p>“Kendinizi daha iyi hissediyor musunuz Doktor Pulcillo?” diye sordu Frost. “Olanları konuşmadan önce kendinizi toparlamak için biraz daha zamana ihtiyacınız var mı?”</p>

  <p>“Ben hazırım.”</p>

  <p>“Başlamadan önce bir fincan kahve nasıl olur?”</p>

  <p>“Ben kahveleri hazırlayayım” diyen Josephine mutfağa doğru yöneldi.</p>

  <p>“Hayır, ben <i>sizin için</i> diyordum. Herhangi bir şeye ihtiyacınız var mı diye sormak istemiştim.”</p>

  <p>“Frost" dedi Jane hışımla, “az önce konuşmaya hazır olduğunu söyledi. O halde neden hep birlikte oturup başlamıyoruz?”</p>

  <p>“Ben sadece kendini rahat hissettiğinden emin olmaya çalışıyordum. Hepsi bu.”</p>

  <p>Jane ile Frost eski püskü görünümlü çekyata yerleştiler. Minderin altından kırık bir yayın tenine battığını hissetti Jane. Biraz öteye çekilip Frosttan uzağa oturdu, iki dedektif terapiye katılan ayrılmış bir çift gibi, kanepenin iki ayrı ucunda oturmaktaydı.</p>

  <p>Josephine kendini bir koltuğa bıraktı, yüzündeki ifade bir akik taşı kadar anlaşılmazdı. Sadece yirmi altı yaşında olmasına rağmen kendine son derece hâkim biriydi, duygularını kilit altında tutma konusunda çok becerikliydi. Burada yolunda olmayan bir şeyler var, diye düşümlü Jane. Bunu hisseden sadece kendisi miydi? Frost tarafsızlığını tamamen yitirmiş gibi görünüyordu.</p>

  <p>“İsterseniz önce şu anahtarlardan bahsedelim Doktor Pulcillo" diye başladı Jane. “Bir haftadan daha uzun bir süredir kayıp olduğunu söylemiştiniz, değil mi?"</p>

  <p>“Geçen çarşamba günü eve döndüğümde, anahtarlığımı çantamda bulamadım. Müzede bıraktığımı düşünmüştüm, ama anahtarlığı orada da bulamadım. Bunu Bay Goodwin’e de sorabilirsiniz. Posta kutusunun anahtarını değiştirmek için benden kırk beş dolar aldı.”</p>

  <p>“Ve kayıp anahtarlık bir daha hiç çıkmadı mı ortaya?” Josephine’in bakışları kucağına doğru kaydı. Bunu sadece birkaç saniye süren bir sessizlik izledi, arıcak bu birkaç saniye Jane’in dikkatini çekmeye yetecek bir şeydi. Her şeyi açıkça ifade eden birinin neden böyle bir şeyi düşünmesi gerekmişti ki?&nbsp;</p>

  <p>“Hayır” dedi Josephine, “o anahtarları bir daha görmedim.” Frost, “İşteyken çantanızı nereye koyarsınız?” diye sordu. “Masama." Josephine fark edilecek biçimde rahatlamıştı, bu soruya yanıt vermekte bir sıkıntı duymayacak gibiydi.</p>

  <p>“Odanızın kapısı kilitli mi durur?” Frost. öne doğru eğildi, genç kadının ağzından çıkabilecek tek bir kelimeyi dahi kaçırmak istemezmiş gibi bir hali vardı.</p>

  <p>“Hayır. Gün boyunca sürekli odama girer çıkarım, bu yüzden de kapıyı kilitleme zahmetine girmiyorum.”</p>

  <p>“Sanırım müzede güvenlik kameralarının kayıtları vardır, değil mi? Odanıza kimin girmiş olabileceğini gösterebilecek kayıtlar.”&nbsp;</p>

  <p>“Teorik olarak evet.”</p>

  <p>“Bu da ne demek oluyor?”</p>

  <p>“Güvenlik kamera sistemimiz üç hafta önce bozuldu ve henüz tamir edilmiş değil." Josephine omuz silkti. “Bütçe meselesi. Paramız asla yeterli değildir. Biz de kameraları görünecek yerlerde öylece bırakmanın hırsızları caydırmaya yeteceğini düşünmüştük.”&nbsp;</p>

  <p>“Yani müzeye gelenlerden herhangi biri üst kata çıkmış ve odanıza girip anahtarlarınızı almış olabilir.”</p>

  <p>“Üstelik Bayan X’e yönelik bunca haberin ardından müzeye gelen insanların sayısında da büyük artış oldu. Halk en sonunda Crispin Müzesi’ni keşfetti."</p>

  <p>Jane, “Neden bir hırsız sizin anahtarlığınızı alıp çantanıza dokunmamış olsun ki?” diye sordu. “Odanızda kaybolan başka bir şey olmuş muydu?”</p>

  <p>“Hayır. En azından böyle bir şey olduysa da ben fark etmedim. İşte bu yüzden de endişeye kapılmadım. Anahtarlığı bir yerlerde düşürdüğümü sandım. Birilerinin arabama girmek için anahtarları kullanacağı gelmedi aklıma. Bagajıma... o şeyi koymak için.”</p>

  <p>“Oturduğunuz apartmanın özel bir park yeri yok, değil mi?” dedi Frost.</p>

  <p>Josephine başını salladı. “Herkes kendi başının çaresine bakıyor Ben de diğer kiracılar gibi caddeye park ediyorum. İşte bu yüzden de arabamda değerli hiçbir şey bırakmam, çünkü birileri arabalara girip duruyor sürekli. Ama genellikle bir şeyler almak için girerler.” Hafifçe ürperdi. “Arabaya bir şeyler <i>bırakmak</i> için değil.”</p>

  <p>“Bu binadaki güvenlik nasıl?” diye sordu Frost.</p>

  <p>“Bu konuya bir iki dakika sonra geleceğiz” dedi Jane.</p>

  <p>“Anahtarlığı birilerinin elinde. Ben bunun en acil mevzu olduğunu düşünüyorum. Birileri Josephine’in arabasına ve evine girebilir. Kafayı Josephine’le bozmuş gibi geliyor bana.” Frost dönüp genç kadına baktı. “Nedeni hakkında bir fikriniz var mı?"</p>

  <p>Josephine bakışlarını kaçırdı. “Hayır, hiçbir fikrim yok.”</p>

  <p>“Tanıdığınız birileri olabilir mi bunu yapan? Yakın zamanda karşılaşmış olduğunuz birileri?”</p>

  <p>“Ben sadece beş aydır Boston’dayım."</p>

  <p>“Daha önce neredeydiniz?” diye sordu Jane.</p>

  <p>“Kaliforniya'da iş bulmaya çalışıyordum. Müze beni işe aldıktan sonra Boston’a taşındım.”</p>

  <p>“Hiç düşmanınız var mı Doktor Pulcillo? Geçinemediğiniz eski erkek arkadaş falan?"</p>

  <p>“Hayır."</p>

  <p>“Peki bir kadının nasıl mumyalanacağı konusunda bilgi sahibi olan bir arkeolog arkadaş? Ya da nasıl <i>tsantsa</i> yapılacağını bilen birileri?”</p>

  <p>"Bu bilgilere sahip pek çok insan vardır. Bunları bilmek için bir arkeolog olmaya gerek yok."</p>

  <p>“Ama sizin arkadaşlarınız arkeolog.”</p>

  <p>Josephine omuz silkti. “Benim o kadar çok arkadaşını yok."</p>

  <p>“Neden ki?”</p>

  <p>“Az önce de söylediğim gibi, Boston'a kısa süre önce taşındım. Sadece marttan bu yana buradayım."</p>

  <p>“O halde sizi takip edebilecek herhangi biri gelmiyor aklınıza, öyle mi? Anahtarlarınızı çalmış olabilecek biri? Birileri bagajnıza bir ceset koyarak sizi korkutmaya çalışmış olabilir mi?”</p>

  <p>Josephine’in soğukkanlı tavrı ilk olarak bozulmuş, maskenin ardından korku dolu bir ruh ortaya çıkmıştı. “Hayır, sanmıyorum” diye fısıldadı. Bunu kimin yaptığını bilmiyorum. Ya da neden <i>beni</i> seçtiğini.”</p>

  <p>Jane pürüzsüz tenine, kömür karası gözlerine istemeyerek de olsa bir tür hayranlık duyarak genç kadını inceledi. Böylesine güzel bir kadın olmak nasıl bir şeydi acaba? Bir odaya girince bütün erkeklerin bakışlarının sana yöneldiğini hissetmek? <i>İstemediğin bakışların bile üzerinde olduğunu hissetmek?</i></p>

  <p>“Umarım bundan böyle çok daha dikkatli olmanız gerekeceğini siz de anlıyorsunuzdur” dedi Frost.</p>

  <p>Josephine yutkundu. “Evet, anlıyorum.”</p>

  <p>“Yanında kalabileceğiniz birileri var mı? Ya da sizi götürmemizi istediğiniz bir yer?”</p>

  <p>“Sanırım... sanırım bir süreliğine şehirden ayrılabilirim.” Josephine bir eylem planına sahip olduğu için cesareti yerine gelmiş gibi oturduğu yerde doğrulmuştu. “Teyzem Vermont’ta yaşıyor. Onun yanına gideceğim.”</p>

  <p>“Vermont’un neresinde? Sizi kontrol edebilmemiz gerek.”</p>

  <p>“Burlington. İsmi Connie Pulcillo. Ama zaten bana cep telefonumdan her zaman ulaşabilirsiniz.”</p>

  <p>“Güzel” dedi Frost “Ve bir daha yalnız başınıza yürüyüşe çıkmak gibi aptalca bir şey yapmayacağınıza da güvenebilirim sanırım.” Josephine yüzüne zayıf bir gülümseme yerleştirmeyi başarmıştı. “Yakın bir zamanda böyle bir şey yapacağımı sanmıyorum.”</p>

  <p>“Biliyor musunuz, ben de size bunu sormak istiyordum” dedi Jane. “Bugün çıkmış olduğunuz yürüyüş.”</p>

  <p>Jane’i kandırmanın o kadar da kolay olmadığını fark etmiş gibi, Josephine’in gülümsemesi yavaş yavaş silindi. “O yürüyüş pek de akıllıca bir şey değildi, biliyorum” diyerek kabullendi.</p>

  <p>“Yağmurlu bir gün. Çamurlu patikalar. Neden oraya gitmek istediniz?”</p>

  <p>“Parktaki tek kişi ben değildim ki. O aile de parka gelmişti.”</p>

  <p>“Onlar şehir dışından gelmiş insanlardı ve köpeklerinin de gezdirilmeye ihtiyacı vardı.”</p>

  <p>“Ben de tam tarif ettiğiniz gibiyim.”</p>

  <p>“Çamurlu botlarınıza bakacak olursak, öylesine dolanmaktan daha fazlasını yapmış gibisiniz.”</p>

  <p>“Rizzoli!” dedi Frost. “Nereye varmaya çalışıyorsun?”</p>

  <p>Jane, Frost’un sorusunu duymazdan gelerek dikkatini Josephine’den ayırmadı. “Bize söylemek istediğiniz başka bir şey var mı Doktor Pulcillo, neden Blue Hills Doğal Koruma Alanı’nda olduğunuz hakkında?”</p>

  <p>“Saat bire kadar işe gitmem gerekmiyordu.”</p>

  <p>“Yağmur hiç mi cesaretinizi kırmadı?”</p>

  <p>Josephine’in yüzünde bir av hayvanının ifadesi belirmişti. Benden korkuyor, diye düşündü Jane. Bütün bu olanlar hakkında anlayamadığım bir şeyler var, ama ne?</p>

  <p>“Benim için gerçekten de zor bir hafta oldu” dedi Josephine. “Dışarı çıkmaya ihtiyacım vardı, sadece biraz düşünmek için. Parkın yürüyüş yapmak için oldukça güzel bir yer olduğunu duymuştum, bu yüzden de oraya gittim.” Sesi biraz daha güçlenerek yerinde doğruldu. Şimdi kendinden daha emindi. “Hepsi bu Dedektif. Bir yürüyüş. Bunda yasadışı bir şey yok, değil mi?”</p>

  <p>İki kadının bakışları bir an için birbirine kenetlendi. Jane’in aklı karışmıştı, çünkü gerçekte neler döndüğünü anlayamıyordu.</p>

  <p>“Hayır, bunda yasadışı olan bir şey yok” dedi Frost. “Ve bugünlük size yeterince yüklendik diye düşünüyorum.”</p>

  <p>Jane, genç kadının bakışlarını aniden başka tarafa çevirdiğini gördü ve <i>Hayır</i>, diye düşündü, <i>henüz sana yeterince yüklenmedik.</i></p>
</body>
</html>
