<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>26</h1>

  <p>“Hâlâ onu bulmak için zamanınız var” dedi adli tıp psikoloğu Doktor Zucker. “Bu katilin geçmişteki uygulamalarını sürdüreceğini farz edersek, bu kadına da daha önce Lorraine Edgerton’a ve bataklık kurbanına yaptıklarını yapacaktır. Onu sakatlamış durumda, bu yüzden Josephine’in kolayca kaçmasına ya da karşı koymasına imkân yok. Onu günler, hatta haftalarca canlı tutması ihtimali oldukça yüksek. Bir sonraki aşamaya geçmeden önce, ihtiyaç duyduğu ritüelleri yerine getirmeye yetecek bir süre boyunca”</p>

  <p>“Bir sonraki aşama mı?” dedi Dedektif Tripp.</p>

  <p>“Muhafaza” Zucker kurbanların konferans masasındaki fotoğraflarını gösterdi. “Sanırım onu da kendi koleksiyonuna katmak amacıyla kaçırdı. Son yadigârı olarak. Tek soru..." Başını kaldırıp Jane’e baktı. “Bayan Pulcillo üzerinde hangi metodu kullanacağı.”</p>

  <p>Jane üç kurbanın fotoğraflarına baktı ve en kötü seçeneklerin neler olabileceğini düşündü. İç organlarının boşaltılması, tuzlanmak ve Lorraine Edgerton gibi bandajlarla sarmalanmak mı? Kafanın kesilmesi, yüz ve kafa derisinin soyulması ve bir oyuncak bebeğin yüzü kadar küçültülmesi mi? Yoksa bedenin bir bataklığın karanlık sularına atılması ve ölürken çekilen acıların, kösele bir maskeye dönen yüz hatlarında donup kalması mı?</p>

  <p>Yoksa katilin Josephine için bir kenarda tuttuğu özel bir planı mı vardı, henüz karşılarına çıkmayan yeni bir teknik mesela?</p>

  <p>Konferans odası sessizliğe gömülmüştü. Jane bakışlarım masanın etrafında toplanmış dedektiflerin yüzlerinde gezdirdiğinde hepsinin sıkıntılı olduğunu gördü; hepsi de o rahatsız edici gerçeği, kurbanın zamanının hızla tükendiği gerçeğini sessizce kabullenmekteydi. Barry Frost’un genellikle oturduğu sandalye boştu. Frost’un yokluğunda, herkes ekipte bir eksiklik hissediyordu ve Frost’un her an içeri gireceğini, masadaki yerini alacağını uman Jane, arada şuada kapıya bakmaktan alamıyordu kendini.</p>

  <p>“Bu kadını bulmamız tek bir şeye, onu kaçıran kişinin aklını ne kadar iyi okuyabildiğimize bağlı olabilir” dedi Zucker. “Bradley Rose hakkında daha fazla bilgiye ihtiyacımız var."</p>

  <p>Josephine başını sallayarak onayladı adamı. “Adamı araştırıyoruz. Nerelerde çalışmış olduğunu, nerelerde yaşadığını, arkadaşlarının kimler olduğunu öğrenmeye çalışıyoruz. Lanet olsun, kıçında bir sivilce varsa, bunu bile öğrenmeye uğraşıyoruz.”</p>

  <p>“Anne babası en iyi bilgi kaynağı olacaktır.”</p>

  <p>“O taraftan yana hiç şansımız yok. Annesi bizimle konuşamayacak kadar hasta. Ve babasını soracak olursanız, adam da işimizi elinden geldiğince yokuşa sürüyor."</p>

  <p>“Bir kadının hayatı tehlikede olmasına rağmen mi? Bizimle işbirliği yapmak istemiyor mu?"</p>

  <p>“Kimball Rose sıradan biri değil. En azından Midas kadar zengin ve bir avukat ordusu tarafından korunuyor. Kurallar onun için geçerli değil. Ya da sapık oğlu için."</p>

  <p>“Onu daha fazla sıkıştırmalısınız.”</p>

  <p>“Crowe ile Tripp Texas’tan kısa bir süre önce döndüler” dedi Jane. “Onları bir parça maço gözdağının işe yarayabileceğini düşünerek göndermiştim." başını çevirip bir zamanlar oynadığı Amerikan futbolu sayesinde bir üniversite defans oyuncusununki kadar geniş omuzları olan Crowe’a baktı. Eğer maço gibi davranabilecek biri varsa, bu da Crowe'dan başkası olamazdı.</p>

  <p>“Ona yaklaşamadık bile" dedi Crowe. “Kapıda aşağılık bir avukat ve güvenlik görevlisi tarafından durdurulduk. Kapıdan içeri girmemiz bile mümkün olmadı. Rose ailesi oğulları hakkında aileden olmayan hiç kimseye tek kelime etmiyor ve belli ki onlardan hiçbir şey öğrenemeyeceğiz.”</p>

  <p>“Peki, Bradley’nin nerelerde olabileceği hakkında bir şey biliyor muyuz?"</p>

  <p>Tripp, “Epey bir süredir gözlerden uzak kalmayı başarmış” dedi. “Yakın zamana ait herhangi bir kredi kartı harcaması saptayamıyoruz ve yıllardır da sosyal güvenlik hesabına hiçbir şey gönderilmemiş, yani bir yerde çalışmıyor. En azından yasal bir işte.”</p>

  <p>“Ne kadardır?” dedi Zucker.</p>

  <p>“On üç yıldır. Zaten Karun gibi zengin bir babası olduğu için çalışmaya ihtiyacı yok."</p>

  <p>Zucker bir süre Tripp'in söylediklerini düşündü. “Bu adamın hâlâ hayatta olduğunu nereden biliyorsunuz?”</p>

  <p>“Çünkü anne ve babası ondan mektup ve e-posta aldıklarını söylediler” dedi Jane. “Babasının söylediğine göre, Bradley bir süredir yurtdışında yaşıyormuş. Bu da onun hareketlerini saptamakta neden bu kadar zorlandığımızı açıklıyor.”</p>

  <p>Zucker kaşlarını çattı. “Bir baba nasıl olur da bu kadar ileri gidebilir? Nasıl olur da tehlikeli bir sosyopat olan oğlunu korur ve mali açıdan destekler?”</p>

  <p>“Sanırım onun koruduğu kişi oğlu değil, <i>kendisi</i> Doktor Zucker. Kendi adı, kendi saygınlığı. Bütün dünyanın oğlunun bir canavar olduğunu öğrenmesini istemiyor.”</p>

  <p>“Ben yine de bir ebeveynin çocuğuna bu kadar müsamaha göstereceğine İnanamıyorum.”</p>

  <p>“Bunu asla bilemezsiniz" dedi Tripp. “Belki de o ucubeyi gerçekten seviyordun"</p>

  <p>“Ben Kimball'ın karısını da koruduğunu düşünüyorum” dedi Jane. “Kadının lösemi olduğunu söyledi. Kadın da ciddi hasta gibiydi. Oğlunu küçük tatlı bir oğlan çocuğu olarak görüyordu."</p>

  <p>Zucker İnanamıyormuşçasına başını salladı. “Bu gerçekten de iflah olmaz bir aile.”</p>

  <p><i>Benim süslü püslü bir psikoloji diplomam yok, ama bunu ben de söyleyebilirdim.</i></p>

  <p>“Buradaki önemli nokta para akışı olabilir" dedi Zucker. “Kimball oğluna nasıl para gönderiyor?"</p>

  <p>“Bunun izini sürmek de bir problem" dedi Tripp. “Ailenin çok sayıda banka hesabı bulunuyor ve bunlardan bazıları da <i>offshore</i> hesapları. Ve tabii bir de bir sürü avukat var. Bizim tarafımızı tutan bir hâkimin varlığında bile bu hesapları incelemek çok zaman alacak.”</p>

  <p>“Dikkatimizi New England üzerimle yoğunlaştırdık" dedi Jane. “Boston bölgesinde gerçekleşen mali hareketler olup olmadığını inceliyoruz."</p>

  <p>“Peki arkadaşları? Temas kurduğu kişiler?”</p>

  <p>“Yirmi beş yıl önce, Bradley'nin Crispin Müzesi’nde çalışmış olduğunu biliyoruz. Tur rehberlerinden biri olan Bayan Willebrandt, Bradley’nin zamanının büyük kısmını müze kapandıktan sonra saatlerce çalışarak geçirdiğini anımsıyor. Yani onun hakkında pek bir şey hatırlayan kimse yok. Ne birileri üzerinde bir izlenim bırakmış ne de uzun süreli arkadaşlıklar kurmuş. Aynı bir hayalet gibiymiş." Ve hâlâ da bir hayalet olmayı sürdürüyor, diye düşündü Jane.</p>

  <p>Kapıları kilitli binalara kimse görmeden giriveren, yüzü güvenlik kameralarına yakalanmayan bir katil. Kurbanlarının peşine kimse onu fark etmeden takılan biri.</p>

  <p>“Zengin bir bilgi kaynağımız var” dedi Zucker. “Bize ümitlerimizin de ötesinde en derin psikolojik profili verecektir. Tabii Hilzbrich Enstitüsü kayıtlarını bizimle paylaşmayı kabul ederse.”</p>

  <p>Crowe tiksintiyle güldü. “Oh, evet. Sapık oğlanların gittiği şu okul.”</p>

  <p>“Enstitünün eski yöneticisini üç kez aradım” dedi Jane. “Doktor Hilzbrich hasta mahremiyetini öne sürerek kayıtları bizimle paylaşmayı reddediyor.”</p>

  <p>“Bir kadının hayatı tehlikede. Bunu reddedemez.”</p>

  <p>“Reddetti bile. Yarın arabaya atlayıp Maine’e gideceğim ve onu biraz sıkıştırmaya çalışacağım. Bakalım ondan alabileceğim herhangi bir şey olacak mı?”</p>

  <p>“Mesela?”</p>

  <p>“Jimmy Otto’nun dosyası örneğin. O da Hilzbrich Enstitüsü’nün öğrencilerinden biriydi. Jimmy artık hayatta olmadığına göre, belki de doktor kayıtları bize vermeyi kabul eder."</p>

  <p>“Bunun bize ne gibi bir faydası olacak?”</p>

  <p>“Jimmy ile Bradley’nin oldukça uzun bir süre birlikte avlandıklarına neredeyse emin gibiyiz. İkisi de aynı tarihlerde Chaco Kanyonu bölgesinde bulunuyormuş. İkisi de aynı zamanda Palo Alto’daymış. Ve görünüşe bakılırsa her ikisi de aynı kadına, Medea Sommer’a kafayı takmışlar.”</p>

  <p>“Şimdi de Medea Sommer’m kızı kayıp.”</p>

  <p>Jane başını salladı. “Belki de Bradley bu yüzden Josephine’i seçmiştir. İntikam almak için. Çünkü Josephine’in annesi Jimmy’yi öldürmüştü.”</p>

  <p>Zucker, yüzünde sıkıntılı bir ifadeyle arkasına yaslandı. “Biliyor musunuz, özellikle de o detay kafama takılıyor benim."</p>

  <p>“Hangi detay?"</p>

  <p>“Rastlantı, Dedektif Rizzoli. Siz bunu dikkate değer bir şey olarak görmüyor musunuz? On iki yıl önce Medea Sommer San Diego’da Jimmy Otto’yu vurup öldürüyor. Sonra Medea'nın kızı Josephine, bir şekilde Crispin Müzesi’nde çalışmaya başlıyor, bir zamanlar Bradley Rose’un da çalıştığı yerde. Bradley’nin öldürdüğü iki kurbana ait cesetlerin saklandığı yerde. Bütün bunlar nasıl oluyor?”</p>

  <p>“Bunlar benim kafamı da kurcalıyor” diyerek kabul etti ’</p>

  <p>“Josephine’in o işi nasıl bulduğunu biliyor musunuz?”</p>

  <p>“Bu soruyu Josephine’e sormuştum. Mısır uzmanları için iş imkânlarının yer aldığı bir web sitesinde o pozisyon için bir ilan yayınlandığını anlattı bana. Adamın onu tercih etmesi yüzünden şaşırdığını kendisi de itiraf ediyordu."</p>

  <p>“Onu arayan kimmiş?”</p>

  <p>“Simon Crispin.”</p>

  <p>Bu ayrıntı karşısında Zucker’ın yüzüne meraklı bir ifade yerleşti. “Artık hayatta olmayan biri" dedi usulca.</p>

  <p>Kapı çalındı ve bir dedektif başını içeri uzatıp baktı. “Rizzoli, bir sorunumuz var. Gelip ilgilensen iyi edersin."</p>

  <p>“Ne oldu?” diye sordu Jane.</p>

  <p>“Bir Texas kodamanı aniden şehrimize gelmeye karar vermiş.”</p>

  <p>Jane şaşkınlıkla dönüp kapıya doğru baktı. “Kimball Rose mu geldi?”</p>

  <p>“Marquette’in odasında Oraya gitmen lazım.”</p>

  <p>“Belki de her şeye rağmen bizimle işbirliği yapmaya karar vermiştir."</p>

  <p>“Bence öyle değil. Daha çok kafanı koparmaya karar vermiş ve herkesin bunu öğrenmesini sağlamaya çalışıyor gibi."</p>

  <p>“Vay canına!" diye mırıldandı Tripp. “Sana takmış olması bana takmasından daha iyi.”</p>

  <p>“Rizzoli, bizim de seninle birlikte gelmemizi ister misin?” dedi Crowe, belirgin bir şekilde parmaklarını çıtırdatarak. “Küçük bir psikolojik destek olarak?”</p>

  <p>“Hayır." Jane hiçbir şey söylemeden dosyalarım toparladı ve ayağa kalktı. “Onunla ben ilgilenirim." <i>Kafamı koparmayı istiyor olabilir. Ama asıl ben onun oğlunun icabına bakacağım.</i></p>

  <p>Cinayet masası bürosundan geçip Teğmen Marquette'in kapısını çaldı. İçeri girdiğinde, Marquette’í yüzünde anlam veremediği bir ifadeyle masasının başında otururken buldu. Oysa aynı şeyi misafiri için söylemek mümkün değildi, çünkü adam Jane’e açıkça aşağılayarak bakmaktaydı. Sadece görevini yerine getirmiş, adama kafa tutma cüretini göstermişti ve bu da, Kimball Rose gibi kudret sahibi bir adam için affedilemez bir saldırı anlamına gelmekteydi.</p>

  <p>“Sanırım ikiniz tanışıyorsunuz” dedi Marquette.</p>

  <p>“Tanışıyoruz” dedi Jane. “Bay Rose’un burada oluşuna şaşırdım. Çünkü telefonlarıma çıkmayı reddediyordu.”</p>

  <p>“Buna hiç hakkınız yok" dedi Kimball. “Kendini savunmak için burada bile değilken, nasıl olur da oğlum hakkında bir sürü yalan uydurabilirsiniz? "</p>

  <p>“Üzgünüm Bay Rose" dedi Jane. <i>“Yalan uydurmak</i> derken ne kastettiğinizi anlayamadım."</p>

  <p>“Siz beni aptal mı sandınız? Ben şu an bulunduğum konuma sadece şansım yaver gittiği için gelmedim. Sorular sorarım. Benim de kendi kaynaklarım var. Üzerinde çalıştığınız soruşturmanın neyle ilgili olduğu hakkında bilgim var. Bradley’ye karşı kurguladığınız şu deli saçması soruşturmadan bahsediyorum.”</p>

  <p>“Kabul etmeliyim ki gerçekten de tuhaf bir soruşturma üzerinde çalışıyorum. Ama bir konuda açık konuşalım isterseniz: Ben <i>kurgulamam.</i> Sadece delilleri takip eder, beni götürdükleri yere giderim. Şu an için bütün deliller de oğlunuzu işaret ediyor.” “Demek öyle, sizin hakkınızda çok şey öğrendim Dedektif Rizzoli. Geçmişte birçok kez ani kararlara vardığınız olmuş. Mesela birkaç yıl önce çatıda silahsız bir adamı vurmanız gibi.”</p>

  <p>O acı verici olayın hatırlatılması karşısında Jane gerildiğini hissetti. Kimball da bunu görmüştü ve bıçağı biraz daha derinlere batırdı.</p>

  <p>“O adama kendini savunması için fırsat verdiniz mi? Yoksa aynen Bradley’ye yaptığınız gibi hâkim ve jüri rolü oynayıp tetiği çekmeye mi karar verdiniz?”</p>

  <p>“Bay Rose” dedi Marquette, “o çatışmanın şu anki konumuzla hiçbir alakası yok."</p>

  <p>“Öyle mi? Şu anki konumuz bir tür serseri mayın gibi ortalıkta dolanan bu kadın. Oğlum masum. Bu kaçırılma olayıyla hiçbir alakası yok onun."</p>

  <p>“Nasıl bu kadar emin olabiliyorsunuz?” diye sordu Marquette. “Bize oğlunuzun nerede olduğunu bile söyleyemiyorsunuz.”</p>

  <p>“Bradley şiddet uygulayabilecek biri değildir. Tam tersine, <i>ona</i> şiddet uygulanmış olması daha muhtemel. Ben çocuğumu tanıyorum.”</p>

  <p>“Gerçekten de tanıyor musunuz onu?" diye sordu Jane. Odaya gelirken yanında getirdiği dosyayı açtı ve içinden bir fotoğraf çıkarıp sert bir şekilde adamın önüne, masanın üzerine koydu. Kimball gözkapakları dikilerek kapatılmış, dudakları örgü şişleriyle delinmiş tsawtsa’nın grotesk görüntüsüne baktı.</p>

  <p>“Bu şeyin ismini biliyorsunuz, değil mi Bay Rose?” diye sordu Jane.</p>

  <p>Adam karşılık vermedi. Kapalı kapının ardında çalan telefonları ve cinayet masası birimindeki dedektiflerin seslerini duyabiliyorlardı, ancak Marquette’in odasında uzayıp giden bir sessizlik vardı.</p>

  <p>“Eminim ki bunlardan birini daha önce de görmüşsünüzdür” dedi Jane. “Sizin gibi bir sürü yere seyahat eden bir arkeoloji tutkunu şüphesiz Güney Amerika’ya da gitmiştir.”</p>

  <p>“Bu bir <i>tsanlsa</i>” dedi adam en sonunda.</p>

  <p>“Çok güzel. Oğlunuz da bunun ne olduğunu biliyordur, değil mi? Çünkü sizinle birlikte dünyanın pek çok yerine gittiğini farz ediyorum.”</p>

  <p>“Onun aleyhine sadece bu mu var elinizde? Oğlumun bir arkeolog oluşu mu?” Kimball burnundan soluyordu. “Mahkemeye çıktığınız zaman bundan çok daha iyisine ihtiyacınız olacak.”</p>

  <p>“Peki ya taciz ettiği şu kadın için ne diyeceksiniz? Medea Sommer, Indio’da oğlunuz aleyhinde şikâyette bulunmuş.”</p>

  <p>“Ne olmuş yani? O suçlamalardan vazgeçmişti."</p>

  <p>“Ve bize biraz Maine’de katıldığı özel tedavi programından bahsedin isterseniz. Hilzbrieh Enstitüsü. Anladığım kadarıyla özellikle belli sorunları olan genç oğlanların üzerinde uzmanlaşmışlar.” Adam bakışlarını Jane’e çevirdi. “Bunu nasıl...”</p>

  <p>“Ben de aptal değilim. Ben de sorular sorarım. Enstitünün son derece seçkin, son derece uzman bir kuruluş olduğunu işittim. Gizliliğe büyük önem veren bir yer. Müşterilerinin kimler olduğuna bakacak olursak, sanırım öyle olmaya da mecburdular. O halde anlatın bana, program Bradley’de işe yaramış mıydı? Yoksa sadece aynı düzeyde sapkın yeni arkadaşlar edinmesinden başka bir işe yaramadı mı?”</p>

  <p>Kimball başım çevirip Marquette'e baktı. “Onun bu soruşturmadan alınmasını istiyorum, yoksa avukatlarımla muhatap olacaksınız.”</p>

  <p>“Jimmy Otto gibi arkadaşlar mesela” diyerek devam etti Jane. “Jimmy Otto ismini hatırlıyorsunuz, değil mi?”</p>

  <p>Kimball, Jane’i duymazdan geldi ve gözlerini Marquette’ten ayırmadı. “Emniyet müdürünüze mi gitmem gerekecek? Çünkü bunu yapacağım. Ne gerekirse yapar, tanıdığım kim varsa devreye sokarım. Teğmen?"</p>

  <p>Marquette bir an için sessiz kaldı. Teğmenin sessiz kaldığı bu zaman dilimi, Jane’in, Kimball Rose’un nasıl can sıkıcı olabileceğini tam manasıyla kavramasına yetecek kadar uzundu, sadece fiziksel varlığıyla değil, aynı zamanda açıkça ifade edilmeyen gücüyle de. Jane, Marquette'in baskı altında olduğunu anlayabiliyordu ve ortaya çıkacak sonuca kendini hazırladı.</p>

  <p>Ama Marquette onu hayal kırıklığına uğratmadı. “Üzgünüm Bay Rose" dedi. “Dedektif Rizzoli bu soruşturmanın başında bulunuyor ve bu soruşturmayla ilgili kararları da o veriyor."</p>

  <p>Kimball öfkeyle, iki devlet memurunun ona kafa tutmasına bir türlü inanamazmış gibi Marquette’e baktı. Tehlikeli bir şekilde kızaran adam hışımla Jane’e döndü. <i>“Senin</i> soruşturman yüzünden karım hastaneye yattı, Bradley hakkında sorular sormak için gelmenizden üç gün sonra şuurunu kaybetti. Dün onu bir uçağa bindirip Dana-Farber Hastanesi’ne naklettim. Bu sefer kurtulaınmayabilir ve bunun için seni suçluyorum. Gözüm üzerinde Dedektif. Benim haberim olmadan tek bir taşmın bile altına bakamayacaksın.”</p>

  <p>“Muhtemelen benim de Bradley'yi bulacağım yer orası olacaktır" dedi Josephine. “Bir taşın altı."</p>

  <p>Adam arkasından kapıyı çarparak çıkıp gitti.</p>

  <p>“Bunu söylemen pek de akıllıca olmadı” dedi Marquette.</p>

  <p>Jane iç geçirerek Marquette’in masasında duran fotoğrafı aldı. “Biliyorum” diyerek onayladı.</p>

  <p>“Adamımızın Bradley Rose olduğuna ne kadar eminsin?”</p>

  <p>“Yüzde doksan dokuz.”</p>

  <p>“Yüzde doksan dokuz nokta dokuz emin olsan iyi edersin. Çünkü karşımızdakinin nasıl biri olduğunu az önce sen de gördün. Şimdi de karısı hastaneye yatmış ve adam çılgına dönmüş durumda. Hayatımızı cehenneme dönüştürmesine yetecek paraya ve bağlantılara da sahip."</p>

  <p>“O zaman bırak hayatımızı cehenneme çevirsin. Bu oğlunun suçlu olduğu gerçeğini değiştirmez."</p>

  <p>“Bundan sonra işleri elimize yüzümüze bulaştırma lüksümüz yok Rizzoli. Seninkiler zaten büyük bir hata yaptılar ve bunun cezasını da o genç kadın çekti."</p>

  <p>Marquette’in amacı onu yaralamaksa, daha iyisini yapamazdı. Midesine sancılar saplandığını hisseden Jane, belgeler Josephine'in kaçırılmasıyla ilgili vicdan azabını dindirebilirmiş gibi dosyaya yapıştı.</p>

  <p>“Bunu sen de biliyorsun" dedi Marquette usulca</p>

  <p>“Evet. Bunun ben de farkındayım” dedi Jane. Ve <i>bu hata ölene kadar yakamı bırakmayacak.</i></p>
</body>
</html>
