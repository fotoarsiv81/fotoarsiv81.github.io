<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>28</h1>

  <p>O akşam Maura yemeğini yalnız yedi.</p>

  <p>İki kişilik romantik bir akşam yemeği planlamış ve bir gün önce de Daniel’in en sevdiği yemek olan sebzeli incik yapmak için market reyonlarını aşındırarak Meyer limonu, maydanoz, dana inciği ve sarmısak gibi malzemeler almıştı. Ama gayrimeşru âşıkların yaptığı en iyi planlar bile tek bir telefonla bir anda yerle bir olabiliyordu. Yemeğe birkaç saat kala Daniel telefon etmiş ve o akşam, New York’tan gelen misafir piskoposlarla yemek zorunda olduğunu söyleyerek özür dilemişti. Telefon konuşmaları her zamanki gibi sona ermişti. <i>Çok üzgünüm Maura. Seni seviyorum Maura. Keşke bundan kurtulabilseydim.</i></p>

  <p>Ama asla kurtulamıyordu.</p>

  <p>Şimdi o incikler Maura’nın buzdolabına yerleştirilmişti. Maura da kaderine boyun eğmiş ve akşam yemeğini <i>sebzeli incik</i> yerine peynirli sandviç ve sert bir cin tonikle tek başına geçiştirmeye razı olmuştu.</p>

  <p>O an Daniel’in nerede olduğunu düşündü. Simsiyah elbiseler içerisindeki erkeklerin oturduğu bir masa hayal etti. Yemeğin başlangıcında başların eğilişi, yiyecekler için mırıldanılan şükran kelimeleri. Papaz okuluna yapılan başvuruların geri çevrilmesi ya da gitgide yaşlanan ruhban kesimi gibi kilise için önemli meseleleri tartışırken porselen tabaklara çarpan gümüş çatal bıçakların çıkardığı sesler. Her meslek grubu kendi iş yemeklerini düzenlerdi, ama bu adamlar yemek sona erdiğinde, eşlerinin Ve ailelerinin yanma değil, kimseyle paylaşmadıkları yataklarına gideceklerdi. Şarabım yudumlar, masadaki meslektaşlarına bakarken, kadın yüzlerinin, kadın seslerinin eksikliği seni hiç mi rahatsız etmiyor, diye düşündü Maura</p>

  <p><i>Beni hiç mi düşünmüyorsun?</i></p>

  <p>Peynirli sandviçi sıcak tavaya bastırdı, yağın cızırdamasını ve ekmeklerin kızarmasını seyretti. Aynı sahanda yumurta gibi, tavada kızartılmış peynirli sandviç de Maura'nın son çare olarak başvurduğu yemeklerden biriydi ve kızaran tereyağının kokusu bir tıp öğrencisi olarak geçirdiği o yorgun gecelerin anılarım zihnine dolduruyordu. Bu aynı zamanda boşanmanın ardından yaşadığı ve yemek hazırlamanın Maura’nın sahip olduğundan çok daha fazla güç gerektirdiği o sıkıntılı akşamların da kokuşuydu. Tavada kızaran peynirli sandviçin kokusu, yenilginin kokusuydu.</p>

  <p>Dışarıda karanlık çöküyor, ilkbaharda büyük bir iyimserlikle ektiği ihmal edilmiş sebzeleri merhametle gizliyordu. O sebze bahçesi şimdi yabani otlar, topraktan fışkıran marullar ve karman çorman dallarında kuruyarak kösele gibi sarkan bezelye kabuklarıyla bakımsız bir orman gibi olmuştu. Bir gün, diye düşündü Maura, burayı adam edeceğim. Yabani otlan temizleyip bahçeyi adam edeceğim. Ama bu yaz için artık çok geçti, fazla talep ve telaşın bir diğer kurbanıydı bahçe de.</p>

  <p><i>En başta da Daniel.</i></p>

  <p>Pencere camındaki yansımasını gördü Maura: kederle sarkmış dudaklar, yorgun ve kısık gözler. Bu mutsuz imge, en az bir yabancının yüzü kadar şaşırtıcıydı Maura için. On yıl sonra, yirmi yıl sonra da aynı kadın hâlâ pencereden ona bakacak mıydı?</p>

  <p>Tavadan dumanlar yükselmeye başladı, ekmek kararmaya başlamıştı. Ocağın altını kapatıp duman çıksın diye pencereyi açtı, sonra da sandviçini mutfak masasına götürdü. Cin ve peynir, diye düşündü içkisini yeniden doldururken. Melankolik bir kadın için gereken tüm besin. Bir yandan içkisini yudumlarken, bir yandan da o akşam posta kutusundan alıp eve getirdiği zarfları inceliyor, istemediği katalogları geri dönüşüm için bir kenara, o hafta sonu ödeyeceği faturaları başka bir kenara ayırıyordu.</p>

  <p>İsminin ve adresinin daktiloyla yazıldığı zarfı görünce durakladı. İade adresi yazılı değildi. Zarfı yırtıp açtı ve içinden katlanmış bir kâğıt parçası çıkardı. Aynı anda da eli yanmış gibi kâğıdı bırakıverdi.</p>

  <p>Crispin Müzesi’nin kapısına kanla yazılmış halde gördüğü iki kelime, bu kâğıt parçasına mürekkeple yazılmıştı:</p>

  <p>BENİ BUL.</p>

  <p>Masanın üzerindeki cin tonik bardağım devirerek hızla ayağa fırladı. Buzlar zemine saçıldı, ancak Maura buzlara aldırmayıp doğruca telefonun yanına gitti.</p>

  <p>Telefon üç kez bile çalmadan canlı bir ses cevap verdi. “Rizzoli.” “Jane, sanırım bana bir mektup yazmış!”</p>

  <p>“Ne?”</p>

  <p>“Posta kutusundan bugün çıktı. Tek bir sayfa...”</p>

  <p>“Sakin ol. Trafik yüzünden seni duyamıyorum."</p>

  <p>Maura sinirlerinin yatışması için bir süre bekledi ve daha sakin bir sesle, “Zarfın üzerinde adresim yazıyor” demeyi başardı. “İçinde bir sayfa var ve sadece iki kelime yazılı: <i>Beni bul.</i> Bir nefes aldı ve alçak bir ses tonuyla, “O göndermiş olmalı” dedi.</p>

  <p>“Kâğıdın üzerinde başka hiçbir şey yazmıyor mu? Herhangi bir Şey?”</p>

  <p>Maura sayfanın arka tarafını çevirdi ve kaşlarını çattı. “Diğer tarafında iki numara var.”</p>

  <p>Telefondan bir arabanın koma çaldığını, Jane’in de bir küfür savurduğunu duydu. “Bak, ben şu an Columbus Bulvarı’nda sıkışıp kalmış durumdayım. Sen evde misin?”</p>

  <p>“Evet.”</p>

  <p>“Hemen oraya geliyorum. Bilgisayarın açık mı?”</p>

  <p>“Hayır, neden?”</p>

  <p>“Hemen aç öyleyse. Benim için bir şeye bakman lazım. Sanırım o rakamların ne anlama geldiğini biliyorum.”</p>

  <p>“Bir dakika bekle.” Telefonu ve gelen notu alan Maura aceleyle koridor boyunca yürüyüp çalışma odasına geçti. “Bilgisayarımı açıyorum” dedi, ekran titreyip bilgisayarın sabit diski bir mırıltıyla yeniden hayata dönerken. “Bana şu rakamlardan bahset. O rakamların anlamı ne sence?”</p>

  <p>“Birer coğrafi konum olduklarını tahmin ediyorum.”</p>

  <p>“Bunu da nereden çıkardın?”</p>

  <p>“Çünkü Josephine de tam senin elindeki gibi, üzerinde rakamlar olan bir not aldığını ve o rakamların da Blue Hills Doğal Koruma Alanı’ndaki bir konumu gösterdiğini anlattı.”</p>

  <p>“Bu yüzden mi o gün yürüyüş yapmak için oraya gitmiş yani?”</p>

  <p>“Katil Josephine’i oraya göndermişti.”</p>

  <p>Bilgisayar en sonunda açılmıştı. “Tamamdır. Bilgisayarımı açtım. Ne yapmamı istiyorsun?”</p>

  <p>“Google Earth'e gir. O rakamları enlem ve boylam olarak gir.” Maura bir kez daha elindeki nota baktı ve aniden notta yazan “beni bul” kelimelerinin anlamını kavrayıp sarsıldı. “Aman Tanrım” diye mırıldandı. “Bize Josephine’in cesedini nerede bulacağımızı haber veriyor.”</p>

  <p>“Umarım yanılıyorsundur. Rakamları girdin mi?”</p>

  <p>“Şimdi giriyorum.” Maura telefonu bir kenara bıraktı, klavyeyi tıkırdatarak enlem ve boylam değerlerini girdi. Ekranda yer alan küre şeklindeki dünya haritası dönmeye, Maura’nın belirttiği koordinatlar yönünde hareket etmeye başladı. Maura telefonu tekrar eline aldı ve “Görüntü yaklaşıyor” dedi.</p>

  <p>“Ne gösteriyor?”</p>

  <p>“Birleşik Devletlerim kuzeydoğusu. Massachusetts, burası...”</p>

  <p>“Boston mu?”</p>

  <p>“Sanki burası... hayır, bekle...” Detaylar gitgide kesinlik kazanırken Maura ekrana bakmaya devam etti. Boğazı aniden kurumuştu. “Burası Newton” dedi yavaşça.</p>

  <p>“Newton’in neresi?”</p>

  <p>Maura elini fareye uzattı. Her yeni tıklamayla birlikte ekrandaki görüntü de büyütülüyordu. Aniden hangi mahalleye bakmakta olduğunu fark etti ve ensesindeki tüyler diken diken oldu. “Burası benim ev” diye fısıldadı.</p>

  <p>“Ne?”</p>

  <p>“Bu koordinatlar <i>benim evin</i> yerini gösteriyor”</p>

  <p>“Tanrım! Maura, beni dinle! Oraya hemen bir devriye arabası göndereceğim. Açık bir yer var mı? Hemen gidip bütün kapıları kontrol etmeni istiyorum. Hemen! Haydi git!”</p>

  <p>Maura oturduğu koltuktan hızla kalktı ve doğruca ön taraftaki kapının yanına koştu. Kilitliydi. Garaj kapısına koştu, o kapı da kilitliydi. Mutfağa doğru döndü ve aniden olduğu yerde donup kaldı.</p>

  <p><i>Pencereyi açık bıraktım.</i></p>

  <p>Maura yavaşça koridor boyunca ilerlemeye başladı; avuç içleri terliyor, kalbi göğsünü dövüyordu. Mutfağa girdiğinde pencere camındaki sinekliğin yerinde durduğunu, mutfağın da bıraktığı gibi olduğunu gördü. Erimiş buzlar masanın altında küçük bir su birikintisi oluşturmuştu. Kapının yanma gitti ve hâlâ kapalı olup olmadığını kontrol etti. Tabii ki kapalı olacaktı, iki yıl önce davetsiz bir misafir evine girmişti ve o günden bu yana Maura kapılarını sürgülemeye, güvenlik sistemini devreye sokmaya özellikle dikkat ediyordu. Mutfak penceresini kapatıp sürgüledi ve rahatlayarak bir nefes aldı, bir süre soma da nabzı yavaş yavaş normale döndü. Sadece bir zarf işte, diye düşündü. Amerikan Posta Hizmetleri tarafından adrese teslim edilen bir aşağılama. Döndü, notun geldiği zarfa baktı. Zarfın üzerinde herhangi bir damga olmadığım, pulun yapıştırıldığı gibi durduğunu da ancak o zaman fark etti.</p>

  <p><i>Kendisi bırakmış. Evimin önüne gelmiş ve posta kutuma bırakmış.</i></p>

  <p><i>Benim için başka ne bırakmış olabilir?</i></p>

  <p>Pencereden dışarı baktı ve karanlığın ne gibi sırların üzerini örttüğünü merak etti. Bahçe ışıklarını yakan elektrik düğmesine doğru giderken avuçları.bir kez daha ter içinde kalmıştı. Işıklar yanınca ortaya çıkabilecek şeylerden endişe ediyor, pencerenin hemen önünde durmuş ve gözlerini ona dikmiş Bradley Rose'la karşılaşmaktan korkuyordu. Ama düğmeyi çevirdiğinde, bahçeye yayılan aydınlık herhangi bir canavarı açığa çıkarmadı. Gazla çalışan barbeküyü ve daha geçen ay satın aldığı, ama henüz keyfini süremediği tik ağacından yapılma bahçe mobilyalarım gördü. Avlunun ucunda, ışığın ulaşabildiği noktanın hemen ötesinde, bahçesinin karanlığa karışan sınırlarını zar zor görebiliyordu. Endişe verici ya da sıradışı herhangi bir şey görünmüyordu.</p>

  <p>Sonra zar zor seçebildiği bir hareket çekti dikkatini: karanlıkta dalgalanan donuk bir beyazlık. Ne olduğunu anlayabilmek için gözlerini kısarak baktı, ancak beyazlık bir şekil almayı, kendini göstermeyi reddediyordu. Mutfak çekmecesinden fenerini çıkardı ve karanlığa doğru tuttu. Fenerin ışığı iki yaz önce bahçenin uzak köşesine dikmiş olduğu Japon armudunun üzerine düştü. Ağacın dallarından birine asılmış sallanıp duran beyaz bir şey vardı, şimdi rüzgârda çılgınca uçuşup duran bir şey.</p>

  <p>Kapı zili çaldı.</p>

  <p>Yaşadığı ani korkuyla göğsü hızlı hızlı inip kalkmaya başlayan Maura olduğu yerde döndü. Aceleyle koridora doğru ilerlerken, bir polis arabasının mavi tepe ışıklarının oturma odasının penceresinden içeri dolduğunu fark etti, ön kapıyı açtı ve iki Newton polis memurunun kapının önünde durduğunu gördü.</p>

  <p>“Her şey yolunda mı Doktor Isles?” diye sordu memurlardan biri. “Bize bu adreste haneye tecavüz vakası olabileceği bildirildi de.”</p>

  <p>“İyiyim.” Maura tuttuğu soluğu bıraktı. “Ama benimle gelseniz iyi olur. Bir şeyleri kontrol etmek için.”</p>

  <p>“Nedir?”</p>

  <p>“Arka bahçemde.”</p>

  <p>Polis memurları Maura'nın peşi sıra koridordan yürüyüp mutfağa girdiler. Kendisini komik duruma düşürmekten aniden endişe etmeye başlayan Maura mutfağa geldiğinde durakladı. Armut ağaçlarından sallanan hayaletler uyduran, histerik bekâr kadın. Şimdi yanında iki polis olduğu için Maura’nın korkulan yavaş yavaş silinmiş ve daha pratik endişeler devreye girmişti. Eğer katil gerçekten de arka bahçesine bir şeyler bırakmışsa, bu nesneye bir profesyonel olarak yaklaşmaya mecburdu.</p>

  <p>“Burada bekleyin bir dakika” dedi ve gerisingeri koridordaki dolabın yanma koşup lateks eldiven kutusunu aldı.</p>

  <p>“Neler döndüğünü bize de anlatmayı düşünüyor musunuz?” diye seslendi memurlardan biri.</p>

  <p>Maura elinde tuttuğu eldiven kutusuyla birlikte mutfağa döndü ve adamlara birer çift eldiven verdi. “Ne olur ne olmaz.”</p>

  <p>“Bunlar ne için?”</p>

  <p>“Kanıt” Maura feneri aldı ve mutfak kapısını açtı. Dışarıdaki yaz gecesi, toprağın üzerine düşmüş çam yapraklan ve ıslanmış çimlerle mis gibi kokuyordu. Maura yavaş yavaş, kendisi için bırakılmış başkaca sürprizleri aramak için fenerinin ışığım avlu, sebze bahçesi ve çimenlikte dolaştırarak bahçenin diğer ucuna doğru yürüdü. Oraya ait olmayan tek şey, önlerindeki gölgelerde uçuşarak sallanmaktaydı. Armut ağacının önüne geldiğinde durdu Maura ve fenerim dalın ucunda sallanmakta olan nesneye çevirdi.</p>

  <p>“Buna mı bakmak istiyordunuz?” dedi polis memuru. “Bu sadece bir market torbası.”</p>

  <p><i>Ve içinde de bir şey var</i> Maııra bir market torbasının içine sığabilecek bütün dehşetleri, bir katilin bir kurbandan alabileceği dehşet verici bütün yadigârları düşündü ve aniden torbanın içine bakmayı hiç istemediğini fark etti. Bu işi Jane’e bırak, diye düşündü. Bırak ilk gören başka birisi olsun.</p>

  <p>“Sizi rahatsız eden şey bu muydu?” dedi polis.</p>

  <p>“Buraya bırakmış. Benim bahçeme girmiş ve bunu ağaca asmış.”</p>

  <p>Polis eldivenleri eline geçirdi. “Bakalım neymiş.”</p>

  <p>“Hayır. Bekle...”</p>

  <p>Ama adam çoktan torbayı daldan çekip almıştı. Fenerinin ışığını torbanın içine tutup içindekilere baktı ve o karanlıkta bile Maura adamın suratını buruşturduğunu görebildi.</p>

  <p>“Neymiş?” diye sordu Maura.</p>

  <p>“Bir tür hayvan gibi görünüyor.” Maura’nın da görmesi için torbanın ağzını açık tutarak kadına doğru uzattı.</p>

  <p>ilk bakışta, Maura’nın baktığı şey gerçekten de koyu renkli bir post ya da kürk parçası gibi görünmüştü. Ancak torbanın içinde duranın gerçekte ne olduğunu anladığında, Maura’nın elleri lateks eldivenler içinde buz kesti.</p>

  <p>Başını kaldırıp polis memuruna baktı. “Bu saç" dedi Maura, usulca. “Sanırım insan saçı.”</p>
</body>
</html>
