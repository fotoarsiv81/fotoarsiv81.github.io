<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>8</h1>

  <p>Bu Maura’nın Crispin Müzesi’ni ilk ziyareti değildi.</p>

  <p>Birkaç yıl önce, Boston’a taşındıktan kısa bir süre sonra, bölgedeki cazibe merkezlerini gösteren bir kılavuz kitapta müzenin adına rastlamıştı. Ocak ayında soğuk bir pazar günü, Maura hafta sonu ziyaretçileriyle, canlan sıkılan çocuklarım çekiştirerek etrafta dolanan anne babalarla mücadele etmeyi bekleyerek, müzenin ön kapısından içeri adım atmıştı. Oysa resepsiyon masasında oturan, giriş ücretini tahsil ettikten sonra da onu görmezden gelen yaşlı rehber haricinde kimsenin olmadığı sessiz bir binaydı burası. Maura kasvetli galerileri tek başına gezmeye koyulmuş, içleri dünyanın dört bir yanından gelen ilginç şeylerle dolu tozlu cam fanusların önünden geçmiş, sanki yüz yıldır yenilenmemiş gibi görünen sararmış etiketlere bakmıştı. Cayır cayır yanan kaloriferler soğuğu binadan def etmeye yetmiyordu, orada olduğu süre boyunca Maura paltosuna sıkı sıkı sarınmıştı.</p>

  <p>İki saat sonra canı sıkılarak binadan çıkmıştı. Sıkılmasının nedenlerinden biri de yalnız başına yaptığı bu ziyaretin Maura’nın o günlerdeki hayatını sembolize etmesiydi. Kısa bir süre önce boşanmıştı ve yeni bir şehirde, hiç kimsenin ona selam vermediği, hatta varlığından bile haberdar olmadığı soğuk ve kasvetli bir çevrede bir başına dolanan, arkadaşsız bir göçebe gibiydi.</p>

  <p>Bir daha Crispin Müzesi’ne gitmemişti Maura. Bugüne kadar.</p>

  <p>Binaya girip de bir kez daha o yıllanmışlık kokusunu soluyunca, Maura aynı can acısını hissetti. Müzeye son gelişinden bu yana yıllar geçtiği halde, o ocak ayında hissettiği hüzün bir anda yine omuzlarına çöküvermişti; öyle ya da böyle, hayatının tam manasıyla değişmediğini hatırlatan bir şeydi bu. Şimdi birine âşık olmasına rağmen, hâlâ pazar günleri bir başına dolanıp duruyordu, özellikle de pazar günleri.</p>

  <p>Ama bugün resmi görevli olarak, Jane’in peşi sıra merdivenlerden bodrum katındaki depoya inerken tüm dikkatini toparlaması gerekliydi. Maura oraya gelene kadar dedektifler duvardaki deliği zor da olsa diğer tarafa geçebileceği genişliğe getirmeyi başarmışlardı. Maura odanın girişinde duraklayıp çıkarılmış tuğla yığınına bakarak kaşlarını çattı.</p>

  <p>“İçeri girmek güvenli mi? Çökmeyeceğinden emin misiniz?” diye sordu.</p>

  <p>“Yukarı tarafta yükü taşıyan bir çapraz bağlantı var” dedi Jane. “Sabit bir duvar gibi görünmesine çalışılmış, ama sanırım bir zamanlar burada gizli bir odaya açılan bir kapı bulunuyormuş.”</p>

  <p>“Gizli oda mı? Ne için?”</p>

  <p>“Kıymetli parçaları saklamak için olabilir mi? Ya da içki yasağı zamanında içki saklamak için mesela? Kim bilir? Buranın ne için yapılmış olduğu konusunda Simon Crispin’in bile bir fikri yok.”</p>

  <p>“Böyle bir yerin varlığından haberdar mıymış peki?”</p>

  <p>“Çocukken bu binayı yolun karşısındaki binaya bağlayan bir tünele dair hikâyeler işittiğini söylüyor. Ama bu odanın bağlandığı bir yer yok.” Jane, Maura’ya bir fener uzattı, “Önce sen" dedi.</p>

  <p>Ben de hemen arkandan geliyorum.”</p>

  <p>Maura eğilerek duvardaki açıklığa doğru ilerledi. Sessizce onu izleyen, vereceği tepkiyi bekleyen dedektiflerin bakışlarını üzerinde hissedebiliyordu. O odanın içindeki şey her ne ise bu adamları rahatsız etmişti ve sessizlikleri Maura’nın da tereddüt etmesine yol açıyordu. Diğer tarafı göremiyor, ancak karanlığın içinde kendisini kötü bir şeylerin beklediğini biliyordu; bir şeyler öylesine uzun bir zaman boyunca buraya kapatılmıştı ki, içerinin havası sanki kokuşmuş ve katılaşmış gibiydi. Dizlerinin üzerine çöktü ve emekleyerek açıklığın diğer tarafına doğru ilerledi.</p>

  <p>Diğer tarafa geçtiğinde, ancak ayakta durabileceği yükseklikle bir odada olduğunu fark etti. Elini ileri uzattı, ama herhangi bir şey hissetmedi. Fenerinin ışığını yaktı.</p>

  <p>Bedeninden ayrılmış bir kafa gözlerini kısmış, Maura ya bakmaktaydı.</p>

  <p>Dehşet içinde bir nefes alıp gerileyince, hemen arkasından odaya girmiş olan Jane’e çarptı.</p>

  <p>“Sanırım onları sen de gördün" dedi Jane.</p>

  <p><i>"Onlar</i> mı?”</p>

  <p>Jane fenerini yaktı. “Şurada bir tane var.” Fenerin ışığı az önce Maura’yı dehşete düşüren kafanın üzerine düştü. “Ve bir tane de şurada duruyor.” Fenerin ışığı hareket ederek garip bir şekilde buruş buruş olmuş diğer bir yüzün görüldüğü ikinci nişin üzerinde durdu. “Ve sonuncusu da şu tarafta.” Jane feneri Maura’nın hemen üzerindeki bir çıkıntıya yöneltti. Kurukafa ışıl ışıl parlayan saçlarla çevrelenmişti. Kaba dikişler, sonsuza dek sürecek bir sessizliğe mahkûm ettiği dudakları bir arada tutmaktaydı.</p>

  <p>“Bana bunların gerçek olmadıklarım söyle” dedi Jane fısıldarcasına. “Lütfen.”</p>

  <p>Maura eldivenlerini almak için cebine uzandı. Ellerinin buz gibi olduğunu ve sakarca hareket ettiğini hissediyordu. Karanlık odada lateks eldivenleri soğuk ellerine geçirmeye çalıştı. Jane fenerini çıkıntının üzerinde duran kafaya doğru tutarken, Maura yavaşça kafayı üzerinde durduğu taş raftan aldı. Şaşırtıcı derecede hafif gelmişti ve Maura’nın avucuna sığabilecek kadar da küçüktü. Kafayı örten saçlar toplarlanmıştı ve ipeksi saç tellerinin çıplak tenine dokunması Maura'nın irkilmesine neden oldu. Bunlar naylon değil, diye düşündü Maura, bunlar gerçek saç. <i>İnsan saçı.</i></p>

  <p>Maura yutkundu. “Sanırım bu bir <i>tsantsa</i>” dedi.</p>

  <p>“Bir ne?”</p>

  <p>“Büzülmüş bir kafatası." Maura başını çevirip Jane’e baktı. “Gerçek gibi görünüyor."</p>

  <p>“Aynı zamanda eski bir şey de olabilir, değil mi? Müzenin Afrika’dan topladığı şeylerden biri yani?”</p>

  <p>“Güney Amerika.”</p>

  <p>“Her neresiyse. Bunlar müzenin eski koleksiyonuna ait olabilir mi?”</p>

  <p>“Olabilir.” Maura karanlık odada Jane’e baktı. “Tabii daha yakın bir zamana da ait olabilirler.”</p>

  <div>
    <br />
  </div>

  <p>Müze personeli, müzenin laboratuvarındaki masanın üzerinde duran üç <i>tsantsa</i>'ya bakmaktaydı. Kirpik ve kaşlardan, dudaklardaki dikiş ipliklerine varıncaya dek kafaların bütün detayları kuvvetli spot ışıkları tarafından merhametsizce aydınlatılmış durumdaydı. Kafalardan ikisinin üzerinde uzun kapkara saçlar vardı. Üçüncüsünün kısa ve küt saçları, oyuncak bir bebeğin kafasına yerleştirilmiş bir kadın peruğu gibi görünüyordu. Kafalar öylesine küçüktü ki, insan dokusu olduğu şüphe götürmez kaşlar ve kirpikler olmasa, onları basit birer kauçuk hediyelik eşya sanmak mümkündü.</p>

  <p>“Bunların neden o duvarın arkasında olduğu hakkında en ufak bir fikrim yok" diye mırıldandı Simon. “Ya da oraya nasıl geldikleri hakkında."</p>

  <p>"Bu bina türlü gizemlerle dolu Doktor lsles” dedi Debbie Duke. “Ne zaman kabloları yenilemeye ya da tesisatı elden geçirmeye karar versek, tamirciler yeni bir sürprizle karşılaşıyorlar. Ya önüne tuğla örülmüş bir yer çıkıyor ya da kesinlikle hiçbir amaca hizmet etmeyen bir geçit." Masanın diğer tarafında durmakla olan Doktor Robinson’a baktı. “Geçen ay yaşadığımız şu ışıklandırma fiyaskosunu hatırlıyorsunuz, değil mi? Elektrikçi kabloların nereye gittiğini anlamak için üçüncü kat duvarının yarısını kırmak zorunda kalmıştı. Nicholas? Nicholas?”</p>

  <p>Küratör öylesine büyük bir dikkatle <i>tsantsa</i> lara bakmaktaydı ki, ancak ikinci kez seslenildiğinde başını kaldırdı. “Evet, bu bina tam bir muamma" dedi. Sonra da yumuşak bir ses tonuyla, “İnsan bu duvarların arkasında başka neler var diye düşünmeden edemiyor” diye ekledi.</p>

  <p>"Yani bu şeyler gerçek mi?" dedi Jane. “Bunlar gerçekten de büzüşmüş insan kafaları mı yani?"</p>

  <p>"Gerçek olduklarına hiç şüphe yok” dedi Nicholas. “Sorun şu</p>

  <p>“Ne?”</p>

  <p>“Josephine’le birlikte bulabildiğimiz bütün envanter kayıtlarını taradık. Koleksiyona eklenen parçaların listelendiği kayıt defterlerine göre, müze koleksiyonunda gerçekten de <i>tsantsa'lar</i> bulunuyormuş. 1898 yılında Doktor Stanley Crispin tarafından yukarı Amazon deltasından getirildiklerinde koleksiyona eklenmişler." Başım çevirip Simon’a baktı. “Büyükbabanız sanırım." Simon başını sallayarak onayladı. “Koleksiyonda <i>tsantsa</i>'lar olduğunu duymuştum. Ama onlara ne olduğunu asla öğrenemedim."</p>

  <p>“1890’lı yıllarda burada çalışan küratör bu parçaları şu şekilde tarif etmiş.” Robinson defterin sayfasını çevirdi. “Jibarolara ait iki ganimet kafası da mükemmel durumda</p>

  <p>Bu tarifin ifade ettiği şeyüı önemini kavrayan Maura başım kaldırıp Doktor Robinson’a baktı. <i>“İki</i> mi dediniz?"</p>

  <p>Robinson başını sallayarak onayladı. “Bu kayıtlara göre müze koleksiyonunda sadece iki tane yer alıyor."</p>

  <p>“Sonradan bir üçüncü eklenmiş, ancak kayıtlara geçirilmemiş olabilir mi?“</p>

  <p>"Belli ki öyle. Üstesinden gelmeye çabaladığımız sorunlardan biri de bu işte, kayıtlarımızı tamamlamak. Benim bir envanter çıkarmaya başlamam da bu yüzdendi zaten, böylece en sonunda elimizde neler olduğunu görebilecektim.”</p>

  <p>Maura kaşlarını çatıp büzüşmüş üç kafaya baktı. “O halde şimdi cevaplamamız gereken soru, bunlardan hangisinin sonradan eklendiği. Ve ne kadar yakın bir zamana ait olduğu.”</p>

  <p>“İddiaya girerim ki şu kadın kafası yeni olanıdır.” Jane kısa saçlı <i>tsantsa</i>*yı işaret ediyordu. “Emin olun, bu sabah kahve alırken aynı buna benzeyen bir saç kesimi gördüm.”</p>

  <p>“Her şeyden önce” dedi Robinson, “sadece görünümüne bakarak bir <i>tsantsa</i>*nın erkek mi, kadın mı olduğunu söylemek mümkün değildir. Kafanın büzüşüp küçülmesi yüz hatlarını bozar ve cinsiyetleri ayırt edilemez hale getirir. Ayrıca bazı geleneksel <i>tsantsaların</i> saçları da bununki gibi kısa kesilmiş olabilir. Bunlara sık sık rastlamayız, ancak saç kesiminden bir şey anlamak pek mümkün değil.”</p>

  <p>“O halde geleneksel bir kafayı modern zamanlardaki benzerinden nasıl ayırt edebiliriz?”</p>

  <p>“Onlan elime alabilir miyim?” diye sordu Robinson.</p>

  <p>“Evet, tabii ki.”</p>

  <p>Robinson bir eldiven almak için karşı taraftaki dolabın yanına gitti ve itina gerektiren bir ameliyata hazırlanan bir doktor gibi dikkatle eline geçirdi. Hangi işte çalışırsa çalışsın, bu adam kılı kırk yaran biri olurdu, diye düşündü Maura. Tıp eğitimi alan arkadaşları arasında Nicholas Robinson kadar müşkülpesent tek bir kişi bile hatırlayamıyordu.</p>

  <p>“Öncelikle” dedi Robinson, “size özgün bir Jibaro <i>tsantsa*</i>sının özelliklerini açıklamalıyım. Bu benim özellikle ilgi duyduğum alanlardan biri olduğu için onlar hakkında bir miktar bilgi sahibiyim. Jibarolar Ekvador ve Peru sınırında yaşarlar ve düzenli olarak her iki tarafın kabilelerine saldırı düzenlerler. Savaşçılar karşılarına çıkan erkek, kadın, çocuk, herkesin kafasını keser.”</p>

  <p>“Neden düşmanlarının kafasını kesiyorlar?”</p>

  <p>“Bu onların sahip olduğu ruh kavramıyla alakalı bir şey. însanların üç farklı ruha sahip olabileceğine inanırlar. Öncelikle, doğarken herkesin sahip olduğu sıradan ruh vardır. Sonra bir kadim görüş ruhunuz olur ve bunu da ayinlerde gösterdiğiniz çaba sayesinde edinirsiniz. Bu size özel güçler bahşeder. Eğer birisi kadim görüş ruhunu kazanır ve sonra da öldürülürse, o kişinin ruhu üçüncü türe dönüşür: Öç almak için katilinin peşine düşen bir ruh. İşte bu üçüncü gruptaki ruhların intikam peşinde koşmasına engel olmanın yegane yolu da kafayı kesmek ve onu bir <i>tsantsa</i> *ya dönüştürmektir.”</p>

  <p><i>“Tsantsa</i> nasıl yapılıyor?” Jane başını eğip masanın üzerinde duran oyuncak bebek kafası büyüklüğündeki tsantsa’lara baktı, "insan kafasının nasıl bu kadar küçültülebileceğini anlayamıyorum bü türlü.”</p>

  <p>“Uygulanan işleme dair çelişkili açıklamalar var, ama bunların pek çoğu birkaç önemli nokta konusunda hemfikirler. Tropik doğa koşulları nedeniyle işleme ölümden hemen sonra başlanmalıdır. Kafa bedenden ayrılır ve kafatası derisi, tepe noktasından boynun başladığı noktaya kadar uzanan düz bir çizgi halinde kesilerek açılır. Sonra deri yüzülür ve kemikten ayrılır. Aslına bakarsanız deriyi kafatasından ayırmak oldukça kolay bir işlemdir.” Maura dönüp Jane’e baktı. “Otopside bunu yaparken izlemiştin beni. Ben de kafa derisini kafatasından ayırıyorum, ama deriyi enlemesine kesiyorum, bir kulaktan diğerine.”</p>

  <p>“Biliyorum ve işin o kısmı da benim hep midemi bulandırır” dedi Jane. “Özellikle de yüzün üzerindeki deriyi soyarken.”</p>

  <p>“Evet, yüz” dedi Robinson. “Jibarolar yüzün derisini de soyarlar. Bu yetenek isteyen bir iş, ama yüzün derisi de kafa derisiyle birlikte tek parça halinde çıkıyor. Bu işlemin sonunda, insan derisinden bir maske elde edilir. Bu deriyi tersyüz edip kazıyarak temizliyorlar. Sonra gözkapakları dikilip kapatılıyor.” <i>Tsantsalar</i>dan birini kaldırdı ve neredeyse hiç görünmeyen dikişleri işaret etti. “Kirpiklerin nasıl özenle ve doğal görünecek şekilde dikilmiş olduğunu görüyor musunuz? Bu <i>son derece</i> usta işi.”</p>

  <p>Sesinde hayranlık mı vardı? Maura bundan emin olamadı. Robinson, Maura ile Jane’in tedirgin bakışmalarının farkında değilmiş gibi görünüyordu; tüm dikkatini insan derisini bir tür arkeolojik tuhaflığa dönüştüren işçiliğe yöneltmişti.</p>

  <p><i>Tsantsa'yı</i> köselemsi bir tüpü andıran boyun kısmına bakmak için çevirdi. Hoyrat dikişler boynun ve kafatasının arka tarafı boyunca devam ediyor, kalın saç telleri tarafından gizlendiği için neredeyse hiç görünmüyordu. “Deri kafadan ayrıldıktan sonra” diyerek devam etti Robinson, “geride kalan son yağ dokularının da erimesi için su ve bitki özlerinin içinde kaynatılır. Üzerindeki bütün et ve yağ kalıntılarından kurtulduktan sonra, deri bir kez daha tersyüz edilir ve kafanın arka tarafındaki kesik dikilir, burada da görebileceğiniz gibi. Dudaklar, uçları iyice sivriltilmiş talibi şişlerle birbirine tutturulur. Burun delikleri ve kulaklar içlerine pamuk doldurularak tıkanır. Bu noktada elde edilen şey yumuşak ve sarkık bir&nbsp;deri parçasından başka bir şey olmayacağı için boşluklar sıcak taşlar ve kumla doldurulur, böylece deri yakılır. Sonra da kömürle ovulur ve kösele gibi oluncaya dek dumana maruz kalacak şekilde asılır. Bütün bu süreç çok da uzun sürmez. Muhtemelen bir hafta ”</p>

  <p>“Peki bunları daha sonra ne yapıyorlar?” diye sordu Jane. “Çürümesini önledikleri ganimetleriyle kabilelerine döner, ziyafet çeker ve ayin yaparlar. Savaşçılar <i>tsantsa</i> larını bir kordonun ucuna asar ve bir kolye gibi boyunlarının etrafına takarlar. Bir yıl sonra, kurbanın güçlerini transfer etmek için ikinci bir şölen daha düzenlenir. En sonunda, bu törenden bir ay sonra, üçüncü bir kutlama daha yapılır. İşte son rötuşlar da bu tören sırasın da gerçekleştirilir. Üç tahta şiş dudaklardan çıkarılır ve deliklerden keten sicimler geçirilerek dudaklar dikilir. Kulaklardaki süslemeler de bu tören sırasında eklenir. O andan itibaren bu kafalar birer övünç kaynağıdır. Bir savaşçı ne zaman erkekliğini sergilemek istese, sahip olduğu <i>tsantsa</i>ları boynunun etrafına takar.” Jane şaşkınlıkla güldü. “Aynı altın kolye takan bugünkü erkekler gibi. Maço erkekler ve kolyeleri!”</p>

  <p>Maura masanın üzerinde duran üç <i>tsantsa</i>'yı inceledi. Üçü de benzer büyüklükteydi. Üçünün de dudaklarında keten sicimler vardı ve gözkapakları özenli bir şekilde dikilmişti. “Korkarım ki bu üç kafa arasında herhangi bir fark göremiyorum. Üçü de ustaca yapılmış görünüyor.”</p>

  <p>“Öyle" dedi Robinson. “Ama aralarında önemli bir fark var. Ve bahsettiğim şey de saç kesimlerindeki farklılık değil." Döndü ve sessizce masanın ucunda dikilen Josephine’e baktı. “Bahsettiğim farkın ne olduğunu görebiliyor musun?”</p>

  <p>Daha yakına gelmeye gönülsüz olan genç kadın tereddüt etti. Sonra eldivenlerini taktı ve <i>tsantsa'</i>ların olduğu tarafa ilerledi. Kafaları birer birer eline alarak ışığın altında incelemeye koyuldu. En sonunda uzun saçları ve böcek kanadı süslemeleri olan kafayı elme aldı. “Bu Jibaro değil” dedi.</p>

  <p>Robinson başını salladı. “Katılıyorum."</p>

  <p>“Küpeler yüzünden mi?" diye sordu Maura.</p>

  <p>“Hayır. Bu tür küpeler gelenekseldir" dedi Robinson.</p>

  <p>“O halde özellikle bu kafayı seçmenizin sebebi nedir Doktor Pulcillo?" dedi Maura. “Diğer ikisinden hiç de farklı görünmüyor.” Josephine başını eğerek kafaya yaklaştırdı. <i>Tsantsa</i>'nınkiler kadar koyu ve parlak saçları omzunun üzerine döküldü; renkler korkutacak kadar birbirine benziyordu, iç içe geçmiş gibi. Sadece bir anlığına, aynı kafanın önceki ve sonraki haline baktığına dair rahatsız edici bir hisse kapıldı Maura. Josephine hayatta, Josephine ölü. Genç kadının kafaya dokunmak için böylesine istek siz oluşu da bu yüzden miydi yoksa? O buruş buruş yüz hatlarında kendini mi görüyordu?</p>

  <p>“Dudaklar" dedi Josephine.</p>

  <p>Maura başını salladı. “Ben bir fark görmüyorum. Üçünün de dudakları keten sicimlerle dikilmiş.”</p>

  <p>“Jibaro ritüeliyle ilgili bir şey bu. Nicholas’ın az önce anlattıklarıyla ilgili.”</p>

  <p>“Hangi kısım?”</p>

  <p>“Tahta şişlerin dudaklardan çıkarılması ve o deliklerden geçirilen keten sicimlerle dikilmesi.”</p>

  <p>“Bunların üçünde de keten sicimler var ama.”</p>

  <p>“Evet, ama bu ritüel üçüncü şölen zamanında yapılıyor. Kurban öldürüldükten bir yıl sonra."</p>

  <p>“Kesinlikle haklı” dedi Robinson, genç kadının tam da onun istediği detayı yakalamış olmasından dolayı memnun bir halde. “Dudakları delmek için kullanılan şişler Doktor Isles! Bütün bir yıl boyunca dudaklarda bırakıldığında, geride kendi çaplarından daha geniş delikler kalır.”</p>

  <p>Maura masanın üzerinde duran kafaları inceledi, iki <i>tsantsa</i>'tun dudaklarında büyük delikler vardı. Üçüncüde bu delikler yoktu.</p>

  <p>“Bu kafada şiş kullanılmamış” dedi Robinson. “Dudaklar başka bir şey yapılmadan, kafa kesildikten hemen sonra dikilmiş. Bu kafa Jibarolara ait değil. Bunu yapan her kimse, işleri biraz çabuklaştırmak için bazı işlemleri atlamış. Belki de tam olarak nasıl yapılması gerektiğini bilmiyordu. Veya belki de sadece turistlere satılmak ya da ticari bir mal olarak değiş tokuş edilmek amacıyla hazırlanmıştır. Ama törensel bir örnek olmadığı kesin.”</p>

  <p>“O halde bu nereden gelmiş?” diye sordu Maura.</p>

  <p>Robinson durakladı. “Bunu bilemem. Size söyleyebileceğim tek şey otantik bir Jibaro olmadığı.”</p>

  <p>Maura eldivenli elleriyle <i>taantsa</i>’yı masanın üzerinden aldı. Daha önce de eline kesilmiş insan kafası aldığı olmuştu, ama şu an elinde tuttuğu, kafatası olmadığı ve sadece kurumuş bir kabuk ve saçlardan ibaret olduğu için şaşırtıcı biçimde hafifti.</p>

  <p>“Cinsiyetinden bile emin olamıyoruz” dedi Robinson. “Bozulmuş olsa da yüz hatlarına baktığımda onun bir kadın olduğu hissine kapılıyorum. Yüz hatları bir erkeğe ait olamayacak kadar narin.”&nbsp;</p>

  <p>“Bence de” dedi Maura.</p>

  <p>“Peki ya ten rengi?” diye sordu Jane. “Hangi ırka mensup olduğunu anlayabiliyor muyuz?"</p>

  <p>“Hayır" dedi Robinson. “Yapılan işlemler deri renginin de koyulaşmasına neden olur. Bu Beyaz ırka mensup biri bile olabilir. Ne kafatası ne de röntgenini çekebileceğim dişler olmadığı için de bu örneğin kaç yaşında olduğunu söylememe imkân yok.”</p>

  <p>Maura <i>tsantsa’yı</i> baş aşağı çevirdi ve boyun açıklığına baktı. Kıkırdak ve kaslar, nefes ve yemek borusu yerine sadece bir boşluk görmek şaşırtıcı bir tecrübe olmuştu. Boyun kısmen kapanmıştı ve ağız boşluğunun görünmesine izin vermiyordu. Aniden Maura’nın aklına Bayan X’in üzerinde gerçekleştirdiği otopsi geldi. Maura, Bayan X’in kuru ağız boşluğunu, boğaz kısınındaki metal parçanın parıltısını hatırladı. Ayrıca hediyelik eşya olarak satılan plakayı gördüğünde hissettiği büyük şaşkınlığı da hatırladı. Acaba katil bu kurbanda da benzer bir İpucu bırakmış olabilir miydi?</p>

  <p>“Biraz daha ışık alabilir miyim?" dedi.</p>

  <p>Josephine ucunda büyüteç bulunan bir lambayı Maura’nın bulunduğu tarafa doğru döndürdü. Maura da ışığı boyun boşluğuna doğru yöneltti. Dar açıklıktan içeri bakan Maura top haline getirilmiş soluk renkli bir kütle görebiliyordu. “Sanki içinde bir kâğıt parçası var gibi” dedi.</p>

  <p>“Bunda şaşılacak bir şey yok” dedi Robinson. “Bazen <i>tsantsa</i> ların içine tıkıştırılmış gazete parçalarına rastlarız, nakliye esnasında kafanın şekli bozulmasın diye yaparlar. İçinden bir Güney Amerika gazetesi çıkarsa, en azından kökenleriyle ilgili bir şeyler öğrenmiş oluruz."</p>

  <p>“Forsepsiniz var mı?”</p>

  <p>Josephine çalışma odasının çekmecesinden bir forseps alıp geldi ve Maura'ya verdi. Maura forsepsi boyun açıklığından sokarak içerideki kâğıdı yakaladı. Son derece dikkatli bir şekilde çekti ve buruşmuş bir gazete parçası çıkardı. Gazeteyi düzeltince İspanyolca ya da Portekizce değil, İngilizce olduğunu gördüler.</p>

  <p><i>“İndio Daily News</i> mu?” Jane şaşkınlıkla bir kahkaha attı. “Bu Kaliforniya’dan.”</p>

  <p>“Ayrıca tarihe bakın.” Maura sayfanın üst tarafını işaret etti. “Yirmi altı yıl öncesine ait."</p>

  <p>“Yine de, kafa bundan çok daha eski olabilir" dedi Robinson. “Bu gazete oraya daha sonra, bir yere nakledilirken tıkıştırılmış olabilir.”</p>

  <p>“Ama bunun teyit ettiği başka bir şey var.” Maura başını kaldırıp diğerlerine baktı. “Bu kafa müzenin orijinal koleksiyonuna ait değil. Bu kadın bir başka kurban da olabilir ve henüz...” Bakışla<span style="text-indent: 1em;">nnı aniden Josephine’e çevirip durakladı.</span></p>

  <p>Genç kadın bembeyaz kesilmişti. Marna bu hastalıklı rengi daha önce de ilk kez otopsiye giren genç polislerin yüzlerinde görmüştü ve bunun genellikle mide bulantısıyla lavaboya koşmanın ya da en yakındaki sandalyeye doğru sendelemenin habercisi olduğunu biliyordu. Josephine bu hareketlerden ikisini de yapmadı, tek yaptığı hiçbir şey söylemeden dönüp odadan çıkmak olmuştu.</p>

  <p>“Ona bir baksana iyi olacak." Doktor Robinson eldivenlerini çıkardı. “Pek de iyi görünmüyordu."</p>

  <p>“Ben nasıl olduğuna bakarım” diyerek gitmeye gönüllü oldu Krost ve odadan çıkarak Josephine’in peşinden gitti. Kapı kapandıktan sonra bile Doktor Robinson peşlerinden gidip gitmeme konusunda tereddüt ediyormuş gibi o tarafa bakmaya devam etti.</p>

  <p>“Yirmi altı yıl öncesine ait kayıtlarınız duruyor mu peki?” diye sordu Maura. “Doktor Robinson?”</p>

  <p>Kadının kendisine seslendiğinin farkına varan Doktor Robinson, Maura'ya döndü. “Bir şey mi söylüyordunuz?”</p>

  <p>“Yirmi altı yıl önce. Gazetenin basım tarihi. O döneme ait kayıtlar var mı elinizde?"</p>

  <p>"Oh, evet, 1970 ve 1980’li yıllara ait kayıtların tutulduğu defterleri bulduk. Ama o defterde bu&nbsp;<i>tsantsa</i> kaydı olduğunu hatırlamıyorum. Eğer o dönemde müzeye geldiyse bile, buna dair herhangi bir kayıt oluşturulmamış.” Başını çevirip Simon’a baktı. “Sen hatırlıyor musun?"</p>

  <p>Simon yorgun yorgun başını salladı. Bitkin görünüyordu, sanki son yarım saat içerisinde on yıl yaşlanmış gibiydi. “O kafanın nereden geldiğini bilmiyorum" dedi. “Kafayı o duvann arkasına kimin koyduğu ya da bunu neden yaptığı hakkında hiçbir fikrim yok.” Maura büzüşmüş, gözleri ve dudakları dikilip sonsuza kadar kapatılmış kafaya baktı ve yumuşak bir ses tonuyla, “Görünüşe bakılırsa, birileri kendi başına bir koleksiyon oluşturmakla meşgulmüş" dedi.</p>
</body>
</html>
