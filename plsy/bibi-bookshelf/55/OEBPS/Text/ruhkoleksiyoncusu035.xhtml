<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>35</h1>

  <p>“Bradley Rose mu?” dedi Jane. “San Diego polisi bize böyle anlatmadı ama.”</p>

  <p>“Kendi çocuğumun babasını tanıyamayacağımı mı düşünüyorsunuz?” dedi Medea “O gece kızımın odasına giren kişi Jimmy Otto değildi. Evimize giren <i>Bradley'</i>ydi. Oh, Jimmy’nin de yakınlarda bir yerlerde gizlendiğine eminim ve muhtemelen tabancanın sesini duyunca korkup kaçmıştır. Ama geri döneceğini biliyordum. Hızla harekete geçmemiz gerektiğine emindim. Bu yüzden de hemen eşyalarımızı toparladık ve ertesi sabah yola koyulduk.”</p>

  <p>“Ama ceset Jimmy Otto olarak teşhis edildi” dedi Frost.</p>

  <p>“Kim tarafından?”</p>

  <p>“Kız kardeşi.”</p>

  <p>“O zaman bir hata yapmış. Çünkü onun <i>Jimmy</i> olmadığını biliyorum.”</p>

  <p>Jane lambayı yakınca, Medea altmış mumluk ampulden radyasyon yayılıyormuş gibi ışıktan uzak bir noktaya kaçtı. “Burada tuhaf bir şeyler var. Nasıl olur da Jimmy Otto’nun kendi kız kardeşi böyle bir yanlışlık yapabilir?” Jimmy’nin yatağın üzerinde duran psikiyatri dosyasını aldı ve Doktor Hilzbrich’in notlarını taramaya başladı. Aradığı şeyi hemen buluvermişti.</p>

  <p>“Jimmy’nin kız kardeşinin ismi Carrie olarak görünüyor.” Jane başını çevirip Frost’a baktı. “Crowe’u ara. Ondan Carrie Otto’nun nerede yaşadığım öğrenmesini iste.”</p>

  <p>Frost cep telefonunu çıkardı.</p>

  <p>“Anlamıyorum” dedi Medea. “Jimmy’nin kız kardeşinin bütün bunlarla ne gibi bir ilgisi olabilir?”</p>

  <p>Jane, Carrie’yle ilgili bir referans bulmaya çalışarak Jimmy’nin Hilzbrich Enstitüsü kayıtlarını incelemeye koyuldu. Carrie’nin isminin ne kadar sık geçtiğini ancak özellikle onu aramaya başladığında fark etmişti.</p>

  <p class="p3">Kız kardeşi yine ziyarete geldi. Bugün ikinci.</p>

  <p class="p3">Carrie ziyaret saati bitmesine rağmen kalmaya devam etti; kurallara uyması gerektiği hatırlatıldı.</p>

  <p class="p3">Carrie’den bu kadar sık aramaması istendi.</p>

  <p class="p3">Carrie gizlice içeri sigara sokarken yakalandı. Ziyaretle ilgili ayrıcalıkları iki haftalığına askıya alındı.</p>

  <p class="p3">Kız kardeşi geldi... Kız kardeşi geldi... Carrie yine geldi.</p>

  <p>Ve en sonunda da Jane kanını buz kestiren bir not gördü:</p>

  <p class="p3">Çok dalda derinlemesine bir aile terapisi gerekiyor. Carrie anormal kardeş bağımlılığı sorununun tedavisi için Bangor çocuk psikiyatrına gönderildi.</p>

  <p>Frost cep telefonunu kapattı. “Carrie Otto Framingham’da yaşıyormuş.”</p>

  <p>“Crowe’a hemen oraya bir ekip göndermesini söyle. Yanlarına destek kuvvet de alsınlar.”</p>

  <p>“Çoktan yola koyuldu bile.”</p>

  <p>“Neler oluyor?" diye araya girdi Medea. “Neden kız kardeşine bu kadar takılıyorsunuz?”</p>

  <p>“Çünkü Carrie Otto polise, gömdüğünüz cesedin erkek kardeşine ait olduğunu söyledi” dedi Jane.</p>

  <p>“Ama öyle olmadığını biliyorum ben. Neden böyle bir şey söylemiş olsun ki?”</p>

  <p>“Jimmy için bir tutuklama emri vardı” diye açıkladı Frost “Massachusetts’teki bir kadının kaybolması yüzünden. Eğer yetkili merciler Jimmy'nin öldüğüne inanacak olurlarsa, artık onu aramayacaklardı. Böylelikle görünmez olacaktı. Carrie onu korumak için yalan söylemiş olmalı.”</p>

  <p>“Buradaki anahtar kişi Carrie” dedi Jane. “Ve nerede yaşadığını da biliyoruz.”</p>

  <p>“Kızımın orada olduğunu düşünüyorsunuz” dedi Medea.</p>

  <p>“Eğer orada değilse de, iddiaya girerim ki Carrie, Jimmy’nin kızınızı nerede tuttuğunu biliyordur.” Jane, bir yandan da saatini kontrol ederek odayı adımlamaya başlamıştı. Crowe ile ekibinin Framingham’a varmasının ne kadar süreceğini hesaplamakla meşguldü. Crowela bittikte orada olmayı, o evin kapısını çalmayı, hızla içeri dalmayı istiyordu. <i>Josephine’i bulan ben olmalıydım.</i> Gece yarısını geçmişti, ancak kanında adeta kabarcıklar çıkartarak köpüren enerji yüzünden tamamen uyanıktı Jane. Bütün bu zaman boyunca, diye düşündü, hayatta olmayan bir adamın peşinde koşup durduk, oysa dikkatimizi Jimmy Otto’nun üzerinde yoğunlaştırmamız gerekirdi Görünmez adam Jimmy.</p>

  <p><i>Beni gerçekten de korkutan tek hasta o olmuştu,</i> demişti Doktor Hilzbrich, Jimmy’den bahsederken. <i>Herkes ondan korkardı. Hatta kendi anne babası bile.</i></p>

  <p>Jane durdu ve Prost’a döndü. “Crowe’un Jimmy'nin anne babası hakkında ne söylediğini hatırlıyor musun? Nasıl öldükleriyle ilgili?”</p>

  <p>“Bir kaza demişti, öyle değil mi? Bir uçak kazası."</p>

  <p>“Maine’deydi, değil mi? Maine’de bir ev almışlardı. Jimmy’ye yakın olabilmek için.”</p>

  <p>Bir kez daha Jane psikiyatri dosyasını eline aldı ve hasta bilgilerinin daktiloyla yazılmış olduğu ön sayfayı açtı. Jimmy’nin ebeveyni Howard ile Anita Otto’ydu ve iki adresleri vardı. Birinci adres, Massachusetts’teki asıl evlerinin adresiydi, ikinci adres ise Maine’deydi ve dosyaya sonradan, tükenmezkalemle eklenmişti.</p>

  <p>Frost çoktan cep telefonunu çıkarmıştı ve Boston Emniyet Müdürlüğü’nü arıyordu. “Bir eve ait vergi kayıtlarını kontrol etmenizi istiyorum” dedi, Jane’in omzunun üzerinden adresi görebilmek için dosyaya bakarak. “Maine eyaleti, Saponac isimli bir kasaba. Vadi Yolu, 165 numara.” Kısa bir süre sonra telefonu kapattı ve Jane’e döndü. “Evin sahibi, Evergreen Vakfı olarak görünüyor, artık bu her neyse. Daha fazla bilgi edinip tekrar arayacaklar."</p>

  <p>, Jane olduğu yerde duramıyordu, hüsrana uğramıştı ve sabırsızlıktan kıvranıyordu. “Buradan çok da uzak olamaz. Arabayla gidip kontrol edebiliriz.”</p>

  <p>“Onların ölümünden bu yana birkaç on yıl geçti. O ev muhtemelen defalarca el değiştirmiştir.”</p>

  <p>“Ya da hâlâ ailenin elindedir,"</p>

  <p>“Eğer biraz sabredebilirsen, bu bilgiyi Evergreen’den de alabiliriz.”</p>

  <p>Ama Jane bekleyebilecek bir ruh hali içerisinde değildi. Başlama noktasında, fırlamaya hazır bekleyen bir yarış atma benziyordu. “Ben gidiyorum” dedi ve anahtarlarını bıraktığı şifoniyere doğru baktı.</p>

  <p>“Benim arabayı alalım” dedi çoktan kapının önüne varmış olan Frost. “GPS’e ihtiyacımız olacak.”</p>

  <p>“Ben de geliyorum” dedi Medea.</p>

  <p>“Hayır” dedi Jane.</p>

  <p>“O benim kızım."</p>

  <p>“İşte bu yüzden ayak altında dolaşmamalısın. Böylece dikkatimiz dağılmamış olur.” Jane silahını kılıfına yerleştirdi. Tabancanın görüntüsü her şeyi anlatıyordu: <i>Bu ciddi bir iş. Bu sivillere göre bir şey değil.</i></p>

  <p>“Bir şeyler yapmak istiyorum” diye ısrar etti Medea. “Benim de bir şeyler yapmam <i>lazım.”</i></p>

  <p>Jane döndü ve savaşmaya hazır bir kadın gördü; o güne kadar karşısına çıkan en azimli kadındı bu. Ama bu savaş Medea’nın savaşı değildi; olamazdı da.</p>

  <p>“Bu gece yapabileceğin en iyi şey” dedi Jane, “buradan hiçbir yere kıpırdamamak. Ve kapıyı kilitlemek."</p>

  <p>Vadi Yolu, iki yanı sık ağaçlarla çevrili olduğu için ardındaki evlerin görülmediği ve kimsenin gelip geçmediği bir kırsal yoldu. Yol kenarındaki posta kutusunun üzerinde yazılı numara onlara doğru adreste olduklarım söylüyordu, ancak Jane ile Frost’un karanlıkta görebildikleri tek şey, ormanın derinliklerine doğru ilerleyen çakıl taşlı bir yolun başlangıcından ibaretti. Jane kilidi olmayan posta kutusunun kapağını açınca içinde çok sayıda ıslanmış reklam broşürü buldu. Broşürlerin hiçbirinin üzerinde isim yoktu.</p>

  <p>“Burada yaşayan biri varsa bile” dedi Jane, “son zamanlarda posta kutusunu boşaltmamış. Evde birilerinin olduğunu sanmıyorum.”</p>

  <p>“O halde biraz daha yakından bakmamıza kimsenin itirazı olmayacaktır” dedi Frost.</p>

  <p>Araba ağır ağır evin yolunda ilerlerken tekerleklerin ezdiği çakıl taşları gıcırdadı. Ağaçlar öylesine sıktı ki, bir köşeyi dönüp kendilerini aniden evin önünde bulduklarında şaşırdılar. Üçgen çatı pencereleri ve geniş ön verandasıyla, burasının bir zamanlar oldukça hoş bir yazlık ev olduğu anlaşılıyordu, ancak otlar bitip evin temelini kaplamış, aç sarmaşıklar evi ve talihsiz sakinlerini boğup öldürmeye kararlıymışçasına veranda korkuluklarına sarılıp yukarılara tırmanmıştı.</p>

  <p>“Terk edilmiş gibi görünüyor” dedi Frost.</p>

  <p>“Ben dışarı çıkıp şöyle bir etrafa bakınacağım.” Jane kapı koluna doğru uzandı. Bir zincirin çıkardığı ikaz edici metalik şakırtıyı duyduğunda tam da kapıyı açmak üzereydi; bir çıngıraklıyılarını çıkardığı ses kadar meşum bir sesti bu.</p>

  <p>Karanlığın içinden siyah bir şey fırlamıştı.</p>

  <p>Pitbull, Jane’in oturduğu taraftaki kapıya çarpıp arabanın camına pençeler atarken beyaz dişleri de tehdit edici bir biçimde parlıyordu. Jane bir an soluksuz kaldı ve hızla geri çekildi.</p>

  <p>“Tanrı aşkına!” diye haykırdı. “Bu lanet olasıca şey de nereden çıktı böyle?”</p>

  <p>Köpek çıldırmış gibi havlıyor, pençeleri de metali yutacakmış gibi arabanın kaportasını kazıyordu.</p>

  <p>“Bu hiç hoşuma gitmedi” dedi Frost.</p>

  <p>Daracık arabada kafayı oynatmış biri gibi gülen Jane, “Benim de bu durumdan hoşlandığım söylenemez” dedi.</p>

  <p>“Hayır, ben köpeğin zincire bağlı olmasının hoşuma gitmediğini söylemeye çalışıyorum. Bu ev terk edilmiş gibi görünüyor, öyleyse bu köpeği kim besliyor?”</p>

  <p>Jane başını çevirip eve, ona kötü niyetli gözlerle karşılık veren karanlık pencerelere baktı. “Doğru diyorsun” dedi. “Ters bir şeyler var.”</p>

  <p>“Destek çağırmanın zamanıdır” diyen Frost cep telefonuna uzandı. Telefonu çevirme şansını ise asla bulamadı.</p>

  <p>Tabancadan çıkan ilk kurşun arabanın camını tuzla buz etmişti.</p>

  <p>Kırılan cam parçaları Jane’in yüzüne çarptı. Karanlıkta ikinci bir patlama sesi yankılanıp da kurşun arabaya çarparken Jane eğildi ve arabanın ön panelini kendine siper etti. Frost da kendini korumak için eğilmişti. İkisi de silahlarını çıkarmaya çalışırken, Jane sadece birkaç santim ötesinde iki büklüm eğilmiş Frost’un yüzünün panikle gerildiğini gördü.</p>

  <p>Arabaya bir kurşun daha isabet etti.</p>

  <p>İçeriye kaygı verici bir koku yayıldı. Koku Jane’in gözlerini yakıyor ve boğazının kurumasına neden oluyordu. Jane, Frost’la göz göze gelince ortağının da bu kokuyu tanımış olduğunu anladı.</p>

  <p><i>Benzin.</i></p>

  <p>' Neredeyse ikisi de aynı anda birer tekme sallayıp kapılarını açtılar. Jane kendini arabadan dışarı attı ve alevler yükselmeye başladığı anda yuvarlanarak arabadan uzaklaştı. Frost’un diğer taraftan inmeyi başarıp başaramadığını göremiyordu; o an için Jane’in yapabildiği tek şey Frost’un da zarar görmeden uzaklaştığım ummaktan ibaretti, çünkü bir an sonra arabanın benzin deposu havaya uçmuştu. Pencere camları paramparça oldu ve alevler göz kamaştırıcı, yakıcı bir sıcak dalgasıyla gökyüzüne doğru yükseldi.</p>

  <p>Cam parçaları yere düşerken, Jane de kendini korumaya çabalıyordu. Dikenli çalılar gömleğini parçalayıp kollarını çizdi. Yerde yuvarlanarak bir ağacın arkasına geçti ve ağacın gövdesini kavrayarak üzerlerine ateş edeni görebilmek için etrafa bakındı. Ancak Jane’in görebildiği tek şey, Frost’un arabasından kalanları tüketmekte olan alevlerden ibaretti. Alevlerle birlikte çılgına dönen köpek bir yandan uluyor, bir yandan da zincirini şakırdatarak bahçenin bir ucundan diğerine koşturuyordu.</p>

  <p>Tabanca bir kez daha patladı. Jane önce bir inleme, sonra da kırılan dalların çatırtısını işitti.</p>

  <p><i>Frost vuruldu!</i></p>

  <p>Görüşüne engel olan duman ve alevlerin arasından, üzerlerine ateş açan kişinin evden çıkıp verandaya geldiğini fark etti Jane. Alevler kadının sarı saçlarında yansıyordu. Tüfeğini kaldırıp ışığın altına doğru yürüdü, işte Jane, Debbie Duke’un yüzünü ancak o zaman görebildi.</p>

  <p>Hayır, Debbie değil. Carrie Otto.</p>

  <p>Elindeki tüfeği Frost’un işini bitirmeye hazır halde tutan Carrie, verandanın basamaklarından aşağı inmeye başlamıştı.</p>

  <p>önce Jane ateş etti. Tetiği çekerken bile bunun öldürücü bir atış olmasını istiyordu. Ne korku ne de kararsızlık hissetti; sadece soğuk, kontrollü bir öfkenin bedenini ele geçirdiğini ve atışını yönlendirdiğini hissediyordu. Seri bir şekilde <i>bir</i>, <i>iki</i>, <i>üç</i> kez ateşledi silahını. Mermiler peş peşe inen yumruklar gibi göğüsteki hedeflerini buldular. Carrie geriye doğru sendeledi, elindeki tüfeği düşürdü ve verandanın basamaklarına yığıldı.</p>

  <p>Göğsü hızla inip kalkan Jane yavaşça ilerledi. Silahını sıkıca tutuyor, bakışlarını hedefinin üzerinden ayırmıyordu. Verandanın basamaklarında kolları ve bacakları iki yana açılmış yatan, alevlerin şeytani parıltıları yarı açık gözlerine yansıyan Carrie hâlâ hayattaydı ve inliyordu. Jane bakışlarım Frost’un olduğu tarafa doğru çevirince onun ormanın başladığı yerde yattığını gördü.</p>

  <p><i>ölmemiş ol. Lütfen ölmemiş ol.</i></p>

  <p>Pitbull sırtına çarptığında, Frost’a doğru sadece bir iki adım atabilmişti Jane.</p>

  <p>Zincirli köpeğin ulaşamayacağı bir noktada durduğunu düşünmüş ve köpeğin üzerine atladığını fark etmemişti. Bu yüzden de darbeye hazırlıklı değildi. Köpeğin saldırısı Jane’in öne doğru yuvarlanmasına neden oldu. Düşüşünü yavaşlatmak için ellerini ileri uzattı ve yere düştüğünde kırılan bir kemiğin çatırtısını işitti. Bedeninin ağırlığını taşıyamayan bileği düşüşüne engel olamadı. Öylesine büyük bir acı duymuştu ki, köpeğin omzuna geçen dişleri bile gerçek ıstırabıyla başa çıkmadan önce silkinip kurtulması gereken bir rahatsızlık, hafif bir sıkıntı gibiydi. Yerde kıvrıldı ve yuvarlanıp sırtüstü yattı, bütün ağırlığıyla hayvanın üzerine abanmış olsa da köpek bir türlü onu bırakmıyordu. Tabanca uzanamayacağı bir yere düşmüştü. Sağ eli işe yaramaz durumdaydı. Hayvana vurup uzaklaştıramıyordu, ters dönüp boğazını yakalamasına da imkân yoktu. Bu yüzden Jane dirseğini tekrar tekrar hayvanın kamına indirmeye başladı ve köpeğin kaburgasının kırıldığını duydu.</p>

  <p>Acıyla inleyen köpek Jane’i bırakmıştı. Jane yuvarlanarak uzaklaştı ve dizleri üzerinde doğruldu. İşte ancak o zaman, inleyen köpeğe bakarken hayvanın zincirinin artık tasmasına bağlı olmadığını fark etti. Nasıl olmuş da serbest kalmıştı? Onu bırakan kimdi?</p>

  <p>Cevap gölgelerin arasından ortaya çıktı.</p>

  <p>Josephine’i önünde bir kalkan olarak kullanan Jimmy Otto, ateşin aydınlattığı açıklığa çıkmıştı. Jane düşürdüğü silahını alabilmek için atıldı, ama ateşlenen bir tabanca ve elinden birkaç santim öteye, toprağa isabet eden bir mermi onu geri çekilmeye mecbur bıraktı. Tabancasına ulaşmayı başarabilmiş olsa da arada Josephine varken ateş etmesi mümkün değildi. Jimmy Otto yanan arabanın yanına kadar ilerledi, Jane de çaresiz bir şekilde, toprak zeminde dizleri üzerinde beklemeye devam etti. Jimmy’nin yüzü çatırdayan alevlerin ışığıyla aydınlanıyordu ve şakağı da ciddi biçimde morarmışta. Onun önünde, saçları tamamen kazınmış olan Josephine ayağındaki alçı yüzünden sendeleye sendeleye, dengesiz bir şekilde ilerliyordu. Jimmy elindeki tabancayı Josephine’in şakağına dayayınca genç kadının gözleri korkuyla açıldı.</p>

  <p>“Silahını at” diye emretti Jane. <i>"Hemen!”</i></p>

  <p>Kırık sağ bileğini sol eliyle destekleyen Jane ayağa kalkmak için çabaladı. Kırığın verdiği büyük acı midesine vuruyor ve en çok ihtiyaç duyduğu anda beyni çalışmıyordu. Gözlerinin önünde siyah noktalar uçuşurken olduğu yerde sallanarak durdu ve vücudunu buz gibi ter sardı.</p>

  <p>Jimmy başını eğerek verandanın basamaklarında yığıldığı yerde inleyerek yatan yaralı kız kardeşine baktı. Bir bakışta Carrie’nin kurtarılamayacağına ve artık onunla ilgilenmesine gerek olmadığına kanaat getirmiş gibi görünüyordu.</p>

  <p>Bütün dikkatini Jane’e yöneltmişti. “Bekleyip durmaktan sıkıldım artık” dedi. “Söyle, o nerede?”</p>

  <p>Jane başını salladı. Siyah noktalar dönüp duruyordu. “Ne istediğin konusunda en ufak bir fikrim yok Jimmy.”</p>

  <p><i>"Hangi cehennemde"</i></p>

  <p>“Kim?”</p>

  <p>Jane’in yanıtı adamın öfkeden deliye dönmesine neden olmuştu. Hiçbir uyanda bulunmaksızın, tabancasını Josephine’in kafasının hemen üzerinde ateşledi. “Geri döndüğünü biliyorum. Ve döndüğü zaman da seninle temas kurmuş olmalı, bu yüzden bana nerede olduğunu söyle hemen.”</p>

  <p>Şoke edici o patlama Jane’in yeniden düşünebilmesini sağlamıştı. Çektiği acıya ve mide bulantısına rağmen bütün dikkatini toparlamıştı ve dikkatini tamamen Jimmy’ye yöneltmiş durumdaydı. “Medea öldü” dedi.</p>

  <p>“Hayır, ölmedi. Hayatta. Onun yaşadığım adım gibi biliyorum. Ve şimdi de yaptıklarının bedelini ödeme vakti.”</p>

  <p>“Bradley’yi öldürdüğü için mi? Medea yapmak zorunda olduğu şeyi yaptı, hepsi bu.”</p>

  <p>“Ben de aynen öyle yapacağım.” Tabancayı Josephine’in kafasına bastırdı ve o an, Jane tetiği çekmeye hazır olduğunu fark etti. “Eğer Medea kızını kurtarmak için gelmeyecekse, belki cenazesine gelir.”</p>

  <p>Karanlıktan gelen bir ses duyuldu: “İşte buradayım Jimmy. Buradayım.”</p>

  <p>Ağaçlara doğru bakan Jimmy olduğu yerde donup kalmıştı. “Medea?”</p>

  <p><i>Bizi takip etmiş.</i></p>

  <p>Medea ilerleyip ağaçların arasından çıktı, ne korku ne de kararsızlık belirtisi gösteriyordu. Anne aslan yavrusunu kurtarmaya gelmişti. Jimmy'nin birkaç metre önünde durana dek ilerlemeye devam etti, savaşmaya kararlıydı. Alevlerin parıltısında birbirlerine baktılar. “Senin istediğin benim. Bırak kızımı gitsin."</p>

  <p>“Hiç değişmemişsin” diye mırıldandı adam şaşkınlıkla. “Aradan bunca yıl geçti, biraz olsun değişmemişsin.”</p>

  <p>“Sen de hiç değişmemişsin Jimmy” diye cevap verdi Medea. Alay etmiyordu.</p>

  <p>“Hayatı boyunca sadece sana sahip olmayı istedi. Elde edemediği tek kişiydin sen.”</p>

  <p>“Ama Bradley şimdi burada değil. Neden bunu yapıyorsun?” “Bu benim için. Bu yaptıklarının bedelini ödemen için.” Silahını Josephine’in şakağına dayadı ve Medea’nın yüzünde ilk kez bir dehşet ifadesi gördü Jane. Bu kadın bir şekilde korku hissedebiliyorsa, bunu kendisi için değil, kızı için hissediyordu. Medea’yı mahvetmenin püf noktası, her zaman kızı olmuştu.</p>

  <p>“Kızımı istemiyorsun Jimmy. Ben elindeyim zaten.” Korkusunu küçümseme maskesinin ardına gizleyen Medea, şimdi kontrolü tamamen ele almıştı. “Onu benim için kaçırmıştın zaten, polisle bütün o oyunları oynamanın nedeni de beni ele geçirmekti. Eh. işte buradayım. Bırak onu gitsin, ben de tamamen senin olayım.”</p>

  <p>“Öyle mi?” Jimmy, Josephine’i sırtından itti, kız da sendeleyerek tehlikeden uzaklaştı. Jimmy tabancasını bu sefer Medea’ya doğrultmuştu. Kendisine doğru çevrilmiş o namlunun önündeyken bile tamamen sakindi Medea. Başını çevirip Jane’e baktı; <i>Bütün dikkati benim üzerimde. Gerisini siz halledersiniz</i>, diyordu gözleriyle. Jimmy’ye, göğsüne çevrilmiş tabancanın namlusuna doğru bir adım attı. Ses tonu ipek gibi, hatta baştan çıkarıcı bir hal almıştı. “Sen de en az Bradley kadar istiyorsun beni, değil mi? Seninle ilk karşılaştığımda gözlerinde görmüştüm. Benimle yapmak istediklerini. Bütün o diğer kadınlara yaptığın şeyleri bana da yapmayı istiyordun. Onları yaşarlarken mi beceriyordun Jimmy? Yoksa ölmelerini mi bekliyordun? Çünkü kadınları o şekilde seviyorsun, değil mi? Soğuk. Ölü. Sonsuza kadar sana ait.” Jimmy hiçbir şey söylemedi ve kendisine yaklaşan kadını izlemekle yetindi. Kadın türlü olasılıklarla aklını çelerken hiçbir şey yapmadan bekliyordu. Yıllarca Bradley’yle birlikte Medea’yı takip etmişlerdi ve işte en sonunda Medea karşısında, ona ulaşabileceği bir mesafede duruyordu. Medea onun olmuştu, sadece onun.</p>

  <p>Jane’in silahı yerde, sadece birkaç metre ötedeydi. Zihninde yapacaklarını tekrar ederek yavaş yavaş silahına doğru gitti Jane. Yere eğil, silahı kap. Ateş et. Bütün bunları sadece sol elini kullanarak yapmak zorundaydı. Jimmy ateşine karşılık vermeden önce bir, en iyi ihtimalle iki atış yapına fırsatı olacaktı. Ne kadar hızlı olursam olayım, diye düşündü, onu zamanında yere sermeyi başaramayabilirim. Bu gece Medea’nın ya da benim son gecem olabilir.</p>

  <p>Medea, Jimmy’ye doğru ilerleye devam ediyordu. “Bunca yıl beni kovalamaya devam ettin” dedi Medea, yumuşak bir ses tonuyla. “İşte şimdi karşındayım ve bu işi hemen buracıkta bitirmeyi sen de istemiyorsun, yoksa yanılıyor muyum? Bu avın sona ermesini istemiyorsun.”</p>

  <p>“Ama bitti artık.” Jimmy tabancayı kaldırınca Medea olduğu yerde donup kaldı. Bunca yıl kaçıp durduğu son buydu işte, yalvararak ya da karşısındakini baştan çıkararak değiştiremeyeceği bir son. Bu işe karşısındaki canavarı kontrol altına alabileceğini düşünerek giriştiyse de, şimdi hata yaptığını görüyordu.</p>

  <p>“Bunların benim istediklerimle uzaktan yakından alakası yok” dedi Jimmy. “Bana bu işi bitirmem söylendi. Ve ben de bunu yapacağım.” Ateş etmeye hazırlanırken, kolundaki kaslar bir anda gerilmişti.</p>

  <p>Jane silahına doğru atıldı. Ama sol eliyle silahın kabzasını henüz kavramıştı ki bir patlama sesi duyuldu. Jane kendi etrafında dönerken, körelen algılarıyla gecenin de ağır çekimde döndüğünü hissetti. Kendini korumaya çalışırmış gibi kollarıyla başını örten Medea’nın dizlerinin üzerine düştüğünü gördü. Çıtırdayan alevlerin sıcaklığını ve sol eliyle yukarı kaldırıp tetiğine basmaya hazırlandığı tabancanın tuhaf ağırlığını hissetti.</p>

  <p>Ama ilk kurşunu yollamak için tetiğe asılıp, onunkinden önce «ateş alan başka bir silahın kan revan içinde bıraktığı hedefe ateş ettiğinde bile, Jimmy Otto’nun geriye doğru sendelediğini fark etmişti Jane. Arkasındaki alevler yüzünden bir siluet gibi görünen Jimmy, lanetlenmiş bir İkarus gibi gerilemeye başladı; kolları vücudunun iki yanına açılmış, bedenine hâkim olamıyordu. Yanan arabanın kaputuna varana dek gerilemeye devam etti ve saçları tutuşarak başının etrafında alevlerden bir halka meydana getirdi. Bir çığlık atarak yalpalaya yalpalaya arabadan uzaklaştı. Tişörtü alev almıştı. Acı dolu bir ölüm dansıyla bahçede sendelemeye devam etti ve sonunda yere yığıldı.</p>

  <p><i>“Hayır!”</i> Carrie Otto’nun acı dolu çığlığının insan sesiyle uzaktan yakından alakası yoktu, daha çok ölmekte olan bir hayvanın canhıraş haykırışını andırıyordu. Carrie yavaş yavaş, çakıl taşlarının üzerinde siyah bir kan izi bırakarak acıyla kardeşine doğru emekledi.</p>

  <p>“Beni bırakma bebeğim. Beni bırakma.”</p>

  <p>Alevlere aldırış etmeden, kardeşini söndürmek için umutsuzca kardeşinin bedeni üzerine kapandı.</p>

  <p>“Jimmy! <i>Jimmy!</i></p>

  <p>Saçları ve üzerindeki giysiler tutuşup da alevler etlerini dağlamaya başladığında bile acıyla kardeşine sarılmaya devanı ediyordu. Etleri yanıp birbirine karışırken kenetlenmiş halde kaldılar ve alevler onları tamamen yaktı.</p>

  <p>Medea yaralanmamıştı, ayağa kalktı. Ama gözleri Jimmy ile Carrie Otto’nun yanan bedenlerinde değildi; ormana bakıyordu.</p>

  <p>İki büklüm halde arkasındaki ağaca yaslanmış, silahını hâlâ elinde tutan Barry Frost’a bakıyordu.</p>
</body>
</html>
