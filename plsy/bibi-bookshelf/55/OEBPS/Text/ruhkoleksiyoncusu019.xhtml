<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>19</h1>

  <p>“Kurban otuz altı yaşında, Jimmy Otto isminde beyaz bir erkek” dedi Dedektif Crowe. “Cesedi San Diego'da bir köpek kendine leziz bir lokma bulmak için toprağı kazınca ortaya çıkmış; çıkardığı bu leziz lokma bir insan parmağıymış. Köpeğin sahibi, Fido’nun eve getirdiği şeyi görmüş ve dehşete kapılıp 911'i aramış. Köpeğin sayesinde polis bir komşunun arka bahçesinde, çok da derin olmayan bir çukura gömülü cesede ulaşmış. Kurban oraya birkaç gün önce gömüldüğünden işe yarar bir parmak izi bulamamışlar. Cesedin üzerinde cüzdan falan da yokmuş; ancak adamın kimliğini alan her kimse, kot pantolonunun cebindeki otel kartını gözden kaçırmış. Anahtar bölgede bulunan Holiday Inn’lerden birine aitmiş ve otel kayıtlarından bu müşterinin James Otto olduğunu öğlenmişler.”</p>

  <p>“Bir otel kartı mı?” dedi Jane. “O halde bu kurban San Diego’da yaşamıyormuş.”</p>

  <p>“Hayır, adresi burada; Massachusetts'te kız kardeşiyle birlikte yaşıyormuş. Carrie Otto bir uçağa atlayıp hemen San Diego’ya gitmiş ve kardeşinin giysilerini teşhis etmiş. Ve ondan geriye kalanları.”</p>

  <p>Jane bir ağrı kesici kutusunu açtı, içinden aldığı iki tableti ağzına attı ve ılık bir kahveyle hapları midesine indirdi. Bir önceki gece, o ve Frost, Boston’a ancak sabaha karşı ikide dönebilmişlerdi ve Jane’in eline geçen kısacık uyku fırsatı da, kucaklanmak ve annesinin gerçekten eve döndüğünden emin olmak isteyen bir yaşındaki Regina tarafından tekrar tekrar sekteye uğratılmıştı. O sabah, Jane berbat bir baş ağrısıyla uyanmıştı. Soruşturmanın gidişatındaki gelişmeler de o baş ağrısını artırıyordu, üstelik konferans odasının tavanındaki floresan ışıkları da insanın gözyuvarlarını bile sızlatacak kadar kuvvetliydi.</p>

  <p>“Şimdiye kadar anlattıklarımı takip edebildiniz mi?" diye sordu Crowe, Jane’e ve en az onun kadar yorgun görünen Frost’a bakarak. “Evet” diye mırıldandı Jane. “Peki otopsi sonucunda neler çıktı?”&nbsp;</p>

  <p>“Ölüm nedeni kafanın arka tarafına sıkılan bir kurşun. Silah asla bulunamamış.”</p>

  <p>“Peki kimin bahçesine gömülmüş?”</p>

  <p>“Kiralık bir evmiş” dedi Crowe. “Kiracılar bekâr bir anne ve onun on dört yaşındaki kızıymış. Ceset bulunduğu sırada çoktan eşyalarını toparlayıp ortadan kaybolmuşlar. Polis evin her tarafını luminol<a href="../Text/DiPNOTLAR.xhtml#a13" id="onuc"><sup>13</sup></a>&nbsp;uygulayarak incelemiş ve kızın yatak odası da Vegas gibi ışıl ışılmış. Zeminin her yerinde ve süpürgeliklerde kan izleri varmış. Jimmy Otto’nun orada öldürüldüğü anlaşılmış. Kızın yatak odasında.”</p>

  <p>“Ve bütün bunlar on iki yıl önce meydana gelmiş, öyle mi?"&nbsp;</p>

  <p>“Josephine o zamanlar on dört yaşında olmalı” dedi Frost, Crispin başını sallayarak onu onayladı. “Sadece o zamanlar ismi Josephine değilmiş. O sırada Susan Cook adını kullanıyormuş.” Bir kahkaha attı. “Ve size komik bir şey söyleyeyim mi? Gerçek Susan Cook da henüz bir çocukken ölmüş. New York, Syracuse'da.”</p>

  <p>“Yine <i>başka birinin</i> kimliğini mi kullanıyormuş?” dedi Jane. “Tıpkı sahte Lydia Newhouse ismini kullanan annesi gibi. San Diego Emniyet Müdürlüğü’nün yazdığı rapordan edindiğim bilgilere göre, anne ve kızı evi üç yıllığına kiralamışlar, ama kendi içlerine kapalı bir hayat sürüyorlarnıış. Cinayetin işlendiği sırada, kız William Howard Taft Ortaokulu’nun sekizinci sınıfını henüz bitirmiş. Son derece parlak bir öğlenciymiş, öğretmenlerinin anlattığına göre kendi sınıfının epey önündeymiş.”</p>

  <p>“Peki ya annesi?”</p>

  <p>“Lydia Newhouse... ya da adı her neyse, Balboa Park’taki İnsanlık Tarihi Müzesi’nde çalışıyormuş.”</p>

  <p>“Ne olarak?”</p>

  <p>“Hediyelik eşya mağazasında tezgâhtarlık yapıyormuş. Bir yandan da tur rehberliği yapmak için başvurmuş. Müzedeki herkesi etkileyen şey ise arkeoloji alanındaki bilgisiymiş. Daha önceden bu konuda herhangi bir örgün eğitim almadığını iddia etmesine rağmen.”</p>

  <p>Jane kaşlarını çattı. “Yine arkeolojiye döndük.”</p>

  <p>“Aynen öyle. Bu temaya dönüp duruyoruz zaten, değil mi?” de<span style="text-indent: 1em;">di Crowe. “Arkeoloji sanki onlarda kalıtımsal bir şey. Önce anne. Sonra da kız.”</span></p>

  <p>“Jimmy Otto cinayetine karıştıklarından kesin olarak emin miyiz?” diye sordu Frost.</p>

  <p>“Eh, cinayetle alakaları yoksa bile olaya karışmış gibi davrandıkları kesin. Yerleri silmiş, duvarları temizlemiş, herifi evin arka bahçesine gömmüş, sonra da alelacele şehirden ayrılmışlar. Bu bana suçlu olduklarını düşündürüyor. Yaptıkları tek hata adamı yeterince derine gömmemek olmuş, çünkü komşunun köpeği kokuyu kısa sürede almış.”</p>

  <p>Tripp, “Bence iyi yapmışlar. Adam hak ettiği sona kavuşmuş işte” dedi.</p>

  <p>“Ne demek istiyorsun?” diye sordu Frost.</p>

  <p>“Jimmy Otto manyağın tekiymiş.”</p>

  <p>Crowe not defterini açtı. “Dedektif Potrero dosyayı bize yollayacak, ama bana telefonda anlattıklan şöyle: Jimmy Otto on üç yaşındayken bir kadının yatak odasına girmiş, iç çamaşırı çekmecelerini talan etmiş ve kadının iç çamaşırlarını bıçakla kesmiş. Bu olaydan birkaç ay sonra, onu başka bir kızın evinde, kız uyurken yatağının başında, elinde bir bıçakla yakalamışlar.”</p>

  <p>“Aman Tanrım" dedi Jane. “Sadece on üç yaşında ha? Sapıklığa epeyce erken bir başlangıç yapmış.”</p>

  <p>“On dört yaşındayken Connecticut’taki okulundan atılmış. Okul, Dedektif Potrero’ya bütün ayrıntıları anlatmamış, ancak öğrenebildiği kadarıyla, Otto sınıfındaki kızlardan birine bir tür cinsel saldırıda bulunmuş. Ve bir de süpürge sopasıyla saldırı var. Kız kendini hastanede buluvermiş.” Crowe başını kaldınp baktı. “Ve bunlar sadece yakayı ele verdiği işler.”</p>

  <p>“İkinci olayın ardından onu bir ıslahevine kapatmalıydılar.”&nbsp;</p>

  <p>“Evet, öyle olmalıydı, ama bunu yapmamışlar, insanın babası zengin olunca, fazladan birkaç ‘kodesten çık’ kartı oluyor elinde.”&nbsp;</p>

  <p>“Şu süpürge sapı olayına rağmen ıslahevine kapatılmamış mı yani?”</p>

  <p>“Hayır, ama bu olay ailesinin gerçekleri görmesini sağlamış. En sonunda akılları başlarına gelmiş ve sevgili oğullarının terapi görmesi gerektiğini fark etmişler, Ne kötü! Bir sürü para ödedikleri avukatları oğlan hakkındaki suçlamaların hafifletilmesini sağlamış, ancak bunu sadece Jimmy’nin uzman bir kuruluşta terapi görmesi şartıyla kabul etmişler.”</p>

  <p>“Yani bir psikiyatri hastanesi falan gibi bir yer mi demek istiyorsun?” diye sordu Frost.</p>

  <p>“Tam olarak değil. Jimmy’nin gittiği yer, eh, bazı dürtüleri olan erkek çocuklarının gittiği, son derece pahalı bir özel okulmuş. Medeniyetten uzak bir bölgede, çocukların yirmi dört saat boyunca gözetim altında tutulduğu bir tür okul. Jimmy üç yıl boyunca orada kalmış. Ona fazlasıyla düşkün olan ailesi, ona yakın olabilmek için o bölgede bir ev satın almış, özel bir uçakla onu görmeye giderken geçirdikleri bir kaza sonucunda hayatlarını kaybetmişler. Bunun sonucunda Jimmy ile kız kardeşi de büyük bir mirasa konmuş.”</p>

  <p>“Bu da Jimmy’nin son derece zengin ve manyak herifin teki olmasını sağlamış.”</p>

  <p><i>Şifa yurdu. Şehir dışında.</i></p>

  <p>Jane’in aklına bir gün önce Kimball Rose’la yaptığı konuşma gelmişti aniden. Crowe’a dönüp, “Bu özel tesis Maine’de olabilir mi?” diye sordu.</p>

  <p>Crowe şaşkınlıkla başını kaldırıp Jane’e baktı. “Nasıl tahmin ettin?”</p>

  <p>“Çünkü kendini Maine’deki bir tedavi merkezinde bulan başka bir zengin hasta daha biliyoruz. <i>Sorunları</i> olan oğlanlar için bir tedavi merkezi.”</p>

  <p>“Kimsen balısediyorsun?"</p>

  <p>“Bradley Rose.”</p>

  <p>Crowe ile Tripp bu şaşırtıcı haberi sindirmeye çakşırken uzun bir sessizlik oldu.</p>

  <p>“Lanet olsun!” dedi Tripp. “Bu bir rastlantı <i>olamaz.</i> Eğer bu iki çocuk aynı tarihlerde orada bulunduysa, birbirlerini tanıyor olmalılar.”</p>

  <p>“Bize şu okuldan biraz daha bahset” dedi Jane.</p>

  <p>Yüzüne çok daha ciddi bir ifade yerleşen Crowe başını salladı. “Hilzbrich Enstitüsü son derece seçkin, epeyce pahalı bir yer. Ayrıca konusunda hayli uzman. Aslında, ormanın orta yerinde, her yeri kilit altında bir merkez... Tedavi ettikleri hastalan düşünecek olursanız, bu da muhtemelen zekice bir fikir.”</p>

  <p>“Psikopatlar mı?”</p>

  <p>“Cinsel saldırganlar. Yetişmekte olan sübyancılardan tecavüzcülere varıncava dek her türlü hasta. Aslına bakarsanız zenginlerin de sapıklardan kendi paylarına düşeni aldığını ispatlayan bir yer. Ama aynı zamanda bu çocuklan hukuk sisteminden uzak tutmaya yarayan avukatları da var ve bu tesis, zenginler için bir alternatif sunuyor. Terapistlerden oluşan bir ekip küçük kızlara işkence etmenin hoş birşey olmadığına sizi ikna ederken, bir yandan da leziz ve seçkin akşam yemeklerinin keyfini sürebileceğiniz bir yer burası. Sorun şu ki, pek de işe yaramış gibi görünmüyor. On beş yıl önce, güya ‘mezun ettikleri’ öğrencilerden biri iki kızı kaçırıp doğramış, üstelik bunu, kurumun topluma dönmeye hazır olduğunu ilan etmesinden sadece iki ay sonra yapmış. Çok büyük bir dava açılmış ve okul kapanmaya mecbur edilmiş. Bir daha da açılmamış.”</p>

  <p>“Peki ya Jimmy Otto? Okuldan ayrıldıktan sonra ona ne olmuş?”</p>

  <p>“On sekiz yaşına geldiğinde, okulun kapılarından özgür bir adam olarak çıkmış. Ama yeniden formunu bulması uzun sürmemiş. Birkaç yıl içinde, bir kadını taciz ve tehdit ettiği için tutuklanmış. Sonra genç bir kadının ortadan kayboluşuyla ilgili olarak tam da burada, Brooklyn'de gözaltına alınıp sorguya çekilmiş. Polisin elinde onu tutuklamaya yetecek kadar delil yokmuş, bu yüzden de serbest bırakılmış. Aynı şekilde, on üç yıl önce Massachusetts’li bir kadının kaybolmasının ardından yine merkeze alınıp sorgularınıış. Polis onun hakkında bir dosya bile oluşturamadan, bir anda ortadan kayboluvermiş. Hiç kimse nerede olduğunu bilmiyormuş. Ta ki bir yıl sonra, San Diego’daki o arka bahçede gömüldüğü yerden çıkarılana kadar.”</p>

  <p>“Haklısın Tripp" dedi Jane. “Hak ettiğini bulmuş. Ama bu anne ve kızı neden kaçmış olabilirler? Sadece kendilerini korumak için onu öldürdülerse, neden suçlu gibi eşyalarını toparlayıp şehirden ayrılsınlar?"</p>

  <p>“Suçlu oldukları için olabilir mi?" dedi Crowe. “O zaman bile sahte isimler kullanıyorlarmış. Gerçekte kim olduklarım bilmiyoruz, ya da neden kaçtıklarını.”</p>

  <p>Jane ellerini başına götürerek, baş ağrısını geçirmek için şakaklarını ovuşturdu. “Bu iş gerçekten de fazla karmaşık olmaya başladı” diye mırıldandı. “Bütün ipuçlarını takip edemiyorum. San Diego’da öldürülmüş bir adam var elimizde. Bir de buradaki Arkeoloji Katili var.”</p>

  <p>“Ve aralarındaki bağlantı da ismini bile bilmediğimiz bu genç kadın gibi görünüyor.”</p>

  <p>Jane iç geçirdi. “Pekâlâ. Jimmy Otto hakkında başka neler biliyoruz? Başka bir tutuklama, şu anki soruşturmamızla bağlantılı olabilecek başka bir şey var mı?”</p>

  <p>Crowe sayfaları çevirip notlarını gözden geçirdi. “Bazı önemsiz şeyler. Massachusetts, Brooklyn’de meskene tecavüz. San Diego’da alkollü araba kullanma ve aşın hız cezası. Durango’da yine alkollü ve aşırı hızlı araç kullanmak...” Aniden, bu son detayın önemini kavrayarak durakladı. “Durango, Colorado. Bu New Mexieo’ya yakın bir yer değil mi?”</p>

  <p>Jane başını kaldırdı. “Sınırın hemen kuzeyinde. Neden ki?”</p>

  <p>“Temmuz ayındaymış. Tam da Lorraine Edgerton’ın kaybolduğu yıl.”</p>

  <p>Bu son bilgi kırıntısı karşısında aptala dönen Jane sandalyesine yaslandı. <i>Hem Jimmy hem de Bradley, aynı sıralarda Chaco Kanyonu civarında.</i></p>

  <p>“İşte bu” dedi usulca.</p>

  <p>“Birlikte mi avlanıyorlardı sence?"</p>

  <p>“Jimmy’nin San Diego’da öldürüldüğü güne kadar.” Başını çevirip Frost’a baktı Jane. “En sonunda her şey bir araya gelmeye başladı. Elimizde bir bağlantı var. Jimmy Otto ve Bradley Rose.”&nbsp;</p>

  <p>Frost başını sallayarak onayladı. “Ve Josephine” dedi.</p>
</body>
</html>
