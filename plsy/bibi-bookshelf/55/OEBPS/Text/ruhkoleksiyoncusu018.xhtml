<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>18</h1>

  <p>Jane Texas’ın büyük olduğunu duymuştu, ancak bir New England kızı olarak, <i>büyük</i> kelimesinin tam olarak ne anlama gelebileceğini değerlendirememişti. Ayrıca Texas güneşinin böylesine parlak ya da havanın bir ejderhanın nefesi kadar yakıcı olabileceğini de hiç düşünmemişti. Havaalanından başlayarak yaptıkları üç saatlik araba yolculuğu onlan kilometrelerce uzanan çalılıkların arasından, güneş altında kavrulmuş bir araziden geçirmişti. Sığırlar bile farklı görünüyordu; Massachusetts’in yeşil çiftliklerindeki uysal Guernsey cinsi sığırların aksine uzun bacaklı ve huysuz hayvanlardı bunlar. Burası yabancı, suya hasret topraklardı ve Jane, Rose malikânesinin de yol boyunca önünden geçtikleri beyaz çitli ağıllarıyla alçak ve geniş bir alana yayılmış diğer çorak çiftliklerden biri gibi olacağına neredeyse emindi.</p>

  <p>İşte bu yüzden de malikâne ufukta belirdiği zaman şaşırdı Jane.</p>

  <p>Her tarafı çalılarla kaplı uçsuz bucaksız bir arazinin orta yerinde insanı şaşırtacak denli yeşil bir tepenin üzerindeydi malikâne. Evin önünden kadife bir etek gibi yemyeşil çimenler yayılıyordu Etrafı beyaz çitlerle çevrili bir çayırda otlayan altı yedi at vardı, tüyleri pırıl pırıldı. Ancak Jane’in asıl ilgisini çeken evin kendisi olmuştu. Bir çiftlik evi bekliyordu, mazgallı kuleleriyle taş yapılı bir kale değil.</p>

  <p>Arabayı masif demir kapının önüne sürdüler ve merakla önlerindeki yapıya baktılar.</p>

  <p>“Ne kadar eder sence?” diye sordu Jane.</p>

  <p>“Benim tahminim otuz milyon civarında” dedi Frost.</p>

  <p>“O kadarcık mı? En azından yirmi bin dönüm arazisi olmalı."</p>

  <p>“Öyle, ama burası Texas. Burada arazi fiyatları Boston’dakinden daha ucuz olmalı.”</p>

  <p>Otuz milyon dolar ucuz gelmeye başladığı zaman, diye düşündü Jane, insan başka bir evrene adım attığını anlıyor.</p>

  <p>Kapının üzerindeki diyafondan gelen bir ses. “Ne istemiştiniz?” diye sordu.</p>

  <p>“Dedektif Rizzoli ile Dedektif Frost. Boston Emniyet Müdürlüğünden geliyoruz. Bay ve Bayan Rose’u görmek için gelmiştik.”&nbsp;</p>

  <p>“Bay Rose geleceğinizi biliyor muydu?”</p>

  <p>“Bu sabah aramıştım onu. Bizimle görüşeceğini söylemişti.” Uzun bir sessizlik oldu, sonra da kapı yana doğru açılmaya başladı. “İçeri girin, lütfen.”</p>

  <p>Kıvrıla kıvrıla ilerleyen yol, onları servi ağaçlarının ve Roma heykellerinin önünden geçirerek tepenin yukarısına götürdü. Bir daire oluşturan kırık mermer sütunlar, asırlar içinde kısmen yıkılmış bir tapınak gibi görünen taş bir terasın ortasında yükseliyordu.</p>

  <p>“Bütün bu ağaçlara, bitkilere yetecek suyu nereden buluyorlar?” diye sordu Frost. Bakışları, önünden geçtikleri parçalanmış mermer bir heykel başına kaydı, heykelin gözü çimenliğin üzerinden yukarı doğru bakıyordu. “Hey, sence o şey gerçek inidir?”</p>

  <p>“Bu kadar zengin insanlar sahte şeylerle yetinmezler. İddiaya girerim ki şu Lord Carnivore<a href="../Text/DiPNOTLAR.xhtml#a11" id="onbir"><sup>11</sup></a>&nbsp;denen adam...”</p>

  <p>“Carnarvon demek istedin sanırım.”</p>

  <p>“İddiaya girerim ki evini gerçek şeylerle dekore etmiştir.”&nbsp;</p>

  <p>“Artık buna engel olan kanunlar var. insanlar diğer ülkelerden kafalarına göre bir şeyler kapıp kendi ülkelerine getiremiyorlar.”&nbsp;</p>

  <p>“Kanunlar senin benim gibi insanlar içindir Frost. <i>Onun</i> gibi insanlar için değil.”</p>

  <p>“Doğru, eh, Bay ve Bayan Rose gibi insanlar da kendilerine böyle sorular sorulmasından pek hoşlanmazlar. Bizi kapı dışarı etmeleri aşağı yukarı beş dakika sürer diye tahmin ediyorum.”</p>

  <p>“O zaman burası bugüne kadar dışarı atıldığımız yerler içerisinde en güzeli olacak.”</p>

  <p>Arabayı bir adamın onları beklediği taş sutunlu bir girişin önüne yanaştırdılar. Bu maaşlı yardımcılardan biri değil, diye düşündü Jane; bu bizzat Kimball Rose olmalı. Yetmişli yaşlarında olması gerektiği halde adam dimdik duruyordu; yele gibi gümüşi saçları vardı. Bol bir pantolon ve bir golf tişörtü giymişti, ama Jane adamın bronz tenini sadece golf sahalarında emekliliğinin tadını çıkararak edindiğinden emin değildi. Tepenin eteklerindeki muazzam heykel ve mermer sütun koleksiyonu, Jane’e bu adamın golf toplarına vurmaktan çok daha zorlayıcı hobileri olduğunu anlatıyordu.</p>

  <p>Jane arabadan inerek kupkuru havaya adım attı ve yakıcı rüzgâr yüzünden gözlerini kırpıştırdı. Kimball sıcaktan hiç de etkilenmiş gibi görünmüyordu, Jane’le mesafeli bir şekilde el sıkıştı.</p>

  <p>“Bu kadar kısa bir zamanda bizimle görüşmeyi kabul ettiğiniz için teşekkür ederim” dedi Jane.</p>

  <p>“Kabul ettim, çünkü bu aptalca sorulara son vermenin en güvenilir yolu buydu. Burada bulabileceğiniz bir şey yok Dedektif.”&nbsp;</p>

  <p>“O zaman işimiz uzun sürmeyecektir. Sadece size ve eşinize sormak istediğimiz birkaç şey var.”</p>

  <p>“Eşim sizinle görüşemez. O hasta ve onu üzmenize izin veremem.”</p>

  <p>“Sadece oğlunuz hakkında.”</p>

  <p>“Bradley’yle ilgili hiçbir soruya katlanamaz. On yıldan uzun süredir lenfositik lösemiyle boğuşuyor, en ufak bir üzüntü bile onu altüst edebilir.”</p>

  <p>“Bradley hakkında konuşmak onu bu kadar üzer mi?”</p>

  <p>“Bradley bizim tek oğlumuz ve karım da ona çok bağlıdır. îhtiyacı olan son şey polisin oğlumuza bir şüpheli gibi davrandığını öğrenmek olacaktır.”</p>

  <p>“Oğlunuzun bir şüpheli olduğunu asla söylemedik efendim.”&nbsp;</p>

  <p>“Söylemediniz mi?” Kimball meydan okurcasına, doğruca Jane’in gözlerine dikti bakışlarını. “O halde burada ne yapıyorsunuz?”</p>

  <p>“Bradley Bayan Edgerton’ı tanıyordu. Sadece elimizdeki her şeyi gözden geçiriyoruz.”</p>

  <p>“Sadece elinizde olanları gözden geçirmek için epey bir yol&nbsp;geldiniz.” Giriş kapısına yöneldi. “İçeri gelin de şu işi bir an önce bitirip kurtulalım. Ama zamanınızı boşa harcadığınızı şimdiden söyleyebilirim.”</p>

  <p>Dışarıdaki sıcaktan sonra, Jane klimalı bir evde serinleme fırsatı bulduğuna çok sevinmişti, ancak Rose malikânesi insanı korkutacak kadar resmi bir yerdi, mağaraya benzeyen giriş salonu ile mermer döşeme evin daha da soğuk görünmesine yol açıyordu. Jane başını kaldırıp kubbeli tavanı destekleyen devasa kirişlere baktı. Vitraylı bir pencereden salona rengârenk bir ışık dolsa da, ahşap duvar kaplamaları ile duvarlara asılı goblenler bütün ışığı emiyor ve eve kasvetli bir hava veriyordu. Burası bir ev değil, hazine biriktirmeye düşkün bir adamın ganimetini sergilemesi için yapılmış bir müzeydi. Girişteki zırhlar, hazırolda bekleyen askerler gibi duruyordu. Duvarlara savaş baltalan, kılıçlar asılmıştı ve tepede süslü bir sancak vardı; şüphesiz, Rose’ların aile armasıydı bu. Herkes soylu olmanın hayalini kurar mıydı acaba? Jane, Rizzoli aile armasının üzerinde hangi sembollerin yer alacağını düşündü. Bir bira kutusu ve bir televizyon belki de.</p>

  <p>Kimball önden giderek onları büyük salondan çıkardı. Bir sonraki odaya adını attıklarında, sanki bir başka milenyuma geçmiş gibi oldular. Muhteşem mozaiklerle döşeli bir avluda şırıl şırıl akan bir çeşme vardı. Geniş bir tavan penceresinden avluya dolan gün ışığı, çeşmenin altındaki küçük havuzun kıyısında oynaşan mermer su perileri ile satirlerin üzerine vuruyordu.</p>

  <p>Kimball’ın kütüphanesine geçtiler ve içeri adım atar atmaz Jane ile Frost hayranlıkla etraflarına baktılar. Bakışlarını çevirdikleri her yerde kitaplar görüyorlardı; binlerce kitap, açık galerinin üç kalındaki raflara yerleştirilmişti. Nişlerdeki Mısır cenaze maskeleri kocaman gözleriyle gölgelerin içinden Jane ile Frost’u süzüyordu. Kubbeli tavana gece göğünü ve takımyıldızları gösteren bir resim yapılmıştı ve gökyüzünün bir ucundan diğerine yay gibi uzanan bir de kraliyet tören alayı vardı: savaş arabaları, hükümdarın maiyetindekiler ve türlü yiyeceklerle dolu büyük tepsiler taşıyan kadınların takip ettiği bir Mısır yelkenlisi. Taş şöminede gerçek odunlar çıtırdayarak yanıyordu, böylesine sıcak bir günde saçma sapan bir enerji ısrafıydı bu. Demek evin bu kadar soğuk tutulmasının nedeni, ateşi çok daha sıcak kılmaktı.</p>

  <p>Şöminenin yakınındaki deri koltuklara yerleştiler. Dışarıda temmuz sıcağı ortalığı kavurmasına rağmen, bu çalışma odasında dışarıda kar tanelerinin uçuştuğu, soğuğun ancak şöminedeki ateş sayesinde uzak tutulabileceği bir kış günü olduğu sanılabilirdi.</p>

  <p>“Aslında konuşmak istediğimiz kişi Bradley, Bay Rose” dedi Jane. “Ama onun nerede olduğunu bir türlü tespit edemiyoruz.”&nbsp;</p>

  <p>“O oğlan asla bir yerde uzun kalmaz” dedi Kimball. “Şu anda nerede olduğunu size söylememe imkân yok.”</p>

  <p>“Onu en son ne zaman gördünüz?”</p>

  <p>“Bir süre önce. En son ne zaman gördüğümü hatırlamıyorum.”&nbsp;</p>

  <p>“Uzun zaman önce mi?”</p>

  <p>“E-postayla haberleşiyoruz. Bazen de mektupla. Meşgul ailelerin bugünlerde nasıl olduklarını siz de biliyorsunuzdur. Ondan en son haber aldığımızda Londra’daydı.”</p>

  <p>“Londra’nın tam olarak neresinde, biliyor musunuz?”</p>

  <p>“Hayır. Zaten bu birkaç ay önceydi.” Kimball koltuğumla oturuşunu değiştirdi. “Bunu mümkün olduğunca kısa tutalım Dedektif. Buraya neden gelmiştiniz? Chaco Kanyonu’ndaki şu kız yüzünden mi?”</p>

  <p>“Lorraine Edgerton.”</p>

  <p>“Adı her neyse işte. Bradley’nin o kızla uzaktan yakından alakası yok.”</p>

  <p>“Bundan epeyce emin gibisiniz.”</p>

  <p>“Çünkü o olay meydana geldiğinde Bradley bizim yanımızdaydı. Polis onunla konuşmaya gerek bile görmedi, artık onun ifadesini ne kadar önemsediklerini siz düşünün. Profesör Quigley de size bunu söylemiş olmalı.”</p>

  <p>“Evet, söyledi.”</p>

  <p>“O zaman neden şimdi bizi rahatsız ediyorsunuz? Bunlar yirmi beş yıl önceki olaylar."</p>

  <p>“Detayları oldukça iyi hatırlıyor gibisiniz.”</p>

  <p>“Çünkü sizinle ilgili küçük bir araştırma yapmam gerekti Dedektif Rizzoli. Kaybolan şu Edgerton’la ve neden Boston Emniyet Müdürlüğü’nün New Mexico’da meydana gelen bir olaya karıştığıyla ilgili bir araştırma yaptım.”</p>

  <p>“Lorraine Edgerton’ın cesedinin kısa bir süre önce ortaya çıktığını biliyorsunuz.”</p>

  <p>Adam başını sallayarak Jane’i onayladı. “Duydum, Boston’da ortaya çıkmış.”</p>

  <p>“Boston’un neresinde olduğunu biliyor musunuz?”</p>

  <p>“Crispin Müzesi. Haberleri okudum.”</p>

  <p>“Oğlunuz da o yaz Crispin Müzesi’nde çalışmıştı.”</p>

  <p>“Evet. O işi ben ayarlamıştım.”</p>

  <p>“Oğlunuz için o stajı siz mi ayarlamıştınız?”</p>

  <p>“Crispin Müzesi her zaman nakit sıkıntısı çeker. Simon berbat bir işadamı ve orayı da son derece kötü idare ediyor. Ben bir bağış yaptım, o da Bradley’me iş verdi. Bence onun gibi birini buldukları için şanslılar.”</p>

  <p>“Chaco Kanyonu’ndan neden ayrılmıştı?”</p>

  <p>“Mutlu değildi, orada o amatör gruba takılıp kalmıştı. Arkeoloji söz konusu olduğunda Bradley her şeyi ciddiye alır. Orada boşa harcanıyor, sıradan bir işçi gibi çalışıyordu. Günlerce toprağı kazmaktan başka bir şey yapmamıştı:”</p>

  <p>“Ben arkeolojinin zaten bundan ibaret olduğunu sanıyordum.”&nbsp;</p>

  <p>“Bunu yapsınlar diye insanlara para <i>öderim</i> ben. Kendi zamanımı toprağı kazarak geçirdiğimi mi sanıyorsunuz? Ben çek yazar ve bir vizyon ortaya çıkarırım. Projeyi yönlendirir ve kazının nerede yapılacağını belirlerim. Bradley’nin Chaco’da oflaya puflaya çalışmaya ihtiyacı yoktu; bir malayı nasıl kullarınıası gerektiğini son derece iyi bilir. Yüzlerce kazı görevlisinin yer aldığı proje sırasında o da benimle birlikte Mısır’daydı ve araziye bakıp, nerenin kapılacağına karar verme konusunda yetenekli olduğunu biliyorum. Bunlan sadece Bradley benim oğlum olduğu için söylemiyorum.”&nbsp;</p>

  <p>“Yani o da Mısır’a gitti” dedi Jane. Bir yandan da o hediyelik plakanın üzerinde yazanları düşünüyordu: <i>Piramitleri ziyaret eltim</i>, <i>Kahire</i>, <i>Mısır.</i></p>

  <p>“Mısır’ı çok sever Bradley” dedi KimbalL “Ve umanm bir gün yeniden Mısır’a gider ve benim bulamadığım şeyi bulmayı başanr.”</p>

  <p>“O nedir?”</p>

  <p>“Kambyses’in kayıp ordusu.”</p>

  <p>Jane dönüp Frost’a baktı. Frost’un boş bakışlarını görünce onun da Kimball'ın neden bahsettiği konusunda en ufak bir fikre sahip olmadığını anladı.</p>

  <p>Kimball’ın dudakları üstünlük taslayan, sevimsiz bir gülümsemeyle kıvrıldı. “Sanırım size her şeyi anlatmam gerekecek” dedi. “2.500 yıl önce, Kambyses isminde bir Pers kralı Mısır’ın batı çöllerine, Siva Vahası’ndaki kâhini yok etmek için bir ordu göndermişti. Elli bin adam Mısır’a doğru yürüyüşe geçti ve bir daha da onlan gören olmadı. Kumlar onlan öylece yutuvermişti ve kimse onlara ne olduğunu bilmiyordu.”</p>

  <p>“Elli bin asker mi?” dedi Jane.”</p>

  <p>Kimball başını salladı. “Arkeolojideki en büyük gizemlerden biridir. İki sezonu o ordudan kalanları bulmaya çalışarak geçirdim. Ve en sonunda elime geçen tek şey metal ve kemik parçaları oldu, başka bir şey de bulamadım. Aslına bakarsanız bulduklarını öylesine sınırlı sayıdaydı ki, Mısır hükümeti hiçbiri üzerinde hak iddia etme zahmetine girmedi. O kazı benim en büyük hayal kırıklıklarımdan biri olmuştur. Başarısızlığa uğradığım az sayıda girişimden biri.” Bakışlarını şöminedeki ateşe çevirdi. “Bir gün oraya tekrar döneceğim. O orduyu bulacağım.”</p>

  <p>“O zamana kadar, oğlunuzu bulma konusunda bize yardımcı olmaya ne dersiniz?”</p>

  <p>Kimball'ın bakışları yeniden Jane’e döndü. Gözlerinde hiç de cana yakın bir ifade yoktu. “Bu konuşmayı artık toparlasak nasıl olur? Size yardımcı olabileceğim başka bir şey olduğunu sanmıyorum.” Ayağa kalktı.</p>

  <p>“Sadece onunla konuşmak istiyoruz. Ona Bayan Edgerton’la ilgili soracaklarımız var.”</p>

  <p><i>“Ne</i> soracaksınız ki ona? <i>Onu sen mi öldürdün?</i> Her şey bunun için, değil mi? Suçlayacak birini bulmak için.”</p>

  <p>“Kurbanı tanıyordu.”</p>

  <p>“Muhtemelen onu tanıyan bir sürü insan vardır.”</p>

  <p>“Oğlunuz o yaz Crispin Müzesi'nde çalışmıştı. Lorraine’in cesedinin bulunduğu yerde. Bu büyük bir rastlantı.”</p>

  <p>“İkinizin de burayı terk etmenizi istiyorum.” Kapıya doğru döndü, ancak Jane koltuğundan kalkmamıştı. Kimball onlara yardımcı olmayı istemiyorsa farklı bir stratejiye, onu kesinlikle kışkırtacak bir stratejiye geçmenin zamanı gelmiş demekti.</p>

  <p>“Bir de Stanford Üniversitesi kampiisünde meydana gelen şu olay vardı” dedi Jane. “Sizin de haberdar olduğunuz bir olay Bay Rose. Çünkü oğlunuzun serbest bırakılmasını sizin avukatınız sağlamıştı Adam olduğu yerde aniden dönüp Jane'e doğru hızlı adımlarla yürüyünce, Frost içgüdüsel bir hareketle müdahale etmek için ayağa fırladı. Ancak Kimball, Jane’in burnunun dibinde duruverdi. “Bradley asla mahkûm olmadı.”</p>

  <p>“Ama gözaltına alınmıştı, iki kez. Kampüste bir kız öğrenciyi takip ettiği için. Ve kız uyurken yurttaki odasına izinsiz girdiği için. Onun başını beladan kurtarmak için kaç kez para vermeniz gerekti? Onu hapisten uzak tutmak için kaç çek yazdınız?”</p>

  <p>“Artık gitme zamanınız geldi.”</p>

  <p><i>“Oğlunuz şimdi nerede?”</i></p>

  <p>Kimball'ın karşılık vermesine fırsat kalmadan kapı açıldı. Biı kadın alçak bir sesle “Kimball? Bradley için mi geldiler?” diye sorunca adam olduğu yerde donup kaldı.</p>

  <p>Yüzündeki ifade bir anda öfkeden yılgınlığa dönüşmüştü. Kimball kadına doğru döndü ve “Cynthia, yataktan çıkmamalıydın” dedi. “Lütfen yatağına dön hayatım.”</p>

  <p>“Rosa iki polis memurunun geldiğini söyledi. Bradley hakkın da, değil mi?” Kadın ayaklarım sürüye sürüye odaya girdi, çökmüş gözleri iki ziyaretçinin üzerine odaklandı. Yüzü estetik cerrahiyle iyice gerilmiş olmasına rağmen kamburlaşmış sırtı, çökmüş omuzları yaşını belli etmekteydi. Ama yaşını en çok gösteren şey, neredeyse tamamen kel olan kafasındaki tel tel gri saçlardı. Böylesine zengin olmasına rağmen Kimball Rose karısını daha genç bir kadınla değiştirmemişti. Sahip oldukları onca para, onca ayncalık, Cynthia Rose’un ciddi anlamda hasta olduğu gerçeğini değiştirmeye yetmiyordu.</p>

  <p>Zayıf ve güçsüz, ancak bir bastonun desteğiyle ayakta durabilen Cynthia Rose, kocasının isteğine karşı koydu ve bakışlarını iki dedektiften ayırmadı. “Bradley’min nerede olduğunu biliyor musunuz?” diye sordu kadın.</p>

  <p>“Hayır hanımefendi” dedi Jane. “Biz de sizin söyleyebileceğinizi umuyorduk.”</p>

  <p>“Seni odana götüreceğim” diyen Kimball karısının koluna girdi. Kadın öfkeyle silkinip adamdan kurtuldu. Dikkati hâlâ Jane’in üzerindeydi. “Neden onu arıyorsunuz?”</p>

  <p>“Cynthia, bunların seninle hiç alakası yok” dedi Kimball.</p>

  <p>“Tam tersine, bu beni <i>yakından</i> ilgilendiren bir şey” diyerek Kimbalfı tersledi kadın. “Bana geldiklerini söylemeliydin. Neden sürekli benden bir şeyler saklıyorsun Kimball? Kendi oğlumla ilgili şeyleri bilmeye hakkım var!” Yaşadığı öfke patlaması kadını nefessiz bırakmış gibiydi, sendeleye sendeleye en yakındaki koltuğa doğru yürüyüp kendini koltuğa bıraktı. Öylesine hareketsiz oturuyordu ki, cenazeyle ilgili nesnelerin sergilendiği diğer odadaki eserlerden biri gibiydi.</p>

  <p>“Yine o kız hakkında sorular sormaya gelmişler” dedi Kimball. “New Mexico’da kaybolan o kız. Hepsi bu.”</p>

  <p>“Ama bu çok uzun zaman önceydi” diye mırıldandı Cynthia. “Cesedi kısa bir süre önce bulundu” dedi Jane. “Boston’da Oğlunuzla bu konu hakkında konuşmamız gerekiyor, ama nerede olduğunu bilmiyoruz.”</p>

  <p>Cynthia oturduğu koltuğa iyice bıraktı kendini. “Bunu ben de bilmiyorum” diye fısıldadı.</p>

  <p>“Size yazmıyor mu?”</p>

  <p>“Bazen yazıyor. Arada bir de tuhaf yerlerden mektup gönderiyor. Bazen bir e-posta atıyor, sadece beni düşündüğünü söylemek için. Ve beni sevdiğini. Ama hiç gelmiyor.”</p>

  <p>“Sizce neden böyle yapıyor Bayan Rose?”</p>

  <p>Kadın başını kaldırarak Kimball’a baktı. “Belki de bunu kocama sormalısınız.”</p>

  <p>“Bradley asla bize yakın olmadı” dedi adam.</p>

  <p>“Sen onu uzaklara göndermeden önce öyle değildi ama”&nbsp;</p>

  <p>“Bunun hiç alakası...”</p>

  <p>“Gitmek istemiyordu. Onu zorladın.”</p>

  <p>“Nereye gitmesi için zorladınız?” diye sordu Jane.</p>

  <p>“Bunun konumuzla alakası yok” dedi Kimball.</p>

  <p>“Sana karşı çıkmadığım için kendimi suçluyorum” dedi Cynthia “Onu nereye gönderdiniz?” diye sordu Jane.</p>

  <p>“Hadi anlat” dedi Cynthia “Onu nasıl bizden uzaklaştırdığını anlat"</p>

  <p><span style="text-indent: 1em;">Kimball derin derin iç geçirdi. “On altı yaşına geldiğinde, onu Maine’deki bir yatılı okula gönderdik. Gitmek istemiyordu, ama gitmesi onun iyiliği içindi.”</span></p>

  <p>“Bir okul ha?” Cynthia acı acı güldü. “Bir okul değil, akıl hastanesiydi orası!”</p>

  <p>Jane dönüp Kimball'a baktı. “Orası bir akıl hastanesi miydi Bay Rose?”</p>

  <p>“Hayır! Orayı bize tavsiye etmişlerdi! Benzerleri içerisinde ülkenin en iyisiydi ve inanın bana, en iyisi olduğu fiyatlarından da belliydi. Ben sadece onun iyiliğini düşündüm, iyi bir anne babanın yapacağını yaptım. Oraya şifa yurdu diyorlardı. Erkek çocukların... bazı sorunlarıyla başa çıkacak bir yerdi orası.”</p>

  <p>“Asla böyle bir şey yapmamalıydık” dedi Cynthia. “Asla böyle bir şey yapmamalıydın.”</p>

  <p>“Başka seçeneğimiz yoktu. Gitmek zorundaydı.”</p>

  <p>“Burada <i>benimle</i> kalsa onun için daha iyi olacaktı. Onu ormanın orta yerindeki bir eğitim kampına göndermek hiç de iyi bir fikir değildi.”</p>

  <p>Kimball homurdandı. “Bir kamp ha? Daha çok bir golf kulübüne benziyordu.” Jane’e döndü. “Merkezin kendine ait bir gölü bile vardı. Yürüyüş ve kayak alanları. Lanet olsun, bir gün <i>ben de</i> kafayı sıyıracak olursam umarım beni de öyle bir yere gönderirler.”&nbsp;</p>

  <p>“Bradley’nin başına gelen de bu muydu Bay Rose?” diye sordu Frost. “Kafayı mı sıyırmıştı?”</p>

  <p>“Onu deli gibi gösteriyorsun” dedi Cynthia “O deli değildi.”</p>

  <p>“O zaman neden oraya gönderildi Bayan Rose?”</p>

  <p>“Çünkü biz düşündük ki... yani Kimball düşündü ki...”</p>

  <p>“Orada kendine hâkim olmayı öğrenebileceğini düşünmüştük” diyerek kadının cümlesini tamamladı kocası. “Hepsi bu. Bir sürü çocuğun biraz hizaya gelmeye ihtiyacı vardır. Bradley orada iki yıl kaldı ve terbiyeli, çalışkan bir genç adam olarak geri döndü. Onu yanıma alıp Mısır’a götürürken gururlanıyordum.”</p>

  <p>“Sana çok kızgındı Kimball” dedi Cynthia. “Bana söylemişti.”&nbsp;</p>

  <p>“Eh, ebeveynler zor seçimler yapmaya mecburdur. Onu biraz kendine getirmek, doğru yola sokmak için <i>benim</i> seçimim de bu yönde oldu.”</p>

  <p>“Ve şimdi de bizden uzak duruyor. Burada cezalandırılan ben oluyorum, hepsi senin verdiğin şu <i>mükemmel karar</i> yüzünden.” Cynthia başını önüne eğdi ve ağlamaya başladı. Hiç kimse konuşmuyordu. Odada sadece ateşteki odunların çıtırtısı ve Cynthia’nın sessiz iç çekişleri duyuluyordu; bu, katıksız ve sürekli bir acının sesiydi.</p>

  <p>Jane’in çalan cep telefonu bu sahneyi zalimce böldü. Jane telefonu susturarak konuşmak için şöminenin yanından uzaklaştı.</p>

  <p>Arayan Dedektif Crowe’du. “Senin için bir sürprizim var” dedi adam. Neşeli ses tonu odayı dolduran kederle büyük bir tezat yaratıyordu.</p>

  <p>“Nedir?” diye sordu Jane yavaşça-</p>

  <p>“FBI sisteminde kadının parmak izlerine rastladık.”</p>

  <p>“Josephine'in parmak izleri mi?”</p>

  <p>“Ya da gerçek ismi her neyse. Evinden parmak izlerini aldık ve izleri OPTS<a href="../Text/DiPNOTLAR.xhtml#a12" id="oniki"><sup>12</sup></a>&nbsp;veritabanından kontrol ettik.”</p>

  <p>“Bir şeyler çıktı mı?”</p>

  <p>“Artık bizim kızın neden kaçtığını biliyoruz. Görünüşe bakılırsa, kızın parmak izleri on iki yıl önce San Diego’daki bir suç mahallinden alınan izlerle uyuşuyor.”</p>

  <p>“Ne tür bir suç mahalliymiş?”</p>

  <p>“Cinayet.”</p>
</body>
</html>
