<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>21</h1>

  <p>Herkes yalan söyler, diye düşündü Jane. Ancak yalanlarını Josephine Pulcillo kadar eksiksiz ve başarılı bir şekilde düzenleyebilen pek az insan vardı.</p>

  <p>Frost’la hastaneye doğru yola çıktıklarında, Josephine’in bugün ne gibi hikâyeler uyduracağını, hakkında keşfettikleri inkâr edilemez gerçeklere ne gibi bahaneler bulacağını düşünmeye koyuldu Jane. Bir yandan da Frost’un bir kez daha o yalanlara kanıp, baştan çıkıp çıkmayacağını merak ediyordu.</p>

  <p>“Belki de oraya vardığımızda konuşma işini bana bıraksan daha iyi olur” dedi Jane.</p>

  <p>“Neden ki?"</p>

  <p>“Bu işi kendi yöntemlerimle halletmek istiyorum da ondan.”</p>

  <p>Frost başını çevirip Jane’e baktı. “Bunu istemenin bir özel nedeni var mı?"</p>

  <p>Jane yanıt vermeden önce bir an durdu, çünkü Josephine yüzünden aralarında açılan uçurumu derinleştirmeden bu soruyu gerçek anlamda yanıtlayamazdı. “Sadece onunla ben ilgilensem daha iyi olacak diye düşünüyorum. Çünkü onunla ilgili içgüdülerim hep doğru çıktı."</p>

  <p>“İçgüdüler mi? İçgüdü mü diyorsun buna?”</p>

  <p>“Sen ona güveniyordun. Ben güvenmedim. Onunla ilgili söylediklerim doğru çıktı, değil mi?"</p>

  <p>Frost camdan dışarı baktı. “Yoksa onu kıskanıyor musun?”</p>

  <p>“Ne?” Jane direksiyonu hastanenin otoparkına kırdı ve motoru kapattı. “Onu kıskandığımı mı düşünüyorsun?"</p>

  <p>Frost iç geçirdi. “Boş ver.”</p>

  <p>“Hayır, söyle. Ne demek istedin?"</p>

  <p>“Hiçbir şey.” Arabanın kapısını açtı. “Haydi gidelim" dedi.</p>

  <p>Jane arabadan indikten sonra kapıyı hızla çarparak kapattı ve Frost’un söylediklerinde gerçek payı olup olmadığını düşünmeye koyuldu. Kendisi güzel olmadığı için, çekici kadınların dünyayı böylesine kolayca yönetmelerine içerliyor olabilir miydi? Erkekler güzel kadınlara tapıyor, onların ihtiyaçlarını karşılıyor ve en önemlisi de onları dinliyorlardı. <i>Bu arada biz geride kalanlar da elimizden gelenin en iyisini yapmaya gayret edip harıl harıl çalışıyoruz.</i> Ama kıskanıyor olsa bile, bu durum Josephine hakkındaki içgüdülerinde haklı çıktığı gerçeğini değiştirmiyordu. Josephine Pulcillo sahtekârın tekiydi.</p>

  <p>Jane ile Frost arasındaki sessizlik hastaneye doğru yürürken de, asansörle cerrahi servisine çıkarken de sürüp gitti. Jane daha önce aralarında buna benzer bir uçurum olduğunu hiç hissetmemişti. Yan yana yürümelerine rağmen, şimdi onları birbirlerinden ayıran koca bir boşluk vardı. Koridor boyunca yürürken Jane başını çevirip Frost’a bakmadı bile. Yüzünde ciddi bir ifadeyle 216 numaralı odanın kapısını açtı ve içeri girdi.</p>

  <p>Josephine olarak tanıdıkları genç kadın yataktan onlara bakıyordu. Üzerindeki uyduruk hastane geceliğiyle büyüleyici bir kırılganlığı vardı genç kadının: Kurtarılmayı bekleyen ceylan gözlü bir bakire. Bunu nasıl beceriyordu? Saçları yıkanmamış ve bacağı da kaba bir alçının içinde olmasına rağmen güzel görünmeyi nasıl başarıyordu bu kadın?</p>

  <p>Jane hiç zaman harcamadı. Doğruca yatağın yanına gidip “Bize San Diego’yu anlatmak ister misin?” diye sordu.</p>

  <p>Jane’le göz göze gelmek istemeyen Josephine bakışlarını hemen yatak örtüsüne çevirdi. “Neden bahsettiğinizi bilmiyorum.”</p>

  <p>“O günlerde on dört yaşında falan olman lazım. O gece neler olduğunu hatırlayabilecek kadar büyükmüşsün yani.”</p>

  <p>Josephine başını salladı. “Beni başka biriyle karıştırıyor olmalısınız.”</p>

  <p>“O sıralarda Susan Cook ismini kullanıyormuşsun. William Howard Taft Ortaokulu'na gidiyormuşsun ve Lydia Newhouse ismini kullanan annenle birlikte yaşıyormuşsunuz. Bir sabah eşyalarınızı toparlayıp birdenbire şehirden ayrılmışsınız. O günden sonra da Susan ile annesinden haber alan olmamış.”</p>

  <p>“Ve sanırım bir şehri aniden terk etmek yasalara aykırı bir şey, öyle mi?” diye sertçe karşılık veren Josephine, katıksız bir öfkeyle Jane’nin gözlerine baktı.</p>

  <p>“Hayır. Bu bir suç değil.”</p>

  <p>“Öyleyse neden bana bunu soruyorsunuz?”</p>

  <p>“Çünkü bir adamı kafasının arkasından vurmak oldukça yasadışı bir şey” dedi Jane.</p>

  <p>Josephine donuk bir ifadeyle baktı. “Hangi adam?” diye sordu sakince.</p>

  <p>“Yatak odanda ölen adam.”</p>

  <p>“Neden bahsettiğinizi bilmiyorum.”</p>

  <p>İki kadın bir an bakıştılar. Jane, <i>Belki Frost senin içini okuyamıyor</i>, <i>ama ben bunu kesinlikle beceriyorum</i>, diye düşündü.</p>

  <p>“Daha önce luminol denen bir kimyasal duymuş muydun?” diye sordu Jane.</p>

  <p>Josephine omuz silkti. “Duymalımıydım?”</p>

  <p>“Kurumuş kandaki demirle reaksiyona girer. Bir yüzeyin üzerine luminol sıkılınca, o yüzeydeki kan kalıntısı karanlıkta ışıl ışıl parlamaya başlar. Birinin kanı aktıktan sonra ne kadar temizlenirse temizlensin, bütün izleri ortadan kaldırmak asla mümkün olmaz. Sen ve annen duvarları sildikten, yerleri paspasladıktan sonra bile kan orada kalmaya, çatlaklarda saklanmaya devam etti. Süpürgeliklerde bile.”</p>

  <p>Bu sefer Josephine sessiz kalmıştı.</p>

  <p>“San Diego polisi eski evinizi araştırırken her yere luminol püskürttü. Yatak odalarından biri ışıl ışıldı. <i>Senin</i> yatak odan. Bu yüzden bana bu konu hakkında bir şey bilmediğini söyleme. Orada olduğuna eminim. Her şeyi biliyorsun.”</p>

  <p>Josephine’in rengi solmuştu. “On dört yaşındaydım” dedi usulca. “Çok uzun zaman oldu.”</p>

  <p>“Cinayet için zamanaşımı söz konusu değildir.”</p>

  <p><i>“Cinayet mi?</i> Cinayet olduğunu mu düşünüyorsunuz?”</p>

  <p>“O gece neler oldu?”</p>

  <p>“Cinayet değildi.”</p>

  <p>“O zaman neydi?”</p>

  <p>“Meşru müdafaaydı!”</p>

  <p>Jane tatmin olmuşçasına başını salladı. İlerleme kaydetmişlerdi. Josephine en sonunda yatak odasında bir adamın öldüğünü kabul etmişti. “Nasıl oldu?” diye sordu.</p>

  <p>Josephine’in bakışları destek ararcasına Dedektif Frost’a döndü. Frost kapının yanında, yüzünde sakin ve anlaşılmaz bir ifadeyle duruyordu; Josephine’in ondan iltimas ya da anlayış göremeyeceği ortadaydı.</p>

  <p>“Artık her şeyi anlatma vakti geldi” dedi Jane. “Gemma Hamerton için yap bunu. Gemma adaletin tecelli etmesini hak ediyor, sen de böyle düşünmüyor musun? Arkadaşındı sanıyorum.”</p>

  <p>Gemma’nın ismi geçince Josephine’in gözleri yaşlarla doldu. “Evet” diye fısıldadı. “Arkadaştan fazlasıydı.”</p>

  <p>“Onun öldüğünü biliyorsun, değil mi?”</p>

  <p>“Dedektif Abbott söyledi. Ama bunu zaten biliyordum” diye fısıldadı Josephine. “Onu yerde yatarken görmüştüm..."</p>

  <p>“Ben bu iki olayın bağlantılı olduğunu tahmin ediyorum. Bayan Hamerton’ın ölümü ile San Diego’da öldürülen şu adam. Eğer arkadaşın için adalet istiyorsan, benim sorularıma yanıt vereceksin Josephine. Yoksa sana Susan Cook diye hitap etmemi mi tercih edersin? Çünkü San Diego’dayken kullandığın isim buydu.”</p>

  <p>“Altık ismim Josephine.” Genç kadın bıkkınlıkla iç geçirdi, bütün numaralar sona ermişti. “Bu benim en uzun süre kullandığım isim. Artık alıştığım isim.”</p>

  <p>“Kaç defa isim değiştirdin?”</p>

  <p>“Dört Hayır, beş.” Josephine başını salladı. “Artık hatırlayamıyorum bile. Ne zaman taşınsak yeni bir ismim olurdu. Josephine’in sonuncusu olacağını düşünmüştüm.”</p>

  <p>“Gerçek ismin ne?”</p>

  <p>“Bir önemi var mı?”</p>

  <p>“Evet, var. Doğduğun zaman sana verdikleri ismi öğrenmek istiyorum. Bize doğruyu söylesen iyi edersin, çünkü sana söz veriyorum, eninde sonunda doğruyu öğreniriz.”</p>

  <p>Josephine teslim olmuş gibi başını eğdi. “Soyadım Sommer” dedi fısıldarcasına.</p>

  <p>“Peki ya ilk adın?”</p>

  <p>“Nefertari.”</p>

  <p>“Bu sıradışı bir isim.”</p>

  <p>Josephine yorgun bir kahkaha attı. “Annem asla alışılagelmiş seçimler yapmazdı.”</p>

  <p>“Bu bir Mısır kraliçesinin ismi değil miydi?”</p>

  <p>“Doğru. II. Ramses’in karısı. <i>Nefertari</i>, <i>güneşin parladığı kadın.<span style="font-size: 12px; line-height: 0px;">"</span></i>&nbsp;</p>

  <p>“Ne?”</p>

  <p>“Bu, bir zamanlar annemin bana söylediği bir şeydi. Mısır’ı çok severdi. Sürekli oraya dönmekten bahsedip dururdu.”</p>

  <p>“Peki annen şimdi nerde?”</p>

  <p>“Öldü” dedi Josephine yavaşça. “Üç yıl önceydi, Meksika’da. Ona bir araba çarptı. Bu olay meydana geldiği sırada ben de Kaliforniya’da bir okulda lisansüstü öğrencisiydim, bu yüzden size anlatabileceklerim...”&nbsp;</p>

  <p>Jane bir sandalye çekerek yatağın yanına oturdu. “Ama bize San Diego’dan bahsedebilirsin. O gece neler oldu?”</p>

  <p>Josephine’in omuzları çökmüştü. Onu köşeye sıkıştırmışlardı, o da bunun farkındaydı. “Yaz aylarıydı” dedi. “Sıcak bir gece. Annem her zaman pencereleri kapalı tutmamızda ısrar ederdi, ama o gece ben kendi penceremi açık bırakmıştım. İşte eve de bu şekilde girdi.”</p>

  <p>“Senin yatak odandaki pencereden mi?”</p>

  <p>“Annem bir ses duydu ve benim odama geldi. Adam anneme saldırdı, annem de kendini korudu. <i>Beni</i> korudu.” Başını çevirip Jane’e baktı. “Başka seçeneği yoktu.”</p>

  <p>“Peki sen olayı gördün mü?”</p>

  <p>“Uyuyordum. Tabancanın sesine uyandım.”</p>

  <p>“Olay sırasında annenin nerede durduğunu hatırlıyor musun?”</p>

  <p>“Onu ateş ederken görmedim. Söyledim size, o sırada ben uyuyordum.”</p>

  <p>“O halde bunun meşru müdafaa olduğunu nerden biliyorsun?”</p>

  <p>“Evimize girmişti, benim odamdaydı. Bu durum olanları meşru müdafaa haline getiriyor, değil mi? Biri evinize sizden izinsiz girerse onu vurmaya hakkınız olmaz mı?”</p>

  <p>“Kafasının arkasından mı?”</p>

  <p>“Adam döndü! Annemi yere sermişti, sonra arkasını döndü. Annem de onu vurdu.”</p>

  <p>“Olanları görmediğini sanıyordum.”</p>

  <p>“Annem bana böyle anlattı.”</p>

  <p>Jane arkasına yaslandı, ancak bakışları hâlâ genç kadının üzerindeydi. Dakikaların geçmesine, sessizliğin etkisini göstermesine izin verdi. Bu, Jane’in, Josephine’in yüzündeki her hareketi, her seğirmeyi dikkatle incelediği bir sessizlikti.</p>

  <p>“Pekâlâ, o halde sen ve annen senin odandaydınız ve bir de ceset vardı yanınızda” dedi Jane. “Daha sonra ne oldu?”</p>

  <p>Josephine bir nefes aldı. “Geri kalan her şeyin icabına annem baktı.”</p>

  <p>“Yani etrafa saçılan kanlan mı temizledi?”</p>

  <p>“Evet.”</p>

  <p>“Ve cesedi gömdü.”</p>

  <p>“Evet”</p>

  <p>“Polisi aradı mı?”</p>

  <p>Josephine’in elleri gerildi. “Hayır” diye fısıldadı.</p>

  <p>“Ve ertesi sabah da şehirden ayrıldınız. ”</p>

  <p>“Evet.”</p>

  <p>“Şimdi, benim anlayamadığım bir şey var" dedi Jane. “Bana annen tuhaf bir seçimde bulunmuş gibi görünüyor. O adamı kendini korumaya çalışırken öldürdüğünü iddia ediyorsun.”</p>

  <p>“Gizlice evimize girmişti. Benim yatak odamdaydı.”</p>

  <p>“Bunun üzerinde düşünelim biraz. Eğer bir adam gizlice evine girer ve sana saldırırsa, ölümcül bir güç kullanmaya ve kendini savunmaya hakkın vardır. Böyle bir şey yaptığın için polis sırtını bile sıvazlayabilir aslına bakarsan. Ama annen polisi aramamış. Polise haber vermek yerine, cesedi sürükleye sürükleye arka bahçeye götürmüş ve gömmüş. Etraftaki kanları temizlemiş, kızını da yanına alıp apar topar şehirden ayrılmış. Bütün bunlar sana mantıklı geliyor mu? Çünkü bana kesinlikle mantıklı gelmiyor.” Jane öne doğru eğilip Josephine’e biraz daha yaklaştı, genç kadının kişisel alanım istila etmeyi amaçlayan mütecaviz bir hareketti bu. “O senin annendi. Sana neden böyle davrandığını anlatmış olmalı.”</p>

  <p>“Korkmuştum. Hiçbir şey sormadım.”</p>

  <p>“Ve o da sana hiçbir şey anlatmadı, öyle mi?”</p>

  <p>“Kaçtık, hepsi bu. Bunun şimdi mantıklı görünmediğinin farkındayım, ama biz böyle yaptık. Panikle şehirden ayrıldık. Ve böyle bir şey yaptıktan sonra da polise gidemez insan. Sadece kaçman bile suçlu olduğunu düşünmelerine yeter.”</p>

  <p>“Haklısın Josephine. Annen gerçekten de suçlu gibi görünüyor. Öldürdüğü adam kafasının arkasından vurulmuş. San Diego polisi bunun bir tür meşru müdafaa olduğunu düşünmedi. Soğukkanlılıkla işlenmiş bir cinayet olduğunu düşündüler.”</p>

  <p><i>“Beni</i> korumak için öldürdü onu.”</p>

  <p>“O halde neden polisi aramadı? Kaçtığı şey neydi?” Jane biraz daha yakına eğilip yüzünü genç kadının yüzüne iyice yaklaştırdı. “Ben <i>gerçeği</i> istiyorum Josephine.”</p>

  <p>Nefesi bir ıslık gibi Josephine’in ciğerlerini terk etti. Omuzları iyice çöktü, yenilgiye uğramış gibi başı önüne düştü. “Hapishane” diye fısıldadı. “Annem hapishaneye girmemek için kaçıyordu.” İşte bekledikleri buydu. Bu açıklamaydı. Jane bunu genç kadının duruşunda görebiliyor, mağlup ses tonunda işitebiliyordu. Josephine savaşın kaybedildiğini anlamıştı ve nihayet ganimeti, yani gerçekleri teslim etmeye başlamıştı.</p>

  <p>“Ne gibi bir suç işlemişti?"</p>

  <p>“Detayları bilmiyorum. Her şeyin ben bebekken olduğunu anlatmıştı bana.”</p>

  <p>“Bir şeyler mi çalmış? Birilerini mi öldürmüş?”</p>

  <p>"Hiç bahsetmezdi bu konudan. San Diego’daki o geceye dair ben de hiçbir şey bilmiyordum. Bana neden polisi arayamayacağını anlattığında öğrendim.”</p>

  <p>“Ve o sana söz dinleyen iyi bir kız olmanı söyledi diye eşyalarını toparlayıp onunla birlikte şehirden ayrıldın, öyle mi?”</p>

  <p>“Başka ne yapabilirdim ki?” Josephine gözlerinde meydan okuyan bir ifadeyle başını kaldırdı. “O benim annemdi ve ben onu seviyordum.”</p>

  <p>“Oysa o sana suç işlemeni söylüyordu.”</p>

  <p>“Bazı suçlar haklı nedenlere dayanır. Bazen elinizde başka bir seçenek olmaz. Annem her ne yaptıysa eminim ki iyi bir sebebi vardır. O iyi bir insandı.”</p>

  <p>“Kanundan kaçan iyi bir insan.”</p>

  <p>“O zaman kanun <i>yanlış</i> olmalı.” Bakışlarını Jane’e dikti, ödün vermek niyetinde değildi. Bir anne bundan daha sadık bir çocuk bekleyebilir miydi? Doğru bir zemine oturmayan kör bir sadakat olabilirdi bu, ama yine de bu sadakatte takdir edilmeyi hak eden bir şeyler vardı, Jane’in kendi kızından görmeyi isteyebileceği bir şeyler.</p>

  <p>“O halde annen seni şehirden şehre, bir isimden diğerine sürükleyip duruyordu” dedi Jane. “Peki bütün bunlar olup biterken baban neredeydi?”</p>

  <p>“Babam Mısır’da ölmüş. Ben doğmadan önce.”</p>

  <p>“Mısır mı?” Jane bütün ilgisini genç kadına vererek hafifçe öne eğildi. “Bana babandan bahset.”</p>

  <p>“Fransa’dan gelmiş. Kazıdaki arkeologlardan biriymiş.” Josephine’in dudakları hüzün dolu bir gülümsemeyle kıvrıldı. “Annem onun son derece akıllı ve komik biri olduğunu söylerdi. Ve hepsinden önemlisi, son derece kibar biriymiş. Babamda en çok sevdiği şey de buymuş işte, babamın kibar bir insan oluşu. Evlenmeyi planlamışlar, ancak korkunç bir kaza meydana gelmiş. Bir yangın.” Yutkundu. “Gemma da aynı yangında yaralanmış.”</p>

  <p>“Gemma Hamerton da Mısır’da annenle birlikte miymiş?”</p>

  <p>“Evet.” Gemma’nın adı geçince Josephine aniden gözlerine dolan yaşlara engel olmak için gözlerini kırpıştırdı. “Bu benim suçum, değil mi? Gemma benim yüzümden öldü.”</p>

  <p>Jane başını çevirip bu bilgi karşısında en az kendisi kadar şaşırmış görünen Frost’a baktı. Josephine’le yaptıkları konuşmanın başından bu yana sessiz kalmış olmasına rağmen Frost bir soru sormadan edemedi.</p>

  <p>“Bahsettiğin şu kazı, hani annenle babanın tanıştıkları kazı, Mısır’ın neresindeymiş?”</p>

  <p>“Siva Vahası yakınlarında. Batı çöllerinde.”&nbsp;</p>

  <p>"Peki ne arıyorlarmış?”</p>

  <p>Josephine omuz silkti. “Aradıklarını asla bulamamışlar.”</p>

  <p>“Neyi bulamadılar?”</p>

  <p>“Kambyses’in kayıp ordusunu.”</p>

  <p>Bu cümlenin ardından gelen sessizlikte Jane neredeyse yapboz parçalarının yerlerine otururken çıkardığı tıkırtıları duyabildiğini düşündü. <i>Mısır. Kambyses. Rose.</i> Frost’a döndü. “Ona fotoğrafı göster.”</p>

  <p>Frost odaya gelirken yanında getirdiği bir dosyayı açıp içinden çıkardığı fotoğrafı Josephine’e verdi. Bu, Profesör Quigley’nin onlara ödünç verdiği fotoğraftı, fotoğraf makinesinin objektifine bir kurdun donuk gözleriyle bakan genç Bradley’nin Chaco Kanyonu’nda çekilen fotoğrafı.</p>

  <p>“Bu adamı tanıdın mı?” diye sordu Frost. “Eski bir fotoğraf bu. Şimdilerde kırk beş yaşlarında olmalı.”</p>

  <p><span style="font-weight:bold;">.Josephine başını salladı. “Kim bu?”</span></p>

  <p>“İsmi Bradley Rose. Yirmi yedi yıl önce o da Mısır’daymış. Annenin çalıştığı o kazıda. Büyük ihtimalle annen onu tanıyordu.” Josephine o yüz hakkında bir şeyler hatırlamaya çalışır gibi kaşlarını çatarak fotoğrafa baktı. “Bu ismi hiç duymadım. Annem bana böyle birinden bahsetmedi.”</p>

  <p>“Josephine” dedi Frost, “biz senin peşine düşenin bu adam olduğunu düşünüyoruz, iki gece önce sana saldıran adamın yani. Aynca bu adamın Arkeoloji Katili olduğuna inanmak için de nedenlerimiz var.”</p>

  <p>Josephine şaşkınlıkla başım kaldırdı. “Bu adam annemi tanıyor muymuş?”</p>

  <p>“Aynı kazıda çalışıyorlarmış. Birbirlerini tanıyor olmalılar. Bu durum neden kafayı sana takmış olduğunu da açıklayabilir. <i>The Boston Globe</i>'da iki kez fotoğrafın çıkmıştı, hatırlıyor musun? Müzede işe başlamandan hemen sonra, geçen martta. Ve birkaç hafta evvel, Bayan X’in BT taramasından hemen önce. Belki de senin fotoğraflarına baktı ve annenin yüzünü gördü. Annene benziyor musun?”</p>

  <p>Josephine başını sallayarak Frost’u onayladı. “Gemma aynı annem gibi göründüğümü söylemişti.”</p>

  <p>“Annenin ismi neydi?” diye sordu Jane.</p>

  <p>Bu sır çok derinlerdeymiş ve annesinin adım bile hatırlayamıyormuş gibi bir an yanıt vermedi Josephine. Neden sonra yanıt verdiğinde sözcükler ağzından öylesine kısık bir sesle çıktı ki, duymak için Jane'in genç kadına doğru eğilmesi gerekti.</p>

  <p>“Medea. Annemin ismi Medea'ydı."</p>

  <p>“Altın plakanın üzerindeki isim” dedi Frost.</p>

  <p>Josephine bakışlarını indirip elindeki fotoğrafa baktı. “Neden bana ondan bahsetmedi? Neden onun ismini hiç duymadım?"</p>

  <p>“Her şey annende düğümleniyor sanki” dedi Jane. “Bu adamı öldürmeye sevk eden şey annenle alakalı olmalı. Sen onu tanımasan da, şüphesiz o seni tanıyor. Muhtemelen bir süredir senin hayatında ve sana çok yakın bir konumda. Belki de her gün arabasıyla senin oturduğun yerin önünden geçiyordu. Ya da işe giderken bindiğin otobüsteydi. Sadece sen onu fark etmiyordun. Boston’a geri döndüğümüzde, sık sık gittiğin yerlerin listesini çıkarmamız gerekecek. Her kafe, her kitapçı.”</p>

  <p>“Ama ben Boston’a dönmüyorum ki."</p>

  <p>“Dönmeye mecbursun. Başka türlü seni koruyamayız.”</p>

  <p>Josephine başını salladı. “Başka bir yere gitsem daha iyi olur. Herhangi bir yere.”</p>

  <p>“Bu adam buraya kadar izini sürmeyi başardı. Aynı numarayı bir daha yapamaz mı sanıyorsun?" Jane’in sesi sakin ve acımasızdı. “İzin ver de Bradley Rose’un kurbanlarına neler yaptığını anlatayım sana. Önce kaçmamaları için onları sakatlıyor. Aynı sana yaptığı gibi. Bayan X'e de yaptığı gibi. Bir süre için kurbanını öldürmüyor. Hiç kimsenin sesini duyamayacağı bir yerde tutuyor. Haftalarca. bir yere kapatıyor. Bu süre boyunca kurbanına neler yaptığını ancak Tanrı bilir.” Jane'in sesi daha yumuşak, neredeyse arkadaşçaydı şimdi. “Bayan X öldüğünde bile onun hâkimiyeti altındaydı. Onu bir hatıra olarak sakladı. Bayan X, Bradley’nin hareminin bir parçası haline geldi Josephine, ölü ruhlardan meydana gelen bir haremin." Sonra da usulca “Bir sonraki kurbanı da sen olacaksın” diye ekledi.</p>

  <p>“Neden yapıyorsunuz bunu?” diye inledi Josephine. “Zaten <i>yeterince</i> korkmadım mı sanıyorsunuz?"</p>

  <p>“Güvenliğini sağlayabiliriz" dedi Frost “Kilitler değiştirildi ve evden her çıkışında sana eşlik edecek birilerini ayarlayacağız. Nereye gitmen gerekiyorsa birisi seninle gelecek."</p>

  <p>“Bilmiyorum.” Josephine kollarıyla bedenini sardı, ancak titremesine engel olamıyordu. “Ne yapacağımı bilmiyorum."</p>

  <p>“Bu katilin kim olduğunu biliyoruz” dedi Jane. “Nasıl çalıştığını da biliyoruz, bu yüzden de avanta) bizde."</p>

  <p>Seçeneklerini değerlendiren Josephine sessiz kaldı. Kaçmak ya da mücadele etmek. Ortası yoktu, arayı bulmak mümkün değildi.</p>

  <p>“Boston’a dön” dedi Jane. “Bu işe bir son vermemiz için bize yardım et.”</p>

  <p>“Benim yerimde olsanız, siz böyle mi yapardınız <i>gerçekten</i>?” dedi Josephine usulca. Başını kaldırıp Jane’e baktı.</p>

  <p>Jane genç kadının bakışlarına karşılık verdi. “Ben olsam, tam olarak böyle yapardım."</p>
</body>
</html>
