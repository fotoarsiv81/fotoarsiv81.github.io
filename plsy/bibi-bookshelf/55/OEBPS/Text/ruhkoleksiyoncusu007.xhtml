<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>7</h1>

  <p><span style="text-indent: 1em;">“Bu şart mı?” diye sordu Nicholas Robinson. “Bu şekilde yapmaya mecbur musunuz?”</span><br />
  <a id="bookmark2"></a></p>

  <p>“Korkarım ki öyle” diyen Jane arama iznini adama uzattı. Robinson arama iznini okurken, Jane de üç erkek dedektiften oluşan ekibiyle Nicholas’ın yanında duruyordu. Jane ve Frost, arama için yanlarına Dedektif Tripp ile Dedektif Crowe’u da almışlardı. Doktor Robinson’ın ıstırap verecek kadar uzun bir süre arama iznini incelemesini beklediler. Sabırsızlığıyla tanınan Darren Crowe yüksek sesle homurdanarak memnuniyetsizliğini belli etti. Jane de ona kızgın bir <i>sakin ol</i> bakışı atıp, ekibin başında kendisinin bulunduğunu ve hizaya gelmesi gerektiğini hatırlattı.</p>

  <p>Robinson kaşlarını çatıp elindeki evraka baktı, “İnsan kalıntıları mı arıyorsunuz?” Başını kaldırıp Jane’e baktı. “Eh, aradığınızı kesinlikle burada bulacaksınız. Burası bir <i>müze.</i> Ve sizi temin ederim, üçüncü kattaki o kemikler çok eski. Dişlerden yola çıkarak bunun nasıl ispatlanabileceğini anlatmamı isterseniz...”</p>

  <p>“Bizim ilgimizi çeken bodrumda depolanmış şeyler. Aşağı inen kapıyı açarsanız bir an önce işe koyulabiliriz.”</p>

  <p>Robinson yanlarındaki diğer dedektiflere baktı ve Dedektif Tripp’in elindeki manivelayı fark etti. “Sandıklan kırarak açamazsınız! Paha biçilmez parçalara zarar verebilirsiniz.”</p>

  <p>“Bizi izleyip tavsiyelerde bulunmanız bizi memnun eder. Ama lütfen hiçbir şeyin yerini değiştirmeyin ve hiçbir şeye dokunmayın.”&nbsp;</p>

  <p>“Neden bu müzeyi bir suç mahalline dönüştürüyorsunuz ki?”&nbsp;</p>

  <p>“Bayan X’in koleksiyonunuzdaki tek sürpriz olmayabileceği gibi bir endişe taşıyoruz. Şimdi lütfen bizimle bodruma gelin.” Robinson yutkundu ve dedektiflerle yaptığı tartışmayı izleyen kıdemli müze rehberine döndü. “Bayan Wiilebrandt, lütfen Josephine'i arayıp hemen buraya gelmesini söyler inisiniz? Ona ihtiyarını var."</p>

  <p>“Saat ona beş var Doktor Robinson. Ziyaretçiler gelmek üzere.”&nbsp;</p>

  <p>“Müze bugün mecburen kapalı olacak” dedi Jane. “Medyanın burada olanlar hakkında bilgi sahibi olmasını istemeyiz. Bu yüzden lütfen ön kapıları kapalı tutun.”</p>

  <p>Küratöre bakan Bayan Willebrandt, Jane’in verdiği emri dikkate almamıştı. “Doktor Robinson?”</p>

  <p>Nicholas boyun eğmişçesine iç geçirdi. “Görünüşe bakılırsa bu konuda bizim söz hakkımız yok. Lütfen dedektifin söylediğini yapın.” Resepsiyon masasının arka tarafındaki bir çekmeceyi açmak bir anahtar destesi aldı ve Doktor Cornelius Crispin’in balmumu heykelinin, Yunan ve Roma büstlerinin önünden geçip merdivenlere doğru ilerledi. Hep birlikte gıcırdayan merdivenlerden bodrum katına indiler.</p>

  <p>Robinson orada bir an durdu. Jane’e dönerek, “Bir avukata ihtiyacım var mı?” diye sordu. “Zanlı mıyım?”</p>

  <p>“Hayır.”</p>

  <p>“O zaman kimden şüpheleniyorsunuz? Dana hiç değilse bunu söyleyin.”</p>

  <p>“Bu olay sizin burada işe başladığınız tarihten öncesine gidiyor olabilir.”</p>

  <p>“Ne kadar önceye?”</p>

  <p>“Önceki küratöre.”</p>

  <p>Robinson şaşırmış gibi güldü. “O zavallı adam Alzheimer’dı. Gerçekten de ihtiyar William’ın burada ceset sakladığını düşünmüyorsunuz, değil mi?”</p>

  <p>“Kapı, Doktor Robinson.”</p>

  <p>Robinson başını sallayarak kapının kilidini açtı. Dışarı serin, kuru bir hava yayıldı. Odaya girince neredeyse tavana kadar üst üste yığılmış sandıklarla dolu devasa depoyu gören diğer dedektiflerin dudaklarından şaşkınlık mırıltıları döküldüğünü duydu Jane.</p>

  <p>“Lütfen, eğer mümkünse kapıyı kapalı tutalım” dedi Robinson. “Burası iklim kontrollü bir alandır."</p>

  <p>“Vay canına” dedi Dedektif Crowe. “Bütün bunlara bakmak sonsuza dek sürecek. Hem bu sandıkların içinde ne var?”</p>

  <p>“Envanterimizin yarıdan fazlasını çıkardık” dedi Robinson. “Bu işi tamamlamak için bize birkaç ay daha tanırsanız, size her sandığın içinde ne olduğunu söyleyebiliriz.”</p>

  <p>“Birkaç ay epeyce uzun bir süre.”</p>

  <p>“Sadece bu sıralan, arka taraftaki raflara dek gözden geçirmek bir yılımı aldı. O sandıkların içindekilere şahsen kefil olabilirim. Ama şu uçtaki sandıkları henüz açmadım. Bu yavaş ilerleyen bir iş, çünkü dikkatli olmak ve her şeyi kayda geçirmek gerekiyor. Bazı parçalar yüzlerce yıllık ve un ufak olabilirler.”</p>

  <p>“İklim kontrollü bir odada olmalarına rağmen mi?” diye sordu Tripp.</p>

  <p>“Havalandırma sistemi ancak 1960’larda kuruldu.”</p>

  <p>Frost diğerlerinin altında duran bir sandığı işaret etti. “Şunun üzerinde yazan tarihe bakın. 1873. Siyam.”</p>

  <p>“Size söylemiştim.” Robinson başını çevirip Jane’e baktı. “Burada yüz yıldır açılmamış hazineler olabilir. Bu sandıkları sistematik bir şekilde gözden geçirmeyi ve her şeyi kayıt, altına almayı planlamıştım.” Robinson durakladı. “Ama sonra Bayan X'i keşfettim ve envanter çalışmam kesintiye uğradı. Aksi halde şimdiye kadar epeyce mesafe kat etmiş olacaktık.”</p>

  <p>“Bayan X’in sandığını nerede buldunuz?” diye sordu Jane. “Hangi bölümde?”</p>

  <p>“Şu sıranın ilerisinde, duvarın hemen önünde.” Robinson eliyle deponun öteki ucunu işaret etti. “Oradaki yığının altında duruyordu.”</p>

  <p>“Üzerindeki sandıklara da baktınız mı?”</p>

  <p>“Evet. O sandıkların içinde 1910'lu yıllara ait parçalar vardı. Osmanlı imparatorluğundan gelen eserler ve az sayıda Çin parşömenleri, çömlekleri.”</p>

  <p>“1910’lar mı?” Jane mumyanın mükemmel diş yapısını, dişindeki dolguyu düşündü. “Bayan X’in bundan çok daha yakın zamanlara ait olduğuna neredeyse hiç şüphe yok.”</p>

  <p>“O zaman nasıl oldu da eski sandıkların altından çıktı?” diye sordu Dedektif Crowe.</p>

  <p>“Belli ki birileri burada bazı şeyleri yeni baştan düzenlemiş” dedi Jane. “Bu yeni düzenleme Bayan X*i daha zor ulaşılabilir kılmış olmalı.”</p>

  <p>Bakışlarını bu geniş alanda dolaştırırken Jane’in aklına büyükannesinin defnedildiği anıtmezar geldi: Yeraltı mezarına gömülenlerin isimlerinin duvarlara kazındığı mermerden bir saraydı orası. <i>Şimdi de aynı şeye mi bakıyorum acaba? İsimsiz kurbanlarla dolu bir anıtmezar mı burası da?</i> Bodrumun öteki ucuna, Bayan X’in bulunduğu tarafa doğru yürüdü. O taraftaki tavan lambalarından ikisi sönüktü ve o köşe gölgede kalıyordu. “Araştırmaya bu taraftan başlayalım” dedi.</p>

  <p>Frost, ve Crowe en tepedeki sandığı tutup aşağı indirdiler. Sandığın kapağında MUHTELİF - KONGO yazıyordu. Frost bir manivelayla kapağı kaldırıp sandığın içindekileri görünce korkuyla irkilip arkasındaki Jane’e tosladı.</p>

  <p>“Ne var?" diye sordu Jane.</p>

  <p>Darren Crowe bir kahkaha attı. Sandığın içine uzandı ve ahşap bir maske çıkarıp yüzüne tuttu. “Böö!"</p>

  <p>“Ona dikkat edin!” dedi Robinson. “Değerli bir şey.”</p>

  <p>“Aynı zamanda çok da korkutucu" diye mırıldandı Frost, maskenin grotesk hatlarına göz gezdirerek.</p>

  <p>Crowe maskeyi bir kenara bıraktı ve sandığın içindekileri korumak amacıyla yerleştirilen buruşturulmuş gazete sayfalarından birini çıkardı. <i>“London Times</i>, 1930. Bence bu sandık bizim zanlıdan daha yaşlı.”</p>

  <p>“Lütfen!” dedi Robinson. “Her şeye dokunuyor, kirletiyorsunuz. Eldiven kullanmanız lazım.”</p>

  <p>“Belki de dışarıda bekleseniz daha iyi olacak Doktor Robinson" dedi Jane.</p>

  <p>“Hayır, dışarı çıkmayacağım. Bu koleksiyonun güvenliğinden ben sorumluyum.”</p>

  <p>Jane çıkışmak için Doktor Robinson'a doğru döndü. Ilımlı biri gibi görünmesine rağmen, Jane ona doğru ilerlerken gözlük camlarının ardındaki gözleri öfkeyle parlayan adam yerinden kımıldamamıştı. Nicholas Robinson bu müze sınırları dışında bir polis memuruyla anlaşmazlığa düşse muhtemelen farklı davranırdı. Ancak orada, kendi bölgesinde kıymetli koleksiyonunu korurken, yumruk yumruğa bir kavgaya hazırmış gibiydi.</p>

  <p>“Sağa sola saldıran azgın boğalar gibisiniz” dedi Nicholas. “Burada başka cesetler olduğunu düşünmenize sebep olan nedir? Müzelerde ne tür insanların çalıştıklarını sanıyorsunuz ki?”&nbsp;</p>

  <p>“Bilmiyorum Doktor Robinson, işte ben de bunu öğrenmeye çalışıyorum.”</p>

  <p>“O zaman <i>bana</i> sorun. Sandıkları paramparça etmek yerine benimle konuşun. Ben bu müzeyi iyi bilirim. Burada çalışmış insanları da tanıyorum.”</p>

  <p>“Ama siz sadece üç yıldır buranın küratörlüğünü yapıyorsunuz” dedi Jane.</p>

  <p>“Üniversitede okurken de burada stajyer olarak çalışmıştım. Doktoı Scott-Kerr’i tanırım ve o tamamen zararsız bir adamdı.” Hiddet dolu bakışlarını tam da o sırada açık sandıktan bir vazo çıkarmış olan Crowe a yöneltti. “Hey! Elindeki o şey en azından dört yüz yıllık! Dikkat et!”</p>

  <p>“Belki de sizinle biraz dışarı çıkmalıyız"&nbsp;dedi Jane. “Konuşmamız lazım."</p>

  <p>Nicholas, bir başka sandığı açmaya koyulmuş üç dedektife endişeyle baktı. Bodrumdan çıkan Jane’in peşinden gönülsüzce gitti, birlikte birinci kattaki galeriye çıktılar. Sunî mezar girişinin altında. Mısır sergisinin yanında durdular.</p>

  <p>“Öğrenciyken tam olarak ne zaman burada çalıştınız Doktor Robüıson?” diye sordu Jane.</p>

  <p>“Yirmi yıl önce, üniversite eğitimimin üçüncü ve dördüncü yıllarında. William müzenin küratörtiyken, her yıl bir ya da iki üniversite öğrencisini buraya almaya çalışırdı."</p>

  <p>“Neden şimdi hiç stajyer yok peki?”</p>

  <p>“Çünkü stajyerlerin masraflarına ayırabileceğimiz bir bütçe yok artık. Bu yüzden de burada çalışacak bir öğrenci bulabilmek bizim için neredeyse imkânsız. Üstelik insan gençken, yaşıtlarıyla birlikte sahada çalışmayı tercih eder. Bu tozlu, eski binaya tıkılıp kalmayı kimse İstemez."</p>

  <p>“Doktor Scott-Kerr hakkında ne hatırlıyorsunuz?"</p>

  <p>“Onu severdim” dedi adam. Hatıralar yüzünde bir gülümsemeye yol açmıştı. “O zamanlarda bile biraz dalgın biriydi, ama bana her zaman iyi davranır, bol bol zaman ayırırdı. Müzede çalışmaya başlar başlamaz bana büyük sorumluluklar vermişti ve bu da müzeyi o an için sahip olabileceğim en muhteşem iş haline getiriyordu. Sonunda hayal kırıklığına uğramama neden olmasına rağmen.”</p>

  <p>“Neden ki?”</p>

  <p>“Beklentilerimin artmasına neden olmuştu çünkü Doktoramı bitirir bitirmez hemen bir işe girebileceğimi düşünmeme yol açmıştı."</p>

  <p>“Hemen iş bulamadınız mı?”</p>

  <p>Robinson başını salladı. “En sonunda kendimi bir kürek memuru olarak çalışırken buldum."</p>

  <p>“O da ne demek?"</p>

  <p>“Sözleşmeli bir arkeolog. O günlerde, yeni mezun olmuş bir arkeologun bundan başka bir iş bulabilmesi pek mümkün değildi. Buna “kültürel kaynak yönetimi” diyorlardı. İnşaat sahalarında ve askeri üslerde çalıştım. Buldozerler sahaya girmeden önce tarihi öneme sahip bir şeyler olup olmadığına bakmak için deneme kazıları yaptım Bu sadece gençlere uygun bir iştir. Sosyal yardımlar yoktur, hep göçebe hayatı yaşarsınız, dizleriniz ve sırtınız yıpranır. İşte bu yüzden, Simon üç yıl Önce beni arayıp bu işi önerdiğinde sahada kazandığımdan daha az kazanacak olmama rağmen küreğimi memnuniyetle bir kenara bırakıp hemen buraya geldim. Bu da Doktor Scott-Kerr’in ölümünden sonra neden bu pozisyonun uzun süre boş kaldığını açıklıyor.”</p>

  <p>“Nasıl olur da bir müze küratörsüz işleyebilir?”</p>

  <p>“Bayan Willebrandt gibi birinin her şeyle ilgilenmesine izin vererek, tabii bunun mümkün olabileceğine inanıyorsanız. Eserleri yıllarca aynı tozlu sandıklarda tutmuştu." Resepsiyon masasına baktı ve konuşması bir fısıltıya dönüştü. “Ve ne diyeceğim biliyor musunuz? Bayan Willebrandt benim stajyer olduğum günlerden bu yana hiç değişmedi. Sanırım doğduğu zaman da böyleymiş.” Jane merdivenlerde yankılanan ayak sesleri duydu, dönüp baktığında Frost’un ağır ağır yukarı çıktığını gördü. “Rizzoli, aşağı gelip şuna bir baksan iyi olacak,"</p>

  <p>“Ne buldunuz?”</p>

  <p>“Emin değiliz."</p>

  <p>Jane ile Robinson, Frost’un peşinden bir kez daha bordum kattaki depoya indiler. Dedektiflerin sandıkların içini aradıkları yerde, zemine tahta yongaları saçılmıştı.</p>

  <p>“Şu sandığı çekmeye uğraşıyorduk, duvara yaslandım" dedi Dedektif Tripp. “Sanki arkamdaki duvar hareket eder gibi oldu. Ve sonra <i>şunu</i> fark ettim.” Duvardaki tuğlaları gösterdi. “Crowe, fenerin ışığını şu tarafa tut da Jane görebilsin.”</p>

  <p>Crowe fenerin ışığını doğrultunca Jane dışarı doğru bel vermiş duvara bakarak kaşlarını çattı. Bir tuğla yerinden oynamış, Jane'in sadece siyah bir boşluk görebildiği bir deliğin ortaya çıkmasına neden olmuştu.</p>

  <p>“Arka tarafta bir boşluk var” dedi Crowe. “Işığı boşluktan diğer tarafa tuttuğumda, hiçbir şey göremiyorum.”</p>

  <p>Jane, Robinson'a döndü. “Bu tuğlaların ardında ne var?”</p>

  <p>“En ufak bir fikrim yok" diye mırıldandı Robinson şaşkınlıkla, dışa doğru bel vermiş duvara bakarak. “Her zaman bu duvarların sabit olduğunu düşünmüştüm. Ama bu öylesine eski bir bina ki."&nbsp;</p>

  <p>“Kaç yıllık?”</p>

  <p>“En azından yüz elli yıllık. Tuvaletleri yenilemeye geldiği zaman tesisatçı böyle söylemişti. Bir zamanlar aile bu binada yaşıyormuş."</p>

  <p>“Crispin ailesi mi?"</p>

  <p>“1800’lü vılların ortalarında bu binada yaşıyorlarmış, sonraları, Brooklyn tarafında yeni bir eve taşınmışlar. İşte o zaman, bina da müzeye dönüştürülmüş."</p>

  <p>“Bu duvar ne tarafa bakıyor?” diye sordu Frost.</p>

  <p>Robinson bir an düşündü. “Caddeye bakıyor olmalı."</p>

  <p>“Yani bunun diğer tarafında başka bir bina yok.”</p>

  <p>“Hayır, sadece yol var.”</p>

  <p>“Hadi birkaç tuğlayı çıkaralım” dedi Jane, “ve bakalım diğer tarafta ne varmış.”</p>

  <p>Robinson paniğe kapılmış gibiydi. “Tuğlaları yerinden çıkarırsanız tümü çökebilir.”</p>

  <p>“Ama bunun ağırlık taşıyan bir duvar olmadığı açıkça görülüyor” dedi Tripp. “Aksi halde çoktan yıkılmış olurdu.”</p>

  <p>“Hepinizin hemen şimdi durmanızı istiyorum” dedi Robinson. “Başka bir şey yapmadan önce Simon’la konuşmam lazım.”</p>

  <p>“O halde neden gidip onu aramıyorsunuz?” dedi Jane.</p>

  <p>Küratör depodan çıkarken dört dedektif oldukları yerde kaldılar; bir tabloya sessizce poz verir gibiydiler. Kapı adamın arkasından kapanır kapanmaz, Jane’in ilgisi yeniden duvara yöneldi. “Alt taraftaki şu tuğlaların arasına harç bile konmamış, öylece üst üste yığılmışlar, sabit değiller.”</p>

  <p>“Peki o zaman duvarın üst tarafını yerinde tutan ne?” diye sordu Frost.</p>

  <p>Jane büyük bir dikkatle gevşek tuğlalardan birini yerinden çıkardı, bir yandan da duvarın büyük bir gürültüyle aşağı inmesini bekliyordu. Ama duvar dayanmıştı. Göz ucuyla Tripp’e baktı. “Ne düşünüyorsun?”</p>

  <p>“Üst kısmı destekleyen bir köşebent olmalı.”</p>

  <p>“O halde şu alttakileri çıkarmak bir tehlike yaratmaz, değil mi?”</p>

  <p>“Sanırım.”</p>

  <p>Jane tedirgin bir kahkaha attı. “İçimi nasıl rahatlattın anlatamam Tripp.” Üç adam yanında durup onu seyrederken, Jane yavaşça bir tuğlayı daha yerinden çıkardı, sonra bir diğerini. Diğer dedektiflerin gerileyip duvardan uzaklaştıkları ve onu duvarın dibinde bir başına bıraktıktan dikkatinden kaçmamıştı. Açtığı boşluğa rağmen duvar hâlâ dayanıyordu. Diğer tarafa baktığında Jane’in gördüğü yegane şey zifiri karanlık oldu.</p>

  <p>“Fenerini bana ver Crowe.”</p>

  <p>Crowe feneri Jane’e verdi.</p>

  <p>Dizlerinin üzerine çöken Jane, feneri boşluğun diğer tarafına tuttu. Birkaç metre ileride bir duvar gördü. Feneri yavaşça hare ket ettirdi, ışık taşa oyulmuş bir nişin üzerine geldiğinde aniden durdu. Fener, karanlığın içinde Jane’in bakışlarına karşılık veren bir yüzü aydınlatıyordu.</p>

  <p>Nefesi kesilen Jane irkilerek geri çekildi.</p>

  <p>“Ne?” dedi Frost. “Ne gördün orada?”</p>

  <p>Jane bir an konuşamadı. Kalbi küt küt atıyor, bakışlarını tuğlaların arasındaki boşluktan, keşfetmeyi hiç istemediği bir odaya açılan o karanlık pencereden ayıramıyordu. Özellikle de o gölgelerde bir anlığına gördüğü şeyden sonra.</p>

  <p>“Rizzoli?”</p>

  <p>Jane yutkundu. “Sanırım adli tıp uzmanını çağırmanın zamanı geldi.”</p>
</body>
</html>
