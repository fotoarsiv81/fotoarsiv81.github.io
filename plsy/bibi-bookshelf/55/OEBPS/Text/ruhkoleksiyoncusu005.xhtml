<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>5</h1>

  <p>Josephine Pulcillo belediye otobüsünden indi ve sersemlemiş bir halde, trafik gürültüsünü ve arabalardan yayılan müziğin kesintisiz ritmini duymaksızın kalabalık Washington Street’te yürümeye koyuldu. Köşeye geldiğinde yolun karşı tarafına geçti. Tekerleklerini cayırdatarak bir metre ötesinde durabilen araba bile onu o sabah otopsi odasında gördüğü şey kadar sarsmadı.</p>

  <p><i>Medeia.</i></p>

  <p>Hiç şüphe yok ki bu bir rastlantıydı. Şaşırtıcı bir rastlantı, başka ne olabilirdi ki? Büyük olasılıkla, plakanın üzerinde yazan doğru bir çeviri yazı bile değildi. Kahire'deki hediyelik eşya satıcıları dolarlarınızı almak için her türlü hikayeyi uydurabilirlerdi. Önlerine yeteri kadar para koyacak olursanız, hiç utanmadan, değersiz bir parçayı bizzat Kleopatra’nın taktığına yemin etmekten bile çekinmezlerdi. Belki de o metal parçasının üzerine sembolleri kazıyan adamdan Maddie ya da Melody veya Mabel yazmasını istemişlerdi. Hiyerogliflerin <i>Medeia</i>&nbsp;anlamına gelmesi çok daha düşük bir ihtimaldi, çünkü Yunan trajedileri haricinde bu isme nadiren rastlanırdı.</p>

  <p>Aniden gürültüyle çalan bir korna Pulcillo’nun olduğu yerde zıplamasına neden oldu. Sesin geldiği tarafa dönen genç kadın, yolda onunla birlikte yavaş yavaş ilerleyen siyah bir kamyonet gördü. Pencere camı indi ve genç bir adam dışarı doğru seslendi: "Hey güzelim, biraz dolaşmak ister misin? Kucağımda bir sürü yer var!”</p>

  <p>Ortaparmağıyla yaptığı el hareketi, genç adamın teklifi hakkında ne düşündüğünü anlamasına yetmişti. Adam bir kahkaha atlı ve kamyonet, egzozundan gaz püskürterek gürültüyle uzaklaştı tırmanıp dairesinin bulunduğu binaya girerken Pulcillo’nun gözleri hâlâ duman yüzünden yanıyordu. Binanın girişindeki posta kutularının yanında duraklayan Pulcillo posta kutusunun anahtarını bulmak için çantasını karıştırdı ve derin bir iç geçirdi.</p>

  <p>1A numaralı daireye doğru yürüdü ve kapıyı çaldı.</p>

  <p>Kapı hızla aralandı ve böcek gözlü bir uzaylı dışarı baktı. “Anahtarlarınızı hâlâ bulamadınız mı?” dedi uzaylı.</p>

  <p>“Bay Goodwin? Sizsiniz, değil mi?”</p>

  <p>“Ne? Oh, kusura bakmayın. Bu yaşlı gözler eskisi gibi değil. Vida başlarını görebilmek için bile artık bu Robocop gözlüklerine ihtiyaç duyuyorum.” Bina görevlisi gözlerinin olduğundan büyük görünmesine neden olan gözlüğünü çıkardı ve böcek gözlü uzaylı asi, gri saçları minik boynuzlar gibi tepesinde dikilmiş, altmışlı yaşlarında, tamamen sıradan bir adama dönüştü.</p>

  <p>“İşyerimde kaybettiğime eminim. Arabanın ve evin anahtarlarını yaptırdım, ama...”</p>

  <p>“Biliyorum. Posta kutusunun yeni anahtarını istiyorsunuz, değil mi?”</p>

  <p>“Kilidi değiştirmeniz gerekeceğini söylemiştiniz.”</p>

  <p>“O işi bu sabah hallettim ben. İçeri gelin de size yeni anahtarı vereyim.”</p>

  <p>Josephine istemeye istemeye adamın peşinden içeri girdi. Bay Goodwin’in inine bir kez adım attınız mı, kendinizi kurtarmanız en az yarım saat sürerdi. Bina sakinleri ona Bay Goodwrench<a id="footnote5"></a><sup><a href="../Text/DiPNOTLAR.xhtml#a6">6</a></sup> derlerdi. Josephine adamın oturma odasına -daha doğrusu oturma odası <i>olması gereken</i> yere- doğru yürüyünce, kiracıların ona neden böyle bir isim taktığını anladı. Burası bir oturma odasından çok bir tamircinin atölyesine benziyordu; her yer, sökülmüş ya da monte edilmiş eski saç kurutma makineleri, radyolar ve çeşitli elektronik aletlerle doluydu. Bir keresinde Bay Goodwin Josephine'e <i>Bu da benim hobim işte</i> demişti. <i>Herhangi bir şeyi atmanıza gerek yok. Ben sizin için tamir edebilirim!</i></p>

  <p>Ama tamir etmesi için on yıl ya da daha fazla beklemeyi göze almanız gerekebilirdi.</p>

  <p>“Umarım anahtarlığınızı bulursunuz” dedi adam, Josephine’i tamir aşamasındaki tozlanmış alet edevatın yanından geçirirken. “Dışarıda bir yerlerde kayıp apartman anahtarları olması beni çok rahatsız ediyor. Dünya türlü kötülüklerle dolu. Bay Lubin de bir süredir ne diyor, biliyor musunuz?"</p>

  <p><span style="font-weight:bold;">“</span>Hayır.<span style="font-weight:bold;">”</span> Koridorun karşı tarafındaki o aksi Bay Lubin'in ne dediğini duymak istemiyordu.</p>

  <p>“Bizim binanın etrafında dolanıp duran siyah bir araba görmüş. Her öğlenden sonra ağır ağır buradan geçiyormuş, arabayı bir adam kullanıyormuş.”</p>

  <p>“Belki de sadece park yeri arıyordur. Ben de bu yüzden arabamı neredeyse hiç kullanmıyorum. Benzine vereceğim paranın yanı sıra, park yerimi kaybetmekten de nefret ediyorum.”</p>

  <p>“Bay Lubin böyle konularda çok dikkatlidir. Bir zamanlar casusluk yaptığını biliyor muydunuz?”</p>

  <p>Josephine bir kahkaha attı. “Buna gerçekten inanıyor musunuz?”</p>

  <p>“Neden olmasın? Yani, bu konuda neden yalan söylesin ki?” <i>İnsanların neler için yalan söyledikleri hakkında en ufak ön fikrin bile yok.</i></p>

  <p>Bay Goodwin takırdatarak bir çekmeceyi açtı ve içinden bir anahtar çıkardı. “İşte anahtarınız. Kilidi değiştirdiğim için sizden kırk beş dolar tahsil etmem gerekiyor.”</p>

  <p>“Kiramla birlikte ödesem olmaz mı acaba?”</p>

  <p>‘Tabii ki olur.” Bay Goodwin sırıttı. “Size güveniyorum.” <i>Güveneceğin en son kişiyim ben,</i> Josephine çıkmak için döndü. “Oh, durun. Mektuplarınız yine bende.” Odanın diğer tarafındaki darmadağın yemek masasının yanına gitti ve bir lastikle tutturulmuş bir deste zarf ve bir de paket aldı. “Postacı bunu kutuya sığdıramadı, ben de size vereceğimi söyleyerek ondan aldım.” Başıyla paketi işaret etti. “Görüyorum ki yine L. L. Bean’den bir şeyler sipariş etmişsiniz, öyle mi? O firmayı çok seviyor olmalısınız.”</p>

  <p>“Evet, çok seviyorum. Postadan gelenleri aldığınız için teşekkürler.”</p>

  <p>“O firmadan giysi mi alıyorsunuz, yoksa kamp malzemeleri mi?”&nbsp;</p>

  <p>“Çoğunlukla giysi.</p>

  <p>“Ve üzerinize oluyor, öyle mi? Postayla sipariş etmenize rağmen?”</p>

  <p>“Hem de tam istediğim gibi.” Josephine, Bay Goodwin iç çamaşırlarını nereden aldığını sormadan oradan ayrılmak için gergin bir gülümsemeyle döndü. “Sonra görüşürüz.”</p>

  <p>“Ben satın almadan önce kıyafetleri denemeyi tercih ederim” dedi adam. “Postayla sipariş ettiklerim üzerime doğru dürüst oturmadı hiç.”</p>

  <p>“Kira çekini size yarın veririm.”</p>

  <p><a id="bookmark8"></a><span style="font-weight:bold;">“</span>Ve anahtarı aramaya da devam edin, olur mu? Bugünlerde insan dikkatli olmalı, özellikle de sizin gibi güzel ve tek başına yaşayan bir hanım. Anahtarlarınızın yanlış ellere geçmesi hiç de iyi olmaz.”</p>

  <p>Josephine hızla adamın evinden fırladı ve merdivenleri koşar adım çıkmaya başladı.</p>

  <p>“Bir dakika bekleyin!" diye seslendi adam. “Bir şey daha var Neredeyse sormayı unutuyordum. Josephine Sommer isminde birini tanıyor musunuz?"</p>

  <p>Kucağında mektuplar ve paketlerle, sırtı tahta gibi kaskatı ke siliniş bir halde merdivenlerde donup kalmıştı. Adama bakmak için yavaşça arkasına döndü. “Ne dediniz?”</p>

  <p>“Postacı sizin Josephine Sommer olup olamayacağınızı sordu, ben ise olamayacağını, sizin soyadınızın Pulcillo olduğunu söyledim."</p>

  <p>“Neden... neden böyle bir şey sordu ki?"</p>

  <p>“Çünkü mektupların arasında sizin daireye gönderilmiş bir mektup vardı, ama soyadı olarak Pulcillo değil, Sommer yazıyordu. Postacı bunun kızlık soyadınız falan olabileceğini düşünmüş. Ona, bildiğim kadarıyla bekâr olduğunuzu söyledim. Yine de, mektupta sizin adresiniz vardı ve çevrede çok fazla Josephine de yok, bu yüzden size gönderilmiş olduğunu tahmin ettim. Bu yüzden de o mektubu size gelen diğerlerinin arasına koydum.”</p>

  <p>Josephine yutkundu. “Teşekkür ederim" diye mırıldandı.</p>

  <p>“Yani <i>size</i> nıi gönderilmiş?"</p>

  <p>Josephine bir yanıt vermedi. Kendisini izlediğini ve bir yanıl beklediğini bilmesine rağmen, merdivenleri çıkmaya devanı etti. Adamın başka bir soru daha sormasına fırsat vermeden kendini dairesine attı, kapıyı da ardından kapattı.</p>

  <p>Paketi ve zarfları öyle sıkıca kucaklamıştı ki, kalbinin atışını zarfların üzerinden bile hissedebiliyordu. Lastiği hızla çekip çıkardı ve mektupları sehpanın üzerine fırlattı. Zarflar ve parlak kataloglar sehpanın üzerine saçıldı. L. L. Bean'den gelen paketi bir kenara itip dağınık zarflara bakmaya koyuldu, ta ki üzerinde tanımadığı bir el yazısıyla JOSEPHİNE SOMMER yazan bir zarf görene dek. Zarfın üzerinde Boston'dan gönderildiğini gösteren bir damga vardı, ancak herhangi bir iade adresi yazılmamıştı.</p>

  <p><i>Boston'da birileri bu ismi biliyor. Acaba benim hakkımda başka neler biliyor?</i></p>

  <p>Uzun bir süre boyunca zarfı açmadan, içinde yazanları okumaya korkarak öylece oturdu. Zarfı açtığı anda bütün hayatının değişmesinden korkuyordu. Bu kısa zaman boyunca Josephine Pucillo olmaya devam edebilir, geçmişinden asla söz etmeyen genç kadın olarak kalabilirdi. Crispin Müzesi’nin arka odasında gözlerden uzak kalmaktan memnun, papirüslerin ve keten parçalarının üzerine titreyen, az maaşla çalışan arkeolog.</p>

  <p>Dikkatli davranıyordum, diye düşündü. Başımı işten kaldırmayacak kadar dikkatliydim, yine de geçmişim bir şekilde buldu beni.</p>

  <p>Derin bir nefes aldı ve en sonunda zarfı yırtarak açtı. Zarfın İçinde matbaa harfleriyle yazılmış, dört, kelimeden oluşan bir not vardı. Ona zaten bildiği şeyleri söyleyen kelimeler.</p>

  <div>
    <br />
  </div>

  <p><b>POLİS SENİN DOSTUN DEĞİL.</b></p>

  <p><a id="bookmark1"></a><br /></p>
</body>
</html>
