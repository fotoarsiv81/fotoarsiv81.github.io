<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>22</h1>

  <p>Bir dizi gıcır gıcır kilit Josephine’in dış kapısını süslüyordu.</p>

  <p>Josephine zinciri yerine taktı, kilidin dönmesini engelleyecek sürgüyü yerine itti, kapı mandalını kapattı. Sonra da biraz daha tedbirli olmaktan zarar gelmez diye düşünerek kapı kolunun altına bir sandalye sıkıştırdı; bunun bir engel teşkil edeceğini söylemek pek mümkün değildi, ama en azından bir uyarı aracı olarak iş görürdü.</p>

  <p>Ayağındaki alçıyla rahat hareket edemeyen Josephine, koltuk değneklerinin yardımıyla pencere kenanna gitti ve aşağıdaki caddeye baktı. Dedektif Frost’un binadan çıktığını ve arabasına bindiğini gördü. Daha önceden olsa, Frost belki de başını yukarı çevirir, ona gülümseyip dostça el sallardı, ama artık böyle bir şey yapmayacaktı. Şimdi onunla sadece işi gereği ilgileniyor, aynı meslektaşı Rizzoli gibi uzak ve mesafeli davranıyordu. Yalan söyleyenin sonu böyle olur işte, diye düşündü. Ona dürüst davranmadım, o da bana güvenmiyor. Güvenmemekte de haklı.</p>

  <p><i>Onlara en büyük sırrımı söylemedim.</i></p>

  <p>Oraya vardıklarında Frost, Josephine’in dairesini çoktan kontrol etmişti, ancak Josephine yatak odasını, banyosunu ve sonra da mutfağını bir de kendi araştırmak zorunda hissetmişti kendini. Evi son derece mütevazı bir krallıktı, ama en azından tümüyle ona aitti. Her şey bir hafta önce bıraktığı gibi yerli yerinde duruyordu; her şeyin böylesine tanıdık oluşu insanı rahatlatan bir şeydi. Her şey bir kez daha normale dönmüştü.</p>

  <p>Ancak akşamın ilerleyen saatlerinde, Josephine ocağın başında soğanları ve domatesleri karıştırarak acılı bir Meksika çorbası yaparken, aniden bir daha asla bir yemeğin tadını alamayacak, baharatların kokusu içine çekemeyecek ya da şarabın tadına bakıp ocaktan yükselen sıcaklığı hissedemeyecek olan Gemma’yı düşündü.</p>

  <p>En sonunda sofraya oturduğunda çorbadan sadece birkaç kaşık alabildi ve bütün iştahı kapandı. Öylece duvara, oraya astığı yegâne şeye bakarak oturdu Josephine: bir takvim. Boston’a yerleşme konusunda ne kadar kararsız olduğunun göstergesiydi bu takvim. Evine bir türlü doğru dürüst yerleşememişti. Ama şimdi bunu yapacağım, diye düşündü. Dedektif Rizzoli haklıydı: Artık olaylan kontrolü altına almasının ve bu şehir üzerinde hak iddia etmesinin zamanı gelmişti. <i>Artık kaçmayacağım. Gemma için bunu yapmaya mecburum, benim için her şeyini feda etti, ben yaşayayım diye öldü. O halde artık yaşayacağım ben de. Bir evim olacak, kendime arkadaşlar edineceğim ve belki de âşık olacağım.</i></p>

  <p><i>Her şey şimdi başlıyor.</i></p>

  <p>Bacağı alçıda olduğu için her zamanki akşam yürüyüşüne çıkamıyor, hatta evin içinde bile dolanamıyordu. Bir şişe şarap açtı ve şişeyi de yanına alıp kanepeye yerleşti, sonra da televizyonu açıp kanalları dolaşmaya başladı. Bu kadar çok kanal olabileceğini hiç düşünmemişti, ancak hepsi de birbirinin aynı görünüyordu. Güzel yüzler. Tabancalı adamlar. Daha güzel yüzler. Ellerinde golf sopaları olan adamlar.</p>

  <p>Aniden ekranda yeni bir görüntü belirdi, Josephine’in eli uzaktan kumandanın üzerinde donup kaldı. Akşam haberleri vardı ve ekranda genç bir kadının fotoğrafı gösteriliyordu: Koyu renk saçları olan güzel bir genç kadın.</p>

  <p><sup>u</sup>... mumyalanmış cesedi Crispin Müzesi’nde bulunan kadının kimliği belirlendi. Lorraine Edgerton, yirmi beş yıl önce New Mexico’daki ücra bir parkta kaybolmuştu...”</p>

  <p>Bayan X’ten bahsediyorlardı. <i>Aynı annem gibi görünüyor. Aynı bana benziyor.</i></p>

  <p>Josephine televizyonu kapattı. Apartman dairesi bir evden çok bir kafes gibi görünüyordu, Josephine de çılgıncasına kendini kafesin tellerine çarpıp duran bir kuş gibiydi. <i>Hayatımı geri isti</i><i>yorum.</i></p>

  <p>Üç kadeh şarabın ardındın nihayet uyuyakaldı.</p>

  <p>Gözlerini açtığında hava aydınlanmak üzereydi. Pencere kenarında oturarak güneşin yükselişini izledi, bir yandan da bu duvarlar arasında daha kaç gün kapalı kalacağını merak etti. Bir sonraki saldırıyı, bir sonraki tehdit notunu bekleyerek yaşamak bir tür ölüm gibiydi. Rizzoli ile Frost’a Josephine Sommer adına gönderilmiş zarflardan da bahsetmişti; ne yazık ki bunları yırtıp tuvalete attıktan sonra üzerlerine sifonu çektiği birer kanıttı. Şimdi polis hem oturduğu apartmanı hem de ona gelen mektupları kontrol altında tutuyordu.</p>

  <p>Hamle sırası artık Bradley Rose’daydı.</p>

  <p>Dışarıda gün aydınlanıyordu. Otobüsler homurdanarak geçmeye başlamış, koşucular mahallede sabah koşularına çıkmış ve insanlar işe gitmek için yola koyulmuşlardı. Gün ilerlerken Josephine aynı yerde oturup dışarıyı seyretmeye devam etti; parktaki oyun alanının çocuklarla dolmasını ve öğleden sonra trafiğinin kalabalıklaşmasını izledi.</p>

  <p>Akşam olduğunda artık dayanamaz olmuştu. Herkes hayatına devam ediyor, diye düşündü. <i>Ben hariç herkes.</i></p>

  <p>Telefonu kaldırdı ve Nick Robinson’ı aradı. “Tekrar işe gelmek istiyorum.”</p>

  <div>
    <br />
  </div>

  <div>
    <br />
  </div>

  <p>Jane ilk mağdurun, ortadan kaybolan kadının yüzüne bakıyordu.</p>

  <p>Medea Sommer'ın fotoğrafı, Medea Sommer’ın yirmi iki yıl önce öğrenci olarak bulunduğu Stanford Üniversitesinin yıllığından alınmıştı. Medea koyu renk saçları ve koyu renk gözleri olan, biçimli elmacıkkemikleriyle oldukça güzel bir kadındı ve kızı Josephine’le benzerliği insanı hayrete düşürecek boyutlardaydı. Bradley Rose’un asıl istediği şendin, diye düşündü Jane. O ve ortağı Jimmy Otto’nun asla yakalayamadıkları kadın. Bu yüzden de Medea yerine başka kadınları, Medea gibi görünen kadınlan toplamaya başlamışlardı. Ama kurbanlarının hiçbiri Medea değildi, hiçbir şey aslının yerini tutamıyordu. Bradley ile Otto bir yandan avlarını, bir yandan da Medea’yı aramaya devam etmiş, ancak Medea ile kızı onların hep bir adım önünde olmayı başarmışlardı.</p>

  <p>San Diego’ya kadar.</p>

  <p>Sıcak bir el omzuna dokununca Jane oturduğu sandalyede sıçradı.</p>

  <p>“Hey!” Kocası Gabriel gülüyordu. “İyi ki silahın yanında değil, yoksa beni vurmuş olabilirdin şu anda.” Regina’yı kucağından indirdi, Regina da en sevdiği tencere kapaklarıyla oynamak üzere mutfağa doğru emeklemeye koyuldu.</p>

  <p>“İçeri girdiğini duymadım” dedi Jane. “Parktan ne çabuk döndünüz.”</p>

  <p>“Dışarıda hava çok da iyi değil. Her an yağmaya başlayabilir.” Gabriel, Jane’in üzerinden eğildi ve Medea’nın fotoğrafını gördü. “Bu o kadın mı? Anne yani.”</p>

  <p>“Sana anlatayım, bu kadın <i>gerçek</i> bir Bayan X. Onun hakkında üniversite kayıtları haricinde hiçbir şey bulamıyorum.”</p>

  <p>Gabriel da masaya oturdu ve Boston Emniyet Müdürlüğü’nün o ana dek Medea hakkında bulmayı başarabildiği az sayıda dokümana göz attı. Bunlar gerçek birinden ziyade, hayaletimsi bir genç kadının portresini çizmeye yetiyordu. Gabriel gözlüğünü taktı, arkasına yaslanıp Medea’nın Stanford Üniversitesi kayıtlarına bakmaya başladı. Kemik çerçeveli gözlüğü yeniydi ve gözlüğünü taktığı zaman Gabriel tabancayı nasıl kullanacağını iyi bilen bir FBI ajanından ziyade bir bankacı gibi görünüyordu. Bir buçuk yıllık evliliğin ardından, Jane hâlâ adamı izlemekten ve aynı o an olduğu gibi adama hayranlıkla bakmaktan bıkmamıştı. Dışarıda gümbürdeyen gök gürültüsüne, Regina’nın mutfakta tencere kapaklarını birbirine vurarak çıkardığı patırtıya rağmen, Gabriel bütün dikkatini önündeki sayfalara vermişti.</p>

  <p>Jane mutfağa gidip Regina’yı kucağına aldı, bir an önce kurtulmak isteyen Regina da Jane’in kucağında debelenmeye başladı. Acaba bir gün kollarımda sakin sakin durmaktan mutlu olacak mısın diye düşündü Jane, kucağında debelenen kızına sarılırken. Şampuan ve sıcacık bebek teni kokusunu içine çekti, bunlar dünyanın en güzel kokularıydı. Her geçen gün Regina’da, kızın koyu renk gözlerinde ve gür, kıvırcık saçlarında, hatta o ateşli bağımsızlık duygusunda kendinden yeni bir şeyler görmekteydi Jane. Kızı bir savaşçıydı ve aralarında yaşanacak savaşlar olacaktı gelecekte. Ama Regina’nın gözlerine bakarken, ikisi arasındaki bağın asla kopmayacak bir bağ olduğunu biliyordu. Kızını güvende tutmak için Jane her türlü tehlikeye katlanır, her türlü zorluğa göğüs gererdi.</p>

  <p>Annesinin Josephine için yaptığı gibi.</p>

  <p>“Bu oldukça kafa karıştırıcı bir hayat hikâyesi” dedi Gabriel. Jane kızını yere bıraktı ve başını kaldırıp kocasına baktı. “Medea’nın hayatı mı, nasıl yani?”</p>

  <p>“lndio, Kaliforniya’da doğmuş ve büyümüş. Stanford Üniversitesinde çok yüksek notlar almış. Sonra da son sınıftayken aniden okulu bırakmış ve bir bebek doğurmuş."</p>

  <p>“Ve bunun üzerinden çok da uzun bir zaman geçmeden her ikisi de kayıtlardan kaybolmuşlar.”</p>

  <p>“Ve başka insanlar oluvermişler.”</p>

  <p>“Tekrar tekrar” dedi Jane. Bir kez daha kocasının yanına, masaya oturdu. “Josephine’in hatırladığı kadarıyla isimlerini beş kez değiştirmişler.”</p>

  <p>Gabriel polis raporlarından birini işaret etti. “Bu ilginç. lndio’da, hem Bradley Rose hem de Jimmy Otto hakkında şikâyetlerde bulunmuş. Görünüşe bakılırlarsa o sıralarda müşterek tacizlerine çoktan başlamışlar. Avlarına saldıran kurt sürüsü gibi."</p>

  <p>“Daha ilginç olan şey şu ki, Medea aniden Bradley Rose hakkındaki bütün suçlamalarından vazgeçmiş ve İndiö'dan ayrılmış. Ve şehri terk ettiği için Jimmy Otto aleyhinde ifade veremediğinden, onunla ilgili suçlamalardan asla bir sonuç çıkmamış.”</p>

  <p>“Bradley hakkındaki suçlamalarından neden vazgeçmiş olabilir?” diye sordu Gabriel.</p>

  <p>“Bunu asla bilemeyeceğiz."</p>

  <p>Gabriel yeniden rapora baktı. “Tacizcilerin hedefi olması neden sürekli kaçtığını açıklıyor. Güvende olabilmek için ismini değiştirip durmuş olmalı.”</p>

  <p>“Ama kızı bu şekilde hatırlamıyor. Josephine, Medea’nın kanundan kaçtığını söylüyor." Jane iç geçirdi. “Ve bu da başka bir gizemi ortaya çıkarıyor.”</p>

  <p>“Ne gizemi?"</p>

  <p>“Medea Sommer hakkında herhangi bir tutuklama emri bulamadım. Bir suç işlemiş olsa da kimsenin bundan haberi yok.”</p>

  <div>
    <br />
  </div>

  <div>
    <br />
  </div>

  <p>Rizzolilerin evinde her yıl düzenlenen barbekü partisi, neredeyse yirmi yıldır süregelen bir gelenekti. Ne kara bulutlar ne de yaklaşan fırtınalar bu etkinliği durdurabilirdi. Her yaz Jane’in babası Frank, dışarıdaki barbeküsünü gururla yakar, biftekleri ya da tavuk etlerini mangalın üzerine yerleştirir ve bir günlüğüne evin aşçısı rolünü üstlenirdi; bütün bir yıl boyunca bir mutfak aletini kullandığı tek gündü bu.</p>

  <p>Ancak bugün barbekü şefi rolünü üstlenen kişi Frank değil, emekli Dedektif Vince Korsak olmuştu. Bir tür etobur nirvanası gibi biftekleri çevirirken koca göbeğinin üzerine geçirdiği ekstra büyük mutfak önlüğüne yağlar sıçrıyordu. Arka bahçedeki ızgaranın başında babasının haricinde birini ilk kez görüyordu Jane ve bu da hiçbir şeyin sonsuza dek sürmeyeceğini düşünmesine neden oldu; annesi ile babasının evliliği bile bitmemiş miydi? Frank Rizzoli’nin karısını terk edip gidişinden bir ay sonra Vince Korsak sahne almıştı. Barbekünün kontrolünü bu şekilde ele alması, komşuların Angela Rizzoli’nin hayatındaki yeni erkeğin o olduğunu anlamalarını sağlıyordu.</p>

  <p>Aynca barbekü masasının yeni sahibi, ele geçirdiği bu konumu kolay kolay bırakacakmış gibi de değildi.</p>

  <p>Şimşekler çakar ve bulutlar giderek kararırken, misafirler bir yıldırım düşmeden önce bütün tabakları içeri götürebilmek için koşturmaya başlamıştı. Ancak Korsak ızgaranın yanından ayrılmıyordu.</p>

  <p>“Böyle güzel filetoların mahvolmasına izin veremem” dedi Korsak.</p>

  <p>İlk yağmur damlaları düşerken Jane başını kaldırıp yukarı baktı. “Herkes içeri giriyor. O biftekleri ocakta da kızartabiliriz.”</p>

  <p>“Dalga mı geçiyorsun? iyice dinlenmiş bu biftekleri terbiye etmek İçin o kadar uğraştıktan sonra doğru dürüst pişirmen gerekir.”</p>

  <p>“Üzerine yıldırım düşecek olsa da mı?”</p>

  <p>“Yıldırımdan kim korkar?" Korsak güldü. “Ben bir kez öldüm zaten, hatırlamıyor musun? Göğsüme inecek yeni bir darbe şu yaşlı kalbime ne yapabilir ki?"</p>

  <p>“Ama bu et yağlarının bir şeyler yapacağı kesin" dedi Jane, etten damlayıp ateşi alevlendiren yağlara bakarak. İki yıl önce geçirdiği kalp krizi Korsak’ı emekliliğe mecbur bırakmış, ancak adamın tereyağı ve biftekten vazgeçmesini sağlayamamıştı. Annemin de pek yardımcı olduğunu söyleyemeyiz, diye düşündü Jane, başını çevirip Angela'nın mayonezli patates salatasını aldığı piknik masasına doğru bakarak.</p>

  <p>Korsak perdeli kapıdan içeri giren Angela’ya el salladı. “Annen hayattımı değiştirdi, biliyorsun” dedi. “Şu aptal balık-salata diyetini yapıyordum ve açlıktan ölmek üzereydim. Sonra o bana hayatın tatlarını öğretti."</p>

  <p>“Böyle bir bira reklamı yok muydu?"</p>

  <p>“Annen fişek gibi bir kadın. Tanrım, birlikte olduğumuzdan bu yana beni nelere ikna ettiğini bir bilsen! Dün gece, hayatımda ilk kez ahtapot yedirdi bana. Sonra bir de denize çıplak..."</p>

  <p>“Orada dur bakalım. O kadarını duymama gerek yok.”</p>

  <p>“Sanki hayata yeniden gelmiş gibiyim. Annen gibi bir kadınla karşılaşacağımı hayal bile edemezdim.” Izgaranın üzerindeki bifteğin diğer tarafını çevirdi. Barbekü cızırdadı ve etrafa hoş bir koku yayıldı. Jane, babasının aynı barbeküde pişirdiği daha önceki o yaz yemeklerini hatırladı. Ama şimdi bifteklerle dolu o servis tabaklarını gururla taşıyan, şarap şişelerinin mantarlarını çıkaran kişi Korsak oluvermişti. <i>İşte senin vazgeçtiğin şey bu baba. Yeni kız arkadaşın buna değer mi? Yoksa sen de her sabah, uyanıp annemi neden terk ettiğini anlamaya mı çalışıyorsun?</i></p>

  <p>“Açıkçası" dedi Korsak, “baban salağın teki. Annen gibi bir kadını terk etti. Ama hayatım boyunca benim başıma gelen en güzel şey bu.” Aniden durdu. “Oh! Bu şekilde konuşmam hiçte hoş olmadı, değil mi? Kusuruma bakma, elimde değil. Öylesine <i>mutluyum</i> ki."</p>

  <p>Angela etler için temiz bir servis tabağıyla bahçeye çıkıp yanlarına gelmişti. “Seni bu kadar mutlu eden ne Vince?” diye sordu. “Biftek” dedi Jane.</p>

  <p>Annesi güldü. “Oh, bu seferkinin iştahlı olduğu kesin!" Kalçasıyla adama kışkırtıcı bir şekilde vurdu. “Hem de birçok açıdan.” Jane elleriyle kulaklarını kapama dürtüsüne karşı koymak için çabaladı. “Ben içeri gideyim. Gabriel muhtemelen yorulmuştur, Regina’yı ben devralayım.”</p>

  <p>“Bekle” dedi Korsak. Ardından daha alçak bir sesle devam etti: “Hazır dışarıdayken, neden bize elindeki şu tuhaf soruşturmayı anlatmıyorsun biraz? Şu Arkeoloji Katili’nin ismini öğrendiğinizi duydum. Zengin bir Texas’lının oğluymuş, öyle mi?”</p>

  <p>“Bunu nereden öğrendin? Bu detayı henüz kimseye açıklamadık.”</p>

  <p>“Benim de kendi kaynaklarım var” dedi Korsak ve Angela’ya göz kırptı. “Bir kez polis, her zaman polis."</p>

  <p>Korsak, bir zamanlar Jane’in, yeteneklerine güven duyduğu maharetli bir soruşturmacıydı gerçekten de.</p>

  <p>“Bu herifin tam bir deli olduğunu söylediler bana” dedi Korsak. “Kadınlan haklıyor, sonra da onları hatıra olarak saklıyormuş. Doğru mu?"</p>

  <p>Jane başını çevirdi ve konuşmalarına hevesle kulak kabartan annesine baktı. “Belki de bunu başka zaman konuşsak daha iyi olur. Annemin üzülmesini istemiyorum.”</p>

  <p>“Hadi ama, devam et” dedi Angela. “Vince’in eski işinden bahsetmesi çok hoşuma gidiyor. Aslına bakarsan, kendime şu polis telsizlerinden almayı düşünüyorum.” Gülümseyerek Korsak’a baktı. “Ve Vince de bana ateş etmeyi öğretecek.”</p>

  <p>“Bunun kötü bir fikir olduğunu düşünen sadece ben miyim?" dedi Jane. “Silahlar tehlikeli şeylerdir anne.”</p>

  <p>“Senin silahın var ama”</p>

  <p>“Nasıl kullanacağımı biliyorum ben.”</p>

  <p>“Ben de öğreneceğim işte." Angela biraz yaklaştı. “Şimdi onu bırak da şu failden bahset sen. Bu kadınları neye göre seçiyormuş?"</p>

  <p>Annesi az önce gerçekten de <i>fail</i> kelimesini mi kullanmıştı? “Bu kadınların sahip oldukları ortak bir şeyler olmalı” dedi Angela Başını çevirip Korsak'a baktı. “Senin kullandığın şu kelime neydi, hani kurbanların araştırılmasıyla ilgili olan?”</p>

  <p>“Kurban analizi.”</p>

  <p>“İşte her neyse, kurban analizi ne gösteriyor?"</p>

  <p>“Aynı saç rengi” dedi Korsak. “Bana böyle söylendi. Üç kurban da sıyah saçlıymış.”</p>

  <p>“O halde özellikle dikkatli olmalısın Jane” dedi Angela. “Eğer koyu renk saçlı kızlardan hoşlanıyorsa...”</p>

  <p>“Dünya koyu renk saçlı insanlarla dolu anne."</p>

  <p>“Ama sen hemen önündesin. Haberleri biraz olsun izliyorsa..."</p>

  <p>“O zaman Jane’in yoluna çıkmaması gerektiğini biliyordur” dedi Korsak. “Kendisi için neyin iyi olduğunu anlayabiliyorsa tabii." Pişen etleri ızgaranın üzerinden alarak boş servis tabağına koymaya başladı. “O kızı tekrar Boston’a getireli bir hafta oldu, değil mi? Ve o günden bu yana da herhangi bir şey olmadı."</p>

  <p>“Ortalarda görünmüyor.”</p>

  <p>“O halde muhtemelen şehirden ayrılmıştır. Daha kolayca avlanabileceği başka yerlere gitmiş olmalı."</p>

  <p>“Ya da ortalığın iyice sakinleşmesini bekliyordur” dedi Jane.</p>

  <p>“Öyle, asıl problem de bu zaten, değil mi? Gözetimi devam ettirmek için kaynak bulman gerekecek. Korumayı ne zaman geri çekeceksin? O kız ne zaman güvende olacak?”</p>

  <p>Muhtemelen asla, diye düşündü Jane. Josephine her zaman arkasını kontrol edecek.</p>

  <p>“Sence tekrar öldürecek mi?” diye sordu Angela.</p>

  <p>“Tabii ki öldürecek” dedi Korsak. “Belki Boston’da değil. Ama eminim ki, tam da şu an bir yerlerde avlanmakla meşgul olmalı.”</p>

  <p>“Nereden biliyorsun?”</p>

  <p>Korsak son bifteği de servis tabağına yerleştirdi ve barbekünün alevini söndürdü. “Çünkü avcılar böyle yaparlar.”</p>
</body>
</html>
