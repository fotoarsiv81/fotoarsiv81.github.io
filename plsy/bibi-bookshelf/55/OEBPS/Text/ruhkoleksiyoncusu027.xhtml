<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>27</h1>

  <p>Nicholas Robinson’ın yaşadığı ev Chelsea’de, Jane’in çocukluğunun geçtiği ve genellikle işçilerin yaşadığı Revere Mahallesi’nden çok da uzak olmayan bir yerdeydi. Jane’in çocukluk evi gibi, Robinson’ın evi de kapalı bir ön verandası ve küçük bir bahçesi olan mütevazı bir evdi. Ön bahçede Jane’in o güne kadar gördüğü en büyük domates fideleri boy atmıştı, ancak son günlerdeki aşırı yağışlar domatesleri mahvetmişti ve çürümekte olan kocaman domatesler fıdelerde sallanmaktaydı, ihmal edilmiş fidelerin durumu, Jane’i Robinson’in ruh hali hakkında uyarmış olmalıydı. Kapıyı açtığında, adamın tükenmiş ve bitkin görüntüsü karşısında yine de şaşkınlığa uğradı Jane. Saçları darmadağınık, gömleği de günlerdir üzerinden çıkarmadan yatmış gibi kırış kınştı.</p>

  <p>“Bir haber var mı?” diye sordu adam, heyecanla Jane’in yüzünü araştırarak.</p>

  <p>“Üzgünüm, ama herhangi bir gelişme yok. İçeri gelebilir miyim Doktor Robinson?”</p>

  <p>Adam bezgin bezgin başını sallayarak Jane’i içeri aldı. “Tabii ki."</p>

  <p>Anne babasının Revere’deki evinde, televizyon oturma odasının en önemli öğesi durumundaydı ve sehpanın üzeri de, yıllar içerisinde kendilerini klonlamış bir sürü uzaktan kumanda cihazıyla dolu olurdu. Oysa Robinson'in oturma odasında ne televizyon ne de müzik seti vardı ve ortalıkta hiç uzaktan kumanda görünmüyordu. Robinson'in oturma odası bunların yerine kitaplarla, küçük heykelcikler ve çanak çömlek parçalarıyla doluydu, duvarda da eski dünyanın çerçevelenmiş bir haritası asılıydı. Her santimetrekaresiyle, yoksul bir akademisyenin eviydi burası, ancak eve hâkim olan bütün bu dağınıklıkta bir tür düzen vardı, sanki bütün bu önemsiz şeyler tam da olmaları gereken yerdeydiler.</p>

  <p>Ne yapması gerektiğine karar veremiyormuş gibi bakışlarını odada dolaştırdı Nicholas, sonra da çaresizce elini salladı, “Özür dilerim. Ne içmek istersiniz? Korkarım ki pek de iyi bir ev sahibi değilim.”</p>

  <p>“Ben böyle iyiyim, teşekkür ederim: Neden oturup biraz konuşmuyoruz?”</p>

  <p>Rahat, ancak yıpranmış koltuklara oturdular. Dışarıdan bir motosikletin homurtusu geliyordu, ancak evin içinde derinden sarsılmış bir ev sahibi vardı ve mutlak bir sessizlik hüküm sürüyordu. Usulca, “Ne yapmam gerektiğini bilemiyorum” dedi adam.</p>

  <p>“Müzenin kapanabileceğini duydum."</p>

  <p>“Ben müzeden bahsetmiyordum. Josephine’i kastetmiştim. Onu bulmanıza yardımcı olmak için ne gerekiyorsa yaparım, ama elimden ne gelir ki?” Kitaplarını, haritalarını işaret etti. “Benim iyi olduğum şeyler <i>bunlar.</i> Toplamak ve kataloglamak. Geçmişe ait işe yaramaz detayları yorumlamak. Bunların ona bir faydası dokunmadı ama, değil mi? Bunlar Josephine’e fayda sağlamadı.” Yenilgiye uğramış gibi bakışlarını yere indirdi. “Simon’ı da kurtarmadı.”</p>

  <p>“Belki de bize yardım edebilirsiniz.”</p>

  <p>Nicholas yorgunluktan çökmüş gözlerle Jane’e baktı. “Sorun. Neye ihtiyaç duyduğunuzu söyleyin bana.”</p>

  <p>“Şu soruyla başlayacağım: Josephine’le aranızda ne gibi bir ilişki vardı?”</p>

  <p>Robinson kaşlarını çattı. “İlişki mi?”</p>

  <p>“Onun sizin için bir iş arkadaşından daha fazlası olduğunu düşünüyorum.” Adamın yüzünde gördüklerine bakılacak olursa, çok daha fazlasıydı.</p>

  <p>Robinson başını salladı. “Bana bir bakın Dedektif. Ben ondan on dört yaş daha büyüğüm, iflah olmaz bir miyobum, geçimimi zar zor sağlıyorum ve kelleşmeye başladım. Neden onun gibi bir kadın beni istesin ki?"</p>

  <p>“O halde sizinle romantik bir ilişkiye girmek ilgisini çekmemişti, öyle mi?"</p>

  <p>“Böyle bir şeyle ilgileneceğini sanmıyorum.”</p>

  <p>“Bunu bilmediğinizi mi söylüyorsunuz? Ona teklif etmediniz mi?"</p>

  <p>Utangaç bir İfadeyle güldü adam. “O kelimeleri telaffuz etmeye yetecek cesaret ne arar bende? Ayrıca onu rahatsız etmeyi de istemiyordum. Böyle bir şey yapmak aramızdaki her şeyin mahvolmasına yol açabilirdi.”</p>

  <p>“Her şeyin derken?"</p>

  <p>Robinson gülümsedi. “O bana benziyor, hem de öyle çok benziyor ki, inanamazsınız. Elimize eski bir kemik parçası ya da paslı bir bıçak verin, ikimiz de o parçadaki tarihin sıcaklığını hissederiz. Sadece bu kadarını paylaşabilmek bile benim için yeterliydi." Başı önüne düştü ve “Ondan daha fazlasını istemeye korkuyordum" diye itiraf etti.</p>

  <p>“Neden ki?”</p>

  <p>“Güzelliği yüzünden” dedi Robinson. Kelimeler ağzından bir dua kadar yumuşak çıkmıştı.</p>

  <p>“Onu işe almanızın nedenlerinden biri de bu muydu?"</p>

  <p>Bu sorunun adamı gücendirdiğini görebiliyordu Jane. Nicholas’ın yüz gerildi ve koltuğunda doğruldu. “Asla kimseyi fiziksel görünüşüne bakarak işe almam ben. Benim en önemli standartlarım yeterlilik ve tecrübedir."</p>

  <p>“Ama özgeçmişine bakılacak olursa Josephine’in neredeyse hiç tecrübesi yoktu. Yüksek lisans programını kısa bir süre önce bitirmişti. Sizden çok daha az tecrübesi olmasına rağmen yine de onu danışman olarak işe aldınız.”</p>

  <p>“Çünkü ben Eski Mısır uzmanı değilim. İşte bu yüzden Simon bana bir danışman alacağını söyledi. Sanırım gururum biraz kırılmıştı, ama açık konuşmak gerekirse, Bayan X’i değerlendirebilecek niteliklere sahip olmadığımın da farkındaydım. Kendi sınırlarımı kabul ediyorum."</p>

  <p>“Aralarından seçim yapabileceğiniz ve Josephine’den daha nitelikli pek çok Eski Mısır uzmanı olmalı."</p>

  <p>“Eminim ki olmuştur."</p>

  <p>“Bilmiyor musunuz?"</p>

  <p>“Kararı Simon vermişti. Ben iş duyurusunu yaptıktan sonra onlarca özgeçmiş geldi. Simon bana işe alacağı kişiyi çoktan seçtiğini haber verdiğinde, ben henüz seçenekleri azaltmaya çalışıyordum. Josephine benim ilk elememi bile geçemezdi, ama Simon işe alacağımız kişinin Josephine olmasında ısrar etti. Ve her nasıl olduysa, onu tam zamanlı olarak işe almamız için gereken ekstra kaynakları da bulmuştu.”</p>

  <p>“Ekstra kaynakları da bulmuştu derken ne kastediyorsunuz?”</p>

  <p>“Epey yüklü bir bağış yapılmıştı. Mumyaların böyle etkileri vardır bilirsiniz. Bağışçıların heyecanlanmasına neden olur, onları cüzdanlarını açmaya sevk eder. Arkeoloji camiasında Simon’ın çalıştığı kadar çalışınca, bol paranın kimlerde olduğunu öğrenir insan. Kimden para isteyeceğinizi bilirsiniz."</p>

  <p>“Ama neden Josephine’i seçmişti ki? Bu benim sürekli takılıp kaldığını bir soru işe alabileceği onca Eski Mısır uzmanı, başvuru yapmış olması muhtemel onca doktora sahibi varken neden işi <i>ona</i> vermiş olsun ki?”</p>

  <p>“Bilmiyorum. Bu seçimden pek de memnun olmamıştım, ancak itiraz etmenin çok da anlamı olmayacağını düşündüm, çünkü onun çoktan kararını vermiş olduğu izlenimine kapılmıştım ve bunu değiştirmek için yapabileceğim herhangi bir şey de yoktu.” Robinson iç geçirdi ve başını çevirip pencereden dışarı baktı. “Ve sonra onunla karşılaştım” dedi usulca. “Ve ondan başka kimseyle çalışmayı istemediğimi anladım. Birlikte...” Cümlesini tamamlamadan sustu.</p>

  <p>Mütevazı evlerden oluşan o caddede, gelip geçen araçların sesi aralıksız devam ettiği halde, bu oturma odası daha farklı ve daha kibar bir zamanda kısılıp kalmış gibiydi, Nicholas Robinson gibi darmadağın, antika bir adamın kitapları ve haritalarıyla çevrili bir halde, tatmin içinde yaşlanabileceği bir zamanda</p>

  <p>“O yaşıyor” dedi Robinson. “Buna inanmak istiyorum.” Başını çevirip Jane’e baktı. <i>Siz</i> de onun yaşadığına inanıyorsunuz, değil mi?”</p>

  <p>“Evet, inanıyorum” dedi Jane. Ama cevabın geri kalanını gözlerinden anlamasına fırsat vermeden bakışlarını kaçırdı. <i>Ama onu</i> <i>kurtarabilecek miyiz</i>, <i>bilmiyorum</i>.</p>
</body>
</html>
