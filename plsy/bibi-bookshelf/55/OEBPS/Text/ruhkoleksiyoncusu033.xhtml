<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>33</h1>

  <p>Maine eyalet polisi dalgıçlarının bataklıkta yürüttükleri araştırma sona erdiğinde karanlık çökmeye başlamıştı. Bataklık ancak bir insanın göğsüne gelebilecek derinlikteydi; kuru zeminde duran Jane, yönlerini bulmak ya da daha ayrıntılı incelenmesi için yeni bir şeyler getirmek üzere su yüzeyine çıkan dalgıçların başlarını izliyordu. Bataklığın suları bir şeylerin görülmesine izin vermeyecek kadar bulanıktı, bu yüzden de çamurlu ve çürümekte olan bitki örtüsünü elle araştırmaya mecbur kalmışlardı; Jane’in yapmak zorunda olmadığı için minnettarlık duyduğu, iğrenç bir işti bu.</p>

  <p>Özellikle de en sonunda suyun dibini taradıkları zaman buldukları şeyi görünce.</p>

  <p>Kadının cesedi bir muşamba parçasının üzerinde yatıyor ve yosun parçaları dolanmış saçlarından çamurlu sular damlıyordu. Teni bataklıktaki tanenlerle öylesine boyanmıştı ki, kadının hangi ırktan olduğunu ya da neden öldüğünü anlamak kesinlikle mümkün değildi. Emin oldukları tek şey, kadının bir kaza sonucu ölmediğiydi; cesedi taş dolu ağır bir torba kullanılarak suyun dibine batırılmıştı. Jane kadının kara yüzünde taşlaşarak donmuş o korkunç acı ifadesine baktı ve <i>Umarım o taş torbasını ayak bileklerine bağladığı sırada çoktan ölmüşsündür</i>, diye düşündü. <i>Seni bataklığın kıyısından yuvarlayıp karanlık suların dibine inişini izlerken hayatta değildin umarım</i>.</p>

  <p>“Bunun sizin kayıp kız olmadığı kesin” dedi Doktor Daljeet Singh.</p>

  <p>Jane başını kaldırıp bataklığın kıyısında, yanı başında duran Maine adli tıp uzmanına baktı. Doktor Singh’in beyaz Sih türbanı gitgide azalan gün ışığında iyice dikkat çekiyor ve adamın olay yerinde toplanan normal giysili diğer dedektifler arasında fark edilmesini kolaylaştırıyordu. Doktor Singh olay yerine geldiğinde, kamyonetten inen egzotik görünümlü bu adamı görmek Jane’i şaşırtmıştı, Kuzey Ormanları’nda böyle bir adamla karşılaşacağı hiç aklına gelmezdi. Ancak kamyonetinin arkasında bulundurduğu epeyce eskimiş L. L. Bean botlarına ve yürüyüş ekipmanlarına bakılırsa Doktor Singh, Maine’in sert doğa koşullarına oldukça aşina biriydi. Şüphesiz, üzerinde şehirde giydiği pantolon ceket takımı bulunan Jane’den daha hazırlıklı gelmişti adam.</p>

  <p>“Sizin aradığınız genç kadın dört gün önce mi kaçırılmıştı?” diye sordu Doktor Singh.</p>

  <p>“Bu o değil” dedi Jane.</p>

  <p>“Bu kadın bir süredir su altındaymış. Tıpkı şu diğer örnekler gibi.” Doktor Singh yine bataklıktan çıkarılmış olan hayvan kalıntılarını gösterdi. Oldukça iyi korunmuş durumda olan iki kedi ve bir köpek, aynca hangi hayvanlara ait oldukları anlaşılmayan iskelet kalıntıları vardı. Hepsine bağlanmış taş dolu torbalar, bu talihsiz kurbanların etrafta dolanırken çamura saplanıp boğulmadıklarının kanıtıydı.</p>

  <p>“Sizin katil, hayvanlar üzerinde deneyler yapıyormuş” dedi Doktor Singh. Ardından yerde yatan kadın cesedine döndü. “Ve görünüşe bakılırsa koruma tekniğini mükemmelleştirmiş.”</p>

  <p>Jane ürperdi ve bataklığın diğer tarafında sona ermekte olan günbatımına baktı. Frost bataklıkların orkidelerden yosunlara, yosunlardan yusufçuklara varıncaya dek pek çok farklı türe ev sahipliği yapan büyüleyici yerler olduğunu söylemişti. O akşam sulak turbalıkların engebeli yüzeyine bakarken, Frost’un bahsettiği büyüyü görmüyordu Jane. Onun gördüğü, soğuk bir ceset, havuzuydu.</p>

  <p>“Otopsiyi yarın yapacağım” dedi Doktor Singh. “Eğer siz de izlemek isterseniz büyük memnuniyet duyarım.”</p>

  <p>Jane'in asıl istediği, arabaya atlayıp Boston’a geri dönmekti. Sıcak bir duş yapmak, küçük kızına iyi geceler öpücüğü vermek ve Gabriel’la yatağa girmekti. Ama buradaki işi henüz bitmemişti. “Otopsi Augusta’da mı yapılacak?” diye sordu.</p>

  <p>“Evet, saat sekiz civarında. Gelecek misiniz?”</p>

  <p>“Orada olacağım.” Jane derin bir nefes aldı ve duruşunu dikleştirdi. “Sanırım bu gece için kalacak bir yer bulsam iyi olacak.” “Hawthorn Oteli yolun birkaç kilometre aşağısında. Kahvaltıları çok iyidir. O büyük otellerdeki gibi berbat değildir, lezzetli omletler ye krep yaparlar.”</p>

  <p>“Tavsiye için teşekkürler” dedi Jane. <i>Sadece bir patolog üzerinden sular damlayan bir cesedin başında durup böyle heyecanla krepler hakkında konuşabilir.</i></p>

  <p>Fenerinin yardımıyla, olay yeri inceleme ekibinin küçük bayraklarla işaretlediği patikadan geri yürüdü Jane. Ağaçların arasından çıktığında, park yerinin boşalmakta olduğunu gördü; sadece birkaç resmi araç kalmıştı geride. Eyalet polisi binayı aramayı çoktan bitirmiş, ancak çöplerden ve Jane’in daha önce gördüğü çürümekte olan rakundan başka bir şey bulamamıştı. Ne Josephine’den ne de Bradley Rose’dan iz vardı.</p>

  <p>Ama o buradaydı, diye düşündü Jane ormana doğru bakarak. Arabasını şu ağaçların oraya park ediyordu. Bataklığa giden patikadan yürüyordu. Avını çekip sudan çıkaran bir balıkçı gibi, ipe asılıp yadigârlarından birini sudan çıkarıyordu.</p>

  <p>Jane arabasına bindi ve zavallı Subarusunu, karanlıkta daha da tehlikeli görünen çukurlarda zıplatarak, dağılmakta olan o yolda sürdü. Anayola döndükten hemen sonra cep telefonu çaldı.</p>

  <p>“En az iki saattir sana ulaşmaya çalışıyorum” dedi Frost. “Bataklıkta çekmiyordu telefon. Aramayı tamamladılar ve sadece bir ceset bulundu. Başka bir zulası daha olabilir mi diye merak...” “Nerdesin?” diye araya girdi Frost.</p>

  <p>“Bu gece burada kalacağım. Yarınki otopsiyi izlemek istiyorum.” <i>“Şimdi</i> demek istiyordum, şu an nerdesin?”</p>

  <p>“Bir otele gidiyorum. Neden ki?”</p>

  <p>“Otelin adı ne?”</p>

  <p>“Sanırım Hawthorn Oteli olacaktı. Buralarda bir yerlerde.”</p>

  <p>“Tamam, birkaç saat içinde seninle orada buluşuruz.”</p>

  <p>“Maine’e mi geliyorsun?”</p>

  <p>“Yola çıktım bile. Ve bize katılacak başka biri daha var yanımda” “Kim?”</p>

  <p>“Oraya geldiğimiz zaman konuşuruz.”</p>

  <p>Jane önce bölgedeki marketlerden birine uğrayıp kendine yeni iç çamaşırları ve çorap satın aldı, sonra da pizzacıda durup pepperonili bir pizza hazırlattı. Hawthorn Oteli’ndeki odasında, elde yıkadığı pantolonunu banyoya asarak kurumasını beklerken Jimmy Otto hakkındaki dosyaları okuyup pizzasını yedi. Üç dosya vardı, Jimmy’nin Hilzbrich Enstitüsü’nde öğrenci olarak bulunduğu her yıl için bir dosya. Hayır, hayır, bir öğrenci değil, akıl hastanesinde yatan bir hasta olarak, diye düşündü Jane, sevimsiz beton binayı ve enstitünün uzak konumunu hatırlayarak.</p>

  <p>Kızlarınızın yakınında görmeyi istemeyeceğiniz türden oğlanların, güvenle toplamdan tecrit edilmeleri için bir yer.</p>

  <p>En başta da Jimmy Otto olmak üzere.</p>

  <p>Özel bir terapi seansında Otto'nun söylediklerini içeren bir belge görünce durakladı. Bu konuşma yapıldığı zaman, Otto sadece on altı yaşındaydı.</p>

  <p class="p3">On bir yaşındayken, tarih kitabında bir fotoğraf görmüştüm. Bütün kadınların gaz odalarında öldürüldüğü bir toplama kampında çekilmişti. Sıra sıra dizilmiş, çırılçıplak yatıyorlardı. Sık sık o fotoğrafı, bütün o kadınları düşünüyorum. Onlarca ve onlarca kadın, sanki onlarla yapmak istediğim şeyi yapmam için beni bekleyerek öylece yatıyorlar orada. Bütün deliklerini becermem için. Gözlerine çomaklar sokayım diye. Memelerinin uçlarını doğramam için. Bir sürü kadınla aynı anda birlikte olayım diye orada olmak istiyorum, sıradakilerin hepsiyle. Parti diye buna denir işte, değil mi?</p>

  <p class="p3">Ama bir seferde birden fazlasını nasıl elde edebilirsiniz ki? Bir cesedin çürümesine engel olmak, onu bir şekilde taze tutabilmek mümkün müdür? Bunu öğrenmeyi istiyorum, çünkü bir kadın çürüyüp gider ve beni terk ederse, bu hiç de eğlenceli bir şey olmaz...</p>

  <p>Odanın kapısı çalınınca Jane hızla doğruldu. Yarısı yenmiş pizza dilimini yanında duran kutuya bıraktı ve pek de yumuşak olmayan bir sesle, “Evet? Kim o?” diye seslendi.</p>

  <p>“Benim” dedi Barry Frost.</p>

  <p>“Bir saniye.” Jane banyoya gitti ve hâlâ nemli olan pantolonunu üzerine geçirdi. Kapıya vardığında sinirleri yatışmıştı, kalbi de artık çılgınlar gibi atmıyordu. Kapıyı açtı ve kendisini bekleyen bir sürpriz olduğunu gördü.</p>

  <p>Frost yalnız değildi.</p>

  <p>Frost’un yanında duran kadın kırklı yaşlarında, koyu renk saçlı ve oldukça güzeldi. Rengi solmuş bir kot pantolon ve siyah bir süveter giymişti, ancak ince, atletik yapılı bedeninde böylesine sıradan giysiler bile zarif görünüyordu. Kadın, Jane’e tek kelime etmeden yarımdan geçip odaya girdi ve “Kapıyı kilitle” diye emretti.</p>

  <p>Frost kapıyı kilitlediği halde kadın hâlâ rahatlamamıştı. Hemen pencerelerin yanına yürüdü ve en ufak bir açıklık bile düşmanca bakışları içeri alabilirmiş gibi perdeleri hızla çekerek iyice kapattı.</p>

  <p>“Sen de kimsin?” diye sordu Jane.</p>

  <p>Kadın Jane’e bakmak için döndü. Ve tam o anda, henüz kadının yanıtını duyamadan. cevabı kadının yüzünde, kavisli kaşlarında, yontulmuş gibi görünen eimacıkkemiklerinde gördü Jane. Bir Grek vazosunda görülebilecek bir yüz, diye düşündü. Ya da bir Mısır mezarının duvarlarında.</p>

  <p>“Adım Medea Sommer” dedi kadın. “Josephine’in annesiyim.”</p>
</body>
</html>
