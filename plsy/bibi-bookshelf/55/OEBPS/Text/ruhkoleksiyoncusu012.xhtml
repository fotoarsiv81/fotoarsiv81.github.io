<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>12</h1>

  <p><span style="text-indent: 1em;">“Seni ‘iyi Polis' rolüne kim atadı?" diye sordu Jane, Frost’la birlikte Subaru’suna binerken.</span><br />
  <a id="bookmark1"></a></p>

  <p>“Ne demek istiyorsun?”</p>

  <p>“Kendini Doktor Pulcillo*ya kuyruk sallamaya öylesine kaptırmıştın ki, beni de Kötü Polis’i oynamaya mecbur bıraktın.”</p>

  <p>“Neden bahsettiğini anlayamıyorum.”</p>

  <p><i>“Başlamadan önce bir fincan kahve nasıl olur?</i> Sen dedektif misin, yoksa kadının kâhyası mı?”</p>

  <p>“Derdin ne senin? Zavallı kızın korkudan ödü kopmuştu. Anahtarları çalınmış, arabasının bagajında bir ceset var ve biz de arabasına el koyduk. Biraz anlayış görmeyi hak etmiyor mu sence de? Ona sanki bir şüpheliymiş gibi davranıyordun.”</p>

  <p>“Anlayış mı? içeride yaptığın bu muydu yani, Doktor Pulcillo'ya anlayış mı gösteriyordun? Ben ona çıkma teklif etmeni bekliyordum oysa”</p>

  <p>Birlikte çalıştıkları ilk günden bu yana, Frost’un ona gerçekten de sinirlendiğini hiç görmemişti Jane. Bu yüzden adamın gözlerinde aniden alevlenen öfkeye şahit olmak rahatsızlık vermekten öte, neredeyse korkutucuydu. “Canın cehenneme Rizzoli!”</p>

  <p>“Ne diyorsun be!”</p>

  <p>“Senin gerçekten bazı sorunların var, bunu biliyor musun? Neden bu kadına gıcık oluyorsun anlamıyorum. Güzel olması mı seni rahatsız ediyor?”</p>

  <p>“Onda aklıma yatmayan bir şeyler var. Bir şeylerin yolunda olmadığını hissediyorum.”</p>

  <p>“Korkuyor. Hayatı bir anda altüst oldu. Bunun insanın kafasını karıştırması normal değil mi?”</p>

  <p>“Ve sen de hemen üzerine atlayıp onu kurtarmak istiyorsun.”</p>

  <p>“Ben nazik bir insan gibi davranmaya çalışıyorum.”</p>

  <p>“Çirkin bir kadın olsaydı, aynı şekilde davranacağını söyleyebilir misin bana?”</p>

  <p>“Bunun görünüşüyle uzaktan yakından alakası yok. Neden başka niyetlerim olduğunu sanıyorsun ki?”</p>

  <p>Jane iç geçirdi. “Bak, ben sadece seni beladan uzak tutmaya çabalıyorum, anladın mı? Ben Anne Ayı’yım, görevimi yapıyor ve başının belaya girmesine engel oluyorum.” Anahtarı kontağa yerleştirdi ve motoru çalıştırdı. “Söylesene, Alice ne zaman dönüyor? Ailesini ziyareti gereğinden fazla sürmedi mi sence de?”</p>

  <p>Bu sözlerin üzerine Frost ona şüpheyle baktı. “Neden Alice’i soruyorsun şimdi?"</p>

  <p>“Haftalardır yok ortalarda. Eve dönme zamanı gelmedi mi?”</p>

  <p>Bu sözler bir homurtuya neden oldu. “Jane Rizzoli, evlilik danışmanı. Buna bir parça içerliyorum, farkındasın değil mi?”</p>

  <p>“Ne?”</p>

  <p>“Yoldan çıkacağımı düşünmene.”</p>

  <p>Jane arabayı kaldırım kenarından uzaklaştırıp trafiğe karıştı. “Sadece bir şeyler söylemeliyim diye düşünmüştüm. Yardımcı olmaya çalışıyorum sadece.”</p>

  <p>“Haklısın, bu strateji baban konusunda <i>gerçekten</i> de çok başarılı olmuştu. Bugünlerde seninle konuşuyor mu, yoksa seni tamamen silmesine neden olacak kadar kızdırdın mı onu?”</p>

  <p>Babasından bahsedilince, Jane’in direksiyondaki elleri birisini boğacakmış gibi gerildi. Otuz bir yıllık mutlu bir evliliğin ardından. Frank Rizzoli aniden ucuz sarışınlarla ilgilenmeye başlamıştı. Yedi ay önce Jane’in annesini terk edip evinden ayrılmıştı adam.</p>

  <p>“Ona sadece yanındaki sürtük hakkında ne düşündüğümü söyledim.”</p>

  <p>Frost, güldü. “Doğru. Sonra da kadını pataklamaya kalktın.<span style="font-weight:bold;">”</span>&nbsp;</p>

  <p>"Onu pataklamadım. Konuştuk sadece.”</p>

  <p>“Onu tutuklamaya çalıştın.”</p>

  <p>“Orta yaşlı bir moron gibi davrandığı için <i>babamı</i> tutuklamalıydım aslında. Yaptıkları yüzünden nasıl utandığımı bilemezsin.” Kaşlarını çatarak yola baktı. “Şimdi annem de beni utandırmak için büyük çaba harcıyor.”</p>

  <p>“Ne yani, birileriyle çıktığı için mi böyle söylüyorsun?” Frost başını salladı. “Farkında değil misin? Öylesine peşin hükümlüsün ki onu da küstüreceksin.”</p>

  <p>“Bir yeniyetme gibi davranıyor. ”&nbsp;</p>

  <p>“Baban onu terk etti diye birileriyle çıkıyor, ne olmuş yani? Korsak iyi heriftir, bırak da kadın bir parça mutlu olsun.”</p>

  <p>“Konumuz benim annemle babam değildi. Josephine hakkında konuşuyorduk. ”</p>

  <p>“Josephine hakkında konuşan s<i>endin"</i></p>

  <p>“Onda beni rahatsız eden bir şeyler var. Bizimle göz teması kurmakta nasıl zorlandığını fark etmedin mi? Sanınm bir an önce onu yalnız bırakmamız için sabırsızlanıyordu.”</p>

  <p>“Sorduğumuz bütün sorulara yanıt verdi. Başka ne yapmasını bekliyordun ki?”</p>

  <p>“Bize her şeyi anlatmadı. Bizden sakladığı bir şeyler var bence.”</p>

  <p>“Ne gibi mesela?”</p>

  <p>“Bilmiyorum.” Jane bakışlarını önündeki yola çevirdi. “Ama Doktor Pulcillo hakkında biraz daha bilgi edinsek iyi olacak.”</p>

  <div>
    <br />
  </div>

  <div>
    <br />
  </div>

  <p>Evinin penceresinden caddeye bakan Josephine iki dedektifin arabaya binip uzaklaşmasını izledi. Ancak iki dedektif oradan ayrıldıktan sonra çantasını açtı ve elma ağacında bulduğu anh şeklindeki anahtarlığını çıkardı. Bu anahtarları nasıl bulduğundan polise hiç bahsetmemişti. Bahsetseydi, onu ormana yönlendiren nottarı, Josephine Sommer adına gönderilmiş zarftan da bahsetmek zorunda kalacaktı. Ve Sommer kesinlikle haberdar olmamaları gereken bir isimdi.</p>

  <p>Josephine Sommer adına gönderilmiş notları ve zarfları bir araya toparlayıp hepsini yırttı, hayatının onca yıldır unutmaya çabaladığı kısmından da aynı şekilde kolayca kurtulabilmeyi diledi. Ancak kaçıp kurtulmak için ne kadar çok çaba gösterirse göstersin, hayatının o dönemi yine de onu yakalamıştı ve her zaman onun bir parçası olarak kalacaktı. Küçük parçalara ayırdığı kâğıtları banyoya götürdü ve hepsini tuvalete atıp sifonu çekti. Boston’dan ayrılmak zorundaydı.</p>

  <p>Şimdi şehirden ayrılmak için uygun bir zamandı. Polis bugün olanlar yüzünden korktuğunu biliyordu, bu yüzden ayrılması şüphe çekmeyecekti. Belki de daha sonra ona bazı sorular yöneltebilir, kayıtları araştırabilirlerdi, ancak şimdilik onun geçmişini araştırmak için herhangi bir sebep yoktu ellerinde. Onun söylediği kişi olduğunu farz edeceklerdi: Sessiz ve mütevazı bir hayat süren, üniversite ve yüksek lisans eğitimini tamamlamak için Blue Star adlı bir barda garsonluk yapan Doktor Pulcillo. Bunların tümü doğruydu zaten. Kontrol edecek olurlarsa onlar da aynı bilgilere ulaşırlardı. Biraz daha derinleri ya da daha eski dö<span style="text-indent: 1em;">nemleri kontrol etmedikleri, Josephine de onlara bunun için bir neden vermediği sürece, asla alarm zillerinin çalması gerekmeyecekti. Kimse bir şey anlamadan Boston’dan sessizce ayrılabilirdi.</span> <span style="text-indent: 1em; font-style: italic;">Ama Boston'dan ayrılmayı istemiyordum ki.</span></p>

  <p>Pencereden dışarı, zamanla sevmeye başladığı mahalleye baktı. Yağmur bulutları aralanıp güneşin yüzünü göstermesine izin vermişti. Kaldırımlar hayat dolu, tertemiz görünüyordu. İşe başlamak için mart ayında buraya geldiğinde bu sokakların yabancısıydı. Buz gibi esen rüzgârda güçlükle yürürken, burada uzun süre tutunamayacağını, kendisinin de annesi gibi New England kışlarında değil, çöl sıcaklarında yaşaması gereken bir sıcak bölge insanı olduğunu düşünüp durmuştu. Ama nisan ayında karlar eriyip de ağaçlar tomurcuklandığında, altın renkli nergislerin önünden geçerken, Boston Common’da yürürken aniden buraya ait olduğunu anlamıştı Josephine. Her tuğlada, her taşta tarihin izlerinin göründüğü bu şehirde kendini evinde hissediyordu. Beacon Hillin arnavutkaldırımlarında yürüyor, neredeyse at toynaklarının ve araba tekerleklerinin takırtılarını duyabiliyordu. Long Wharftaki dalgakıranın üzerinde durmuş, balıkçıların bağrışmalarını, denizcilerin gülüşmelerini zihninde canlandırmıştı. Josephine de annesi gibi bugünden çok geçmişle ilgilenen biri olmuştu her zaman ve bu şehirde tarih nefes alıp vermeye devam ediyordu.</p>

  <p><i>Şimdi buradan ayrılmak zorunda kalacağım. Ve bu ismi de geride bırakmam gerekecek.</i></p>

  <p>Çalmaya başlayan kapı zili olduğu yerde sıçramasına neden oldu. Dahili telefon sisteminin yanına gitti ve konuşma butonuna basmadan önce sesinin sakinleşmesi için biraz durakladı. <span style="font-size: 12px; line-height: 0px;">"</span>Evet?"&nbsp;</p>

  <p>“Josie, ben Nicholas. Yukarı gelebilir miyim?”</p>

  <p>Bu ziyareti kibar bir şekilde nasıl geri çevireceğini bilemiyordu, bu yüzden de kapı otomatiğine basıp adamı içeri aldı. Nicholas yağmurdan ıslanmış parlak saçlarıyla kısa zamanda kapının önünde belirivermişti; gri gözleri buğulanmış gözlük camlarının ardından endişeyle bakıyordu.</p>

  <p>“İyi misin? Olanları duyduk.”</p>

  <p>“Nereden öğrendiniz?”</p>

  <p>“İşe gelmeni bekliyorduk. Sonra Dedektif Crowe aradı ve bazı sorunlar çıktığını, birilerinin arabana girdiğini söyledi.”</p>

  <p>“Bundan çok daha kötüsü oldu” dedi Josephine ve yorgun bir şekilde kendini kanepeye bıraktı. Ona bakarak ayakta duran Nicholasın bakışları ilk kez Josephine’in kendini rahatsız hissetmesine&nbsp;<i>neden</i> oluyordu; genç kadını dikkatle incelemekteydi. Aniden Josephine kendini Bayan X kadar korunmasız hissetti; koruyucu sargıları açılmış ve alttaki çirkin gerçeğin ortaya çıkmasına neden olmuştu.</p>

  <p><a id="bookmark2"></a>“Binleri anahtarlarımı almış Nick.”</p>

  <p>“Kaybettiğin anahtarlar mı?”</p>

  <p>“Kaybetmemişim. Çalınmış.”</p>

  <p>“Yani... belirli bir amaç uğruna mı demek istiyorsun?”</p>

  <p>“Hırsızlık genellikle böyle bir şeydir.” Josephine adamın yüzündeki şaşkın ifadeyi gördü ve <i>Zavallı Nicky</i> diye düşündü. <i>Uzun zamandır küf tutmuş antikalarına saplanıp kalmışsın. Gerçek dünyanın nasıl da sevimsiz bir yer olduğu hakkında hiçbir fikrin yok.</i> “Muhtemelen ben işteyken çalınmış.”</p>

  <p>“Aman Tanrım.”</p>

  <p>“Müzenin anahtarları anahtarlıkta takılı değildi, bu yüzden bina için endişelenmene gerek yok. Koleksiyon güvende.”</p>

  <p>“Ben koleksiyon için endişelenmiyorum. <i>Senin</i> için endişeleniyorum.” Uzun bir dalış yapmaya hazırlanan bir yüzücü gibi derin bir nefes aldı. “Josephine, burada kendini güvende hissetmiyorsan, ne zaman istersen...” Aniden doğruldu ve cesurca devam etti: “Evimde boş bir yatak odası var. İstersen gelip benimle kalabilirsin,”</p>

  <p>Josephine gülümsedi. “Teşekkür ederim. Ama bir süre için şehirden ayrılacağım, yani birkaç hafta işe gelmeyeceğim. Seni yüzüstü bırakıp gittiğim için özür dilerim, özellikle de böyle bir zamanda.”</p>

  <p>“Nereye gidiyorsun?”</p>

  <p>“Teyzemi ziyaret etmek için iyi bir zamanmış gibi görünüyor. Bir yıldır görmedim onu.” Josephine, özleyeceği manzaraya bakmak için pencerenin yanına gitti. “Her şey için çok teşekkür ederim Nicholas” dedi. <i>Yıllardır hayatıma girenler içerisinde arkadaşa en yakın kişi olduğun için sana teşekkür ederim.</i></p>

  <p>“Gerçekte neler olup bittiğini anlatacak mısın bana?” diye sordu Nicholas. Josephine’in hemen arkasına, neredeyse ona dokunabilecek kadar yakına gelmişti, ama bunu yapmadı. Her zamanki gibi, yakınlarda sabırla bekleyen sessiz bir varlık olarak öylece duruyordu. “Bana güvenebileceğini sen de biliyorsun. Ne olursa olsun.”</p>

  <p>Aniden ona gerçeği anlatmak, geçmişiyle ilgili her şeyi Nicholas ile paylaşmak istedi Josephine. Ancak adamın göstereceği tepkiden çekiniyordu. Nicholas, Josephine Pulcillo olarak tanınan mülayim hayale inanmıştı. Her zaman ona kibar davranmıştı ve Josephine bu inceliğin karşılığında bu hayali sürdürmeli, onu hayal kırıklığına uğratmamalıydı.</p>

  <p>“Josephine, bugün ne oldu?” diye sordu adam.</p>

  <p>“Muhtemelen bu akşamki haber bültenlerinde görürsün” diye karşılık verdi Josephine. “Birileri arabama girmek için anahtarlarımı kullanmış. Bagajıma bir şeyler bırakmak için.”</p>

  <p>“Peki ne bırakmışlar?”</p>

  <p>Josephine döndü ve adamın yüzüne baktı. “Bir başka Bayan X.”</p>
</body>
</html>
