<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>30</h1>

  <p>Doktor Gavin Hilzbrich’in yaşadığı Cape Elizabeth Mahallesi Maine, Portland’ın zengin banliyölerinden biriydi, ancak sokaktaki diğer bakımlı evlerin aksine, Hilzbrich’in bakımsız ağaçlarla kaplı bir parselde yer alan evi epeyce eskimiş durumdaydı ve evin önündeki yamalı çimenlik de güneş görmeyi bekleyerek yavaş yavaş kurumaktaydı. Sömürge dönemine has bir mimariyle inşa edilmiş koca eve ait araba yolunda duran Jane, dökülen boyaları ve çatıdaki yosunların yeşil parıltılarını fark etti, bunlar doktorun bozulmakta olan mali durumunun belirtileriydi. Hiç şüphe yok ki, aynı banka hesabı gibi doktorun evi de daha iyi günler görmüştü.</p>

  <p>Kapıyı açan beyaz saçlı adam ilk bakışta refah içinde yaşayan biri gibi görünüyordu. Altmışlı yaşlarının sonlarında olmasına rağmen, yıllar ya da ekonomik zorluklar ona boyun eğdirememişti ve dimdik duruyordu. Sıcak bir gün olmasına rağmen üzerine tüvit bir ceket giymişti ve üniversitedeki dersine gitmek için evden çıkmak üzereymiş gibi bir hali vardı. Yakasının aşınmış olduğunu ve birkaç beden büyük ceketinin de kemikli omuzlarından sarktığını ancak daha dikkatli bakınca fark etti Jane. Bütün bunlara rağmen adam Jane’e aşağılayarak, ziyaretçisinin söyleyebileceği hiçbir şey onun ilgisini çekemezmiş gibi davrandı.</p>

  <p>“Doktor Hilzbrich?” dedi Jane. “Ben Dedektif Rizzoli. Telefonda konuşmuştuk.”</p>

  <p>“Size söyleyecek başka bir şeyim yok.”</p>

  <p>“Bu kadını kurtarmak için fazla zamanımız yok.”</p>

  <p>“Eski hastalarım hakkında konuşamam.”</p>

  <p>“Dün gece, eski hastanız bize bir hatıra gönderdi.”</p>

  <p>Adam kaşlarını çatarak Jane’e baktı. “Ne demek istiyorsunuz, ne hatırası?”</p>

  <p>“Kurbanın saçı. Kesmiş, bir alışveriş torbasına koymuş ve bir ağaca asmış, tıpkı bir ganimet gibi. Şimdi sizin gibi bir psikiyatr bunu ne şekilde yorumlar bilmiyorum. Ben sadece bir polisim. Ama bir sonraki sefer kurbanın neresini keseceğini düşünmek istemiyorum. Ve eğer bulduğumuz bir sonraki şey o kadının uzuvlarından biri olursa, size yemin ederim buraya geri döner ve bir iki televizyon kamerası da davet ederim.” Adamın söylediklerini sindirmesi için bir süre bekledi. “Peki, şimdi konuşmak istiyor musunuz?” Dudakları iki ince çizgi halinde, Jane’e baktı adam. Tek kelime etmeden, içeri girmesine izin vermek üzere kenara çekildi.</p>

  <p>içerisi sigara kokuyordu. Jane’in koridora dizilmiş dosya kutuları gördüğü bu evde, daha da tehlikeli bir alışkanlıktı bu. Açık bir kapıdan dağınık çalışma odasına göz atan Jane, dolup taşan kül tablaları, kâğıtlar ve üzeri başka dosya kutularıyla dolu bir masa gördü.</p>

  <p>Adamın peşi sıra, gün ışığını engelleyen sık ağaçlar yüzünden ruh karartıcı ve loş görünen oturma odasına yürüdü Jane. Burada bir tür düzen görüntüsü korunmuştu, ancak Jane’in oturduğu deri koltukta lekeler vardı ve ince bir el emeğinin ürünü olan sehpa da, dikkatsiz bir şekilde ahşabın üzerine bırakılmış sayısız bardağın halka halka izlerini taşımaktaydı. Muhtemelen koltuklar da, sehpa da epey bir para ödenerek satın alınmış şeylerdi ve sahiplerinin daha varlıklı geçmişinin kanıtlarıydı. Şüphesiz Hilzbrich’in mali durumu korkunç bir şekilde kötüye gitmişti ve adam da evinin bakım masraflarım karşılayamıyordu. Ama Jane’in karşısında oturan adamda en ufak bir yenilgi emaresi bile yoktu ve alçakgönüllü biri olmadığı da apaçık ortadaydı. O her haliyle, polis soruşturması gibi çok da önemli olmayan bir sıkıntıyla karşı karşıya kalan <i>Doktor</i> Hilzbrich olmayı sürdürüyordu.</p>

  <p>“Bu genç kadının kaçırılmasından eski hastamın sorumlu olduğunu nereden çıkarıyorsunuz?” diye sordu adam.</p>

  <p>“Bradley Rose’dan şüphelenmemize neden olan pek çok şey var.”</p>

  <p>“Nedir bunlar?”</p>

  <p>“Detayları açıklama özgürlüğüne sahip değilim.”</p>

  <p>“Buna rağmen benden Bradley’nin psikiyatrik dosyalarını size göstermemi istiyorsunuz, öyle mi?”</p>

  <p>“Bir kadının hayatı tehlikedeyken mi? Evet, istiyorum. Ve siz de ne gibi yükümlülükleriniz olduğunu çok iyi biliyorsunuz.” Jane durakladı. Ne de olsa daha önce de aynı durumu tecrübe etmiştiniz.”</p>

  <p>Adamın yüzünün aniden kaskatı kesilmesi, Jane’in neden bahsettiğini tam olarak anladığını gösteriyordu.</p>

  <p>“Hastalarınızdan biri zaten kontrolden çıkmıştı” dedi Jane. “O hastanızın kendine kurban seçtiği kişinin anne babası da hasta-doktor mahremiyeti hikâyesinden pek memnun kalmamıştı, değil mi? Kızlarının parça parça doğranması bir aile üzerinde böyle bir etki yaratabilir. Yas tutarlar, öfkelenirler ve en sonunda da mahkemeye başvururlar. Ve bütün bunlar da gazetelerde boy gösterir.” Gözlerini eski püskü eşyayla dolu odada gezdirdi. “Hâlâ hasta kabul ediyor musunuz, bu arada?”</p>

  <p>“Etmediğimi biliyorsunuz.”</p>

  <p>“Sanırım lisans kaybedilince psikiyatriyle uğraşmak kolay olmuyor.”</p>

  <p>“Bir karalama kampanyasıydı. Ailenin suçlayacak birine ihtiyacı vardı.”</p>

  <p>“Tam olarak kimi suçlamaları gerektiğini biliyorlardı: Sizin kaçık eski hastanız. Onun iyileştiğini ilan eden sizdiniz.”</p>

  <p>“Psikiyatri kesinliği olmayan bir bilimdir.”</p>

  <p>“Bunu yapanın hastanız olduğunu bilmeniz gerekirdi. O kız öldürüldüğü zaman, bu işi hastanızın yaptığını anlamış olmalıydınız.”</p>

  <p>“O olduğuna dair herhangi bir kanıt yoktu elimde.”</p>

  <p>“Siz sadece sorunun ortadan kalkmasını istediniz. Bu yüzden de hiçbir şey yapmadınız, polise hiçbir şey anlatmadınız. Aynı şeyin Bradley Rose’un durumunda bir kez daha yaşanmasına izin mi vereceksiniz? Onu durdurmak için bize yardım etmeniz mümkünken?”</p>

  <p>“Size nasıl yardım edebileceğimi bilmiyorum.”</p>

  <p>“Bradley Rose hakkındaki kayıtları verin.”</p>

  <p>“Anlamıyorsunuz. Eğer o kayıtları size verecek olursam, o...” Durdu.</p>

  <p>“O mu?” Jane gözlerini adamın yüzüne öyle ciddiyetle dikmişti ki, koltuğuna fiziksel bir güçle bastırılıyormuş gibi iyice arkasına yaslandı adam. “Bradley’nin babasından bahsediyordunuz, değil mi?”</p>

  <p>Doktor Hiizbrich yutkundu. “Kimball Rose sizin arayacağınız konusunda beni uyarmıştı. Bana psikiyatrik kayıtların kişiye özel belgeler olduğunu hatırlattı.”</p>

  <p>“Bir kadının hayatı tehlikedeyken bile mi?”</p>

  <p>“Bay Kimball, kayıtları açıklayacak olursam beni dava edeceğini söyledi.” Mahcup bir kahkaha attı ve gözlerini oturma odasında gezdirdi. “Sanki alabileceği herhangi bir şey kalmış gibi!</p>

  <p>Banka eve el koydu. Enstitü zaten yıllardır kapalı ve şimdi de eyalet oraya el koymak üzere. Lanet olasıca emlak vergilerini bile ödeyemiyorum.”</p>

  <p>“Kimball sizinle ne zaman konuştu?”</p>

  <p>Adam omuz silkti. “Yaklaşık bir hafta kadar önce beni aradı, belki daha önce. Kesin gününü hatırlayamıyorum.”</p>

  <p>Bu, Jane’in Texas ziyaretinden hemen sonraya denk geliyordu. İlk günden bu yana, Kimball Rose bu soruşturmanın önüne engeller çıkarıp duruyordu ve bütün bunları da oğlunu korumak için yapmaktaydı.</p>

  <p>Hilzbrich iç geçirdi. “Hem zaten o dosyayı size veremem. Artık bende değil.”</p>

  <p>“Peki kimde bu dosya?”</p>

  <p>“Hiç kimsede. İmha edildi.”</p>

  <p>Jane duyduklarına inanmıyormuş gibi adama baktı. “Bunu yapmanız için ne kadar ödedi size? Ucuz biri misinizdir?”</p>

  <p>Öfkelenen adam ayağa kalktı. “Size söyleyeceğim bir şey kalmadı.”</p>

  <p>“Ama benim size söyleyeceğim çok şey var. Birincisi, size Bradley’nin neler yaptığını göstereceğim.” Çantasına uzanıp bir deste fotoğraf çıkardı. Fotoğrafları teker teker masanın üzerine atarak grotesk bir kurban sergisi ortaya çıkardı, “İşte bunlar hastanızın yaptıkları.”</p>

  <p>“Artık gitmenizi isteyeceğim.”</p>

  <p>“Neler yaptığına bir bakın.”</p>

  <p>Adam kapıya döndü. “Görmeme gerek yok.”</p>

  <p>“Bakın şunlara dedim.”</p>

  <p>Adam durdu ve yavaşça sehpanın bulunduğu tarafa döndü. Fotoğrafları gördüğünde gözleri korkuyla büyüdü. Doktor çivilenmiş gibi yerinde dururken Jane oturduğu koltuktan kalktı ve adamın yanına ilerledi.</p>

  <p>“Kadınlardan oluşan bir koleksiyon yapıyor Doktor Hilzbrich. Josephine Pulcillo’yu da o koleksiyona katmak üzere. Onu öldürmeden önce çok az bir zamanımız var. Josephine Pulcillo’yu <i>şuna</i> benzer bir şeye çevirmeden önce.” Eliyle Lorraine Edgerton’ın mumyalanmış cesedini gösteren fotoğrafı işaret etti. “Ve eğer böyle bir şey yapacak olursa, Josephine’in kanı sizin ellerinize de bulaşmış olacak.”</p>

  <p>Hilzbrich fotoğraflara bakmaya devam ediyordu. Aniden bacakları boşalmış gibi oldu ve sendeleyerek gittiği koltuğa kendini. Omuzları çökmüştü.</p>

  <p>“Bradley’nin böyle şeyler yapabileceğini biliyordunuz, değil mi?” diye sordu Jane.</p>

  <p>Adanı başını salladı. “Bilmiyordum.”</p>

  <p>“Siz onun psikiyatrıydınız.”</p>

  <p>“Otuz yıldan uzun bir süre geçti! O zamanlar sadece on altı yaşındaydı. Sessiz, terbiyeli bir çocuktu.”</p>

  <p>“O halde onu hatırlıyorsunuz.”</p>

  <p>Bir durakladıktan sonra, “Evet” diye kabullendi Hilzbrich. “Bradley’yi hatırlıyorum. Ama size söyleyeceklerimin ne faydası olacağım bilemiyorum. Şimdi nerede olduğu hakkında hiçbir fikrim yok. Bir gün böyle şeyler yapabileceğini de hiç düşünmedim.” Başını çevirip fotoğraflara baktı. <i>“Böyle</i> şeyler.”</p>

  <p>“Sessiz ve terbiyeli bir çocuk olduğu için mi?” dedi Jane ve alaycı alaycı gülmekten alamadı kendini. “Asıl dikkat, etmeniz gerekenlerin sessiz kişiler olduğunu sizin herkesten daha iyi bilmeniz gerek. On altı yaşındayken bile belirtileri görmüş olmalıydınız. Bir gün bir kadına <i>böyle</i> şeyler yapacağı konusunda sizi uyaran belirtiler.” Hilzbrich dikkatini isteksizce bir kez daha mumyalanmış kadın bedenini gösteren fotoğrafa verdi. “Evet, bunu nasıl yapacağını biliyor olmalı. Muhtemelen bunu yapmak için gereken becerilere de sahiptir” diye kabullendi. “Arkeolojiye fena kaptırmıştı kendini. Babası ona Eski Mısır’la ilgili bir kutu referans kitabı göndermişti ve Bradley de onları tekrar tekrar okuyup dururdu. Takıntılı bir şekilde. Yani evet, bir bedenin <i>nasıl</i> mumyalanacağını biliyordur, ama Fiilen bir kadına saldırmak ve kaçırmak, bilemiyorum.” Başını salladı. “Bradley hiçbir konuda inisiyatif almazdı ve birine itiraz edip kendini savunmakla ilgili sorunları vardı. O birilerinin peşinden giden biriydi, bir lider değil. Bunun için de babasını suçluyorum ben.” Jane’e baktı. “Kimball’la tanıştınız mı?”</p>

  <p>“Evet.”</p>

  <p>“O zaman herkesi kontrol ettiğini de biliyor olmalısınız. O ailede bütün kararları Kimball veriyor. Karısı ve oğlu için neyin doğru olduğuna o karar veriyor. Bradley bir seçim yapmak zorunda kaldığında, hatta bu, akşam yemeğinde ne yiyeceği gibi basit bir şey bile olsa, bütün detaylarıyla düşünüp taşınmaya mecbur olurdu. Anlık kararlar vermeyi beceremezdi ve bu da bir kurbanı kaçırabilmek için gerekli bir özelliktir, değil mi? Birini görürsünüz, istersiniz, ne yapacaksanız yaparsınız. Bunu yapsam mı, yapmasam mı diye kararsızlık geçirecek zamanınız yoktur.”</p>

  <p>“Peki plan yapma fırsatını bulursa, böyle bir şeyi yapabilir mi?”</p>

  <p>“Böyle hayaller kurmuş olabilir. Ama benim tanıdığım oğlan, muhtemelen bir kızın <i>karşısına çıkmaya</i> bile korkardı.”</p>

  <p>“Peki o zaman neden sizin enstitüye gelmişti? Sizin uzmanlaştığınız alan bu değil miydi, suç teşkil edecek cinsel eğilimleri olan oğlan çocukları?”</p>

  <p>“Cinsel sapkınlıkların pek çok türü vardır.”</p>

  <p>“Peki Bradley hangi tür sapkınlık yüzünden gelmişti size?”</p>

  <p>“Takip. Takıntı. Röntgencilik.”</p>

  <p>“Yani siz onun sadece bir röntgenci olduğunu mu söylüyorsunuz?”</p>

  <p>“Bazı açılardan röntgenciliğin ötesinde bir şeydi, zaten babası da onu bu yüzden enstitüye göndermişti.”</p>

  <p>“Röntgenciliğin ne kadar ötesinde bir şey?”</p>

  <p>“Önce ergenlik çağında birçok kez bir komşunun penceresini gözetlerken yakalandı. Sonra işi geliştirip onu okulda takip etmeye başladı ve kız onu herkesin içinde reddedince de kimse yokken kızın evine girdi, kızın yatağını ateşe verdi. İşte hâkimin Bradley’nin ebeveynine ültimatom vermesi de o zaman oldu: Ya oğlan tedavi görecek ya da hapis cezası alacaktı. Rose ailesi, dedikodular seçkin çevrelerine ulaşmasın diye oğlanı eyalet dışına göndermeyi tercih etti. Bradley enstitüye geldi ve iki yıl boyunca bizim yanımızda kaldı.”</p>

  <p>“Bu epey uzun bir ziyaret gibi görünüyor.”</p>

  <p>“Babasının talebiydi. Kimball oğlanın tam manasıyla iyileşmesini istiyordu, böylelikle ailesini bir daha utandırmayacaktı. Annesi Bradley’nin eve dönmesini istiyordu, ancak Kimball baskın çıktı. Ayrıca Bradley de bizimle kalmaktan memnun gibiydi. Enstitü ormanlık bir bölgedeydi ve yürüyüş patikalarımız, hatta balık tutmak için de bir gölümüz vardı. Bradley dışarıda olmaktan keyif alırdı ve bazı arkadaşlıklar kurmayı da başarmıştı.”</p>

  <p>“Jimmy Otto gibi arkadaşlarla mı?”</p>

  <p>Bu ismi duyunca Hilzbrich suratını buruşturdu.</p>

  <p>“Gördüğüm kadarıyla Jimmy’yi de hatırlıyorsunuz” dedi Jane. “Evet” dedi adam usulca. “Jimmy... kolay unutulabilir biri değildi.”</p>

  <p>“Onun öldüğünden haberiniz var mı? On iki yıl önce, San Diego'da vurularak öldürüldü. Bir kadının evine girdiğinde.”</p>

  <p>Hilzbrich başını sallayarak onayladı. “San Diego’dan bir dedektif aramıştı beni. Jimmy hakkında bilgi istiyordu. Bana öldürüldüğü sırada Jimmy’nin bir suç işlemiş olup olamayacağını soruyordu.” “Ona evet dediğinizi farz ediyorum.”</p>

  <p>“Ben yüzlerce sosyopat çocuk tedavi ettim Dedektif. Yangın çıkaran, hayvanlara işkence eden, sınıf arkadaşlarına saldıran çocuklar. Ama bunların arasında sadece birkaçı beni gerçekten korkutmuştur.” Adam Jane’in gözlerine baktı. “Jimmy Otto da bu az sayıdaki çocuktan biriydi. Dört dörtlük bir yırtıcıydı.”</p>

  <p>“Ve Bradley de onun gibi hareket etmeye başlamış olmalı.” Hilzbrich gözlerini kırpıştırdı. “Ne?”</p>

  <p>“Ortaklıklarından haberiniz yok muydu? Jimmy ile Bradley birlikte avlanıyorlardı. Ve sizin enstitüde tanışmış olmalılar. Fark etmemiş miydiniz?”</p>

  <p>“Enstitüde kalan otuz hastamız vardı, yani tabii ki birbirlerini tanıyorlardır. Birlikte grup terapilerine katılmış olmalılar. Ama Bradley ile Jimmy’nin karakterleri tamamen farklıydı.”</p>

  <p>“Belki de birlikte bu kadar iyi çalışmaları da bu yüzdendir. Birbirlerini tamamlamış olmalılar. Biri lider, diğeri de onun takipçisi. Kurbanları kimin seçtiğini ya da öldürme işini kimin üstlendiğini bilmiyoruz, ama ikisinin <i>ortak</i> çalıştıkları açıkça görülüyor. Birlikte bir koleksiyon toparlıyorlardı. Ta ki Jimmy’nin öldürüldüğü geceye kadar.” Sert bakışlarım adama dikti Jane. “Şimdi de Bradley o olmadan devam ediyor.”</p>

  <p>“Durum buysa benim hatırladığımdan farklı bir kişiliğe bürünmüş şimdilerde. Bakın, <i>Jimmy</i>'nin tehlikeli biri olduğunu biliyordum. On beş yaşında bir oğlan çocuğuyken bile beni korkuturdu. Kendi anne babası da dahil olmak üzere herkesi korkuturdu o. Ama Bradley?” Başını salladı. “Evet, ahlaktan yoksundur. Evet, onu herhangi bir şey yapmaya ikna edebilirsiniz, hatta öldürmeye bile. Ama o birilerinin peşinden giden biridir, bir lider değildir. Birilerinin ona yön vermesine ihtiyaç duyar, kararları verecek birilerine.”</p>

  <p>“Yani Jimmy gibi bir başka ortağa demek istiyorsunuz.” Hilzbrich omuz silkti. “Tanrı’ya şükür ki Jimmy Otto gibi canavarlara çok fazla rastlamıyoruz. Bradley’nin ondan bir şeyler öğrenmiş olabileceğini düşünmekten nefret ediyorum.”</p>

  <p>Hilzbrich’in bakışları masanın üzerindeki fotoğraflara çevrildi. <i>Tek başına devam etmesine yetecek kadarını öğrenmiş. En azından Jimmy kadar canavarlaşmasına yetecek kadarını.</i></p>

  <p>Jane doktora baktı. “Bradley’nin kayıtlarını bana veremeyeceğinizi mi söylüyorsunuz?”</p>

  <p>“Size söyledim. O kayıtlar imha edildi.”</p>

  <p>“O halde bana Jimmy’nin kayıtlarını verin.”</p>

  <p>Jane’in talebi karşısında kafası karışan adam tereddüt ediyordu. “Jimmy artık hayatta değil, hasta-doktor mahremiyeti konusunda şikâyet edemez.”</p>

  <p>“O dosyaların size ne gibi bir faydası dokunur ki?”</p>

  <p>O Bradley’nin ortağıydı. Birlikte seyahat ediyor, birlikte öldürüyorlardı. Eğer Jimmy’yi anlayacak olursam, Bradley’nin de nasıl biri olduğunu anlayabilirim.”</p>

  <p>Bir an için kadının talebini düşündü Hilzbrieh, sonra da başını sallayarak onayladı ve ayağa kalktı. “Dosyayı bulmam gerek. Biraz zaman alabilir.”</p>

  <p>“Dosyaları burada mı tutuyorsunuz?”</p>

  <p>“Bir depo tutacak param mı var sanıyorsunuz? Enstitüye ait bütün dosyalar burada, evde duruyor. Eğer beklerseniz gidip getiririm” dedi ve odadan çıktı.</p>

  <p>Sehpanın üzerinde duran grotesk fotoğraflar işe yaramıştı ve Jane onlara daha fazla bakmaya katlanamıyordu. Fotoğrafı an toparlamaya uğraşırken, olası dördüncü kurbanın tuzlanmış koyu saçlı görüntüsü canlandı zihninde ve Jane, o anda Josephine’in diğer dünyaya adım atıp atmadığını merak etti.</p>

  <p>Jane’in cep telefonu çaldı. Telefonu açmak için elindeki fotoğraftan bıraktı.</p>

  <p>“Benim” dedi Barry Frost</p>

  <p>Jane, Frost’un aramasını beklemiyordu. Frost’un evlilikle ilgili dertlerini dinlemeye hazırlanan genç kadın nazikçe, “Nasıl gidiyor?” diye sordu.</p>

  <p>“Az önce Doktor Welsh’le konuştum.”</p>

  <p>Doktor Welsh’in kim olduğu konusunda en ufak bir Fikri bile yoktu. “Gitmeyi planladığın evlilik danışmanı mı? Bence muhteşem bir Fikir. Sen ve Alice her şeyi etraflıca konuşur ve ne yapmanız gerektiğine karar verirsiniz.”</p>

  <p>“Hayır, henüz bir danışmana gitmedik. Seni o konu için aramıyorum.”</p>

  <p>“O zaman kim bu Doktor Welsh?”</p>

  <p>“Massachusetts Üniversitesindeki şu biyolog, hani bana bataklıklar ve turbalık araziler hakkında bilgi veren kadın. Bugün beni tekrar atadı. Söylediklerini sen de duymak istersin diye düşündüm.”</p>

  <p>Bataklıklar ve turbalık arazilerden bahsetmeye başlamak büyük bir aşama, diye düşündü Jane. En azından Alice için ağlamıyor artık. Bir yandan da Doktor Hilzbrich’in Jimmy Otto'nun dosyasını bulmasının ne kadar süreceğini merak ederek saatine baktı.</p>

  <p>“... Gerçekten de nadirmiş. İşte bu yüzden tespit etmesi günler sürmüş. Harvard’daki bir botanikçiye göndermesi gerekmiş oda biraz önce teyit etmiş.”</p>

  <p>“Özür dilerim” dedi Jane. “Neden bahsediyorsun sen?" “Bataklık Hanımefendisi’nin saçından elde ettiğimiz şu bitkisel maddelerden bahsediyorum. Yapraklar ve bir tür tohum zarfı vardı. Doktor Welsh bunların...” Hattın diğer ucunda bir duraklama oldu ve Jane, Frost’un notlarını karıştırırken çevirdiği sayfaların sesini işitti. “Bunların <i>Carer oronensis</i> isimli bir bitkiye ait olduklarını söyledi. Bilimsel adı buymuş. Aynı zamanda Orono tohumu olarak da bilinirmiş.”</p>

  <p>“Bu bitki bataklıklarda mı büyüyormuş?”</p>

  <p>“Ve tarlalarda. Aynı zamanda açık alanlar ve yol kenarları gibi bozulmuş toprakları da severmiş. Örnek taze görünüyordu, bu yüzden de doktor, bir yere götürülürken cesedin saçına takılmış olduğunu düşünüyor. Orono kamışları Temmuz ayından önce tohum zarfı üretmiyormuş. ”</p>

  <p>Jane Frost’un anlattıklarım tüm dikkatiyle dinlemeye başlamıştı. “Bu bitkinin nadir bir şey olduğunu söyledin. Ne kadar nadir rastlanan bir şeymiş?”</p>

  <p>“Dünya üzerinde bu bitkinin yetiştiği sadece tek bir yer var. Penobscot Nehri Vadisi."</p>

  <p>“Nerede orası?”</p>

  <p>“Maine’de. Kuzeyde, Bangor bölgesinde.”</p>

  <p>Jane bakışlarını dışarı çevirip, Doktor Hilzbrich’in evini bir perde gibi çevreleyen sık ağaçlara baktı. <i>Maine. Bradley Rose hayatının iki yılını orada geçirdi.</i></p>

  <p>“Rizzoli” dedi Frost. “Geri dönmek istiyorum."</p>

  <p>“Ne?"</p>

  <p>“Seni öyle yüzüstü bırakmamalıydım. Yeniden ekibin bir parçası olmak istiyorum.”</p>

  <p>“Hazır olduğuna emin misin?”</p>

  <p>“Bunu yapmam lazım. Yardım etmeliyim.”</p>

  <p>“Ettin bile” dedi Jane. “Yeniden hoş geldin."</p>

  <p>Jane telefonu kapatırken, Doktor Hilzbrich de üç kalın dosyayla odaya dönmüştü, “İşte, Jimmy'nin dosyaları burada” dedi, dosyaları Jane'e uzatarak.</p>

  <p>“Öğrenmem gereken bir şey daha var Doktor.”</p>

  <p>“Evet?”</p>

  <p>“Enstitünün kapatıldığını söylediniz. Oradaki arazilere ne oldu?" Doktor Hilzbrich başını salladı. “Yıllardır alıcı bekliyor, daha satılmadı. Herhangi bir yatırımcının ilgisini çekmeyecek kadar sapa bir yerde, Ben de vergilerle başa çıkamadım, bu yüzden de o arazi elimden gitmek üzere.”</p>

  <p>“Şu anda orada hiç kimse yok yani?”</p>

  <p>"Yıllardır kapalı duruyor.”</p>

  <p>Jane bir kez daha saatine baktı ve havanın kararmasına ne kadar kaldığım kestirmeye çalıştı. Başını kaldırıp yeniden Hilzbrich’e baktı. “Bana oraya nasıl gideceğimi anlatın.”</p>
</body>
</html>
