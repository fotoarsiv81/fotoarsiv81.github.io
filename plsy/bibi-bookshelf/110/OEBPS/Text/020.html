<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİTİRİŞ</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre3">B</b></span><span class="t"><b class="calibre3">İ</b></span><span class="t"><b class="calibre3">T</b></span><span class="t"><b class="calibre3">İ</b></span><span class="t"><b class="calibre3">R</b></span><span class="t"><b class="calibre3">İ</b></span><span class="t"><b class="calibre3">Ş</b></span></p>

  <p class="calibre1">&nbsp;</p>

  <p class="p3"><span class="t3"><i class="calibre5">B</i></span><span class="t3"><i class="calibre5">İ</i></span><span class="t3"><i class="calibre5">R YAZARIN GÜNLÜ</i></span><span class="t3"><i class="calibre5">Ğ</i></span><span class="t3"><i class="calibre5">ÜNDEN SAYFALAR</i></span></p>

  <p class="calibre1">&nbsp;</p>

  <p class="calibre1"><b class="calibre6">12 Temmuz 1977</b></p>

  <p class="calibre1">&nbsp;</p>

  <p class="calibre1">Tanrım, tekrar Bridgton’da olmak çok güzel. Joe’nun hâlâ “Büyükanneköy” dediği yerde bize daima iyi davranırlar ama Owen neredeyse durmadan mızıldandı. Eve döndüğümüzden beri daha iyi. Yolda sadece bir kez, Waterville’deki Silent Woman’da yemek yemek için durduk (orada daha iyi yemekler yediğimi belirtmeliyim).</p>

  <p class="calibre1">Her neyse, kendime verdiğim sözü tuttum ve eve döner dönmez şu Kara Kule hikâyesini bulabilmek için evin altını üstüne getirdim. Tam ümidi kesiyordum ki sayfaları garajın en uzak köşesinde, Tab’in eski kataloglarının bulunduğu bir kutunun altında buldum. Garajın o bölümü baharda buzların erimesiyle damlayan sular yüzünden rutubetlenmiş, bu yüzden komik mavi sayfalar küf kokuyor ama hikâye rahatlıkla okunabiliyor. Hikâyenin üzerinden bir kez geçtikten sonra oturup konaklama yeri (Silahşor’un çocuk Jake ile karşılaştığı yer) materyaline küçük bir bölüm ekledim. Atom enerjisiyle çalışan bir su pompası koymanın eğlenceli olacağını düşündüm ve zaman kaybetmeden ekledim. Eski bir hikâye üzerinde çalışmak genellikle küflü ekmekle yapılmış bir sandviç kadar iştah açıcıdır ama bu hikâye üzerinde çalışmak bana son derece doğal geliyor… eski bir ayakkabıyı giymek gibi.</p>

  <p class="calibre1">Bu hikâye tam olarak ne üzerineydi?</p>

  <p class="calibre1">Hatırlayamıyorum, tek bildiğim fikrin uzun, çok uzun bir zaman önce aklıma geldiği. Kuzeyden eve dönüş yolunda bütün ailem uyuklarken David ile Ethelyn Teyze’nin evinden kaçışımızı düşündüm. Galiba Connecticut’a dönmeye niyetliydik. Yeşkinler (yani yetişkinler) bizi yakalamıştı elbette. Bizi ceza olarak odun kesmemiz için ambara kapatmışlardı. Ceza Ayrıntısı, demişti Ören Enişte. Sanırım orada başıma korkutucu bir şey geldi ama ne olduğunu kesinlikle hatırlamıyorum; tek bildiğim, kırmızı olduğu. Ve beni ondan koruması için bir kahraman, büyülü bir silahşor yaratmam. Manyetizmayla ilgili bir şey de vardı ya da Güç Işınları ile. Bu hikâyenin başlangıcının bu olduğundan neredeyse eminim ama her şeyin bu denli belirsiz görünmesi tuhaf. Aman neyse, çocukluğunun ücra köşelerindeki tüm küçük, kötü anıları kim hatırlayabilir? Kim hatırlamak ister?</p>

  <p class="calibre1">Fazla olan biten yok. Joe ve Naomi oyun bahçesinde oynuyor ve Tabby, İngiltere’ye gitme planlarını neredeyse tamamladı. Off, Silahşor’la ilgili hikâye kafamın içinden çıkmıyor!</p>

  <p class="calibre1">Sevgili Roland’ın neye ihtiyacı olduğunu söyleyeyim: birkaç arkadaşa!</p>

  <p class="calibre1">&nbsp;</p>

  <p class="calibre1"><b class="calibre6">19 Temmuz 1977</b></p>

  <p class="calibre1">&nbsp;</p>

  <p class="calibre1">Bu akşam motosikletimle Yıldız Savaşları‘nı görmeye gittim ve sanırım motosiklete bir süre binmeyeceğim. Bir ton böcek yuttum. Protein mi demiştiniz?</p>

  <p class="calibre1">Yol boyunca Robert Browning şiirinden ilham aldığım (Sergio Leone’nin katkısını belirtmeden olmaz elbette) Silahşor’um Roland hakkında düşündüm. El yazması bir roman, ona şüphe yok veya bir romanın parçası ama bölümler de tek başlarına bağımsız gibi görünüyor sanki. Ya da neredeyse öyle. Acaba onları bir dergiye satabilir miyim? Hatta belki de bu türün Kutsal Kâsesi olan and Science Fiction’a?</p>

  <p class="calibre1">Belki aptalca bir fikir.</p>

  <p class="calibre1">Bunun dışında AllStar maçını izlemekten başka yapacak fazla şey yok (Ulusal Lig 7, Amerika Ligi 5). Maç bitmeden dut gibi sarhoş olmuştum. Tabby’nin hiç hoşuna gitmedi…</p>

  <p class="calibre1">&nbsp;</p>

  <p class="calibre1"><b class="calibre6">9 A</b><b class="calibre6">ğ</b><b class="calibre6">ustos 1978</b></p>

  <p class="calibre1">&nbsp;</p>

  <p class="calibre1">Kirby McCauley şu eski Kara Kule hikâyemin ilk bölümünü Fantasy and Science Fiction dergisine sattı! İnanamıyorum! Bu harika bir şey! Kirby, Ed Ferman’ın (oranın genel yayın yönetmeni) elimdeki KK hikâyesinin tümünü muhtemelen yayınlamak isteyeceğini söylüyor. İlk bölüme (“Siyahlı adam çölde kaçıyordu, Silahşor da peşindeydi,” ve saire ve saire, falan filan, şu bu) “Silahşor” adını verecek ki bu oldukça mantıklı.</p>

  <p class="calibre1">Geçen sene garajın ıslak bir köşesinde küflenmeye mahkûm olmuş eski bir hikâye için hiç fena değil. Ferman Kirby’ye Roland’da pek çok fantezi kurgu eserinde eksik olan bir “gerçeklik hissi” olduğunu söylemiş ve daha fazla macera olup olmadığını sormuş. Daha fazlası olduğundan (veya önceden olduğundan ya da olacağından… yazılmamış hikâyelerden bahsederken hangi zamanı kullanmak gerekir?) eminim ama ne olduklarına dair hiçbir fikrim yok. Tek bildiğim, John “Jake” Chambers’ın hikâyeye dönmek zorunda olduğu.</p>

  <p class="calibre1">&nbsp;</p>

  <p class="calibre1">Göl kıyısında yağmurlu, çamurlu bir gün. Çocuklar bugün oyun bahçesinde oynayamadı. Akşam Tab’le büyük çocukları Andy Fulcher’la bırakıp Owen’i alarak Bridgton Açık Hava Sineması‘na gittik. Tabby filmin (Gece Yarısının Diğer Yüzü adında, geçen seneden bir film) berbat olduğunu düşünerek eve dönmemiz için yalvardı ama onu duymadım bile. Aklım yine Roland denen o kahrolası adamdaydı. Bu kez kaybettiği aşkıyla ilgili sorular kafamı kurcalıyordu. “Susan, penceredeki güzel kız.” Bu kız kim?</p>

  <p class="calibre1">&nbsp;</p>

  <p class="calibre1"><b class="calibre6">9 Eylül 1978</b></p>

  <p class="calibre1">&nbsp;</p>

  <p class="calibre1">İçinde “Silahşor” olan ekim sayısı elimde. Vay canına, gayet iyi görünüyor.</p>

  <p class="calibre1">Bugün Burt Hatlen aradı. Maine Üniversitesi’nde kadrolu yazar olarak bir yıl görev yapmamdan bahsetti. Sadece Burt, benim gibi işe yaramaz bir yazarı öyle bir işte düşünecek kadar çılgın olabilir. Ama ilginç bir fikre benziyor.</p>

  <p class="calibre1">&nbsp;</p>

  <p class="calibre1"><b class="calibre6">29 Ekim 1979</b></p>

  <p class="calibre1">&nbsp;</p>

  <p class="calibre1">Kahretsin, yine sarhoşum. Lanet sayfayı zor görüyorum ama yatağa girip sızmadan önce bir şey yazmam gerektiğini düşündüm. Bugün F&amp;SF’deki Ed Ferman’dan bir mektup geldi. Kara Kule’nin ikinci bölümünü (Roland’ın çocukla karşılaştığı bölüm) “Konaklama Yeri” başlığıyla yayınlayacakmış. Hikâyenin tümünü yayınlamaya çok hevesli, ben de bu fikre olumlu bakıyorum. Keşke daha fazlası olsaydı. Bu arada düşünmem gereken Mahşer ve elbette Çağrı var.</p>

  <p class="calibre1">Tüm bunlar şu an benim için pek bir anlam ifade etmiyor gibi. Burada, Orrington’da olmaktan nefret ediyorum; böyle yoğun bir yolda olmaktan nefret ediyorum. Owen bugün az daha şu Cianbro kamyonlarından birinin altında kalıyordu. Ödüm patladı. Bununla birlikte bana, evin arkasındaki tuhaf, küçük, hayvan mezarlığıyla ilgili bir hikâye fikri de verdi. Tabelada <i class="calibre4">HAYVAN MEZARLI</i><i class="calibre4">Ğ</i><i class="calibre4">I</i> yazıyor, acayip, değil mi? Komik ama aynı zamanda ürkütücü. Neredeyse Dehşet Kubbesi türünde bir şey.</p>

  <p class="calibre1">&nbsp;</p>

  <p class="calibre1"><b class="calibre6">19 Haziran 1980</b></p>

  <p class="calibre1">&nbsp;</p>

  <p class="calibre1">Az önce Kirby McCauley ile telefonda konuştum. Pek çok fantezi eseri yayınlayan Donald Grant onu aramış (Kirby, Don Grant’ten “Robert E. Howard’i rezil kepaze eden adam” diye bahsederek espri yapmaktan pek hoşlanır). Her neyse, Don Silahşor hikâyelerimi orijinal ismiyle, Kara Kule adı altında (Alt başlık Silahşor) yayınlamak istiyormuş. Harika, değil mi? kendi “sınırlı sayıda baskı“m. 10.000 kopya basacakmış, ayrıca imzalı ve sayılı 500 kopya daha. Kirby’ye kabul ettiğimi ve anlaşmayı yapmasını söyledim.</p>

  <p class="calibre1">Her neyse, görünüşe bakılırsa öğretmenlik günlerim sona erdi ve bunu kutlamaya hazırım. Hayvan Mezarlığı taslağını çıkarıp bir göz gezdirdim. Yüce Tanrım, çok mu sert olmuş ne! Bunu yayınlamaya kalkarsam okuyucular beni büyük ihtimalle linç eder. Gün ışığını asla göremeyecek bir kitap…</p>

  <p class="calibre1">&nbsp;</p>

  <p class="calibre1"><b class="calibre6">27 Temmuz 1983</b></p>

  <p class="calibre1">&nbsp;</p>

  <p class="calibre1">Publishers Weekly en son Richard Bachman kitabını incelemiş… ve ben de bir kez daha yaylım ateşine tutulmuşum, bebek. Kitabın sıkıcı olduğunu ima etmişler ama değil, dostum. Ah şey, bunu düşünmek Kuzey Windham’a gidip parti için o iki fıçı birayı almayı çok daha kolaylaştırdı. İndirimli içki satan dükkândan aldım. Sigaraya da tekrar başladım, isteyen beni mahkemeye verebilir. Kırk yaşıma bastığım gün bırakacağım, söz veriyorum.</p>

  <p class="calibre1">Ah bu arada, Hayvan Mezarlığı iki ay sonra yayınlanacak. O zaman meslek hayatım gerçekten sona erecek (şaka yapıyorum… en azından şakada kalacağını umuyorum). Biraz düşündükten sonra Kara Kule’yi kitabın başındaki yazarın eserleri bölümüne ekledim. Neden yapmayayım ki, diye düşündüm. Evet, tamamen tükenmiş olduğunu biliyorum Tanrı aşkına, zaten sadece 10.000 adet basılmıştı ama gerçek bir kitap ve onunla gurur duyuyorum. Tabancalı Maceraperest Şövalye Roland’a tekrar döneceğimi sanmıyorum ama evet, o kitapla gurur duyuyorum.</p>

  <p class="calibre1">Bira alıp gelmeyi akıl ettiğim iyi oldu.</p>

  <p class="calibre1">&nbsp;</p>

  <p class="calibre1"><b class="calibre6">21</b> <b class="calibre6">Ş</b><b class="calibre6">ubat 1984</b></p>

  <p class="calibre1">&nbsp;</p>

  <p class="calibre1">Bu öğleden sonra Doubleday’deki Sam Vaughn’dan çılgınca bir telefon aldım (hatırlarsın, Hayvan Mezarlığı‘nın editörü). Bazı hayranların Kara Kule’yi istediğini ve alamadıkları için isyan ettiklerini biliyordum zira ben de o konuda mektuplar alıyorum. Ama Sam üç BİNDEN FAZLA mektup aldıklarını söyledi! Neden mi? Kara Kule’yi Hayvan Mezarlığı‘nın başındaki yazarın eserleri bölümüne ekleyecek kadar aptal olduğum için! Galiba Sam bana kızdı, bence haksız da değil. Okuyucuların isteyip alamayacağı bir kitabı o listeye koymanın aç bir köpeğe koca bir et parçası uzattıktan sonra, “Hayır, yiyemezsin, ha ha ha,” diyerek geri çekmeye benzediğini söylüyor. Öte yandan, Tanrı ve İsa Adam, insanlar fazlasıyla şımarık! Dünyanın herhangi bir yerinde istedikleri bir kitap varsa, onu almaya hakları olduğunu varsayıyorlar. Aslında bu, ortaçağda yaşayıp kitapların var olduklarını sadece (belki) duymuş ama gerçek bir kitabı hiç görmemiş insanlar için inanılmaz bir haber olurdu; o günlerde kâğıt çok değerliydi (olur da yazmaya başlarsam bu, bir sonraki “SilahşorKara Kule” kitabı için iyi bir malzeme olabilir) ve kitaplar hayatları pahasına korudukları hazinelerdi. Ekmeğimi hikâyeler yazarak kazanmayı çok seviyorum, ama bu işin hiç kötü tarafı olmadığını söyleyenler saçmalıyor. Bir gün, psikopat bir nadir kitap koleksiyoncusu ile ilgili bir roman yazacağım! (Şaka)</p>

  <p class="calibre1">Bu arada bugün Owen’in doğum günüydü. Yedi yaşına bastı! Akıl ve mantık yaşı! En küçük oğlumun yedi, tatlı bir genç hanım olan kızımın ise on üçünde olduğuna inanamıyorum.</p>

  <p class="calibre1">&nbsp;</p>

  <p class="calibre1"><b class="calibre6">14 A</b><b class="calibre6">ğ</b><b class="calibre6">ustos 1984 (New York)</b></p>

  <p class="calibre1">&nbsp;</p>

  <p class="calibre1">NAL’den Elaine Koster ve menajerim sevgili Kirboo ile yaptığım görüşmeden az önce döndüm. İkisi de Silahşor’un ticari ölçülerde karton kapaklı kitap halinde basılması için ısrar etti ama yanaşmadım. Belki bir gün. Ama hikâye üzerinde çalışmaya dönmediğim sürece o kadar eksik bir öykünün çok sayıda okuyucuya ulaşmasını istemiyorum.</p>

  <p class="calibre1">Ve muhtemelen hiçbir zaman dönmeyeceğim. Bu arada aklımda, aslında dünyadaki en korkunç canavar olan bir palyaço hakkında uzun bir roman fikri var. Fena fikir değil; palyaçolar korkunçtur. En azından benim gözümde. (Palyaçolar ve tavuklar.)</p>

  <p class="calibre1">&nbsp;</p>

  <p class="calibre1"><b class="calibre6">18 Kas</b><b class="calibre6">ı</b><b class="calibre6">m 1984</b></p>

  <p class="calibre1">&nbsp;</p>

  <p class="calibre1">Dün gece, O’daki yaratıcılık tıkanmasını çözebilecek bir rüya gördüm. Diyelim ki dünyayı (hatta belki çok sayıda dünyayı) yerinde tutan bir tür Işın var? Ve Işın’ın enerji kaynağı da bir kaplumbağanın kabuğunun üzerinde duruyor? Bu kısmı kitabın zirve noktası yapabilirim. Kulağa çılgınca geldiğini biliyorum ama bir yerlerde, Hint mitolojisinde hepimizi üzerinde taşıyan bir kaplumbağa olduğunu ve Gan’a, yaratıcı ilahi güce hizmet ettiğini okumuştum. Ayrıca bir kadının ünlü bir bilim adamına, “Bu evrim teorisi saçmalık. Evreni bir kaplumbağanın taşıdığını herkes bilir,” dediği bir anekdot hatırlıyorum. Bilim adamı (keşke adını hatırlayabilseydim ama maalesef hatırlamıyorum) kadına şöyle cevap verir, “Olabilir, hanımefendi. Ama kaplumbağayı ne taşıyor?” Kadın kibirle bir kahkaha atar. “Ah, beni kandıramazsınız! Kaplumbağalar aşağıya kadar iner.”</p>

  <p class="calibre1">Ha! Aldın mı cevabını bilimin mantık hizmetkârı!</p>

  <p class="calibre1">Her neyse, yatağımın başucuna boş bir defter koydum. Uyandığımda rüyalarımı ve içlerindeki ilginç öğeleri yazıyorum. Bu sabah uyandığımda kaplumbağayı unutma! Yazdım. Ve bir de şunu: Dev gövdeli KAPLUMBAĞAYA bakın! Kabuğunda dünyayı taşır. Aklı yavaş ama niyeti iyidir: hepimizi zihninde barındırır. Tamam, şiir olarak muhteşem değil ama bunu yazdığı sırada zihninin dörtte üçü uykuda olan biri için olağanüstü sayılır!</p>

  <p class="calibre1">Tabby yine içki konusunu gündeme getirdi. Galiba haklı ama…</p>

  <p class="calibre1">&nbsp;</p>

  <p class="calibre1"><b class="calibre6">10 Haziran 1986 (LovellTurtleback Yolu)</b></p>

  <p class="calibre1">&nbsp;</p>

  <p class="calibre1">Bu evi aldığımıza çok memnunum! Masraflar önce gözümü korkutmuştu ama en iyi işlerimi burada çıkardım. Ve korkutucu ama doğruKara Kule hikâyesi üzerinde tekrar çalışmaya başlamaya niyetliyim. Aslında bu hikâyeye hiçbir zaman dönmeyeceğimi düşünüyordum ama dün akşam bira almak için Center General’a giderken Roland’ın sesini duyar gibi oldum. “Pek çok dünya ve birçok hikâye var ama fazla zaman yok,” diyordu.</p>

  <p class="calibre1">Böylece dönüp eve geldim. En son ne zaman bütün bir geceyi ayık geçirdiğimi hatırlamıyorum ama bu, o nadir gecelerden biri. Becerilmiş olmamak kendimi becerilmiş gibi hissetmeme yol açıyor. Bu oldukça üzücü sanırım.</p>

  <p class="calibre1">&nbsp;</p>

  <p class="calibre1"><b class="calibre6">13 Haziran 1986</b></p>

  <p class="calibre1">&nbsp;</p>

  <p class="calibre1">Gece yarısı akşamdan kalma ve işemeye ihtiyaç duyar halde uyandım. Klozetin önünde ayakta dururken Gilead’h Roland’ı neredeyse gördüm. Bana ıstanavarlarla başlamamı söyledi. Öyle yapacağım.</p>

  <p class="calibre1">Ne olduklarını biliyorum.</p>

  <p class="calibre1">&nbsp;</p>

  <p class="calibre1"><b class="calibre6">15 Haziran 1986</b></p>

  <p class="calibre1">&nbsp;</p>

  <p class="calibre1">Bugün yeni kitaba başladım. Yaşlı, uzun, çirkin hakkında yine yazdığıma inanamıyorum ama doğru bir iş yaptığım hissi ilk sayfadan itibaren içime yerleşti. Hatta ilk kelimeden itibaren. Yapısal açıdan neredeyse klasik masallar gibi olmasına karar verdim: Roland Batı Denizi’nin kıyısında yürür, her adımda kendini daha hasta hissetmektedir ve sonra karşısında dünyamıza açılan bir dizi kapı bulur. Her bir kapıdan yeni bir karakter çekecek. İlki, Eddie Dean adında bir eroinman olacak…</p>

  <p class="calibre1">&nbsp;</p>

  <p class="calibre1"><b class="calibre6">16 Temmuz 1986</b></p>

  <p class="calibre1">&nbsp;</p>

  <p class="calibre1">Buna inanamıyorum. Tam önümde, masanın üzerinde el yazmasının tamamı durduğu için inanmak zorundayım ama yine de inanamıyorum. Geçen ay !!3QOÜ SAYFA yazdım ve kopya öylesine temiz ki neredeyse gıcırdayacak. Kendimi daha önce hiç kitaplarındaki her bir olayı, her gelişmeyi dikkatle planladığını söyleyip tüm krediyi üzerlerine alabilen yazarlardan biri gibi hissetmedim, ama daha önce hiçbir kitap bunun gibi içimden taşarcasına akmamıştı. İlk günden hayatımı ele geçirdiği söylenebilir. Ve biliyor musun, diğer yazdıklarımın pek çoğu (özellikle O) sanki bu hikâyeye hazırlık için yazılmış kitaplar. Daha önce hiç on beş yıldır yatan bir projeyi tekrar elime almamıştım, orası muhakkak! Yani, Ed Ferman’ın F&amp;SF’de yayınladığı hikâyeler üzerine az da olsa çalıştım, Don Grant Silahşor’u yayınladığında biraz daha fazlasını da yaptım elbette ama hiçbir zaman üzerlerinde şimdi olduğu gibi çalışmadım. Rüyalarım bile bu hikâyeyle ilgili. İçmeyi bırakmayı dilediğim günler oluyor ama bir şey söyleyeyim mi; bırakmaya neredeyse korkuyorum. İlhamın içki şişesinden dökülmediğini biliyorum ama bir şey var…</p>

  <p class="calibre1">Korkuyorum, tamam mı? İçimde bir his bir şeyin Bir Şeyin bu kitabı bitirmemi istemediğini söylüyor. Hatta başlamamı bile istemediğini. Bunun çılgınca olduğunu biliyorum (“Stephen King romanlarından çıkmış gibi,” ha ha) ama aynı zamanda çok da gerçekmiş gibi geliyor. Bu günlüğü kimsenin okumaması muhtemelen iyi bir şey; okusalardı beni dört duvar arasına kapatırlardı.</p>

  <p class="calibre1">Ona Üç’ün Çekilişi adını vereceğim. Sanırım.</p>

  <p class="calibre1">&nbsp;</p>

  <p class="calibre1"><b class="calibre6">19 Eylül 1986</b></p>

  <p class="calibre1">&nbsp;</p>

  <p class="calibre1">Bitti. Üç’ün Çekilişi bitti. Kutlamak için sarhoş oldum. Ve uçuşa da geçtim. Bundan sonra ne var? Şey, O bir ay kadar sonra piyasaya çıkacak ve iki gün sonra otuz dokuz olacağım. İnanamıyorum yahu. Çocukların daha birer bebek olduğu Bridgton’daki günler sanki bir hafta öncesiydi. Ah, kahretsin. Gitme zamanı. Yoksa yazar muslukları açacak.</p>

  <p class="calibre1">&nbsp;</p>

  <p class="calibre1">&nbsp;</p>

  <p class="calibre1"><b class="calibre6">19 Haziran 1987</b></p>

  <p class="calibre1">&nbsp;</p>

  <p class="calibre1">Bugün Donald Grant’ten Üç’ün Çekilişi’nin ilk yazar kopyasını aldım. Güzel bir paket. Ayrıca NAL’e her iki Kara Kule kitabını da karton kapaklı olarak yayınlaması için izin vermeye karar verdim; insanlar istediklerini alsın. Neden olmasın?</p>

  <p class="calibre1">Elbette kutlamak için sarhoş oldum… gerçi bugünlerde kimin bir mazerete ihtiyacı oluyor ki?</p>

  <p class="calibre1">Güzel bir kitap ama pek çok yönden kahrolası şeyi ben yazmamışım gibi, bir bebeğin göbek bağı gibi içimden çıkıvermiş görünüyor. Söylemeye çalıştığım şey şu; rüzgâr esiyor, beşik sallanıyor ve bazen bunların hiçbiri bana ait değilmiş, Roland’ın kahrolası sekreterinden başka bir şey değilmişim gibi hissediyorum. Bunun aptalca olduğunu biliyorum ama bir parçam buna inanıyor. Ama belki Roland’ın da bir patronu var. Ka mı?</p>

  <p class="calibre1">Hayatıma şöyle bir baktığımda bazen gerçekten bunalıma giriyorum: içki, uyuşturucu, sigara. Neredeyse kendimi öldürmeye çalışıyormuşum gibi. Ya da başka bir şey beni öldürmeye çalışıyormuş gibi…</p>

  <p class="calibre1">&nbsp;</p>

  <p class="calibre1"><b class="calibre6">19 Ekim 1987</b></p>

  <p class="calibre1">&nbsp;</p>

  <p class="calibre1">Bu gece Lovell’dayım, Turtleback Yolu’ndaki evde. Hayat tarzım üzerinde düşünmek için buraya geldim. Bir şeylerin değişmesi gerekiyor aksi halde kestirmeden gidip beynimi havaya uçursam daha iyi olacak.</p>

  <p class="calibre1">Bir şeyler değişmeli.</p>

  <p class="calibre1">Kuzey Conway (N.H.) Mountain Ear ‘dan kesilmiş olan aşağıdaki kupür yazarın günlüğüne, 12 Nisan 1988 tarihli sayfaya yapıştırılmış:</p>

  <p class="calibre1"><i class="calibre4">YEREL SOSYOLOG, “GA</i><i class="calibre4">İ</i><i class="calibre4">PTENGELENLER” MASALLARINI REDDED</i><i class="calibre4">İ</i><i class="calibre4">YOR</i></p>

  <p class="calibre1"><i class="calibre4">LOGAN MERRILL</i></p>

  <p class="calibre1">White Mountains, en az on yıldır uzaydan gelen yaratıklar, zaman yolcuları ve hatta “başka boyutlardan ziyaretçiler” olabilecekleri iddia edilen “GaiptenGelenler” öyküleriyle çalkalanıyor. Emsal Gruplar ve EfsaneYaratma adlı kitabın yazarı ve yerel sosyolog Henry K. Verdon, dün akşam Kuzey Conway Halk Kütüphanesi’ndeki neşeli konferansta efsanelerin yaratılması ve büyümesi konusunda en iyi örneğin GaiptenGelenler fenomeni olduğunu belirtti. Verdon, “GaiptenGelenler”in muhtemelen Maine ve New Hampshire arasındaki sınır kasabalarında yaşayan gençler tarafından uydurulduğunu söyledi. Ayrıca Kanada’dan gelerek kuzey sınırını geçen ve sonra New England eyaletlerine giden yasadışı yabancıların da bu her geçen gün yaygınlaşan efsaneyi alevlendirmekte önemli rol oynadığını iddia etti.</p>

  <p class="calibre1">“Sanırım Noel Baba’nın, Diş Perisi’nin ve GaiptenGelenler’in gerçekte var olmadığını hepimiz biliyoruz,” dedi Profesör Verdon. “Ama yine de bu hikâyeler</p>

  <p class="calibre1">(Devamı sayfa 8’de)</p>

  <p class="calibre1">Haberin geri kalanı yok. King’in bu haberi günlüğüne niçin eklediğine dair herhangi bir açıklama da yok.</p>

  <p class="calibre1">&nbsp;</p>

  <p class="calibre1"><b class="calibre6">19 Haziran 1989</b></p>

  <p class="calibre1">&nbsp;</p>

  <p class="calibre1">Az önce Alkolikler Derneği’nin birinci yıldönümü partisinden döndüm. İçki ve uyuşturucu olmaksızın geçirilen koca bir yıl! İnanmakta güçlük çekiyorum. Hiç pişman değilim; ayılmak hiç şüphesiz hayatımı (ve muhtemelen evliliğimi) kurtardı ama keşke sonrasında hikâye yazmak bu kadar zor olmasaydı. “Program”dakiler üzerine gitmememi, zamanla eskisi gibi olacağını söylüyor ama bir başka ses (bence bu Kaplumbağanın Sesi) bana zamanın azaldığını, acele etmemi, yazmamı ve aletlerimi bilememi söylüyor. Ama ne için? Kara Kule için elbette ve bunun tek sebebi Üç’ün Çekilişi’ni okuyup sonrasında neler olacağını merak eden okuyuculardan gelen ve gelmeye devam eden mektuplar değil. İçimde bir şey hikâyeyi yazmaya devam etmemi istiyor, ama nasıl döneceğimi biliyorsam kahrolayım.</p>

  <p class="calibre1">&nbsp;</p>

  <p class="calibre1"><b class="calibre6">12 Temmuz 1989</b></p>

  <p class="calibre1">&nbsp;</p>

  <p class="calibre1">Lovell’daki kitap raflarında bazı muhteşem hazineler var. Bu sabah okuyacak bir şeyler ararken ne buldum biliyor musun? Richard Adams’ın eseri Shardik. Tavşanlar üzerine olan değil, dev bir mitolojik ayıyla ilgili olan hikâye. Sanırım kitabı tekrar okuyacağım.</p>

  <p class="calibre1">Ve hâlâ dişe dokunur bir şey yazamıyorum…</p>

  <p class="calibre1">&nbsp;</p>

  <p class="calibre1"><b class="calibre6">21 Eylül 1989</b></p>

  <p class="calibre1">&nbsp;</p>

  <p class="calibre1">Tamam, bu biraz tuhaf, o yüzden hazırla kendini.</p>

  <p class="calibre1">Saat sabah on civan, yazarken (daha doğrusu kelime işlemciye gözlerimi dikip buz gibi bir kutu Bud düşlerken) kapı çaldı. Bangor Çiçek Evi’nden bir adamdı ve kucağında bir düzine gül vardı. Güller Tab’e değil, bana gönderilmişti. Kartın üzerinde Mansfieldlar Doğum Gününü Kutlar! Dave. Sandy ve Megan yazıyordu.</p>

  <p class="calibre1">Bugün kırk iki olduğum aklımdan tamamen çıkmış. Neyse, güllerden birini çekip aldım ve içinde adeta kayboldum. Kulağa tuhaf geliyor ama inan ki öyle oldu. Tatlı bir mırıltı duyuyor ve gülün kıvrımları boyunca kayboluyor, kayboluyor, birer gölcük kadar büyük görünen çiy damlalannda yüzüyor gibiydim. Ve tüm bu zaman boyunca o mırıltı yükseldi, daha da tatlılaştı ve gül… şey, daha da gülleşti. İlk Kara Kule hikâyesindeki Jake’i, Eddie Dean’i ve bir kitap dükkânını düşünmeye başladım. İsmini bile hatırlıyorum: Manhattan Zihin Lokantası.</p>

  <p class="calibre1">Sonra bom! Omzumda bir el hissettim, döndüm ve Tabby’yi gördüm. Güllerin kimden geldiğini soruyordu. Ayrıca uyuyakalıp kalmadığımı merak ediyordu. Hayır dedim ama mutfakta gerçekten de bir anlamda uyuyakalmıştım.</p>

  <p class="calibre1">Nasıldı, biliyor musun? Silahşor’daki Konaklama Yeri sahnesinde Roland’ın Jake’i bir kurşunla hipnotize etmesi gibiydi. Ben hipnotize edilemem. Küçük bir çocukken bir adam beni Topsham Fuarı‘nda sahneye çıkarıp hipnotize etmeye çalışmış ama yapamamıştı. Ağabeyim Dave’in hayal kırıklığına uğradığını hatırlıyorum. Tavuk gibi gıdaklamamı istiyordu.</p>

  <p class="calibre1">Her neyse, sanırım Kara Kule üzerinde çalışmaya dönmek istiyorum. O kadar karmaşık bir işe soyunmaya hazır olup olmadığımı bilmiyorum son birkaç yıldaki başarısızlıklarımdan sonra şüpheliyim diyelim ama yine de bir denemek istiyorum. O kurgu karakterlerin beni çağırdığını duyabiliyorum. Kimbilir? Bu seferkinin içinde Richard Adams’m romanındaki Shardik gibi dev bir ayı bile olabilir!</p>

  <p class="calibre1">&nbsp;</p>

  <p class="calibre1"><b class="calibre6">7 Ekim 1989</b></p>

  <p class="calibre1">&nbsp;</p>

  <p class="calibre1">Bir sonraki Kara Kule kitabına bugün başladım ve Üç’ün Çekilişi’nde olduğu gibi ilk seansı ne demeye bu kadar beklediğimi düşünerek bitirdim. Roland, Eddie ve Susannah’yla olmak soğuk bir bardak su içmeye benziyor. Ya da uzun süren ayrılıktan sonra eski dostları görmek gibi. Ve yine kendimi bir hikâye yazıyormuş gibi değil, kelimelerin aktığı bir tür oluk tedarik etmiş gibi hissediyorum. Ve biliyor musun? Benim için hava hoş. Bu sabah kelime işlemcinin başında dört saat boyunca oturdum ve zihin açıcı bir ilaç almayı bir kez bile düşünmedim. Sanırım buna Çorak Topraklar adını vereceğim.</p>

  <p class="calibre1">&nbsp;</p>

  <p class="calibre1"><b class="calibre6">9 Ekim 1989</b></p>

  <p class="calibre1">&nbsp;</p>

  <p class="calibre1">Hayır… Çorak Topraklar. T. S. Eliot şiirinde olduğu gibi 2 kelime (sanırım onunki “Çorak Ülke”ydi).</p>

  <p class="calibre1">&nbsp;</p>

  <p class="calibre1"><b class="calibre6">19 Ocak 1990</b></p>

  <p class="calibre1">&nbsp;</p>

  <p class="calibre1">Çorak Topraklar’ı bugün beş saatlik bir maraton çalışmayla bitirdim. İnsanlar sonundan nefret edecek; bilmece yarışması sonuçlanmadan bitiyor. Hikâyenin biraz daha devam edeceğini düşünmüştüm ama elimde değil. Bir sesin kafamın içinde net bir şekilde konuştuğunu duydum (her zamanki gibi Roland’ın sesine benziyordu); “Şimdilik işin bitti… defterini kapat, Kalemşor,” dedi.</p>

  <p class="calibre1">Hikâye, belirsiz sonu bir yana bana oldukça iyi görünüyor ama her zamanki gibi diğer yazdıklarıma pek benzemiyor. El yazması tuğla gibi, 800 sayfadan fazla ve söz konusu tuğlayı üç aydan biraz fazla bir süre içinde yazdım.</p>

  <p class="calibre1">İnanılmaz.</p>

  <p class="calibre1">Ve yine neredeyse hiç düzeltme veya baştan yazma söz konusu değil. Birkaç devamlılık tutarsızlığı var ama kitabın uzunluğu göz önüne alındığında bu kadar az oluşu bir mucize. Bir başka inanılmaz olan ise ne zaman bir tür ilhama ihtiyaç duysam doğru kitabın adeta uçup ellerime düşmesi. Charles Palliser’ın 17. yüzyılın homurtuya benzer argosundan muhteşem örneklerin bulunduğu The Quincunx’i gibi. Bu argo Bıçakçı’ nın ağzına çok yakıştı; en azından ben öyle düşünüyorum. Ve Jake’i hikâyeye o şekilde geri döndürmek ne harikaydı!</p>

  <p class="calibre1">Beni endişelendiren tek konu, Susannah Dean’e (eskiden DettaOdetta olan) ne olacağı. Hamile ve babanın kim veya ne olduğu düşüncesi beni korkutuyor. Bir iblis mi? Tam olarak öyle olduğunu sanmıyorum. Belki bu konuyla serinin birkaç kitabı boyunca ilgilenmek zorunda kalmam. Her ne olursa olsun tecrübelerim bana şöyle diyor; uzun bir kitapta bir kadın hamile kaldığında ve babayı kimse bilmediğinde o hikâye baş aşağı gidiyor demektir. Neden bilmiyorum ama hamilelik, olay örgüsünü kuvvetlendirmede berbat bir unsur!</p>

  <p class="calibre1">Ah neyse, belki fark etmiyordur. Şu an Roland ve katet’inden usanmış durumdayım. Hayranlar Lud’dan ayrılan trende gelen beklenmedik son yüzünden isyan edecek ama onlara geri dönmeden önce epeyce bir süre geçeceğini düşünüyorum. Bu söylediğimi bir kenara yaz.</p>

  <p class="calibre1">Yine de kitabı yazdığıma memnunum ve sonu bana çok yerinde görünüyor. Coruak Topraklar pek çok yönden “kurgu hayatımın” zirve noktasıymış gibi geliyor.</p>

  <p class="calibre1">Hatta belki Mahşer’den bile iyi.</p>

  <p class="calibre1">&nbsp;</p>

  <p class="calibre1"><b class="calibre6">27 Kas</b><b class="calibre6">ı</b><b class="calibre6">m 1991</b></p>

  <p class="calibre1">&nbsp;</p>

  <p class="calibre1">Çorak Topraklar’m sonu yüzünden hayranların isyan edeceğini söylediğimi hatırlıyorsun, değil mi? Şuna bir bak!</p>

  <p class="calibre1">Lawrence, Kansas’tan yazan John T. Spier’ın mektubu:</p>

  <p class="calibre1">&nbsp;</p>

  <p class="calibre1"><b class="calibre6">16 Kas</b><b class="calibre6">ı</b><b class="calibre6">m 91</b></p>

  <p class="calibre1">&nbsp;</p>

  <p class="calibre1">Sevgili Bay King,</p>

  <p class="calibre1">Yoksa sadede gelip “Sevgili Sersem Herif diye mi başlasaydım?</p>

  <p class="calibre1">Son SİLAHŞOR kitabınız Çorak Topraklar’m Donald Grant Baskısı için onca para verdiğime inanamıyorum! Paramın karşılığında aldığım şeye bakın! Hiç olmazsa kitabın adı doğruymuş, gerçekten “İSRAF.”’</p>

  <p class="calibre1">Beni yanlış anlamayın, hikâye fena değildi, hatta muhteşemdi ama nasıl öyle bir yerde bitirebildiniz? Bir son olduğu da söylenemez zaten. Sanki yorulmuş ve, “Aman, ne olacak yani, bir son yazmak için beynimi zorlamama gerek yok, kitaplarımı alan enayiler her şeye razı zaten,” demişsiniz.</p>

  <p class="calibre1">Kitabı geri gönderecektim ama resimleri (özellikle Oy’u) beğendiğim için saklayacağım. Ama hikâye okuyucuyu kazıklıyor.</p>

  <p class="calibre1">KAZIKLANMA hissini bilir misiniz. Bay King? Dönüp kıçınıza bakın, anlarsınız.</p>

  <p class="calibre1">İçten eleştirilerimle,</p>

  <p class="calibre1">John T. Spier Lawrence, Kansas</p>

  <p class="calibre1">&nbsp;</p>

  <p class="calibre1"><b class="calibre6">23 Mart 1992</b></p>

  <p class="calibre1">&nbsp;</p>

  <p class="calibre1">Bu, bir yönden kendimi çok daha kötü hissetmeme sebep oluyor.</p>

  <p class="calibre1">Stowe, Vermont’tanyazan Bayan Coretta Vele’ın mektubu:</p>

  <p class="calibre1">&nbsp;</p>

  <p class="calibre1"><b class="calibre6">6 Mart 1992</b></p>

  <p class="calibre1">&nbsp;</p>

  <p class="calibre1">Sayın Stephen King,</p>

  <p class="calibre1">Bu mektubun size ulaşıp ulaşmayacağını bilmiyorum ama umarım elinize ulaşır. Kitaplarınızın çoğunu okudum ve hepsini de çok sevdim. “Kardeş eyalet” Vermont’tan, 76 yaşında genç bir “büyükanne”yim ve özellikle Kara Kule öykülerinizi çok seviyorum. Şey, mektubu yazma sebebime geleyim. Geçen hafta Mass General’de bir Onkolog ekibini görmeye gittim ve bana beynimdeki tümörün habis gibi göründüğünü söylediler (daha önce, “Tasalanma Coretta, iyi huylu,” demişlerdi). Ne gerekiyorsa onu yapmak zorunda olduğunuzu biliyorum. Bay King, “ilham perinizi izlemelisiniz” ama bu yılın 4 Temmuz’unu görürsem şanslı olacağımı söylüyorlar. Galiba sevgili Kara Kule serisinden okuyabileceğim son kitap bu. Acaba Kara Kule’nin nasıl sonlanacağını ya da en azından Roland ve “KaTet’inin Kara Kule”ye varıp varmayacağını söyleyebilir misiniz? Varırlarsa orada ne bulacaklar? Hiç kimseye söylemeyeceğime söz veriyorum. Ölmekte olan bir kadını çok mutlu edeceksiniz.</p>

  <p class="calibre1">Saygılarımla,</p>

  <p class="calibre1">Coretta Vele Stowe, Vt.</p>

  <p class="calibre1">Çorak Topraklar’ı nasıl öyle kaygısızca bitirdiğimi hatırladıkça kendimi bok gibi hissediyorum. Coretta Vele’ın mektubuna cevap vermem gerek ama ne yazacağımı bilmiyorum. Roland’ın hikâyesinin nasıl bittiğine dair ondan fazla fikrim olmadığını söylersem bana inanır mı? Pek sanmıyorum ama Jake’in son kompozisyonunda söylediği gibi, “gerçek bu.” O kahrolası Kule’nin içinde ne olduğuna dair… şey, Oy’dan fazla fikrim yok! Parmak uçlarımdan çıkıp yeni Macintosh bilgisayarımın ekranında belirene dek güllerle dolu bir tarla içinde olduğunu bile bilmiyordum! Coretta buna kanar mı? Ona, “Dinle, Cory: Rüzgâr eser, hikâye sürer. Sonra rüzgâr aniden kesilir ve benim de senin gibi beklemekten başka çarem kalmaz,” desem ne yapar?</p>

  <p class="calibre1">Eleştirmenlerin en zekisinden zihni en yavaş çalışan okuyucuya kadar hepsi kontrolün bende olduğunu sanıyor. Ve bu çok komik.</p>

  <p class="calibre1">Çünkü bende değil.</p>

  <p class="calibre1">&nbsp;</p>

  <p class="calibre1"><b class="calibre6">22 Eylül 1992</b></p>

  <p class="calibre1">Çorak Topraklar’m Grant baskısı tükendi ve karton kapaklı baskısı da gayet iyi gidiyor. Mutlu olmalıyım ve sanırım öyleyim de ama belirsiz son yüzünden hâlâ tonlarca mektup alıyorum. Üç ana kategoriye ayrılıyorlar: Öfkelenenler, bir sonraki kitabın ne zaman çıkacağını merak edenler ve bir sonraki kitabın ne zaman çıkacağını merak eden öfkeli insanlar.</p>

  <p class="calibre1">Ama tıkanmış durumdayım. O yönden esen rüzgâr durdu. En azından şu an için esmiyor.</p>

  <p class="calibre1">Bu arada, tefeci dükkânından bir resim alıp sonra bir şekilde içine düşen bir kadınla ilgili roman fikrim var. Hey, belki de Orta-Dünya’ya düşer ve Roland’la karşılaşır!</p>

  <p class="calibre1">&nbsp;</p>

  <p class="calibre1"><b class="calibre6">9 Temmuz 1994</b></p>

  <p class="calibre1">&nbsp;</p>

  <p class="calibre1">Tabby ile içmeyi bıraktığımdan beri pek kavga etmiyoruz ama bu sabah birbirimize girdik. Elbette Lovell’daki evdeyiz. Sabah yürüyüşüme çıkmaya hazırlanıyordum ki bugünkü Lewiston Sun’dan bir haber gösterdi. Stoneham’dan Charles “Chip” McCausland adında biri 7. Karayolu üzerinde yürürken bir araç ona çarpıp kaçmış ve adam ölmüş. Ben de o yolda yürüyorum. Tabby beni Turtleback Yolu’ndan ayrılmamaya ben de onu 7. Karayolu’nda yürümeye (Tanrı şahidim olsun, zaten asfaltta bir kilometre bile yürümüyorum) herkes kadar hakkım olduğuna ikna etmeye çalıştım ve sonra tartışma büyüdü. Sonunda benden hiç olmazsa görüşün çok kısıtlı olduğu ve bir aracın yoldan çıkması durumunda kaçacak yerin bulunmadığı Slab City Hill’de yürümememi istedi. Ona bunu bir düşüneceğimi söyledim (konuşmaya devam edersek evden çıkmam öğleyi bulacaktı) ama korkunun hayatımı yönlendirmesine izin verirsem ne olayım. Ayrıca, şu Stonehamlı zavallı adam, yürürken bana bir arabanın çarpması ihtimalini milyonda bire düşürmüş gibi görünüyor. Bunu Tabby’ye söyleyince, “Böyle başarılı bir yazar olma ihtimalin çok daha düşüktü. Bunu kendin söylemiştin,” dedi.</p>

  <p class="calibre1">Maalesef buna verebileceğim bir cevap yoktu.</p>

  <p class="calibre1">&nbsp;</p>

  <p class="calibre1"><b class="calibre6">19 Haziran 1995</b></p>

  <p class="calibre1">&nbsp;</p>

  <p class="calibre1">Bangor Tabby ile az önce en küçük çocuğumuzun (ve yüz kadar sınıf arkadaşının) sonunda diploma aldığı Bangor Tiyatro Salonu’ndan döndük. Artık resmen bir lise mezunu. Bangor Lisesi’ni ardında bıraktı. Sonbaharda üniversiteye başlayacak ve Tab ile çok yaygın olan Boş Yuva Sendromu’nu yaşayacağız. Herkes göz açıp kapayıncaya kadar geçeceğini söyler, siz de yaa, evet evet dersiniz… ve gerçekten öyle olur.</p>

  <p class="calibre1">Kahretsin, üzgünüm.</p>

  <p class="calibre1">Kendimi kaybolmuş hissediyorum. Her şey ne için zaten? (Bunların anlamı ne Alfie, haha?) Beşikten mezara dek süren bu mücadele? “Yolun sonundaki açıklık” mı? Tanrım, bu insafsızca.</p>

  <p class="calibre1">Bu öğleden sonra Lovell’a, Turtleback Yolu’ndaki eve gideceğiz… Owen birkaç gün içinde yanımıza geleceğini söylüyor. Tabby göl kenarında yazmak istediğimi biliyor ve bazen sezgileri öyle kuvvetli oluyor ki ürküyorum. Mezuniyet töreninden dönerken bana rüzgârın tekrar esip esmediğini sordu.</p>

  <p class="calibre1">İşin aslı, esiyor; hem de bu kez şiddeti artıp fırtınaya döndü. KK serisinin bir sonraki kitabına başlamak için sabırsızlanıyorum. Bilmece yarışmasında ne olduğunu öğrenme vakti geldi (Eddie’nin Blaine’i bilgisayar mantığını “aptal sorularla” soğuk bilmecelerle alt ederek yendiğini birkaç aydır biliyorum) ama bu kez anlatacağım ana hikâyenin bu olduğunu sanmıyorum. Roland’ın ilk aşkı Susan hakkında yazmak ve “kovboy aşklarını” Orta-Dünya’nın Mejis adındaki (Meksika gibi) hayali bir bölümünde yaşamalarını istiyorum.</p>

  <p class="calibre1">Atı eyerleyip Vahşi Grup ile bir başka yolculuğa çıkma zamanı geldi.</p>

  <p class="calibre1">Bu arada diğer çocuklar iyi. Sadece Naomi bir tür alerjik tepki gösterdi… belki kabuklu deniz hayvanlarına alerjisi vardır.</p>

  <p class="calibre1">&nbsp;</p>

  <p class="calibre1"><b class="calibre6">19 Temmuz 1995 (Turtleback Yolu, Lovell)</b></p>

  <p class="calibre1">&nbsp;</p>

  <p class="calibre1">Kendimi, Orta-Dünya’ya yaptığım diğer keşif gezilerinde olduğu gibi son bir ayı jet yakıtlı bir roketkızak üzerinde geçirmiş gibi hissediyorum. Sanrılar yaratan mutluluk gazıyla kafayı bulmuş gibi. Bu kitabın içine girmenin daha zor olacağını sanmıştım, hem de çok daha zor ama yine bir çift eski ayakkabıyı ya da üç dört yıl önce New York’taki Bally’den aldığım ve bir türlü vazgeçemediğim Western tarzı kısa çizmeleri giyiyormuşçasına kolay oldu.</p>

  <p class="calibre1">Daha şimdiden 200 sayfa yazdım ve Roland ile arkadaşlarının süpergripten arta kalanları incelediğini, Randall Flagg ve Abagail Ana’nın kanıtlarını fark ettiklerini görmek beni çok memnun etti.</p>

  <p class="calibre1">Bence Flagg’in Roland’m eski düşmanı Walter olduğu ortaya çıkabilir. Gerçek adı Walter o’Dim ve başlangıçta sadece taşralı bir çocuktu. Bir açıdan son derece mantıklı geliyor. Artık yazmış olduğum her hikâyenin az veya çok, bu öyküyle bağlantılı olduğunu anlıyorum. Ve biliyor musun, bunu hiç dert etmiyorum. Sadece bu hikâye yazarken kendimi yuvaya dönmüş gibi hissettiriyor.</p>

  <p class="calibre1">Peki neden aynı zamanda bir tehlike hissi veriyor? Niçin bu tuhaf Westernler üzerinde çalışırken kendimi kalp krizi geçirip masamın üzerine yığılmış halde bulunacağımdan (veya Harley’imle muhtemelen 7. Karayolu üzerinde ölümcül bir kaza yapacağımdan) emin hissediyorum? Sanırım bunun sebebi, seriyi tamamlamamı çok fazla insanın bekliyor oluşu. Ve bitirmeyi istiyorum! Tanrım, evet! Elimden gelirse dosyamda ne Canterbury Hikâyeleri ne de Edwin Drood Esrarı olacak, çok teşekkürler. Ama yine de daima etrafımda antiyaratıcı bir güç varmış gibi hissediyorum; ve bu hikâye üzerinde çalışırken daha görünür olduğumu.</p>

  <p class="calibre1">Neyse, bu kadar yürek çarpıntısı yeter. Yürüyüşe çıkıyorum.</p>

  <p class="calibre1">&nbsp;</p>

  <p class="calibre1"><b class="calibre6">2 Evlül 1995</b></p>

  <p class="calibre1">&nbsp;</p>

  <p class="calibre1">Kitabın beş hafta sonra bitmesini bekliyorum. Bu seferki daha zorluydu ama muhteşem zenginlikte ayrıntılarla geliyor. Geçen akşam Kurosawa’nm Yedi Samuray’ını izledim ve altıncı bölüm için iyi bir fikir olabileceğini düşündüm. Uç-Dünya’nm Kurt Adamları (ya da buna benzer bir şey). Yol kenarındaki film kiralayan küçük dükkânlara ellerinde Kurosawa filminin Amerikan versiyonu olan Muhteşem Yedili’nin olup olmadığını sorsam iyi olacak.</p>

  <p class="calibre1">Yol kenarından bahsetmişken, bugün 7. Karayolu’nun son bölümünde, nispeten daha güvenli olan Turtleback Yolu’na girmeden önce minibüs kullanan bir adamdan (sarhoş olduğu belliydi, minibüs yolda yalpalıyordu) kaçmak için az kalsın hendeğe atlamak zorunda kalıyordum. Bundan Tabby’ye bahsetmesem iyi olur yoksa ortalığı ayağa kaldırır. Neyse, “yaya korkusu”ndan payıma düşeni aldım. Olayın başıma yolun Slab City Hill bölümünde gelmemesine memnunum.</p>

  <p class="calibre1">&nbsp;</p>

  <p class="calibre1"><b class="calibre6">19 Ekim 1995</b></p>

  <p class="calibre1">&nbsp;</p>

  <p class="calibre1">Tahminimden uzun sürdü ama Büyücü ve Cam Küre bu gece bitti…</p>

  <p class="calibre1">&nbsp;</p>

  <p class="calibre1"><b class="calibre6">19 A</b><b class="calibre6">ğ</b><b class="calibre6">ustos 1997</b></p>

  <p class="calibre1">&nbsp;</p>

  <p class="calibre1">Tabby ile az önce Joe ve tatlı eşine güle güle dedik. New York’a dönüyorlar. Onlara Büyücü ve Cam Küre’nin birer kopyasını verebildiğim için mutluyum. Bitmiş kitapların ilk bölümü bugün geldi. Yeni bir kitaptan daha iyi görünüp kokan bir şey var mıdır? Özellikle de kapağında isminiz varsa? Dünyanın en harika mesleğine sahibim; gerçek insanlar hayallerimin ürünü için bana gerçek paralar ödüyor. Hayal dünyamdakiler arasında bana en gerçek gelenlerin Roland ve katet’i olduğunu belirtmeliyim.</p>

  <p class="calibre1">Sanırım SOlar (Sadık Okuyucu) bu seferkine bayılacak ve bunun tek sebebi, Mono Blaine ile yapılan bilmece yarışmasının bir sonuca bağlanması değil. Acaba beyninde tümör olan Vermont’lu büyükanne hâlâ yaşıyor mu? Sanırım yaşamıyordur ama hayatta olsaydı ona bir kopya göndermek beni çok mutlu ederdi…</p>

  <p class="calibre1">&nbsp;</p>

  <p class="calibre1"><b class="calibre6">6 Temmuz 1998</b></p>

  <p class="calibre1">&nbsp;</p>

  <p class="calibre1">Bu akşam Tabby, Owen ve Joe ile Oxford’a, Armageddon’u seyretmeye gittik. Filmi beklediğimden çok beğendim, sanırım bunun bir sebebi ailemle birlikte olmamdı. Film, özel efektlerle desteklenmiş bir kıyamet filmi. Kara Kule’yi ve Kızıl Kral’ı düşünmeme yol açtı. Pek şaşırtıcı sayılmaz aslında.</p>

  <p class="calibre1">Bu sabah bir süre Vietnam hikâyem üzerinde çalıştım. El yazısından PowerBook’a geçtim, yani sanırım bu projeyi ciddiye alıyorum. Sully John’un tekrar ortaya çıkış şeklini sevdim. Soru: Roland Deschain ve dostları Bobby Garfield’ın arkadaşı Ted Brautigan ile hiç tanışacak mı? Ve yaşlı Tedster’ın peşindeki şu sığ adamlar da kim? Yaptığım işlerin sonunda Orta-Dünya ve Uç-Dünya’ya ulaşan bir oluk olduğu hissi giderek kuvvetleniyor.</p>

  <p class="calibre1">Kara Kule benim süper hikâyem, orası muhakkak. Bittiğinde çalışmayı hafifletmeyi planlıyorum. Belki emekliye ayrılırım.</p>

  <p class="calibre1">&nbsp;</p>

  <p class="calibre1"><b class="calibre6">7 A</b><b class="calibre6">ğ</b><b class="calibre6">ustos 1998</b></p>

  <p class="calibre1">&nbsp;</p>

  <p class="calibre1">Öğleden sonra her zamanki gibi yürüyüşe çıktım ve akşam, Fred Hauser’ı yanıma alarak Fryeburg’daki alkolikler derneği toplantısına gittim. Eve dönüş yolunda ona sponsor olup olmayacağımı sordu ve ona evet dedim; sanırım mereti bırakmayı artık ciddi ciddi düşünüyor. Aferin ona. Her nasılsa, “Gaiptengelenler”den bahsetmeye başladı. Yedi Kasaba civarında başka her yerden fazla görüldüklerini ve kadın erkek, genç yaşlı, herkesin onlardan bahsettiğini söyledi.</p>

  <p class="calibre1">“O halde ben niye haklarında konuşulduğunu duymuyorum?” diye sordum ona. Bana cevap vermedi. Yüzünde komik bir ifadeyle bakıyordu. Israr edince cevap verdi.</p>

  <p class="calibre1">“İnsanlar bu konuyu senin yanında konuşmaktan hoşlanmıyor, Steve, çünkü son sekiz ayda Turtleback Yolu’nda iki düzine gaiptengelen vakası bildirildi ama sen bir tane bile görmediğini söylüyorsun.”</p>

  <p class="calibre1">Bu bana çok mantıksız göründü ve cevap vermedim. Söylediklerinin anlamım toplantı bitip yeni sorumluluğumu evine bıraktıktan sonra anladım: insanlar benim yanımda “Gaiptengelenler”den bahsetmekten kaçınıyordu çünkü çılgınca bir bakış açısıyla onlardan BENİM SORUMLU OLDUĞUMU düşünüyorlardı. “Amerika’nın öcüadamı” olmaya alışmış sayılırdım ama bu kadarı da fazlaydı…</p>

  <p class="calibre1">&nbsp;</p>

  <p class="calibre1"><b class="calibre6">2 Ocak 1999 (Boston)</b></p>

  <p class="calibre1">&nbsp;</p>

  <p class="calibre1">Bu akşam Owen ile Hyatt Harborside’dayız, yarın da Florida’ya gidiyoruz. (Tabby ile orada bir ev almayı planlıyoruz ama çocuklara henüz söylemedim. Yaşları sadece 27, 25 ve 21… böyle şeyleri anlayacak yaşa geldiklerinde belki söylerim, haha.) Erken saatlerde Joe ile buluşup Hurlyburly adında bir film izledik; David Rabe’in oyunundan uyarlama. Çok garipti. Garip demişken, Maine’den ayrılmadan hemen önce bir tür Yılbaşı Gecesi kâbusu gördüm. Tam olarak ne olduğunu hatırlayamıyorum ama bu sabah uyandığımda rüya defterime iki şey yazdım. İlki, Bebek Mordred. Chas Addams çizgi filminden fırlamışa benzer bir şey idi. Bunu anlıyor gibiyim; Kara Kule serisindeki Susannah’nın bebeğini kastediyor olmalıyım. Kafamı asıl karıştıran diğeri. ÇİZGİLİ 1961999, Ah Discordia BÎTTİ yazmışım.</p>

  <p class="calibre1">Discordia da KK hikâyelerine aitmiş gibi görünüyor ama benim icat ettiğim bir kelime değil. 1961999’a gelince, bu bir tarih, değil mi? Ne anlama geliyor? Bu yılın 19 haziran günü. O sırada Tabby ile Turtleback Yolu’ndaki evde olacağız ama hatırladığım kadarıyla bu tarih kimsenin doğum günü değil.</p>

  <p class="calibre1">Belki ilk gaiptengelenimle karşılaşacağım gündür!</p>

  <p class="calibre1">&nbsp;</p>

  <p class="calibre1"><b class="calibre6">12 Haziran 1999</b></p>

  <p class="calibre1">&nbsp;</p>

  <p class="calibre1">Tekrar göl kıyısında olmak müthiş!</p>

  <p class="calibre1">On gün izin yapıp sonunda nasılyazılır kitabım üzerinde çalışmaya dönmeyi planlıyorum, MACA Kizrnı merak ediyorum: Bobby Garfield’ın arkadaşı Ted Brautigan Kule serisinde bir rol oynarsa insanlar bunu bilmek isteyecek mi? Doğruyu söylemek gerekirse bunun cevabını gerçekten bilmiyorum. Kule serisinin okuyucularının sayısı son zamanlarda bir hayli düştü… diğer kitaplarımla karşılaştırıldığında rakamlar tam bir hayal kırıklığı (en azından satış anlamında gerçek bir rezalet olan Çılgınlığın Ötesi hariç). Ama önemi yok, en azından benim için. Seri tamamlanınca satışlar da artabilir.</p>

  <p class="calibre1">Tabby ile yürüyüş güzergâhım yüzünden bir kavga daha ettik; benden yine anayola çıkmamamı istedi. Ayrıca, “Rüzgâr esmeye başladı mı?” diye sordu. Bir sonraki Kara Kule hikâyesini düşünüp düşünmediğimi soruyordu. Ona hayır dedim; commalayeye, başlamadı hikâye. Ama başlayacak ve içinde commala adında bir dans olacak. Net bir şekilde gördüğüm tek sahne bu: Roland dans ediyor. Sebebini veya kim için olduğunu bilmiyorum.</p>

  <p class="calibre1">Her neyse, T.‘ye neden Kara Kule’yi merak ettiğini sordum ve bana, “Silahşorlarla olduğunda daha güvendesin,” dedi.</p>

  <p class="calibre1">Sanırım şaka yapıyordu ama T. için tuhaf bir şakaydı. Pek ona göre değildi.</p>

  <p class="calibre1">&nbsp;</p>

  <p class="calibre1"><b class="calibre6">17 Haziran 1999</b></p>

  <p class="calibre1">&nbsp;</p>

  <p class="calibre1">Bu akşam Rand Holston ve Mark Carliner ile konuştum. Yüzyılın Fırtması‘ndan Gül Kırmızısı‘na (veya Hastanedeki Sır) geçme konusunda ikisi de çok heyecanlı ama herhangi biri tabağımı tekrar doldurmama yeterdi.</p>

  <p class="calibre1">Dün gece rüyamda yürüyüşe çıktığımı gördüm ve gözyaşları içinde uyandım. Kule yıkılacak, diye düşündüm. Ah Discordia. dünya kararıyor.</p>

  <p class="calibre1">18 Haziran 1999 tarihli Portland PresHerald’daı manşet:</p>

  <p class="calibre1"><i class="calibre4">BATI MAINE’DEK</i><i class="calibre4">İ</i> <i class="calibre4">“GA</i><i class="calibre4">İ</i><i class="calibre4">PTENGELEN” FENOMEN</i><i class="calibre4">İ</i><i class="calibre4">NE HÂLÂ B</i><i class="calibre4">İ</i><i class="calibre4">R AÇIKLAMA GET</i><i class="calibre4">İ</i><i class="calibre4">R</i><i class="calibre4">İ</i><i class="calibre4">LEM</i><i class="calibre4">İ</i><i class="calibre4">YOR</i></p>

  <p class="calibre1">&nbsp;</p>

  <p class="calibre1"><b class="calibre6">19 Haziran 1999</b></p>

  <p class="calibre1">&nbsp;</p>

  <p class="calibre1">Bu, bütün gezegenlerin aynı hizada dizilmesine benziyor ama bu kez bir araya gelen, Turtleback Yolu’nda toplanan ailem. Joe ve ailesi öğle civan geldi; küçük oğulları gerçekten çok tatlı. Aynen öyle! Bazen aynaya bakıyor ve, “Artık bir büyükbabasın.” diyorum. Ve aynadaki Steve sadece gülüyor zira bu fikir çok aptalca. Aynadaki Steve hâlâ gündüzleri derslere girip Viet Nam Savaşı‘nı protesto eden, geceleriyse Flip Thompson ve George McLeod ile Pat’s Pizza’da bira içen üniversite ikinci sınıf öğrencisi olduğumu biliyor. Torunuma gelince, güzel Ethan’a? Tek yaptığı ayağına bağlı balonun ipini çekmek ve gülmek.</p>

  <p class="calibre1">Kızım Naomi ve diğer oğlum Owen dün gece geç saatte geldi. Harika bir Babalar Günü yemeği yedik; insanlar hakkımda o kadar güzel sözler söyledi ki ölüp ölmediğimi kontrol etmek zorunda kaldım! Tanrım, bir aileye sahip olduğum, anlatacak başka hikâyelerim olduğu ve hayatta olduğum için çok şanslıyım. Umarım bu hafta başımıza gelecek en kötü olay, karımın yatağının oğlum ve gelinimin ağırlığıyla çökmesi oluraptallar üzerinde güreşiyordu.</p>

  <p class="calibre1">Biliyor musun? Roland’m hikâyesine dönmeye niyetliyim. Yazma üzerine kitabımı bitirir bitirmez (Yazı Yazma Sanatı Üzerine fena isim değil aslında, basit ve yerinde) başlayacağım. Ama şu an güneş parlıyor, hava çok güzel ve bir yürüyüşe çıkacağım.</p>

  <p class="calibre1">Daha sonra daha fazla yazarım, belki.</p>

  <p class="calibre1">&nbsp;</p>

  <p class="calibre1"><b class="calibre6">20 Haziran 1999 (Portland Sunday Telegram gazetesinden)</b></p>

  <p class="calibre1">&nbsp;</p>

  <p class="calibre1"><i class="calibre4">STEPHEN KING LOVELL’DAK</i><i class="calibre4">İ</i> <i class="calibre4">EV</i><i class="calibre4">İ</i><i class="calibre4">N</i><i class="calibre4">İ</i><i class="calibre4">N YAKININDA ÖLDÜ</i></p>

  <p class="calibre1"><i class="calibre4">MAINE’L</i><i class="calibre4">İ</i> <i class="calibre4">POPÜLER YAZAR Ö</i><i class="calibre4">Ğ</i><i class="calibre4">LEDEN SONRA YÜRÜYÜ</i><i class="calibre4">Ş</i><i class="calibre4">E ÇIKTI</i><i class="calibre4">Ğ</i><i class="calibre4">I SIRADA ÖLDÜ</i></p>

  <p class="calibre1"><i class="calibre4">HABER KAYNA</i><i class="calibre4">Ğ</i><i class="calibre4">I, ÖLÜME SEBEP OLAN M</i><i class="calibre4">İ</i><i class="calibre4">N</i><i class="calibre4">İ</i><i class="calibre4">BÜSÜ KULLANAN ADAMIN 7. KARAYOLU’NA G</i><i class="calibre4">İ</i><i class="calibre4">RERKEN “GÖZLER</i><i class="calibre4">İ</i><i class="calibre4">N</i><i class="calibre4">İ</i> <i class="calibre4">YOLDAN B</i><i class="calibre4">İ</i><i class="calibre4">R ANLI</i><i class="calibre4">Ğ</i><i class="calibre4">INA AYIRDI</i><i class="calibre4">Ğ</i><i class="calibre4">INI SÖYLED</i><i class="calibre4">İ</i></p>

  <p class="calibre1"><i class="calibre4">Ray Routhier</i></p>

  <p class="calibre1">LOVELL, ME. (Özel haber) Maine’in en popüler yazarı dün öğleden sonra yazlık evinin yakınlarında yürürken bir minibüsün çarpması sonucu hayatını kaybetti. Minibüsü kullananın, Fryeburg’dan Bryan Smith olduğu belirlendi. Olaya yakın kaynakların belirttiğine göre Smith, Rottweilerlarından biri minibüsün arkasından çıkıp ön koltuğun arkasındaki buz kutusunu kurcalamaya kalktığı sırada gözlerini yoldan ayırdığını itiraf etti.</p>

  <p class="calibre1">Smith’in bölge yerlilerinin Slab City Hill dediği mevkideki çarpışmadan kısa süre sonra “Onu görmedim bile,” dediği öğrenildi.</p>

  <p class="calibre1">O, Korku Ağı, Medyum ve Mahşer gibi çok sevilen romanların yazarı olan King, Bridgton’daki Kuzey Cumberland Memorial Hastanesi’ne kaldırıldı ve cumartesi sabahı saat 6.02’de ölümü resmen bildirildi. Yazar, 52 yaşındaydı.</p>

  <p class="calibre1">Hastaneden bir kaynak, ölüm sebebinin kafa bölgesindeki derin yaralar olduğunu belirtti. Bir araya gelmelerinin bir sebebi de Babalar Günü‘nü kutlamak olan King ailesi bu gece inzivada…</p>

  <p class="calibre1">Commalaaşaş</p>

  <p class="calibre1">Şimdi başladı savaş!</p>

  <p class="calibre1">İnsanın ve gülün tüm düşmanları</p>

  <p class="calibre1">Batan güneşle ayağa kalktı.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
