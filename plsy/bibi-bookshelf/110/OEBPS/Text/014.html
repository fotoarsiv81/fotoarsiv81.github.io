<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>8. KITA</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre3">8. KITA</b></span></p>

  <p class="calibre1">&nbsp;</p>

  <p class="p3"><span class="t3"><i class="calibre5">TOP FIRLATMA OYUNU</i></span></p>

  <p class="calibre1">&nbsp;</p>

  <p class="calibre1"><b class="calibre6">1</b></p>

  <p class="calibre1">&nbsp;</p>

  <p class="calibre1">Eddie’nin eroin kullanımının Hoş Vakit Geçiriciler Ülkesi’yle Gerçekten Kötü Alışkanlıklar Krallığı arasındaki sınırı sinsice aştığı 198485 kışında, Henry bir kızla tanıştı ve kısa süreliğine âşık oldu. Eddie, Sylvia Goldover’ın Kokarca Kraliçesi olduğunu düşünür (kokan koltukaltları ve Mick Jagger dudaklarının arasından çıkan ejder nefesi) ama Henry güzel olduğuna inandığı ve ağabeyini incitmek istemediği için tek kelime bile etmezdi. İki âşık o kış zamanlarının çoğunu Coney Island’ın rüzgârlı kumsalında yürüyüş yaparak veya patlamış mısır ve büyük kutu Goobers bitince birbirlerini mıncıklayabilecekleri Times Meydanı‘ndaki sinemaya giderek geçirdi.</p>

  <p class="calibre1">Henry’nin hayatındaki yeni kişi Eddie’yi pek ilgilendirmiyordu; Henry o berbat ağız kokusuna rağmen Sylvia Goldover ile dil güreşi yaparken Eddie kendini daha güçlenmiş bile hissediyordu. Çoğunlukla gri olan o üç ayı genellikle kafayı bulmuş halde yaşadıkları apartman dairesinde geçirmişti. Onun için önemli değildi, aslında böylesi hoşuna bile gidiyordu. Henry evde olsaydı televizyonu açmakta ısrar edecek ve Eddie’nin hikâye kasetleriyle durmaksızın dalga geçecekti (“Ah aman! Eddie Elfler, Oglar ve şirin küçük Cücelerle ilgili hikâyesini dinleyecek!”)</p>

  <p class="calibre1">Orklara hep og, Endere ise “kovkunç yüvüyen ağaçlav” derdi. Henry bu eserlerin saçmalık olduğuna inanırdı. Eddie birkaç kez ona asıl öğleden sonraları televizyonda gösterilen programların saçmalık olduğunü söylemeyi denemiş ama Henry söylediklerine hiç kulak asmamıştı; Henry General Hospital’daki kötü ruhlu ikizler ve The Guiding Light’taki ayn, derecede kötü ruhlu üvey anne hakkında her şeyi bilirdi.</p>

  <p class="calibre1">Henry Dean’in büyük aşkı (Sylvia Goldover’m Henry’nin cüzdanından doksan papel çalıp yerine üzgünüm, Henry yazılı bir not bırakarak eski sevgilisiyle kaçmasıyla sona ermişti.) Eddie’ye pek çok açıdan rahatlık sağlamıştı. Oturma odasındaki kanepenin üzerine yerleşip John Gielgud’ın Tolkien’in Yüzükler üçlemesini okuyan sesini dinleyerek Frodo ve Sam ile birlikte Kuytuorman’a, Moria Madenleri’ne yolculuk yapabiliyordu.</p>

  <p class="calibre1">Hobbitleri çok seviyordu, hayatının geri kalanını en kötü uyuşturucunun tütün olduğu ve ağabeylerin bütün günü hayatı kardeşlerine zindan etmekle geçirmediği Hobbit ülkesinde geçirebilirdi ve John Cullum’ın ormandaki küçük kulübesi Eddie’yi şaşırtıcı bir güçle o günlere ve o kara tonlu hikâyeye götürmüştü. Çünkü kulübe insana bir Hobbit deliği hissi veriyordu. Oturma odasındaki mobilyalar küçük ama kusursuzdu: bir kanepe ve kolçaklarıyla baş dayama kısmına dantel örtüler serilmiş iki fazla doldurulmuş koltuk vardı. Duvarlardan birine asılmış altın çerçeve içindeki siyah beyaz resimdekiler, Cullum’ın ailesi olmalıydı. Karşı duvardakiler ise muhtemelen büyükannesiyle büyükbabasıydı. Doğu Stonehaffl Gönüllü İtfaiye Teşkilatı‘ndan bir Şükran Belgesi çerçevelenip resmin yanına asılmıştı. Bir muhabbet kuşu kafesinde tatlı tatlı cıvıldıyordu. Bir kedi, şöminenin önüne kurulmuştu. İçeri girdiklerinde başını kaldırıp ya’ bancıları yemyeşil gözleriyle bir süre süzdükten sonra uyumaya devam etti. Cullum’ın favorisi gibi görünen bir koltuğun yanında ayaklı bir küllübe vardı. İçinde, biri mısır koçanından, diğeri gül ağacından yapılmış iki pipo duruyordu. Odada eski model bir Emerson plakçalarradyo (radyonun kocaman, budaklı bir ayar düğmesi vardı) göze çarpıyordu ama televizyon yoktu. Odayı tütünün ve potpurinin hoş kokusu sarmıştı. Her yer son derece temiz ve tertipli olmasına rağmen ev sahibinin bekâr olduğu ilk bakışta anlaşılıyordu. John Cullum’ın evi bekârlığın keyifli yönlerinin mütevazı bir kalesi gibiydi.</p>

  <p class="calibre1">“Bacağın nasıl?” diye sordu, John. “Görünüşe bakılırsa hiç olmazsa kanaması durmuş ama fena topallıyorsun.”</p>

  <p class="calibre1">Eddie güldü. “Deli gibi acıyor ama yürürken üzerine basabiliyorum. Sanırım şanslıydım.”</p>

  <p class="calibre1">“Biraz temizlenmek istersen banyo şu tarafta,” dedi Cullum içeriyi işaret ederek.</p>

  <p class="calibre1">“İyi olur,” dedi, Eddie.</p>

  <p class="calibre1">Temizlenmek acı vericiydi ama aynı zamanda çok rahatlatıcıydı. Bacağındaki yara derindi ama kurşun kemiği tamamen ıskalamış görünüyordu. Kolundaki yara daha önemsizdi; kurşun etini delip geçmişti, Tann’ya şükür ki Cullum’ın ecza dolabında hidrojen peroksit vardı. Eddie dişlerini acıyla sıkarak sıvıyı kolundaki deliğe döktü. Sonra cesaretini kaybetmeden bacağındaki ve başındaki yaraları da dezenfekte etti. Sam ile Frodo’nun hidrojen peroksit kadar korkunç bir şeyle karşı karşıya kalıp kalmadığını düşündü, ama aklına bir şey gelmedi. Ayrıca onları iyileştirecek Elfler vardı, değil mi?</p>

  <p class="calibre1">“Faydası olabilecek bir şey biliyorum,” dedi Cullum, Eddie yanlarına döndüğünde. Yan odaya gidip elinde kahverengi bir ilaç şişesiyle döndü.</p>

  <p class="calibre1">Elinde üç hap vardı. Hapları Eddie’nin avucuna boşalttı ve, “Geçen kış buzda düşüp kahrolası köprücük kemiğimi kırdığım zamandan kalma,” edi “Adı Percodan. Hâlâ işe yararlar mı bilmiyorum ama…”</p>

  <p class="calibre1">Eddie’nin yüzü aydınlandı. “Percodan mı?” diye sordu ve John Cni lum cevap veremeden hapları ağzına attı.</p>

  <p class="calibre1">“Yutmak için biraz su istemiyor musun, evlat?”</p>

  <p class="calibre1">“Hayır,” dedi, Eddie keyifle çiğneyerek. “Böyle daha iyi.”</p>

  <p class="calibre1">Şöminenin önündeki masanın üzerinde içi beysbol toplarıyla dofo bir camekân vardı. Eddie incelemek üzere o tarafa gitti. “Aman Tanrım« dedi. “İmzalı bir Mel Parnell topun var! Ve sol el eldiveni! Vay canına!”</p>

  <p class="calibre1">“Onlar hiçbir şey değil,” dedi Cullum gül ağacından pipoyu alarak. “En üst rafa bak.” Küçük masanın çekmecesinden bir kese Prince Albert marka tütün çıkardı ve piposunu doldurmaya koyuldu. Bu sırada Roland’ın ona baktığını fark etti. “İçer misin?”</p>

  <p class="calibre1">Roland başını salladı. Gömleğinin cebinden bir yaprak kâğıt çıkardı. “Belki bir tane sarabilirim.”</p>

  <p class="calibre1">“Ah, daha iyisini yapabilirim,” dedi Cullum ve odadan tekrar ayrıldı. Diğer oda, dolaptan biraz büyük bir çalışma odasıydı. İçindeki Dickens masası küçük olmasına rağmen Cullum yanından geçmekte zorlanmıştı.</p>

  <p class="calibre1">“Ulu Tanrım,” dedi Eddie, Cullum’m kastettiği topu görünce. “Babe imzalamış!”</p>

  <p class="calibre1">“Öyle,” dedi, Cullum. “Hem de Yankee olmadan önce. Yankeelerin imzaladığı beysbol topları işime yaramaz. Ruth o topu hâlâ Red Sox’dayken imzalamıştı…” Sesi kesildi. “İşte hurdalar. Buralarda bir yerlerde olduklarını biliyordum. Biraz bayat olabilir, ama annemin hep dediği gibi; hiç olmamasından iyidir. İşte, bayım, alın. Yeğenim bırakmıştı. Sigara içmek için fazla genç zaten.”</p>

  <p class="calibre1">Cullum, Silahşor’a dörtte üçü dolu bir paket sigara uzattı. Roland paketi düşünceli bir tavırla inceledi ve markasını işaret etti. “Hörgüçlü bir hayvan görüyorum ama altta böyle yazmıyor, değil mi?”</p>

  <p class="calibre1">Cullum, Roland’a temkinle karışık şaşkın bir ifadeyle gülümsedi. “Hayır Camel yazıyor. Anlamları aynı.”</p>

  <p class="calibre1">“Ah,” dedi, Roland ve anlamış gibi görünmeye çalıştı. Sigaralardan birini çıkardı, filtresini inceledi ve tütünlü tarafını dudaklarının arasına yerleştirdi.</p>

  <p class="calibre1">“Hayır, diğer tarafı,” dedi, Cullum.</p>

  <p class="calibre1">“Öyle mi?”</p>

  <p class="calibre1">“Evet.”</p>

  <p class="calibre1">“Tanrım, Roland! Bobby Doerr’ın imzaladığı bir top bile var… Ted Williams’tan iki tane… Johnny Pesky… Frank Malzone…”</p>

  <p class="calibre1">“Bu isimler senin için hiçbir şey ifade etmiyor, değil mi?” diye sordu John Cullum, Roland’a.</p>

  <p class="calibre1">“Hayır,” dedi, Roland. “Arkadaşım… teşekkürler.” Cullum’ın yakıp uzattığı kibritle sigarasını yaktı. “Arkadaşım bu tarafa uzun zamandır geçmemişti. Sanırım özledi.”</p>

  <p class="calibre1">“Vay canına,” dedi Cullum. “Gaiptengelenler! Gaiptengelenler benim evimde! Hâlâ inanamıyorum!”</p>

  <p class="calibre1">“Dewey Evans nerde?” diye sordu, Eddie. “Dewey Evans imzalı topunuz yok.”</p>

  <p class="calibre1">“Pardon?” dedi, Cullum. Paaadon diye telaffuz etmişti.</p>

  <p class="calibre1">“Belki ona daha öyle hitap etmiyorlar,” dedi Eddie kendi kendine konuşur gibi. “Dwight Evans? Sağ kanat oyuncusu?”</p>

  <p class="calibre1">“Ah,” diyerek başını salladı Cullum. “Dolapta sadece en iyilerini saklıyorum.”</p>

  <p class="calibre1">“Dewey de oraya girecek, inan bana,” dedi Eddie. “Belki henüz John Cullum Ünlüler Salonu’na girecek kadar iyi değil ama birkaç yıl bekle ve gör. 86’ya kadar bekle. Bu arada, John, oyunun bir seveni olarak sana birkaç şey söylemek istiyorum, tamam mı?”</p>

  <p class="calibre1">“Elbette,” dedi, Cullum. Kelimeyi tıpkı Callalılar gibi telaffuz etmişti.</p>

  <p class="calibre1">Bu arada Roland, sigarasından derin bir nefes çekti. Sonra üfledi ve kaşlarını çatarak sigaraya baktı.</p>

  <p class="calibre1">“Roger Clemens,” dedi, Eddie. “Bu ismi unutma.” “Clemens,” dedi John Cullum ama sesi şüpheliydi. Keywadin Gölü‘nün karşı kıyısından gelen cılız siren sesleri arttı. “Roger Clemens, tamam. Unutmam. Kim bu?”</p>

  <p class="calibre1">“Onun imzasını da burda görmek isteyeceksin, daha fazlasını söylemeyeceğim,” dedi, Eddie camekânı tıklayarak. “Hatta Babe ile aynı rafa bile koymak isteyebilirsin.”</p>

  <p class="calibre1">Cullum’ın gözleri parladı. “Bir şey soracağım, evlat. Red Sox hiç hepsini kazandı mı? Hiç…”</p>

  <p class="calibre1">“Bu tütün falan değil, sadece bulanık hava,” dedi, Roland. Cullum’a gücenmiş bir ifadeyle baktı. Bu ifade Roland ile o kadar bağdaşmıyordu ki Eddie sırıttı. “Hiç tadı yok. İnsanlar gerçekten bunları mı içiyor?”</p>

  <p class="calibre1">Cullum, sigarayı Roland’dan aldı, filtresini kopardı ve kalan kısmı geri uzattı. “Şimdi dene,” dedi ve tekrar Eddie’ye döndü. “Eee? Suyun diğer yakasında sizi beladan kurtardım. Bence bana borçlusunuz. Hiç Seri’yi kazandılar mı? Senin zamanına kadar böyle bir şey gerçekleşti mi?”</p>

  <p class="calibre1">Eddie’nin sırıtışı silindi ve ciddi bir ifadeyle yaşlı adama baktı. “Söylememi gerçekten istiyorsan, söyleyeceğim John. Ama bilmeyi gerçekten istiyor musun?”</p>

  <p class="calibre1">John piposundan nefesler çekerek bir süre düşündü. Sonra, “Galiba hayır,” dedi. “Bilirsem tadı kaçar.”</p>

  <p class="calibre1">“Bak ne diyeceğim,” dedi, Eddie neşeyle. John’un verdiği haplar etkisini göstermeye başlamıştı ve kendini neşeli hissediyordu. En azından biraz. “1986’dan önce ölmesen iyi olur. O sene muhteşem olacak.”</p>

  <p class="calibre1">“Öyle mi?”</p>

  <p class="calibre1">“Kesinlikle.” Eddie sonra Silahşor’a döndü. “Çıkınlarımız ne olacak, Roland?”</p>

  <p class="calibre1">Roland bu konuyu o ana dek düşünmemişti bile. Eddie’nin Took’un dükkânından aldığı kaliteli oyma bıçağından, babasının zamanın ufkunun diğer tarafında Roland’a verdiği eski büyütenkeseye kadar sahip oldukları tüm eşyalar kapıdan geçtikleri sırada arkada kalmıştı. Kapıdan havaya uçarcasına geçtikleri sırada. Silahşor emin olmamakla birlikte çıkınlarının Doğu Stoneham dükkânının önünde, toprağın üzerinde kaldığını düşündü; o sırada tüm dikkati, dürbünlü tüfeği kullanan adam başlarını havaya uçurmadan Eddie’yi de alıp güvenli bir yere gitmeye odaklanmıştı. Sahip oldukları her şeyin yangının ele geçirdiğine şüphe olmayan dükkânla birlikte yanıp kül olduğunu düşünmek acı veriyordu. Jack Andolini’ nin eline geçtiklerini düşünmek daha da beterdi. Roland büyütenkesesinin bir düşmanın kafa derisi gibi Jack Andolini’nin belinden sarktığını hayal ederek yüzünü buruşturdu.</p>

  <p class="calibre1">“Roland? Çıkınla…”</p>

  <p class="calibre1">“Tabancalarımız yanımızda ve tek ihtiyacımız onlar,” dedi, Roland niyetlendiğinden daha sert bir ses tonuyla. “ÇufÇuf kitabı Jake’te ve gerekirse ben de yeni bir pusula yapabilirim. Bunların dışında…”</p>

  <p class="calibre1">“Ama…”</p>

  <p class="calibre1">“Eşyalarınızdan bahsediyorsanız akıbetlerini öğrenmek için zamanı gelince sizin için etrafa birkaç soru sorabilirim, evlat,” dedi, Cullum. Ama şu an için arkadaşına hak veriyorum.”</p>

  <p class="calibre1">Eddie, arkadaşının haklı olduğunu biliyordu. Arkadaşı neredeyse daima haklı olurdu ve bu, Eddie’nin Roland’da hâlâ nefret ettiği birkaç özellikten biriydi. Lanet olsun, çıkınını istiyordu. Temiz bir kot pantolon ve temiz gömlekler için değil. Yedek kurşun ve ne kadar iyi olursa olsun oyma bıçağı için de istemiyordu. Deri kesesinde Susannah’nın saçının bir tutamı vardı ve hâlâ hafifçe de olsa onun kokusunu taşıyordu. Asıl istediği oydu. Ama artık olan olmuştu.</p>

  <p class="calibre1">“John,” dedi. “Hangi gündeyiz?”</p>

  <p class="calibre1">Adamın gri kaşları yükseldi. “Ciddi mi soruyorsun?” Eddie başını sallayınca cevap verdi. “Dokuz temmuz. Bin dokuz yüz yetmiş yedi.”</p>

  <p class="calibre1">Eddie büzdüğü dudaklarının arasından sessiz bir ıslık salıverdi.</p>

  <p class="calibre1">Hörgüçlü hayvan sigarasının sonuna gelmiş olan Roland etrafa bakmak için bir pencerenin önüne gitmişti. Evin arkasında ağaçlar ve Cullum’ın “Keywadin” dediği yerin mavi pırıltılarından başka hiçbir şey görünmüyordu. Ama kapkara duman bulutu, orada hissedip hissedebileceği bütün huzurun sadece bir hayalden ibaret olduğunu hatırlatmak istercesine gökyüzüne doğru yükseliyordu. Oradan ayrılmak zorundaydılar. Susannah Dean için ne kadar korkuyor olursa olsun oraya gelmişken Calvin Tower’i bulup yarım kalan işlerini bitirmek zorundaydılar. Çünkü…</p>

  <p class="calibre1">Eddie zihnini okumuş ve cümlesini tamamlamak istermiş gibi konuştu. “Roland? Hızlanıyor. Bu tarafta zamanın akışı hızlanıyor.”</p>

  <p class="calibre1">“Biliyorum.”</p>

  <p class="calibre1">“Yani her ne yapacaksak ilk seferinde doğru yapmalıyız, çünkü bu dünyada ikinci şans diye bir şey söz konusu değil. Geri dönüş yok.”</p>

  <p class="calibre1">Roland bunu da biliyordu.</p>

  <p class="calibre1">&nbsp;</p>

  <p class="calibre1"><b class="calibre6">2</b></p>

  <p class="calibre1">&nbsp;</p>

  <p class="calibre1">“Aradığımız adam New York’tan,” dedi Eddie, John Cullum’a.</p>

  <p class="calibre1">“Yaz aylarında pek çoğu buralara gelir.”</p>

  <p class="calibre1">“Adı Calvin Tower. Aaron Deepneau adında bir arkadaşıyla birlikte.”</p>

  <p class="calibre1">Cullum, beysbol toplarının bulunduğu camekânı açtı, üzerine sadece profesyonel sporcuların yapabileceği kadar düzgünce Cart lastrzemski yazılmış (Eddie’ye göre asıl sorunları, imlalarıydı) olan topu aldı ve bir elinden diğerine atarak oynamaya başladı. “Turistler hazirandan itibaren kasabaya doluşur, biliyorsunuz, değil mi?”</p>

  <p class="calibre1">“Biliyorum,” dedi Eddie umudunu şimdiden yitirerek. Ucube’nin Cal Tower’i çoktan ele geçirmiş olabileceğini düşündü. Belki dükkânın önündeki pusu, Jack’in ideal tatlı anlayışına uyuyordu. “Sanırım yapama…”</p>

  <p class="calibre1">“Yapamazsam emekli olayım daha iyi,” dedi, Cullum coşkuyla ve elindeki topu sağ eliyle yakalayıp sol elinin parmakuçlarını kırmızı dikişlerinin üzerinde gezdiren Eddie’ye fırlattı. Dikişleri hissetmek boğazında beklenmedik bir yumrunun belirmesine sebep oldu. Yuvasına döndüğünü bir beysbol topundan daha iyi ne kanıtlayabilirdi? Ama bu dünya artık yuvası değildi. John haklıydı, o bir gaiptengelendi.</p>

  <p class="calibre1">“Ne demek istiyorsun?” diye sordu, Roland. Eddie topu ona atmca havadaki topu gözlerini John Cullum’ın üzerinden bir anlığına bile ayırmadan yakaladı.</p>

  <p class="calibre1">“İsimleriyle uğraşmam ama kasabaya gelen herkesi bilirim,” dedi. “Görünümlerini bilirim. Sanırım bir çeşit içgüdü. İnsan, bölgesinde kimlerin olduğunu bilmek istiyor.” Roland bu söyleneni çok iyi anlayarak başını salladı. “Bahsettiğiniz adamları tarif edin.”</p>

  <p class="calibre1">“Boyu bir yetmiş beş civarı,” dedi, Eddie. “Kilosu da yaklaşık… yüz kilo diyelim.”</p>

  <p class="calibre1">“O halde epey kilolu.”</p>

  <p class="calibre1">“Öyle. Ayrıca alnının iki yanındaki saçların çoğu dökülmüş.” Eddie ellerini başına götürdü ve saçlarını geriye çekerek şakaklarını açığa çıkardı (biri hâlâ Bulunmamış Kapı‘ya çarpmasıyla açılan yaradan akan kanla kaplıydı). Bu hareketin sol kolunun üst kısmında ciddi bir acıya yol açması üzerine yüzünü buruşturdu ama orada kanama durmuştu. Eddie’yi asıl endişelendiren, bacağındaki yaraydı. Cullum’ın verdiği Percodan o an için acıyı hissetmesini engelliyordu ama kurşun hâlâ içerideyse (ve Eddie içeride olduğunu sanıyordu) er geç çıkarmak zorunda kalacaklardı.</p>

  <p class="calibre1">“Kaç yaşlarında?” diye sordu Cullum.</p>

  <p class="calibre1">Eddie başını iki yana sallamakta olan Roland’a baktı. Roland Tower’i hiç görmüş müydü? Eddie o an bunu hatırlayamıyordu. Galiba görmemişti.</p>

  <p class="calibre1">“Sanırım elli civarı.”</p>

  <p class="calibre1">“Kitap koleksiyonu yapıyor, değil mi?” diye sordu, Cullum ve Eddie’nin yüzündeki şaşkın ifadeye güldü. “Gözümü yazın gelen insanların üzerinden ayırmam, demiştim. Kimin bela çıkaracağını bilemezsiniz. Ya da kimin hırsız olduğunu. Sekiz dokuz yıl önce New Jersey’den gelen kadın bir kundakçı çıkmıştı.” Cullum başını iki yana salladı. “Karıncayı bile incitmeyecek, küçük bir kasabada kütüphane görevlisi olarak çalıştığını düşüneceğiniz kendi halinde bir kadındı. Meğer Stoneham, Lovell ve Waterford’da ambarları ateşe veriyormuş.”</p>

  <p class="calibre1">“Adamın kitap alıp sattığını nerden biliyorsun?” diye sordu Roland ve topu, derhal Eddie’ye atan Cullum’a fırlattı.</p>

  <p class="calibre1">“Bunu bilmiyordum,” dedi. “Tek bildiğim, koleksiyon yaptığıydı. Bunu da Jane Sargus’a söylemiş. Jane’in, Dimity Yolu’nun 5. Karayolu’ndan ayrıldığı yerde küçük bir dükkânı var. Buranın yaklaşık bir buçuk kilometre güneyinde. Bahsettikleriniz onlarsa, o adam ve arkadaşı da Dimity Yolu’nda kalıyor. Sanırım aradığınız onlar.”</p>

  <p class="calibre1">“Arkadaşının adı Deepneau,” dedi, Eddie ve topu Roland’a fırlattı. Silahşor topu yakaladı ve Cullum’a attı. Sonra şömineye giderek sigaranın son parçasını düzgünce dizilmiş odunların üzerine attı.</p>

  <p class="calibre1">“İsmini söylemeye uğraşmayın, söylediğim gibi, isimlerle ilgilenmem. Ama arkadaşı oldukça zayıf ve yetmiş yaşlarında görünüyor. Kalçalarından sorunu varmış gibi yürüyor. Çelik çerçeveli gözlükleri var.”</p>

  <p class="calibre1">“Evet, aradığımız o,” dedi, Eddie.</p>

  <p class="calibre1">“Janey’nin Saklanası Eşyalar adında küçük bir dükkânı var. Mobilyalar da satar ama daha çok örtüler, cam eşyalar ve eski kitaplar üzerine çalışır. Dükkânın önündeki tabelada öyle yazıyor.”</p>

  <p class="calibre1">“Yani Cal Tower… ne yaptı? Öylece içeri girip eşyalara bakmaya mı başladı?” Eddie buna inanamıyordu ama aynı zamanda hiç şaşırmadığını fark etti. Tower, Jack ve George Biondi onu en değerli kitaplarını gözü önünde yakmakla tehdit ettikten sonra bile New York’tan ayrılmaya isteksizdi. Ve sersem, Deepneau ile buraya gelir gelmez postrestant için postaneye kaydını yaptırmıştı… ya da arkadaşı Aaron’a yaptırmıştı ve kötü adamlar söz konusu olduğunda ikisi de birbirinden beterdi. Callahan, ona bir not bırakıp Doğu Stoneham’da olduğunu belli edecek hiçbir şey yapmamasını tembih etmişti. Callahan’ın sai Tower’a notunda son söylediği bu ne büyük aptallık??? olmuştu. Ama görünüşe bakılırsa notu onları hiç etkilememişti.</p>

  <p class="calibre1">“Evet,” dedi, Cullum. “Ama sadece bakmaktan fazlasını yapmış.” Rotand’mkiler kadar mavi olan gözleri parlıyordu. “Birkaç yüz dolar değerinde kitap almış ve ücreti seyahat çekleriyle ödemiş. Sonra Jane’den bu civardaki diğer sahafların listesini istemiş. Norway’deki Notions’ı ve Fryeburg’daki Senin Çöpün, Benim Hazinem dükkânını da katarsak bu civarda epeyce var. Ayrıca, Jane’den kitap koleksiyonu yapan ve ara sıra kitaplarını satan yerel halkın da isimlerini istemiş. Jane çok heyecanlanmıştı. Bu konudan bütün kasabalılara günlerce bahsetti.”</p>

  <p class="calibre1">Eddie elini alnına koyup inledi. Evet, daha önce karşılaştığı adam buydu, Cullum’ın bahsettiği adam kesinlikle Calvin Tower’di. Ne düşünmüştü ki? Boston’ın kuzeyine ulaştığında güvende olacağını mı? “Onu nasıl bulacağımızı söyleyebilir misin?” diye sordu, Roland. “Daha iyisini de yapabilirim. Sizi doğruca kaldıkları yere götürebilirim.”</p>

  <p class="calibre1">Roland topu elleri arasında atıp tutuyordu. Durdu ve başını iki yana salladı. “Hayır. O sırada sen başka bir yere gidiyor olacaksın.” “Nereye?”</p>

  <p class="calibre1">“Güvenli herhangi bir yere,” dedi, Roland. “Daha fazlasını bilmek istemiyorum, sai. İkimiz de istemiyoruz.”</p>

  <p class="calibre1">“Bilemiyorum… bu pek hoşuma gitmedi sanırım.” “Önemi yok. Zaman daralıyor.” Roland kısa bir an düşündü. “Arabamobilin var mı?”</p>

  <p class="calibre1">Cullum bir an aklı karışmış gibi baktı, sonra sırıttı. “Evet, hem arabamobilim hem de kamyonetmobilim var. Tam teçhizatlıyım.”</p>

  <p class="calibre1">“O halde sen biriyle Tower’in Dimity Yolu’nda kaldığı yere doğru bize yolu gösterirsin, Eddie de…” Roland bir an duraksadı. “Eddie kullanmayı unutmadın, değil mi?” “Roland beni kırıyorsun.”</p>

  <p class="calibre1">En iyi anlarında bile pek esprili biri olmayan Roland, gülümsemedi. Dikkatini tekrar faz’nın önlerine çıkardığı dantete’e (küçük kurtarıcı) yöneltti. “Tower’i bulduğumuzda kendi yoluna gideceksin, John. Yani bizden uzak herhangi bir yere. Sana uyarsa kısa bir tatil yap. İki gün yeterli olur. Sonra işinin başına dönebilirsin.” Roland Doğu Stoneham’daki işlerinin günbatımından önce bitmesini umuyor ama söyleyerek uğursuzluk getirmek istemiyordu.</p>

  <p class="calibre1">“Ama en yoğun sezondayım,” dedi, Cullum. Ellerini uzatınca Roland topu ona attı. “Kayıkhaneyi boyamam gerek… ambarı onarmalıyım…”</p>

  <p class="calibre1">“Bizimle kalacak olursan,” dedi Roland. “Ambarını muhtemelen bir daha göremeyeceksin.”</p>

  <p class="calibre1">Cullum, Roland’a tek kaşını kaldırarak baktı. Büyük ihtimalle ciddiyetinin derecesini kestirmeye çalışıyordu ve gördükleri pek hoşuna gitmedi.</p>

  <p class="calibre1">Bu arada Eddie de Roland’ın Tower’i daha önce görüp görmediğini hatırlamaya çalışıyordu. Daha önce yanıldığını fark etti; Roland, Tower’i görmüştü.</p>

  <p class="calibre1">Tabi ya. Tower’in ilk basım kitaplarıyla dolu sandığı Geçit Mağarası‘na çeken Roland’dı. Doğruca ona bakıyordu. Muhtemelen net bir görüntü değildi ama…</p>

  <p class="calibre1">Düşünceleri kaçınılmaz olarak Tower’in Benjamin Slightman Jr.‘in eseri Doğan veya Stephen King’in Korku Ağı gibi nadir kitaplarına yöneldi.</p>

  <p class="calibre1">“Anahtarlarımı alayım, sonra hemen çıkarız,” dedi, Cullum ama adam daha arkasını dönemeden Eddie. “Bekle,” dedi.</p>

  <p class="calibre1">Cullum, ona sorarcasına baktı.</p>

  <p class="calibre1">“Sanırım konuşmamız gereken bir şey daha var.” Ve topu atması için ellerini kaldırdı.</p>

  <p class="calibre1">“Eddie, vaktimiz daralıyor,” dedi, Roland.</p>

  <p class="calibre1">“Biliyorum,” dedi, Eddie. Tehlikede olan benim kadınım olduğu için muhtemelen senden daha iyi biliyorum. “Yapabilseydim o geri zekâlı Tower’i seve seve Jack’in ellerine bırakır ve Susannah’nın peşine düşmenin yollarını arardım. Ama ka bunu yapmama izin vermiyor. Kahrolası ka’n.”</p>

  <p class="calibre1">“Gitmemiz gere…”</p>

  <p class="calibre1">“Kapa çeneni.” Roland’a daha önce hiç bu şekilde hitap etmemişti ama sözcükler ağzından kendiliğinden dökülmüştü ve geri almak için herhangi bir istek de duymuyordu. Kafasının içinde Calla’da duyduğu bir şarkının sözleri belirdi: Commalasöylesöyle, henüz bitmedi bu görüşme.</p>

  <p class="calibre1">“Aklından ne geçiyor?” diye sordu, Cullum.</p>

  <p class="calibre1">“Stephen King adını daha önce duymuş muydun?”</p>

  <p class="calibre1">Sorunun yanıtının olumlu olduğu, Cullum’ın bakışlarından anlaşıhyordu.</p>

  <p class="calibre1">&nbsp;</p>

  <p class="calibre1"><b class="calibre6">3</b></p>

  <p class="calibre1">&nbsp;</p>

  <p class="calibre1">“Eddie,” dedi, Roland. Genç adamın daha önce duymadığı kararsız bir tonla konuşmuştu. O da benim gibi ne yaptığını bilmiyor. Rahatsız edici bir düşünceydi. “Andolini hâlâ bizi arıyor olabilir. Daha da önemlisi, bizi elinden kaçırdığı için artık Tower’i arıyor olabilir. Ve sai Cullum’ın da açıkça belirttiği gibi Tower gizlenmek için fazla bir çaba göstermiyor.”</p>

  <p class="calibre1">“Beni dinle,” dedi, Eddie. “İçimdeki sese uyuyorum ama tüm bunlar basit tesadüflerden ibaret değil. Bir başka dünyada bir kitap yazmış Ben Slightman adında biriyle tanıştık. Tower’in dünyasında. Bu dünyada. Ve bir başka dünyada yazılmış bir kitaptaki karakter olan Donald Callahan ile tanıştık. Yine bu dünyada.” Cullum topu ona attı ve Eddie de aşağıdan sertçe Roland’a gönderdi. Silahşor topu kolaylıkla yakaladı.</p>

  <p class="calibre1">“Bu bana fazla önemli değilmiş gibi görünebilirdi ama kitaplar her yerde karşımıza çıktı, değil mi? Doğan. Oz Büyücüsü. ÇufÇufCharlieHatta Jake’in son kompozisyonu. Ve şimdi de Korku Ağı. Bence bu Stephen King gerçekse…”</p>

  <p class="calibre1">“Ah, gerçek olduğunu söyleyebilirim,” diye araya girdi, Cullum. Pencereden dışarı, Keywadin Gölü‘ne baktı. Diğer kıyıdaki siren sesleri hâlâ kesilmemişti. Kara duman bulutu şimdi gökyüzünün daha büyük bir bölümünü lekeliyordu. Cullum topu atmaları için ellerini kaldırdı. Roland’ın fırlattığı top, havada neredeyse tavana değecek şekilde bir yay çizdi. “Ve deminden beri bahsedip durduğunuz kitabı okudum. Kitap Dünyası‘ndan almıştım. Çok iyiydi.” “Vampirlerle ilgili bir hikâye.”</p>

  <p class="calibre1">“Evet, radyoda bundan bahsettiğini duymuştum. Bu fikri Dracuto’dan aldığını söyledi.”</p>

  <p class="calibre1">“Yazarı radyoda duydun,” dedi, Eddie. İçinde yine tavşandeliğindendüşüyormuş veya birkuyrukluyıldızınüzerindeymiş hissi belirdi ve hissettiklerini Percodan’a bağlamaya çalıştı. Ama ilacın etkisi olmadığını biliyordu. Birdenbire varlığı kendisine gerçekdışı göründü, sanki içinden geçilip gidilebilecek bir gölgeydi, öylesine ince… bir kitabın sayfası gibi ince. Zamanın ışınında 1977’nin yazında olan bu dünyanın diğer zaman ve mekânlardan çok daha gerçek göründüğünü anlamanın bir faydası olmuyordu. Ve o his tamamen özneldi, değil mi? İnsan başkasının yazdığı bir kitabın içindeki karakterlerden biri, otobüs kullanan bir ahmağın zihnindeki gelip geçici düşünce veya Tanrı‘nın gözünde bir anlığına var olan toz zerresi olmadığını nereden bilebilirdi? Böyle konuları düşünmek çılgınlıktı ve fazla düşünüldüğünde insanı çüdırtabilirdi. Yine de…</p>

  <p class="calibre1">Lalala, lalale, merak etme, anahtar sende…</p>

  <p class="calibre1">Anahtarlar benim uzmanlık alanım, diye düşündü, Eddie. Kin de bir anahtar, değil mi? Calla, Callahan. Kızıl Kral, Stephen King. Stephen King bu dünyanın Kızıl Kral’ı mı?</p>

  <p class="calibre1">Kral.</p>

  <p class="calibre1">Roland olduğu yere yerleşti. Eddie, onun için hiç kolay olmadığı, dan emindi ama Roland’ın uzmanlık alanı, zorluklardı. “Soracak soruların varsa, durma.” Ve sağ elini çevirerek devam etmesini istedi.</p>

  <p class="calibre1">“Roland nerden başlayacağımı bile bilmiyorum. Aklımdaki fikirler öylesine muazzam ki… öylesine… bilmiyorum, öyle korkunç…”</p>

  <p class="calibre1">“O halde en iyisi olabildiğince basitleştirmek.” Roland, Eddie’nin fırlattığı topu yakaladı ama bu oyun artık sabrını tüketiyormuş gibi görünüyordu. “Gerçekten devam etmemiz gerek.”</p>

  <p class="calibre1">Eddie bunu bilmiyor muydu sanki. Aynı araçta gidiyor olsalardı sorularını yoldayken sorabilirdi. Ama ayrı araçlarda gitmek zorundaydılar ve Roland’ın daha önce hiç motorlu araç kullanmamış olması gerçeği, Eddie ve Cullum’ın birlikte gitmesini imkânsız kılıyordu.</p>

  <p class="calibre1">“Pekâlâ,” dedi. “Kim o? Bununla başlayalım. Stephen King kimdir?”</p>

  <p class="calibre1">“Bir yazar,” dedi, Cullum ve Eddie’ye, aptal mısın, evlat, der gibi baktı. “Ailesiyle Bridgton’da yaşıyor. Duyduklarıma göre iyi biriymiş.”</p>

  <p class="calibre1">“Bridgton burdan ne kadar uzak?”</p>

  <p class="calibre1">“Şey… otuz, kırk kilometre.”</p>

  <p class="calibre1">“Kaç yaşında?” Eddie, doğru soruların oralarda bir yerlerde olduğunu bilerek şansını deniyordu ama hangileri olduğuna dair hiçbir fikri yoktu.</p>

  <p class="calibre1">John Cullum tek gözünü kısarak hesaplamaya çalıştı. “O kadar yaşlı değil sanırım. Otuzlarına yeni varmıştır.”</p>

  <p class="calibre1">“Bu kitap… Korku Ağı… çok satanlar listesinde miydi?”</p>

  <p class="calibre1">“Bilmiyorum,” dedi, Cullum. “Buralarda pek çok kişi okudu, size bu kadarını söyleyebilirim. Çünkü kitaptaki olaylar Maine’de geçiyor. Bir de televizyondaki reklamlar var, bilirsiniz. Ayrıca ilk kitabının filmi yapılmıştı ama izlemedim. Fazla kanlı görünüyordu.”</p>

  <p class="calibre1">“Adı neydi?”</p>

  <p class="calibre1">Cullum bir süre düşündükten sonra başını iki yana salladı. “Hatırlayamıyorum. Tek bir kelimeydi ve bir kızın ismi olduğundan neredeyse eminim ama daha fazlasını hatırlamıyorum. Belki sonra aklıma gelir.”</p>

  <p class="calibre1">“Bir gaiptengelen değil yani?”</p>

  <p class="calibre1">Cullum güldü. “Maine eyaletinde doğup büyümüş. Sanırım bu onu bir içerdengelen yapar.”</p>

  <p class="calibre1">Roland, Eddie’ye giderek artan bir sabırsızlıkla bakıyordu. Eddie vazgeçmeye karar verdi. Bu, Yirmi Soru oynamaktan beterdi. Ama kahretsin, Peder Callahan gerçekti ama aynı zamanda bu King denen adamın yazdığı bir kitaptaki karakterdi ve King, Cullum’ın anlattıklarına bakılırsa gaiptengelenleri mıknatıs gibi çeken bir bölgede yaşıyordu. Cullum’ın bahsettiği gaiptengelenlerin biri, Eddie’ye Kızıl Kral’ın hizmetkârlarını hatırlatmıştı. Alnının ortasında kanayan bir delik olan kel bir kadın, demişti, John.</p>

  <p class="calibre1">Artık bu konuyu bırakıp Tower’i bulmaya gitmenin zamanı gelmişti. Şahsı ne kadar sinir bozucu olursa olsun Calvin Tower, evrendeki en değerli gülün yetiştiği boş arsanın sahibiydi. Ayrıca nadir kitaplar ve yazarları hakkında oldukça fazla bilgisi vardı. Korku Ağı‘nm yazarı hakkında sai Cullum’dan fazlasını biliyor olması kuvvetle muhtemeldi. Artık bu konuyu bırakmanın vaktiydi. Ama…</p>

  <p class="calibre1">“Pekâlâ,” dedi topu tekrar, Cullum’a atarak. “Topu tekrar kilit altına al ve senin için uygunsa Dimity Yolu’na gidelim. Sadece birkaç soru daha.”</p>

  <p class="calibre1">Cullum omuz silkerek topu tekrar camekânın içine yerleştirdi. “Sen bilirsin.”</p>

  <p class="calibre1">“Biliyorum,” dedi, Eddie… ve birdenbire, kapıdan geçişlerinden beri ‘kinci kez Susannah’yi tuhaf bir şekilde yakınında hissetti. Çok eski bilimsel malzemeler ve izleme ekipmanlarıyla dolu bir odada oturmakta olduğunu görebiliyordu. Jake’in Dogan’ı olduğuna şüphe yoktu… ama elbette Susannah’nın hayal ettiği şekildeydi. Susannah bir mikrofona konuşuyordu. Eddie, onu duyamıyor ama şişkin karnını ve yüzündeki korku dolu ifadeyi görebiliyordu. Her neredeyse artık kesinlikle hamile görünüyordu. Her an doğuracakmış gibiydi. Eddie, Susannah’nın ne söylediğini tahmin edebiliyordu. Gel, Eddie, kurtar beni, Eddie, çok geç olmadan ikimizi de kurtar.</p>

  <p class="calibre1">“Eddie?” dedi, Roland. “Betin benzin attı. Bacağın yüzünden mi?” “Evet,” dedi, Eddie bacağı o an hiç acımamasına rağmen. Anahtarı oyduğu zamanı tekrar düşündü. Tam anlamıyla doğru olmasının gerektiğini bilmenin verdiği o korkunç sorumluluk duygusunu. İşte yine aynı konumdaydı. Bir şeyi ucundan yakalamıştı, bundan emindi… ama neyi? “Evet, bacağım.”</p>

  <p class="calibre1">Koluyla alnındaki teri sildi.</p>

  <p class="calibre1">“John, kitabın orijinal ismi, “Salem’s Lot. Aslında Jerusalem’s Lot, değil mi?”</p>

  <p class="calibre1">“Evet.”</p>

  <p class="calibre1">“Kitaptaki kasabanın adı.”</p>

  <p class="calibre1">“Evet.”</p>

  <p class="calibre1">“Stephen King’in ikinci kitabı.”</p>

  <p class="calibre1">“Evet.”</p>

  <p class="calibre1">“İkinci romanı.”</p>

  <p class="calibre1">“Eddie,” dedi, Roland. “Bu kadarı yeter artık.”</p>

  <p class="calibre1">Eddie, onu başından savarcasına elini salladı, sonra yüzünü acıyla buruşturdu. Dikkati Cullum’daydı. “Jerusalem’s Lot gerçekte yok, değil mi?”</p>

  <p class="calibre1">Cullum, Eddie’ye deliymiş gibi baktı. “Elbette yok,” dedi. “Kitaptaki yer ve kişiler tamamen uydurma. Vampirlerle ilgili.”</p>

  <p class="calibre1">Evet, diye düşündü, Eddie. Ve sana vampirlerin… hatta görünmez iblislerin, sihirli kürelerin ve cadıların olduğuna inanmak için geçerli sebeplerim olduğunu söylesem aklımı kaçırdığımı düşünürdün, değil mi?</p>

  <p class="calibre1">“Stephen King’in doğma büyüme Bridgton’lı olup olmadığını biliyor musun?”</p>

  <p class="calibre1">“Hayır, değil. Ailesiyle buraya iki üç yıl önce taşındı. Eyaletin kuzeyinden ilk geldiklerinde Windham’da yaşadıklarını biliyorum. Ya da belki Raymond’dı. Big Sebago’daki kasabalardan biriydi.”</p>

  <p class="calibre1">“Bu gaiptengelenlerin onun buraya taşınmasından sonra ortaya çıktığını söylemek yanlış olur mu?”</p>

  <p class="calibre1">Cullum’ın çalıya benzer kaşları önce yükseldi, sonra çatıldı. Gölden sis düdüğüne benzer yüksek ve ritmik bir ses gelmeye başladı.</p>

  <p class="calibre1">“Biliyor musun, iyi bir noktaya temas etmiş olabilirsin, evlat,” dedi Eddie’ye. “Sadece tesadüf olabilir ama olmayabilir de.”</p>

  <p class="calibre1">Eddie başını salladı. Kendini uzun ve çetin bir sorgulamanın sonuna gelmiş bir avukat gibi tükenmiş hissediyordu. “Haydi burdan çıkıp gidelim,” dedi, Roland’a.</p>

  <p class="calibre1">“İyi fikir,” dedi, Cullum ve başını sis düdüğüne benzeyen sesin geldiği yöne doğru salladı. “Bu Teddy Wilson’m teknesi. Kasabanın şerifidir.”</p>

  <p class="calibre1">Bu kez Eddie’ye beysbol topu değil, araba anahtarları fırlattı. “Otomatik vitesliyi sana veriyorum,” dedi. “Belki biraz paslanmışsındır. Kamyonet düz vitesli. Beni izle, başın belaya girerse kornayı çalarsın.”</p>

  <p class="calibre1">“Yapacağımdan emin olabilirsin,” dedi, Eddie.</p>

  <p class="calibre1">Cullum’ın peşinden çıkarlarken Roland, “Yine Susannah mıydı?” diye sordu. “Yüzünün rengi o yüzden mi soldu?”</p>

  <p class="calibre1">Eddie başını salladı.</p>

  <p class="calibre1">“Elimizden gelirse ona yardım edeceğiz,” dedi, Roland. “Ama bu ona ulaşmak için tek çaremiz olabilir.”</p>

  <p class="calibre1">Eddie bunun farkındaydı. Ama Susannah’yı bulduklarında çok geç olabileceğini de biliyordu.</p>

  <p class="calibre1">&nbsp;</p>

  <p class="calibre1"><i class="calibre4">DÖRTLÜK: Commalalinlin</i></p>

  <p class="calibre1"><i class="calibre4">Kaderin ellerindesin</i></p>

  <p class="calibre1"><i class="calibre4">Önemsiz gerçek mi hayal mi olusun</i></p>

  <p class="calibre1"><i class="calibre4">ilerleyi</i><i class="calibre4">ş</i><i class="calibre4">i durdurulamaz zaman</i><i class="calibre4">ı</i><i class="calibre4">n.</i></p>

  <p class="calibre1"><i class="calibre4">KAR</i><i class="calibre4">Ş</i><i class="calibre4">ILIK: Commalüaçaç</i></p>

  <p class="calibre1"><i class="calibre4">Vakit art</i><i class="calibre4">ı</i><i class="calibre4">k geç!</i></p>

  <p class="calibre1"><i class="calibre4">Gölgen ne olursa olsun</i></p>

  <p class="calibre1"><i class="calibre4">Kaderin elindesin.</i></p>

  <p class="calibre1">&nbsp;</p>
</body>
</html>
