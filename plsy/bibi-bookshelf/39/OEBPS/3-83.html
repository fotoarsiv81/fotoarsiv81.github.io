<html xmlns="http://www.w3.org/1999/xhtml">
	<head>
		<title>3-83.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-83.html" xml:lang="en-GB">
			<div class="Basic-Text-Frame-1">
				<p class="split"/>
				<p class="arabaslik-orta" id="toc_marker-3-25"><span class="bold" style="font-size:1em;">81</span></p>
				<p class="paragraf"><span xml:lang="tr-TR">Trenin içine girince Passan ters giden bir şeyler olduğunu fark etti. Vagonun ışıklandırması zayıftı. Havalandırma çalışmıyordu. Sanki her şey </span><span class="italik" xml:lang="tr-TR">kasıtlı olarak</span><span xml:lang="tr-TR"> –takımadalarda hiçbir şey arıza yapmazdı–</span><span xml:lang="tr-TR"> devre dışı bırakılmış gibiydi.</span></p>
				<p class="paragraf"><span class="italik" xml:lang="tr-TR">Fukuşima</span><span xml:lang="tr-TR">. Mart ayındaki tsunamiden ve nükleer felaketten sonra elektrik konusunda katı bir politika izlenmeye başlandığını hatırladı. Karşılaştığı bu yeni Japonya, bir tür enerji kısıtlamasına giderek kaynaklarını en alt kapasitede kullanıyordu. Vagonun sıcaklığı, insana kendini tropikal bir serada hissettirecek düzeydeydi.</span></p>
				<p class="paragraf"><span class="regular-metin">Yolculara gelince, Passan farklı bir şey göremedi. Kısıtlı imkânlarla seyahat eden, coşku içindeki Avustralyalı veya Amerikalı turistler. Tekerlekli valizlerine yaslanmış, soğukkanlı işadamları. Koyu mavi kıyafetleri içinde, ağızlarını kapatarak gülen Japon hostesler. Kendilerini, yaşam reçeteleri veya felsefi buyruklar içeren aynı gizemli esere kaptırmış gibi, hep aynı şekilde kaplanmış kitaplar okuyan yolcular. Uyuyan insanlar. Japon halkının takdir edilecek yanlarından biri de her koşulda uyuma yetenekleriydi. Bir kadın ağzı açık horluyordu. Takım elbiseli bir adam, depreme dayanıklı bir yapı gibi zayıf bedeniyle trenin sarsıntılarına uyum sağlayarak ayakta uyukluyordu.</span></p>
				<p class="paragraf"><span xml:lang="tr-TR">Passan eliyle camın buğusunu sildi. Yerleşimlerin bulunduğu uzun bir düzlük, puslu ufukta kayboluyordu. Sıkış sıkış evler demiryolu kenarına kadar en ufak alandan bile faydalanıyordu. Tam olarak seçilemeyen bu kül rengi tabloyu uydu antenleri, sac rüzgârlıklar, yağmurun parlattığı damlar kaplamıştı. Manzara, tekrenkli birçok ton elde etmek için yoğunluğu azaltılmış çini mürekkebinin kullanıldığı, eskinin Japon </span><span class="italik" xml:lang="tr-TR">lavi</span><span xml:lang="tr-TR">’lerini çağrıştırıyordu.</span></p>
				<p class="paragraf"><span xml:lang="tr-TR">Haziran ayı Japonya’da yağmur mevsimiydi. Burada </span><span class="italik" xml:lang="tr-TR">tsuyu</span><span xml:lang="tr-TR"> ya da </span><span class="italik" xml:lang="tr-TR">nyubai </span><span xml:lang="tr-TR">olarak adlandırılırdı. Birkaç hafta boyunca devam eden, bıktırıcı yağmurlar. Başka değişik biçimleri de vardı –çisenti, buhar, ahmakıslatan, sağanak... – ama ne gökyüzü ne de toprak kururdu. İnsanlar nemden çalışamaz hale gelirdi. Planlar suya düşerdi. Nemli ve vıcık vıcık, boğucu bir sıcak olurdu. Tropikal olmayan bir muson iklimi. Nuh’suz bir tufan. İnsanlar, bir çamaşır yıkama dükkânında kurutucu yanında çamaşırlarının kurumasını bekler gibi, yaz mevsiminin, gerçek yazın gelmesini beklerdi.</span></p>
				<p class="paragraf"><span class="regular-metin">Çiba. Funabaşi. Takasago. Tokyo istasyonu. Passan ile Şigeru</span><span class="regular-metin"> arasındaki sessizlik devam ediyordu. Trende konuşmak söz konusu değildi. Sonunda, ekspres, bir organın içine giren uzun bir iğne gibi şehir merkezine ulaştı.</span></p>
				<p class="paragraf"><span class="regular-metin">Şibuya istasyonunda, kayınbiraderi konuştu:</span></p>
				<p class="paragraf"><span class="regular-metin">– Taksiye bineceğiz.</span></p>
				<p class="paragraf"><span xml:lang="tr-TR">Şibuya, Tokyo’nun en modern semtlerinden biriydi. Alacalı neonlar, cam cepheler, yüksek teknoloji ürünleri satan mağazalar, meşhur </span><span class="italik" xml:lang="tr-TR">kawaii</span><span class="dipnot-numaras-" xml:lang="tr-TR"><a class="footnote-link" href="#footnote-225-27" id="footnote-225-27-backlink">27</a></span><span xml:lang="tr-TR"> bebekleri... Gökdelenler, tabelalar, arabalar, şemsiyeler, her şey tufanı andıran yağmurun altında kayboluyordu. Yağmurun sesi trafiğin uğultusunu, metro trenlerinin düdüğünü, mağazalarda çalınan müziği, kalabalığın gürültüsünü bastırıyordu...</span></p>
				<p class="paragraf"><span class="regular-metin">– Beni burada bekle, diye bağırdı Şigeru.</span></p>
				<p class="paragraf"><span class="regular-metin">Passan cep telefonu satan bir mağazanın sundurmasının altına sığındı. Bir kez daha uygulanan kısıtlamaların işaretlerini gördü: Vitrinler binlerce ışıkla aydınlatılmak yerine yarı karanlıktı, genelde arkadan bol ışıkla aydınlatılan otomatik meşrubat makineleri karanlığa gömülmüştü, bazı mağazalar tamamen kapalıydı. Tokyo nekahet dönemindeydi.</span></p>
				<p class="paragraf"><span class="regular-metin">Passan ciğerlerini açmak için Japonya havasını derin derin soludu. Şemsiyelerden başka bir şey görmüyordu. Kubbeler gibi geniş, plaj şemsiyeleri gibi renkli, oksijen çadırları gibi şeffaf şemsiyeler. Şemsiyelerin altında, aceleyle koşturan işadamlarını, mini etekli ve file çoraplı yeniyetme kızları, evlerini, kocalarını, çocuklarını sırtlarında taşıyan bir kaplumbağa gibi ağır ağır yürüyen anneleri, hap ve bilgisayar devrelerinden oluşan bir labirentte ruhlarını kaybetmiş, timsah derisi botlar giymiş, sarı saçlı, sıska delikanlıları –“fasulye sırıkları”– güçlükle ayırt ediyordu. </span></p>
				<p class="paragraf"><span class="regular-metin">– Olivier-san.</span></p>
				<p class="paragraf"><span class="regular-metin">Şigeru bir araba bulmuştu. Passan insan kalabalığını aştı ve taksiye bindi. Beyaz eldivenler, temizlik kokusu, otomatik kapı... Japon taksileri, Paris’tekilerin tersine, bu mesleğin yüz akıydı.</span></p>
				<p class="paragraf"><span class="regular-metin">Passan seyahat çantasını göğsüne bastırarak yeniden derin bir nefes aldı. Her seferinde olduğu gibi kendini rehberine teslim etmişti. Başka türlüsü imkânsızdı. Japon yazısından hiçbir şey anlamıyordu. Hiç yön duygusu yoktu. Üstelik, sokakların çoğunun ne ismi ne de numarası vardı.</span></p>
				<p class="paragraf"><span class="regular-metin">Yirmi dakika kadar yol aldılar. Naoko’nun ailesi, Fransa </span><span class="regular-metin" xml:lang="cs-CZ">Elçiliği</span><span class="regular-metin">’nin ve malikânelerin bulunduğu Hiroo semtinde oturuyordu. Passan’ın karnı açtı, başı dönüyordu ama yine de çok mutluydu. Tokyo’da, otuz milyondan fazla nüfusu olan bu metropolde tuhaf bir huzur buluyordu. Kalabalığa, trafiğe, asma köprülere, ideogramların çılgınlığına rağmen burası onda bir düzen ve dinginlik duygusu uyandırıyordu.</span></p>
				<p class="paragraf"><span class="regular-metin">Taksi durdu. Passan ödemeyi Şigeru’nun yapmasına izin verdi. Para bozdurmamıştı. Bir zayıf nokta daha.</span></p>
				<p class="paragraf"><span xml:lang="tr-TR">Dışarıda, yağmur hızını kesmiş, ancak sıcaklık azalmamıştı. </span><span class="italik" xml:lang="tr-TR">Manzara değişikliği.</span><span xml:lang="tr-TR"> İnsani boyutlardaki, tenha ve sessiz caddeler yağmurun altında parlıyordu. Uzakta, bir hamamın buhar dumanları, bir beysbol sahasının yeşilliği görünüyordu. Tepelerinde ise, bir balık ağı gibi Tokyo göğünü karelere bölen kablolar ve elektrik telleri vardı. Uzun süre, bu yüksek teknoloji cennetinin enerji ve iletim konusunda neden Uzak Batı evresinde kaldığını ve elektrik direkleri kullandığını düşünmüştü. Cevabı çok basitti: Deprem ülkesinde, kabloları yeraltına indirmek ve en ufak bir sarsıntıda kısa devre riskini göze almak söz konusu olamazdı.</span></p>
				<p class="paragraf"><span class="regular-metin">Yeşil boyalı demir bahçe kapısının önünde durdular.</span></p>
				<p class="paragraf"><span class="regular-metin">Aile evi.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-27-backlink" id="footnote-225-27">27</a>. “”Şirin” anlamına gelen Japonca sözcük. Modadan taşımacılığa, mutfak gereçlerine, büyüklü küçüklü birçok şirketin ürünlerinde kullandığı, iri gözlü, küçük ağızlı ve küçük burunlu, genellikle pembe renkli maskotlar. (ç.n.)</p>
					</div>
				</div>
			</div>
		</div>
	</body>
</html>