<html xmlns="http://www.w3.org/1999/xhtml">
	<head>
		<title>3-16.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-16.html" xml:lang="en-GB">
			<div class="Basic-Text-Frame-1">
				<p class="split"/>
				<p class="arabaslik-orta" id="toc_marker-1-16"><span class="bold" style="font-size:1em;">16</span></p>
				<p class="paragraf"><span class="regular-metin">Passan stüdyo dairesine çok geç döndü. Her şeyini yitirmişti. Reddedilmişti. Lanetlenmişti.</span></p>
				<p class="paragraf"><span class="regular-metin">Bagajında Japon hazinelerini taşımasına rağmen, Puteaux’ya gitmeden önce geçmişteki uygunsuz adreslerine uğramıştı. La Défense. Sonra 8. Bölge ve buranın cazip mekânları...</span></p>
				<p class="paragraf"><span class="regular-metin">Sık sık gittiği yerler vardı. Barlar. Gece kulüpleri. Eskort kızlar. Polisin her zaman fahişe bir metresinin olduğu filmlerdeki gibi tanıdık kızlar değil. Passan’ın adresleri daima sürprizlerle doluydu: yeni kızlar, hiç yaşamadığı ilişkiler. Elbette onun için çok pahalıydı, ama polis olmak her zaman işe yarardı. Gerçi Olivier’nin karanlık işler çeviren insanlarla hiç işi yoktu. Onun gibi biriyle dost olmak işe yaramazdı; ama onun gibi bir düşmana sahip olmaktan iyiydi, fark buydu... Tuhaf bir şekilde, bu korku, bu tahakküm atmosferi onu daha fazla tahrik ediyordu.</span></p>
				<p class="paragraf"><span class="regular-metin">Evlendikten birkaç yıl sonra, Naoko’ya olan cinsel arzusunu kaybedince bekârlık dönemindeki alışkanlıklarına geri dönmüştü. Karanlık barlar. Pahalı fahişeler. En kötü arzularının tatmini. Dolambaçsız ve basit bir alışveriş: koruma karşılığında birkaç bedava vuruş.</span></p>
				<p class="paragraf"><span class="regular-metin">Evde onu Paris’in en güzel kadınlarından biri beklerken yağlı, göbekli ve bayağı profesyonellerle rahatlama ihtiyacının sebebi neydi? Cevap sorunun içindeydi. Hayatının kadınını köpek pozisyonunda becerip yüzüne boşalamazdı. Özellikle de çocuklarının annesi söz konusu olunca.</span></p>
				<p class="paragraf"><span class="italik" xml:lang="tr-TR">Anne ve fahişe. </span><span xml:lang="tr-TR">Yaşına ve deneyimine rağmen Olivier bu çocuksu çelişkinin üstesinden gelememişti. Sekiz yıllık psikanaliz hiçbir işe yaramamıştı. Bedeninin derinliklerinde cinsel arzu ile aşkı, seks ile saflığı bağdaştırması imkânsızdı. Kadın onun için, kenarları kavuşmayan bir yaraydı.</span></p>
				<p class="paragraf"><span xml:lang="tr-TR">İlk kez Naoko’yla büyük bir heyecan yaşamıştı; bu o kadar yeni, o kadar saf bir duyguydu ki, bu güzel kadını kirleteceği gibi bir hisse kapılmamıştı. Ama yeniden eski zevklerinin cazibesine kapılınca Japon perisine doğal olarak sırt çevirmişti. </span><span class="italik" xml:lang="tr-TR">Başa geri dönüş</span><span xml:lang="tr-TR">. Geniş kalçalı, etli butlu, iri memeli kadınlar. Küçük düşürücü pozisyonlar. Küfürler. Sebebi meçhul bir tür öç almaya bağlı olarak kasıklarda hissedilen rahatlama. Oyluklarında zevk patlaması yaşadığında, sıkılı dişlerinin arasından amaçsız ve hedefsiz, düşmanca ve kin dolu, acı bir zafer çığlığı yükseliyordu.</span></p>
				<p class="paragraf"><span class="regular-metin">Bu tür bayağılıkları, rezillikleri karısıyla bağdaştırması söz konusu bile olamazdı. Kendi cehennemi sadece onu ilgilendirirdi.</span></p>
				<p class="paragraf"><span class="regular-metin">En son çelişki ise, Naoko’nun onu fantezilerinde bile takip etmesiydi. Japon kadınlarının sekse yaklaşımı son derece özgürdü. Batılıları kemiren, Hıristiyanlıktaki suçluluk duygusundan çok uzaktılar. Ama Passan, Naoko’yu böyle görmüyordu. Parlak ve beyaz teni, kaslı bedeni, kusursuzluğu onu tahrik etmiyordu. O tapınmak için yaratılmıştı, seks için değil.</span></p>
				<p class="paragraf"><span class="regular-metin">Naoko aptal değildi. Her kadın, eşinin cinsel biyoritmini bilirdi. Belki de, çocukları olduktan sonra zevki orospularda arayan kocaları hoş gören eski bir Japon geleneğine bağlı kalarak her şeye göz yummuştu. İlk suskunluk, ilk uzlaşma. Aralarında görünmez bir duvar oluşmuş, her hareket saldırıya, her söz zehre dönüşmüş ve karşılıklı bir bıkkınlık başlamıştı. Kalplerin uzaklaşması bedenlerin uzaklaşmasıyla başlardı.</span></p>
				<p class="paragraf"><span class="regular-metin">Passan, Puteaux’daki eski kilisenin arkasına, rıhtım boyunca uzanan dar sokağa park etti. Arşiv dosyalarını ve bibloları taşımak için üç defa yürüyerek eve gidip gelmek zorunda kaldı. Son karton kutuları da odanın ortasına bırakınca, durup yeni yuvasını dikkatle inceledi. Alacalı parke kaplı zemini, geniş camlı bir pencereye bakan bembeyaz üç duvarı ve kontrplak bir tezgâhın ardına gizlenmiş mutfağıyla otuz metrekarelik bir yerdi. Odada açılır kapanır bir yatak, iki destek üzerine yerleştirilmiş bir tahta, bir sandalye, bir televizyon vardı. 1960’lı yıllardan kalma bir apartman dairesi gibiydi. Doğrusu pek de hoşnut kalınacak bir ortam değildi.</span></p>
				<p class="paragraf"><span class="regular-metin">Haftalardan beri, yerleşmeyi geciktirerek taşınmayı ağırdan alıyordu. Ceketini çıkardı ve yine birkaç dakika boyunca olduğu yerde hareketsiz durdu. O anda aklına gelen tek şey, mütareke sonucu hayatta kalan bir kamikaze pilotunun tanıklığıydı. O dönemki ruh haliyle ilgili olarak onu sorguladıklarında, belli belirsiz bir gülümsemeyle cevap vermişti. “Çok basit, başka seçeneğimiz yoktu.”</span></p>
				<p class="paragraf"><span class="regular-metin">Duşa girdi. Akşamın kirini üzerinden atabilmek umuduyla yarım saat duşta kaldı. Temizlenmek için şehir suyuna bel bağlıyordu.</span></p>
				<p class="paragraf"><span xml:lang="tr-TR">Bir </span><span class="italik" xml:lang="tr-TR">boxer</span><span xml:lang="tr-TR"> ile bir tişört giydikten sonra, kendine bir litre kahve hazırladı, gelirken hazır Japon yemekleri satan bir dükkândan aldığı </span><span class="italik" xml:lang="tr-TR">bento</span><span xml:lang="tr-TR">’yu mikrodalgaya koydu, ardından oturmaya gerek duymadan, tavuk butlarını, peynir toplarını ve pirinci ayakta yuttu. Bu ona öğrencilik yıllarını –hukuk dersleri, eve alınan hazır yemekler ve yalnızlık– hatırlattı.</span></p>
				<p class="paragraf"><span xml:lang="tr-TR">Lokmaları çiğnerken, akşamüstü Stains soruşturmasıyla ilgili elde edebildiği bilgileri gözden geçirdi. Otopsiyi yapan Adli Tabip Stéphane Rudel onu doğruluyordu: Kesinlikle aynı </span><span class="italik" xml:lang="tr-TR">modus operandi</span><span xml:lang="tr-TR">’ydi. Ayrıca atölyede bulunan aletler önceki kurbanların kesikleriyle uyumluydu. Passan, tamir atölyesinde bulunan bu aletleri Guillard’ın nasıl açıklayacağını merak ediyordu. Gerisini beklemek gerekiyordu; toksikoloji analizleri devam ediyordu.</span></p>
				<p class="paragraf"><span class="regular-metin">Operasyon koordinatörü Isabelle Zacchary de onu telefonla aramıştı. Şimdilik ellerinde bir şey yoktu. Ne bir nesne, ne saç teli, ne de Guillard’ın DNA’sını kurbanınkiyle eşleştirecek bir şey vardı. Sanki katil kurbana hiç dokunmamıştı.</span></p>
				<p class="paragraf"><span class="regular-metin">Yemeğinin kalanını çöpe attı ve saatine baktı, gece yarısı olmak üzereydi. Uykusu yoktu. Kahve sürahisiyle birlikte bir kupa ve bir kâse yoğurt aldı ve hepsini divanın yakınına bıraktı. Sonra bağdaş kurup parkenin üstüne oturdu, sırtını kanepeye dayadı ve belgelerin durduğu ilk karton kutuya uzandı.</span></p>
				<p class="paragraf"><span class="regular-metin">Yeni bir belge tomarı seçti ve okumaya başladı. Yarım saatin sonunda, satırlar birbirine karışmaya başladı. Kahvesinden bir yudum daha aldı ve gözlerini kapattı. Mor halkalarla çevrili kırmızımsı daireler gözkapaklarının altında dans ediyordu.</span></p>
				<p class="paragraf"><span class="regular-metin">Soruşturmasını, öğleden sonra bıraktığı yerden yeniden düşünmeye başladı.</span></p>
				<p class="paragraf"/>
			</div>
		</div>
	</body>
</html>