<html xmlns="http://www.w3.org/1999/xhtml">
	<head>
		<title>3-43.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-43.html" xml:lang="en-GB">
			<div class="Basic-Text-Frame-1">
				<p class="split"/>
				<p class="paragraf"/>
				<p class="arabaslik-orta" id="toc_marker-2-15"><span class="bold" style="font-size:1em;">42</span></p>
				<p class="paragraf"><span class="regular-metin">– Ne düşünüyorsun?</span></p>
				<p class="paragraf"><span class="regular-metin">– Kesinlikle iğne izleri.</span></p>
				<p class="paragraf"><span class="regular-metin">– Kaç tane?</span></p>
				<p class="paragraf"><span class="regular-metin">– Söylemesi zor. Bu tür izler çabuk geçer. Sana sadece son izlerin en fazla yirmi dört saat öncesine ait olduğunu söyleyebilirim. Zacchary’ye göre duşta iki litre kan akmış. Her seferinde ortalama iki yüz mililitre kan alındığını varsayarsak, bu işi birçok kez yapmış...</span></p>
				<p class="paragraf"><span class="regular-metin">Passan düşündü. Demek en son, maymunun bulunduğu gece kan almıştı. Bu da davetsiz misafirin birkaç haftadan beri gizlice evine girdiğini gösteriyordu. Bu da korkunç bir plan demekti.</span></p>
				<p class="paragraf"><span class="regular-metin">Saat yedide Stéphane Rudel’i yatağından kaldırmıştı. Adli tabip çocuklar okula gitmeden hemen önce gelmişti. Tek kelime etmeden ikisini muayene etmiş, sonra teşhisini söylemek için elinde kahvesiyle Passan’ın dönmesini beklemişti. Şimdi mutfak masasına oturmuşlar, yeni kahvenin olmasını bekliyorlardı.</span></p>
				<p class="paragraf"><span class="regular-metin">– İğnenin onları uyandırması gerekir, öyle değil mi? diye sordu Passan.</span></p>
				<p class="paragraf"><span class="regular-metin">– Hayır. Uyuşturucu bir jel kullanılabilir.</span></p>
				<p class="paragraf"><span class="regular-metin">Passan metal kupaları doldurdu.</span></p>
				<p class="paragraf"><span class="regular-metin">– Peki ya genel sağlık durumları?</span></p>
				<p class="paragraf"><span class="regular-metin">– Her şey yolunda. Gayet formdalar.</span></p>
				<p class="paragraf"><span class="regular-metin">– Alınan kanlar onları zayıf düşürmemiş mi?</span></p>
				<p class="paragraf"><span class="regular-metin">– Hayır. Kanı oluşturan öğelerin çoğu hızla yenilenir.</span></p>
				<p class="paragraf"><span class="regular-metin">– Enfeksiyon riski var mı?</span></p>
				<p class="paragraf"><span class="regular-metin">– Ne demek istiyorsun?</span></p>
				<p class="paragraf"><span class="regular-metin">– Kan alma işlemleri asepsi yapılmadan geçekleştirildiyse?</span></p>
				<p class="paragraf"><span class="regular-metin">– Eğer istersen bir tahlil yapabiliriz ama yeniden kan almamız...</span></p>
				<p class="paragraf"><span class="regular-metin">– Lüzum yok, bu zaten yapıldı.</span></p>
				<p class="paragraf"><span class="regular-metin">Isabelle Zacchary yapılacak bütün tahliller için kan almıştı. Aslında Passan, ziyaretçinin çocuklara herhangi bir madde zerk ettiğine ya da kötü koşullar altında kan aldığına ihtimal vermiyordu. Bu olaydaki her şey bunu yapan kişinin, bir plan çerçevesinde hareket eden takıntılı biri olduğunu gösteriyordu. Öte yandan, hâlâ uyarı evresindeydiler.</span></p>
				<p class="paragraf"><span class="regular-metin">Bu yeni saldırı her şeyi tamamen değiştirmişti: Bu durum karşısında artık pes etmek, Guillard’a gözdağı vermek, galerisindeki her şeyi kırıp dökmek söz konusu olamazdı. Bu akşamki olaylar hasmının ustalığını ve eylem gücünü ispatlıyordu. Savaş ilan edilmişti ve düşüncesizce hareket etmenin sırası değildi. </span></p>
				<p class="paragraf"><span class="regular-metin">– Kan almak için tıbbi deneyim gerekir mi?</span></p>
				<p class="paragraf"><span class="regular-metin">– Gerekmez, hayır. Sıradan bir hastabakıcı bile yapabilir. </span></p>
				<p class="paragraf"><span class="regular-metin">Dünkü sahne gözünün önüne geldi. Jules-Guesde’in yöneticisi Monique Lamy, yeniyetmelik çağından itibaren ona uygulanan testosteron tedavisinden söz etmişti. O zamandan beri yüzlerce iğne yemiş olmalıydı. Şüphesiz iğneleri kendi kendine de yapıyordu. Bir iğne uzmanı...</span></p>
				<p class="paragraf"><span class="regular-metin">– Tam olarak neler oluyor, bana anlatabilir misin? diye sordu, en sonunda Rudel.</span></p>
				<p class="paragraf"><span class="regular-metin">– Keşke ben de bilebilsem.</span></p>
				<p class="paragraf"><span xml:lang="tr-TR">Adli tabip ayağa kalktı, John Ford’un bir filmindeki taşra doktoru gibi holde ayakkabılarını giydi ve dışarı çıktı. Kapıda, Passan daha net bir şeyler öğrenir öğrenmez onu bilgilendireceğine söz verdi. Adam başını salladı: </span><span class="italik" xml:lang="tr-TR">polis sözü.</span></p>
				<p class="paragraf"><span class="regular-metin">Passan masayı topladı. Gece gündüz Guillard’ın peşinden ayrılmayan iki cehennem zebanisini, Albuy ile Malençon’u da aramıştı. Onlara göre herif dün gece evinden hiç ayrılmamıştı. Bu bir şey ifade etmiyordu. Pislik herif birini ekme konusunda oldukça becerikliydi. Ve suç ortağı olmadığı kesindi.</span></p>
				<p class="paragraf"><span class="regular-metin">Diego mutfağa girdi. Bu da bir başka muammaydı. Diego bir yabancının birkaç kez villaya girmesine nasıl izin vermişti, hem de hiç havlamadan? Tüm şüphelerini, varsayımlarını yeniden gözden geçirmesi mi gerekiyordu?</span></p>
				<p class="paragraf"><span class="regular-metin">Bahçe kapısı çaldı. Demir kapıdan içeri Isabelle Zacchary ve adamları girdi. Sivil arabayla gelmişlerdi ve henüz tulumlarını giymemişlerdi. Polipropilen küçük bavulları haricinde, dış görünümlerinde yaptıkları işi ele veren bir şey yoktu.</span></p>
				<p class="paragraf"><span class="regular-metin">– Tam olarak ne istiyorsun? diye sordu Zacchary.</span></p>
				<p class="paragraf"><span class="regular-metin">– Pastanın üstündeki çileği.</span></p>
				<p class="paragraf"><span class="regular-metin">– Daha önceki sonuçları bile alamadık. Vergi mükelleflerinin parasını boşa mı harcayalım istiyorsun?</span></p>
				<p class="paragraf"><span class="regular-metin">– Başka bir ekibe müracaat edebilirim.</span></p>
				<p class="paragraf"><span class="regular-metin">Zacchary gülümsedi:</span></p>
				<p class="paragraf"><span class="regular-metin">– Sinirlenme, dostum. Senin için bunu yapacağız.</span></p>
			</div>
		</div>
	</body>
</html>