<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 24</title>
</head>

<body>
  <h1 class="h21">Bölüm 24</h1>

  <p>Bulawayo'ya cumartesi sabahı erkenden girdik. Burası beni hayal kırıklığına uğrattı. Hem çok sıcaktı, hem de oteli hiç beğenmedim. Sir Eustace'ın ruh durumunu ise ancak asık suratlı ya da daha da doğrusu küskün olarak tanımlayabilirim. Sanırım aldığımız tahta hayvanlar onu kızdırmıştı, özellikle de koca zürafa. Uzun boynu, hüzünlü gözleri ve sarkık kuyruğuyla devasa bir zürafa. Kişilikli bir hayvandı. Cazipti. Suzanne ile aramızda onun kime ait olacağına ilişkin tartışma bile çıktı. Onu paylaşamıyorduk. Onu alırken ikimiz de tiki ödemiştik. Suzanne benden büyük ve evli olmasını gerekçe gösterirken ben de onun güzelliğini fark eden ilk kişi olduğumu savunuyordum. Bu arada bu aldığımız üç boyutlu nesneleri taşımanın sorun olduğunu da belirtmeliyim. Şekilsiz, üstelik de kırılgan kırk dokuz garip tahta hayvan heykeli gerçekten de çok fazla yer kaplıyordu. Hevenkler halinde sarıp iki hamala taşımaları için verdik ancak hamallardan biri bir grup büyüleyici devekuşunun bulunduğu hevenki düşürdü ve başını kırdı. Bu olay bize ders oldu. Suzanne ve ben taşıyabileceğimiz kadarını taşıdık. Albay Race de bize yardım etti. Koca zürafayı taşımak ise Sir Eustace'a kaldı. Hatta bu yardımdan Miss</p>

  <p>Pettigrew bile kaçamamış, onun hissesine küçük bir gergedan ile iki zenci savaşçı düşmüştü. Her nedense Miss Pettgrew'in beni pek sevmediğini seziyordum. Belki de beni şımarık bir aşifte olarak görüyordu. Nedense benden mümkün olduğunca uzak durmaya çalışıyordu.</p>

  <p>İşin asıl tuhaf yanı ise bir türlü çıkaramasam da bu kadının yüzünün bana tanıdık gelmesiydi.</p>

  <p>Öğleden önceyi odalarımızda dinlenerek geçirdikten sonra akşamüzeri Matopos'a Rhodes <span class="t8">(Cecil John Rhodes,</span> <span class="t8">ingiliz as</span><span class="t8">ı</span><span class="t8">ll</span><span class="t8">ı</span> <span class="t8">Güney Afrikal</span><span class="t8">ı</span> <span class="t8">siyasetçi ve i</span><span class="t8">ş</span> <span class="t8">adam</span><span class="t8">ı</span><span class="t8">.</span> )'in anıt mezarını ziyaret ettik. Öyle diyorum, ama Sir Eustace yine son dakikada sözünden döndü. Yine Cape Town'a geldiğimiz o ilk sabah olduğu gibi sinirliydi. Hani şu şeftalileri yere atıp parçaladığı gün gibi. Gideceğimiz bir yere sabahın erken saatinde varmak onu çekilmez bir hale getiriyor. Hamalları, kahvaltıdaki garsonları, otel yönetimini azarlayıp duruyordu. Belki elinde kalem ve not defteriyle etrafında dönüp duran Miss Pettigrew'i de azarlayacaktı, ama Sir Eustace'ın bile bu kadına küfür etmeye cesaret edebileceğini hiç sanmıyordum. O tipik kitaplardaki işgüzar sekreterlerdendi. Zürafamı tam zamanında kurtardım. Sir Eustace'nin onu da yere vurmaya hazırlandığını hissediyordum.</p>

  <p>Neyse gezimize dönersek, Sir Eustace gitmek istemeyince Miss Pettigrew'de kendisine ihtiyaç duyulur kaygısıyla otelde kalmaya karar verdi. Son dakikada Suzanne da aşağıya haber yollayarak başının ağrıdığını, gelemeyeceğini bildirdi. Dolayısıyla Albay Race ile ikimiz yola yalnız çıktık.</p>

  <p>Albay Race tuhaf biri. İnsan bunu kalabalıktayken pek anlamıyor. Ama onunla yalnız kalınca dayanılmaz, ezici biri oluyor. Daha suskun oluyor, ama susması konuşmasından daha anlamlı bir hal alıyor. Sanki susarken daha çok şey söylüyor. İşte sarı, kahve fundalıklarının arasından Matopos'a gittiğimiz gün de öyleydi. Her şey son derece sessiz ve sakindi... Tabii bindiğimiz araba hariç. Bu araba galiba insanoğlunun yaptığı ilk Ford otomobillerdendi. Döşemesi yırtılmıştı ve motordan pek anlamam ama sanırım hiçbir tarafı olması gerektiği gibi değildi. Doğa giderek değişiyordu. Etraf aşınmış büyük kaya parçalarıyla çevrilmişti. Birden buranın uygarlıktan uzak bir yer olduğunu anladım. Bir an babamın Neanderthaler insanları bana da babam gibi gerçek görünmeye başladı. Albay Race'e döndüm.</p>

  <p>Sanki bir düşteymişim gibi, "Bir zamanlar burada devler yaşamış olmalı," dedim. "Onların çocukları da bugünkü çocukların çakıl taşları ile oynadıkları gibi bu taşlarla oynamış, onları üst üste yığmış, devirmiş ve ne kadar iyi dengelerlerse o kadar mutlu olmuşlardır. Eğer bu ülkeye isim vermem gerekirse 'Dev Çocuklarının Ülkesi'" derdim.</p>

  <p>"Belki de hiç farkında değilsiniz ama çok doğru bir tanımlama yaptınız," dedi. "Basit, ilkel ve büyük. İşte Afrika bu!" Başımla onayladım.</p>

  <p>"Burayı seviyorsunuz, değil mi?" diye sordum.</p>

  <p>"Evet. Ama burada uzun bir süre yaşamak, insanı vahşi yapıyor. Yaşamı ve ölümü çok basite almaya başlıyorsunuz."</p>

  <p>Harry Rayburn'ü düşünerek, "Evet," dedim. O da böyleydi. "Ama zayıflara karşı değil, öyle değil mi?"</p>

  <p>"Bu 'zayıf' sözcüğüyle neyi kast ettiğinize bağlı, Miss Anne."</p>

  <p>Sesindeki ciddiyet beni şaşırtmıştı. Bu adamı çok az tanıdığımı şimdi daha iyi anlıyordum.</p>

  <p>"Çocuklar ve köpekleri kastetmiştim," dedim.</p>

  <p>"Doğrusunu isterseniz çocuklara ve köpeklere karşı acımasız olduğumu hiç anımsamıyorum. Kadınları 'zayıf' olarak kabul etmiyor musunuz?" Düş ündüm.</p>

  <p>"Hayır. Sanmıyorum... Belki de aslında öyle oldukları halde bunu kabul etmiyorum. Babam erkek ve kadının başlangıçta yeryüzünde eşit güçte olduklarını söylerdi. Aslan ile kaplan gibi..."</p>

  <p>Albay Race gülerek, "Ya zürafalar?" diye sordu.</p>

  <p>Güldüm. Zürafamla herkes alay ediyordu.</p>

  <p>"Ve zürafalar," dedim. "Bakın başlangıçta insanoğlu göçebedir. Ancak topluluk olup bir yere yerleştikten sonra erkekler belirli işleri, kadınlar ise başka işleri yapmaya başladı, bu da kadının giderek fiziksel gücünü yitirip zayıflamasına yol açtı. Ama aslında insan yine aynı insan, yani duyguları aynı. Demek istediğim, kadınların erkeğin fiziksel gücüne hayran olmalarının nedeni belki de bu! Çünkü bu onların bir zamanlar sahip oldukları, ama sonra kaybettikleri bir şey."</p>

  <p>"Yani atalarımıza hayranlık gibi bir şey mi?"</p>

  <p>"Evet. Öyle bir şey," dedim.</p>

  <p>"Bunun doğru olduğuna inanıyor musunuz? Yani kadınların güce taptıklarına demek istiyorum."</p>

  <p>"Eğer dürüst olursam... Bence bu doğru. Karaktere, kişiliğe değer verdiğinizi sanırsınız, ama âşık olunca en ilkel güdüler, fiziksel güç her şeyin üstüne çıkar. Ama bu bir sonuç değil, eğer ilkel koşullarda yaşıyorsanız bu söylediğim geçerli, ama yaşamıyorsunuz ki, sonuçta yine diğeri galip gelir. Kazanan daima üstün olandır, değil mi? Yani toplumun yasaları, bir şekilde daima üstün gelir. İncil'in yaşamın kaybedilmesi ve yeniden bulunmasına ilişkin söyledikleri gibi." Albay Race düşünceli bir tavırla, "Sonuç olarak," dedi. "Âşık olursunuz ve sonra unutursunuz. Bunun gibi bir şey mi kastettiğiniz?"</p>

  <p>"Tam olarak değil. Ama isterseniz o şekilde de algılayabilirsiniz."</p>

  <p>"Ama ben sizin asla unuttuğunuzu sanmıyorum Miss Anne," dedi. "Hayır," diye dürüstçe yanıt verdim. "Ya da âşık olduğunuzu da." Yine yanıt vermedim.</p>

  <p>Gideceğimiz yere ulaştığımız için bu konuşma burada kesildi. Arabadan inip tepeden bu sessiz dünyayı seyretmeye başladık. Albay Race'in yanında olmak beni rahatsız ediyordu. Bu ilk kez başıma gelmiyordu. Düşüncelerini anlaşılmaz siyah gözlerinin ardında o kadar güzel gizliyordu ki. Bu beni biraz korkutuyordu. Zaten beni baştan beri hep korkutmuştu. Onun yanındaki yerimi bir türlü kestiremiyordum.</p>

  <p>Sessizce hiç konuşmadan Rhodes'in iri kayalarla korunan anıt mezarına kadar tırmandık. Tuhaf, ürkütücü, insanların ulaşması güç bir yerdi burası. Vahşi bir güzelliğin zafer şarkısıydı sanki söylenen.</p>

  <p>Orada bir müddet susarak oturduk. Sonra yokuştan aşağı ama yoldan saparak inmeye başladık. Yokuş bazen inilebilecek gibi taşlarla kaplıydı, ama sonra öyle sarp ve dik bir kayalık noktaya ya da yara geldik ki...</p>

  <p>Albay Race ilk önce kendisi indi sonra bana yardım etmek üzere döndü.</p>

  <p>Sonra birden, "Eh iyisi sizi kucaklamalı," dedi ve itiraz etmeme fırsat kalmadan ayaklarım yerden kesildi.</p>

  <p>Beni tekrar yere bırakırken kollarının ne kadar kuvvetli olduğunu fark etmiştim. Çelik gibi adeleleri olan demir kadar sağlam bir adamdı. Kenara çekilmeyip de önümde dimdik durup, yüzüme bakınca yine korktum.</p>

  <p>Birden, "Burada bulunmanızın gerçek nedeni ne, Anne Beddingfeld?" diye sordu. "Dünyayı gezen bir çingeneyim ben," dedim.</p>

  <p>"Evet. Bu doğru. Muhabirliğiniz yalnızca bir kamuflaj. Sizde gazeteci ruhu yok. Siz kendi kendinizle savaşıyorsunuz, yaşamla kapışıyorsunuz. Ama hepsi bu değil."</p>

  <p>Bana ne söyletmek istiyordu? Korku içindeydim, korkuyordum. Yüzüne baktım. Benim gözlerim onunkiler gibi sır saklayamaz, ama savaşı düşmanın ülkesine taşıyabilir.</p>

  <p>İnadına ben de, "Ya siz burada ne yapıyorsunuz Albay Race?" diye sordum. Bir an için yanıt vermeyeceğini sandım. Şaşkındım. Neden sonra konuşmaya başladı. Söyledikleri onu eğlendirir gibiydi.</p>

  <p>"İhtiraslarımın peşinden koşuyorum," dedi. "Yalnızca bu... İhtiraslarımın peşinden koşuyorum. Anımsarsanız Miss Beddingfeld, 'Bu günah melekleri bile gökten indirir' der İncil... "</p>

  <p>"Sizin hükümetle bağlantınız olduğunu söylüyorlar," dedim. "Gizli servisten olduğunuzu. Bu doğru mu?"</p>

  <p>Yanıt vermeden önce bir an duraklamış mıydı, yoksa bana mı öyle gelmişti? "İnanın bana Miss Beddingfeld, burada bulunmamın, bu yolculuğa katılmamın tek nedeni kendi kişisel zevkimi tatmin etmek."</p>

  <p>Sonraları düşününce yanıtı biraz kuşkulu buldum. Ama belki de doğruydu. Arabada yine sessizdik. Sonra yolun yarısında yol kenarında çay içmek için biçimsiz ilkel bir yerde durduk. Adam bahçe ile uğraşıyordu ve rahatsız ettiğimiz için kızmış görünüyordu. Bitmez tükenmez bir bekleyişten sonra ılık bir çayla, bayat bir kek getirdi. Sonra yine bahçesiyle uğraşmaya gitti. Adam gider gitmez etrafımız bir sürü kedi tarafından sarıldı, altısı birden aynı anda acı acı miyavlıyorlardı. Gürültü dayanılmazdı. Onlara biraz kek verdim. Deli gibi atıldılar. Sütlükteki sütü boşalttığımdaysa kapmak için neredeyse kavga ettiler.</p>

  <p>Sinirli bir şekilde, "Ah," diye bağırdım. "Açlıktan ölmüş bunlar. Hainlik bu. Lütfen biraz daha kek ve süt isteyin."</p>

  <p>Albay Race isteğim üzerine sessizce kalktı. Büyük bir kap süt ile geri gelince kediler yine saldırarak hemen bitirdiler. Tam bir kararlılıkla ayağa kalktım.</p>

  <p>"Bu kedileri de yanıma alacağım. Burada bırakamam bu zavallıları."</p>

  <p>"Lütfen sevgili yavrucuğum, saçmalama," dedi. "Yanında elli tahta hayvan bir de altı kediyle dolaşman olanaksız."</p>

  <p>"Tahta hayvanları boş verin," dedim. "Bu kediler canlı. Bunları yanıma alacağım."</p>

  <p>"Bunu yapamazsınız, yapmayacaksınız," dedi ve ona nefretle bakmama rağmen sözlerini sürdürdü. "Beni acımasızlıkla suçladığınızı biliyorum, bu kadar duygusallaşıp, küçük şeylere üzülerek hayatınıza devam edemezsiniz. Boşuna uğraşmayın, onları almanıza izin vermeyeceğim. Burası ilkel bir ülke ve biliyorsunuz ben sizden daha güçlüyüm."</p>

  <p>Yenildiğim zaman bunu hemen anlarım. Gözyaşları içinde arabaya döndüm. Beni avutmak istercesine, "Belki de yalnızca bugün için yiyecekleri yoktu," dedi. "Adamın karısı Bulawaya'a erzak almaya gitmiş. Her şey yolunda, hiç üzülmeyin. Hem biliyorsunuz, dünya aç kedilerle doludur." Kızarak, "Susun... Kesin artık," dedim.</p>

  <p>"Size yaşamı olduğu gibi kabul etmeyi öğretiyorum. Aynı zamanda da -benim gibi-sert ve acımasız olmayı öğretmeye çalışıyorum. Gücün sırrı bu, başarının sırrı da!"</p>

  <p>Kızgınlıkla, "Acımasız olacağıma ölmeyi yeğlerim," dedim.</p>

  <p>Yeniden arabaya binip hareket ettik. Yavaş yavaş kendime geliyordum. Aniden elimi avucuna aldı.</p>

  <p>"Anne," dedi. "Seni çok istiyorum. Benimle evlenir misin?"</p>

  <p>Ciddi şekilde şaşırmıştım.</p>

  <p>"Oh hayır," diye kekeledim. "Evlenemem."</p>

  <p>"Neden?"</p>

  <p>"Ama ben size karşı öyle hissetmiyorum."</p>

  <p>"Anlıyorum. Tek neden bu mu?"</p>

  <p>Dürüst olmalıydım. Bunu ona borçluydum.</p>

  <p>"Hayır," dedim. "Tek neden bu değil. Şey... Başka birini seviyorum."</p>

  <p>Yeniden, "Anlıyorum," dedi. "Başlangıçta, seni Kilmorden'da ilk gördüğümde de durum aynı mıydı?"</p>

  <p>"Hayır," diye fısıldadım. "O... O zamandan sonra."</p>

  <p>Üçüncü kez, "Anlıyorum," dediği zaman sesinde beliren anlamlı tonlamayla ister istemez başımı çevirip yüzüne baktım. Yüz ifadesi her zamankinden çok daha acımasızdı.</p>

  <p>"Ne... Ne demek istiyorsunuz?" diye kekeledim. Otoriter, gizemli bir havada beni süzüyordu.</p>

  <p>"Hiç... Yalnızca şimdi artık ne yapmam gerektiğini biliyorum," dedi.</p>

  <p>Bu sözler beni ürpertti. Sesinde anlam veremediğim bir kararlılık vardı ve bu beni korkutuyordu.</p>

  <p>Otele dönünceye kadar hiç konuşmadık. Doğruca Suzanne'ın yanına koştum. Yatağının üzerine uzanmış kitap okuyordu. Başının ağrıdığını gösterecek hiçbir delil yoktu.</p>

  <p>"Şurada serilip kaldım," dedi. "Anne, şekerim ne oldu sana?"</p>

  <p>Bunu sormasının nedeni odaya girmemle birlikte gözlerimden boşalan yaşlardı. Ona kedilerden bahsettim. Albay Race'den bahsederek canını sıkmak istemiyordum, ayrıca nedense bunun doğru olmayacağını düşünüyordum. Ama Suzanne zekidir. Hemen durumu anladı.</p>

  <p>"Üşütmediğinden emin misin, Anne?" diye sordu. "Bu sıcakta böyle bir şey sormak çok saçma görünebilir, ama tir tir titriyorsun."</p>

  <p>"Bir şeyim yok," dedim. "Yalnızca sinirlerim bozuk bunalıyorum. Çok kötü bir şeyler olacak gibi geliyor bana."</p>

  <p>Suzanne kararlılıkla, "Saçmalama," dedi. "Haydi, ilginç bir şeylerden bahsedelim. Anne şu elmaslar... "</p>

  <p>"Ne oldu onlara?"</p>

  <p>"Bunların benim yanımda güvende olduklarına inanamıyorum. Önceleri sorun yoktu, eşyalarımın arasında böyle bir şey olacağı kimsenin aklına gelmezdi. Ama şimdi herkes yakın arkadaş olduğumuzu bildiği için benden de şüphelenebilir."</p>

  <p>"Yine de bir film kutusu içinde olacakları kimsenin aklına gelmez," diye itiraz ettim. "Orası onları saklamak için kusursuz bir yer. Daha iyisini bulabileceğimizi sanmam."</p>

  <p>Tereddütle kabul etti, ama bu konuyu çağlayanlara vardığımızda bir kez daha konuşmamız gerektiğini söyledi.</p>

  <p>Trenimiz saat dokuzda hareket etti. Sir Eustace hâlâ son derece sinirliydi. Miss Pettigrew ise şaşkın, sinmiş görünüyordu. Albay Race yine tamamen eski kişiliğine dönmüştü. Öyle ki yoldaki konuşmalarımızın bir düş olup olmadığını bile düşündüm.</p>

  <p>O gece sert ranzada kâbuslar görerek uyudum. Müthiş bir baş ağrısı ile kalktım ve dışarı vagonun seyir sahanlığına çıktım. Hava çok temiz ve güzeldi. Göz alabildiğince ormanlarla kaplı tepeler uzanıyordu. Ağaçların yaprakları hafif esintiyle dalga dalga kıpırdanıyordu. Burayı sevmiştim, hem de şimdiye dek gördüğüm her yerden çok daha fazla. Burada, bu ormanlarda küçücük bir kulübede yaşamak isterdim, sonsuza kadar.</p>

  <p>Saat iki buçukta Albay Race, beni "ofis" olarak kullanılan kompartımana çağırarak çalılıkların üzerini aynen bir buket gibi örten beyaz bir sis bulutunu gösterdi.</p>

  <p>"Çağlayanların sisi," dedi. "Neredeyse geliyoruz."</p>

  <p>Hâlâ bütün gecemi berbat eden karabasanların etkisindeydim. Her nedense içimde evime gelmişim gibi bir his vardı... Evime! Buraya daha önce hiç gelmemiştim, yoksa düşlerimde gelmiş miydim?</p>

  <p>Trenden otele yürüyerek gittik. Büyük, beyaz bir binaydı ve sineklere karşı tüm pencereleri tel ile kaplanmıştı. Burada cadde de yoktu, ev de. Verandaya çıktığımda gözlerime inanamadım. Tam karşımda, yaklaşık yarım mil uzakta çağlayanlar vardı. Böylesine muhteşem bir güzelliği hayatımda hiç görmemiştim... Göremezdim de.</p>

  <p>Suzanne yemeğe otururken, "Anne çok şaşırmış görünüyorsun," dedi. "Seni hiç böyle görmemiştim." Hayretle beni süzüyordu.</p>

  <p>Gülerek, "Gerçekten öyle miyim?" diye sordum. "Buranın büyüleyici güzelliğinden olsa gerek." Nedense gülmemde yapmacık bir hava vardı. "O kadar değil. Daha fazlası olmalı."</p>

  <p>Kaşları hafifçe çatıldı, bir şekilde kaygılı olduğu anlaşılıyordu.</p>

  <p>Evet, mutluydum. Ama içimde bir huzursuzluk vardı, sanki bir şeyler bekliyordum, hemen çok yakında olacak bir şeyler. Tedirgin ve heyecanlıydım.</p>

  <p>Çaydan sonra dolaşmaya çıktık. Küçük çekçeklere bindik ve çekçeklerimizi çeken güler yüzlü zenci yerliler tarafından köprüye götürüldük.</p>

  <p>Altımızdaki derin vadi ve coşkun akan sular, tam önümüzde adeta bir sis perdesi gibi sudan ayrılan zerreciklerin bir an üzerimize geldikten sonra yeniden şelaleye karışıp kaybolması inanılmaz bir güzellik, muhteşem bir manzaraydı. İşte hep hayalimde canlandırdığım çağlayan manzarası buydu, akıl almaz bir doğa. Hep görmek için yakınlaşmak istediğiniz, ama bunu asla yapmadığınız! Köprüden geçtikten sonra iki tarafı beyaz taşlarla örülmüş bir patikadan uçurum boyunca yürümeye başladık. Nihayet büyük bir düzlüğe çıktık. Buranın sol tarafında şelalenin altına inilen bir yol vardı.</p>

  <p>Albay Race, " Şelale geçidi," diye açıkladı. "Aşağı inelim mi, yoksa yarına mı bırakalım? Oldukça zaman alır. Üstelik geri dönerken epeyce tırmanmak gerekiyor."</p>

  <p>Sir Eustace, "Bunu yarına bırakalım," dedi. Fiziksel hareketlerden hiç hoşlanmadığını fark etmiştim.</p>

  <p>Geri döndük. Yolda yerli bir aileye rastladık. Kadın evinin tüm eşyasını başının üzerinde taşıyordu. Bu koleksiyonunun arasında bir de tava vardı.</p>

  <p>Suzanne, "Ne zaman fotoğraf makineme ihtiyaç duysam yanımda olmaz," dedi.</p>

  <p>Albay Race, "Bu sık sık rastlayacağınız bir manzaradır, Bayan Blair," dedi. "Hiç üzülmeyin."</p>

  <p>Yeniden köprüye dönmüştük.</p>

  <p>Albay Race, "Gökkuşağı ormanına gidelim mi? Yoksa ıslanmaktan korkar mısınız?" diye sordu.</p>

  <p>Suzanne ve ben, ona katıldık. Sir Eustace otele döndü. Gökkuşağı ormanı beni hayal kırıklığına uğrattı. Hiç de yeterince gökkuşağı görmediğimiz gibi iliklerimize kadar ıslandık. Ama yine de çok daha yakından çağlayanı tam ters yönden de görmüş ve ne denli büyük olduğunu anlamış olduk. Ah sevgili çağlayan seni ne kadar sevdim, seviyorum ve hep seveceğim!</p>

  <p>Otele ancak yemek saatine yakın bir zamanda döndük. Sanırım Sir Eustace'ın Albay Race'e karşı bir antipatisi vardı. Suzanne ile birlikte onunla yakından ilgilendik, ama başarılı olamadık.</p>

  <p>Yemekten sonra Miss Pettigrew'i de yanına alıp çalışma odasına çekildi. Bir süre Suzanne, Albay Race ve ben sohbet ettik. Daha sonra Suzanne esneyerek artık yatmak istediğini belirtti. Ben de Albay Race ile yalnız kalmak istemediğim için odama çekildim.</p>

  <p>Ama uyuyamayacak kadar heyecanlıydım. Soyunmadım bile. Koltuğa oturarak düşlere daldım. Ve bütün bu zaman süresince yine bir şeylerin giderek yaklaştığını hissediyordum...</p>

  <p>Kapıya hafifçe vuruldu. Şaşırmıştım. Yerimden sıçradım. Kapıyı açtığımda küçük zenci bir çocuk, bana bir kâğıt uzattı. Kâğıdı alıp odama döndüm. Tanımadığım bir el yazısı ile adıma yazılmış bir nottu bu. Elimde kâğıt öylece duruyordum. Aradan biraz zaman geçtikten sonra açtım. Çok kısa bir nottu bu:&nbsp;</p>

  <p><span class="t8">"Köprüde bulu</span><span class="t8">ş</span><span class="t8">al</span><span class="t8">ı</span><span class="t8">m</span></p>

  <p><span class="t8">Harry"</span></p>

  <p>Kalbim heyecanla çarpıyordu. Demek o buradaydı! Ah bunu biliyordum! Biliyordum! Onun yakınımda olduğunu hissetmiştim. Bilmeden buraya gelmemin nedeni buydu belki de! Kader beni buraya sürüklemişti.</p>

  <p>Başıma bir eşarp bağlayarak gizlice kapıdan çıktım. Dikkatli olmalıydım. Takip ediliyordum. Bunu biliyordum. Onunla buluştuğumu kimse öğrenmemeliydi. Suzanne'ın odasının kapısına gittim. Derin bir uykudaydı. Soluk alıp verdiğini duyabiliyordum.</p>

  <p>Ya Sir Eustace? Onun çalışma odasının kapısının önünde de durdum. Evet, hâlâ Miss Pettigrew'e bir şeyler dikte ettiriyordu. Sesinin gittikçe yükselerek, "Bundan dolayı belirtmek isterim ki yabancı işgücü, özellikle de ten renklerinin farklılığı... " diyordu. Bir an kadının yazmaya ara verdiğini ve Sir Eustace'ın kızarak söylendiğini duydum.</p>

  <p>Yeniden sessizce ilerledim. Albay Race'in odası boştu. Salonda da yoktu. Halbuki en korktuğum kişi oydu. Kaybedecek zamanım yoktu. Otelden çıkarak köprüye giden patikada yürümeye başladım.</p>

  <p>Sonra köprüyü geçip karanlıkta bekledim. Eğer beni izleyen biri olduysa onun köprüyü geçtiğini görebilecektim. Dakikalar geçti, ama kimse görünmedi. İzlenmemiştim. Dönüp düzlük alana çıkan yokuşu tırmanmaya başladım. Beş altı adım sonra durdum. Arkamda hafif bir çıtırtı duymuştum. Takip edilmediğimi biliyordum. Her kimse burada bekliyor olmalıydı.</p>

  <p>Ve birden hiç nedeni yokken tamamen içgüdüsel olarak büyük bir korkuya kapıldım. Bu aynen Kilmorden da o gece hissettiğim korku gibi bir şeydi, beni tehlikeye karşı uyaran bir duygu!</p>

  <p>Omzumun üzerinden arkama baktım. Sessizlik. İki adım daha attım. Yine ayın çıtırtıyı duydum. Yürürken yeniden başımı çevirerek omzumun üstünden arkama baktım. Gölgeler arasından bir erkek silueti çıktı. Onu gördüğümü anlayınca üzerime doğru koşmaya başladı.</p>

  <p>Bu karanlıkta birini tanımak kesinlikle olanaksızdı. Tek anladığım onun uzun boylu ve Avrupalı olduğuydu. Yerlilerden biri değildi. Tüm gücümle koşmaya başladım. Onun da arkamdan koştuğunu duyuyordum. Bana yolu gösteren beyaz taşları izleyerek basacağım yeri anlıyordum, çünkü o gece mehtap yoktu. Ondan hızlı koşuyordum.</p>

  <p>Sonra birden ayağımın boşluğa geldiğini hissettim. Arkamdaki adamın güldüğünü duydum. Şeytanca, pis bir gülüştü bu. Baş aşağı boşluğa doğru yuvarlanırken bu şeytani kahkaha hâlâ kulaklarımda çınlıyordu.</p>

  <p><span class="t0">&nbsp;</span></p>
</body>
</html>
