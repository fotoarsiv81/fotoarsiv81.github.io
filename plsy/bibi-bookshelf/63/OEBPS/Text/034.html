<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 31</title>
</head>

<body>
  <h1 class="h21">Bölüm 31</h1>

  <p><span class="t6">(Sir Eustace</span> <span class="t6">Pedler'in an</span><span class="t6">ı</span><span class="t6">lar</span><span class="t6">ı</span><span class="t6">ndan)</span> <span class="t6">Johannesburg, 7 Mart</span></p>

  <p>Pagett geldi. Her zamanki gibi endişeli elbette. Hemen Pretoria'ya gitmemiz gerektiğini söyledi. Gitmeyeceğimizi, burada kalacağımızı kibar ancak kararlı bir dille belirtmemin ardından bu kez de tüfeğini getirmemiş olmasından dolayı yakınmaya başladı. Sonra da Büyük Savaş'ta nöbet tuttuğu köprüyü aramaya çıktı. Puddecombe yöresinde küçük bir demiryolu köprüsüymüş sanırım ya da öyle bir şey! Neyse buna bir son vermek için ondan büyük daktiloyu çıkarmasını istedim. Bu onu bir süre oyalayacaktı. Sözünü ettiğim daktilonun bu yolculuk sırasında, her zaman olduğu gibi bozulmuş olması gerekiyordu. Pagett bir süre kendini onun tamirine verecekti. Ama sanırım yine Pagett'nin tedbirli bir insan olduğunu unutmuştum.</p>

  <p>"Ben çoktan bütün paketleri açtım Sir Eustace. Daktilo çalışır durumda, bir bozukluk yok."</p>

  <p>"Bütün paketleri derken?"</p>

  <p>"O iki küçük sandığı da açtım."</p>

  <p>"Bu kadar işgüzar olmasan ne iyi olacak Pagett," dedim. "O küçükler seni hiç ilgilendirmiyordu. Onlar Bayan Blair'e ait." Pagett yıkılmıştı. Yanlışlık yapmış olmak onu daima sıkardı. "Onları tekrar kapa," diye belirttim. "Sonra da gidip çevreyi gez. Johannesburg yarın bir harabeye dönebilir. Burayı sağlam görmek için son şansın olabilir."</p>

  <p>Böylece ondan hiç değilse o sabah için tamamen kurtulabilmeyi umuyordum. "Zamanınız olunca sizinle konuşmak istediğim bir konu vardı, Sir Eustace," dedi. "Şimdilik zamanını yok," diye yanıtladım. "Özellikle de şu anda hiçbir şey dinlemek istemiyorum." Pagett geri çekildi.</p>

  <p>Tam giderken, "Bu arada Bayan Blair'in paketlerinden ne çıktı?" diye seslendim. "Küçük halılar, birkaç tane kürk ve şapkalar," dedi. "Tamam," dedim. "Trendeyken satın aldığı şapkalar. Nerede giyecek ki o şapkaları, bir türlü anlayamadım. Başka bir şey var mıydı?"</p>

  <p>"Birkaç makara film ve bir sürü sepet... çeşitli sepetler."</p>

  <p>"Hiç şaşırmadım," dedim. "Bayan Blair aldığını düzineyle alan bir kadın."</p>

  <p>"Sanırım hepsi bu kadardı Sir Eustace. Tabii yelpaze, eldiven, filan gibi ufak tefek bir şeyler daha vardı."</p>

  <p>"Eğer doğuştan aptal bir adam olmasaydın, bunların bana ait olamayacağını en başından anlayabilirdin, Pagett."</p>

  <p>"Bunlardan bazılarının Miss Pettingrew'a ait olabileceğini düşündüm, Sir Eustace."</p>

  <p>"Ah iyi ki anımsattın. Nasıl olup da böylesine kuşkulu bir tipi sekreter olarak işe aldın? Nereden buldun onu?"</p>

  <p>Ona kısa bir süre önce karşı karşıya kaldığım dolaylı soruşturmayı, sorulan karmaşık soruları anlattım. Gözlerindeki o çok iyi bildiğim pırıltıyı görünce hemen konuyu değiştirmek istedim, ama artık çok geçti. Pagett savaş boyalarını sürmüştü bile. Hemen ardından da, Kilmorden'la ilgili son derece sıkıcı bir öykü anlatmaya başladı. Bir film makarası ve bahisle ilgili bir öyküydü bu. Gece yarısı bir kamarot, bir kamaranın havalandırma deliğinden içeri film makarası atmış filan. Eşek şakalarından nefret ederim. Pagett'e de belirttim, ama bana öyküyü yeni baştan anlattı. Bir şeyi öylesine karmaşık anlatıyor ki öykünün başını sonunu ancak neden sonra anlayabiliyorum. Onu öğlen yemeğine kadar bir daha görmedim. Yemek sırasında aynen av kokusu almış bir tazı gibi yanıma geldi. Zaten tazılardan hiç hoşlanmamışımdır. Bu heyecanın nedeni Rayburn'e rastlamış olmasıydı. Şaşkınlıkla, "Ne?" diye bağırdım. Caddeyi geçerken ona rastlamış. Sonra da izlemiş. Sonra da, "Durup kiminle konuştu biliyor musunuz? Miss Pettingrew ile," dedi. "Ne!"</p>

  <p>"Evet, Sir Eustace. Hepsi bu kadar da değil. Miss Pettigrew hakkında biraz araştırma yaptım... "</p>

  <p>"Bir dakika. Rayburn'e ne oldu?"</p>

  <p>"İkisi beraber o köşedeki yerli dükkânına girdiler... " Kendimi tutamayarak küfrettim. Pagett ister istemez sustu. "Bir şey yok. Devam et."</p>

  <p>"Uzun bir süre dışarıda bekledim, ama çıkmadılar. Sonunda içeri girdim. Dükkânda kimseler yoktu. Herhalde başka bir çıkış daha var." Ona bakıyordum. "Sonra da dediğim gibi otele geldim ve Miss Pettigrew hakkında bir soruşturma yaptım." Pagett çok önemli bir sır verircesine son derece kısık sesle gizemli bir havada konuşmaya başladı. "Dün gece onun odasından bir adamın çıktığı görülmüş, Sir Eustace." Kaşlarımı çattım.</p>

  <p>"Ben onun saygıdeğer bir hanımefendi olduğunu sanıyordum," diye mırıldandım. Pagett ara vermeden anlatmayı sürdürüyordu. "Odasına çıktım ve orayı araştırdım. Ne buldum dersiniz?" Başımı salladım. "Bunları!"</p>

  <p>Elindeki usturayla tıraş sabununu gösteriyordu. "Bir kadın bunlarla ne yapar ki?" diye sordu. Sanırım Pagett sosyetik bayanlara özgü dergilerdeki reklamları hiç okumamış. Gerçi onunla bu konuyu tartışmak istemiyordum, ama bunların varlığının Miss Pettingrew'un cinsiyeti hakkında kuşkuya düşmek için yeterli bir kanıt olduğunu da kabul edemezdim. Pagett umutsuz bir biçimde zamanın gerisinde kalmış bir tip. Varsayımını desteklemek için bir de sigara kutusu çıkarırsa hiç şaşırmayacağım. Neyse onun bile bir sınırı var. "inanmamışa benziyorsunuz, Sir Eustace. Ya buna ne diyeceksiniz?" Zaferle uzattığı nesneye baktım. Bir tomar saça benziyordu. "Saça benziyor," dedim. "Evet saç. Sanırım peruk dedikleri şey bu."</p>

  <p>"Doğru," dedim. "Şimdi Pettigrew denilen kadının kılık değiştirmiş bir erkek olduğunu kabul ediyor musunuz?"</p>

  <p>"Sanırım kabul etmek durumundayım, Pagett. Zaten bunu ayaklarından anlamalıydım."</p>

  <p>"İşte böyle. Şimdi de size kendimle ilgili birtakım şeyleri açıklamak istiyorum Sir Eustace. Sürekli alaylarınızdan ve benim Floransa'da olduğum döneme ilişkin imalı sözlerinizden anladığım kadarıyla konuyu zaten biliyorsunuz." Sonuçta Pagett'nin Floransa'ya ilişkin sırrı açığa çıkıyordu. "Açıkça anlat dostum," dedim. "Bazen en iyisi insanın içini dökmesidir."</p>

  <p>"Teşekkür ederim Sir Eustace."</p>

  <p>"Sorun kocası mı? Zaten şu kocalar çekilmez insanlardır. Hep hiç umut edilmedikleri anda gelirler."</p>

  <p>"Sizi anlayamıyorum Sir Eustace. Kimin kocası?"</p>

  <p>"Kadının kocası?"</p>

  <p>"Hangi kadının?"</p>

  <p>"Tanrım, bana sabır ver!" dedim. "Tabii ki Floransa'da buluştuğun bayanın. Bu işin arkasında bir kadın olmalı. Yoksa kilise filan mı soydun? Ya da yüzü hoşuna gitmedi diye bir İtalyan'ı mı bıçakladın?"</p>

  <p>"Sizi hiç anlamıyorum Sir Eustace. Herhalde şaka yapıyorsunuz."</p>

  <p>"Bazen keyfim yerindeyse şaka yaparım doğru, ama şu anda şaka yapmadığımdan emin olabilirsin."</p>

  <p>"Umarım sizden epeyce uzakta olduğum için beni tanımamışsınızdır, Sir Eustace."</p>

  <p>"Tanımak mı, nerede?"</p>

  <p>"Marlow'da Sir Eustace."</p>

  <p>"Marlow'da mı? Senin ne işin vardı orada?"</p>

  <p>"Anladığınızı zannediyordum... "</p>

  <p>"Seni giderek daha az anlıyorum. Şimdi hemen en başa dönüp öykünün tamamını anlat bana. Floransa'ya gittin... "</p>

  <p>"Demek bilmiyordunuz! Demek beni görmediniz!"</p>

  <p>"Anladığım kadarıyla hiç gerekmediği halde kendini ele veriyorsun. Vicdanın seni rahatsız ediyor. Neyse bu konuda bana tüm öyküyü anlattıktan sonra daha doğru karar verebileceğim.</p>

  <p>Şimdi derin bir soluk al ve anlatmaya başla. Floransa'ya gittin..."</p>

  <p>"Floransa'ya hiç gitmedim. Söylemek istediğim bu."</p>

  <p>"Öyleyse nereye gittin?"</p>

  <p>"Eve gittim, Marlow'a."</p>

  <p>"Neden Marlow'a gitmek istedin ki, hiç anlayamıyorum?"</p>

  <p>"Karımı görmek istemiştim. Sağlığı iyiydi ve beni bekliyordu... "</p>

  <p>"Karın mı? Evli olduğunu bilmiyordum."</p>

  <p>"Evet, Sir Eustace, zaten benim de size açıklamak istediğim buydu. Size bu konuda yalan söyledim. Kandırdım."</p>

  <p>"Ne kadar zamandır evlisin?"</p>

  <p>"Sekiz yıldır. Sizin sekreteriniz olarak işe başlamadan altı ay önce evlenmiştim. O zaman böyle bir işi kaybetmek istemedim. Evli bir adamı sekreter olarak almayacağınızı düşündüm."</p>

  <p>"Beni çok şaşırttın," dedim. "Peki, bunca yıldır karın nerede?"</p>

  <p>"Yaklaşık olarak beş yıldır Marlow'da, Mill House'un çok yakınında nehir kıyısında küçük bir evde oturuyoruz."</p>

  <p>"Tanrım, aklımı koru!" dedim. "Çocuğun var mı?"</p>

  <p>"Dört tane, Sir Eustace."</p>

  <p>Hayretle ona baktım. Pagett gibi bir adamın bundan farklı bir sırrı olamayacağını tahmin etmeliydim. Suç ve günah kavramları ona o kadar uzaktı ki! Zaten beni hep deli eden de ondaki bu saygın hava değil miydi? Ne olacaktı ki, böyle bir adamın sırrı da böyle olurdu, karısı ve dört çocuğu vardı. Uzun bir süre şaşkınlık içinde yüzüne baktıktan sonra, "Bunu başka bilen var mı?" diye sordum.</p>

  <p>"Yalnızca Miss Beddingfeld'e söyledim. Kimberley'de istasyona gelmişti." Hâlâ ona bakıyordum. Bakışlarım onu rahatsız etmişti. "Söylediklerime çok kızmamış olduğunuzu umut ederim Sir Eustace," dedi.</p>

  <p>"Dostum," dedim. " Şu anda sana burada ne halt karıştırdığını söylemeye dilim varmıyor."</p>

  <p>Ciddi bir can sıkıntısı ile dışarı fırladım. O dükkânın önünden geçerken dayanamayıp içeri girdim. Tezgâhtar ellerini ovuşturarak bana doğru geldi. "Aradığınız bir şey mi vardı? Kürk, hediyelik eşya?"</p>

  <p>"Sıradan bir şey değil istediğim," dedim. "Çok özel bir şey. Elinizde kileri görmek isterim."</p>

  <p>"Belki de benimle arka tarafa gelseniz daha iyi olacak," dedi. "Orada özel mallarımızı sergiliyoruz." işte asıl büyük hatayı orada yapmıştım. Halbuki bunun çok akıllıca bir davranış olduğunu sanıyordum. Ve adamı izleyerek arka tarafa geçtim.</p>

  <p><span class="t0">&nbsp;</span></p>

  <p><span class="t0">&nbsp;</span></p>
</body>
</html>
