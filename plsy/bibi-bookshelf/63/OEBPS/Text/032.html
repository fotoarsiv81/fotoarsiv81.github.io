<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 29</title>
</head>

<body>
  <h1 class="h21">Bölüm 29</h1>

  <p><span class="t6">Johannesburg, 6 Mart</span></p>

  <p>Burada durum hiç de iyiye gitmiyor. Birçok kitapta okuduğum "ölümle kalım arasında gidip gelme" deyimi sanırım buradaki durumumuzu da çok iyi açıklıyor. Bir volkanın sınırında dolaşır gibiyiz. Grev yapanlar ya da başka bir deyişle isyancılar öldürme hevesi içinde sokaklarda devriye geziyor ve sert, öldürücü bakışlarla insanı süzüyorlar. Sanırım katliam başlar başlamaz öldürecekleri kanlı kapitalistleri fişliyorlar. Taksiye binemiyorsunuz, asiler hemen indiriyorlar. Otelde de mutlulukla erzakları tükendiğinde artık yemek vermeyip sizi anında dışarı atacaklarını belirtiyorlar. Ne biçim bir iş bu? Geçen gece, Kilmorden'daki iş arkadaşım Reeves ile karşılaştım. Yaşamım boyunca hiç bu derece korkmuş bir adam görmemiştim. 0 da diğer insanlardan farksız. Hepsi de özellikle politik konularda coşkulu nutuklar çekiyor, sonra da pişman oluyorlar. Reeves şimdi de söylediklerinde yanlış anlaşıldığını aslında kastettiğinin o söyledikleri olmadığını anlatmak çabasında. Ona rastladığımda kendini temize çıkarmak, önceden söylediklerinin yanlış anlaşıldığına insanları ikna etmek için Cape Town'da üç gün süreyle Flamance konuşma yapmayı planlıyordu. Neyse ki Güney Afrika Meclisi'nde değilim. Avam Kamarası'nda olmak zaten yeterince kötü, ama hiç değilse orada tek bir dil konuşuluyor ve konuşmalar da belirli bir süreyle kısıtlı. Cape Town'dan ayrılmadan önce Güney Afrika Birliği'nin meclisini ziyaret ettiğimde aynen Alice Harikalar Diyarı'nın alaycı kaplumbağasına benzeyen gri saçlı, sarkık bıyıklı birini dinlemiştim. Adamın ağzından sözcükler sanki cımbızla çekilircesine zorlukla çıkıyordu. Ancak durup durup coşuyor, belirli bazı sloganları söylerken ses tonu öncekiyle iyice farklılaşıyordu. O bunu yaptıkça dinleyen topluluktan "whoof whoof' sesleri yükseliyordu ki sanırım bu Flamancede, "Şuna bakın," gibi bir anlama geliyordu. Diğer grup, yani söylev sırasında kestirenlerse yerlerinden sıçrıyorlardı. Sanırım adam üç gündür konuşuyordu. Şu Güney Afrika'dakilerin sabrına hayranım.</p>

  <p>Pagett'i, Cape Town'da tutmak için sayısız iş yarattım, ama sonunda benim de iş yaratma kapasitem tükendi. Yarın efendisinin yanında ölmek isteyen sadık bir köpek gibi yanıma geliyor. Halbuki anılarımı ne güzel istediğim gibi uydurarak yazıyordum. Asilerin lideriyle aramda geçen hayali bir konuşma bile sıkıştırmıştım araya.</p>

  <p>Bu sabah bir hükümet yetkilisiyle görüştüm. Nazik, ikna edici ve gizemli bir havadaydı. Öncelikle çok kritik bir pozisyonda ve onlar için çok önemli olduğumu belirtti. Sonra da Pretoria'ya gitmemi ya da kendilerinin beni oraya götürmelerini önerdi.</p>

  <p>"Beklediğiniz ters bir durum mu var?" diye sordu. Bir sürü şey söyledi, ama hiçbir şey anlamadım, zaten bir anlam da ifade etmiyorlardı. Çıkarabildiğim kadarıyla ciddi bir çatışma bekleniyordu. Ona hükümetinin bu işleri biraz uzattığını söyledim.</p>

  <p>"Bu bir adama kendisini asması için yeterince ip vermek gibi bir şey, Sir Eustace," dedi.</p>

  <p>"Evet, öyle, kesinlikle öyle!" dedim.</p>

  <p>"Asıl sorunu çıkaran grev yapanlar, asiler değil. Onların gerisinde onları idare eden gizli bir örgüt var. Bir sürü sınırlama koyduğumuz, ithalat yollarını kesmek için çok sıkı bir belgelendirme sistemi kurduğumuz halde ülkemize patlayıcı madde ve silah yağıyor. Aralarında bir şifreleme sistemi geliştirmişler. Örneğin patates 'top', karnabahar ise, 'tüfek' anlamına geliyor. Bunun gibi çeşitli sebze isimleri de çeşitli patlayıcıları ifade ediyor. Silahları ülkeye bu şekilde sokuyorlar."</p>

  <p>"Çok ilginç," dedim.</p>

  <p>"Bunun dışında da Sir Eustace, bütün bu işleri yöneten, olaylardaki yaratıcı beynin, asıl örgütün başındaki kişinin şu anda burada, Johannesburg'ta olduğunu da biliyoruz." Bana öyle ısrarla baktı ki, bir an o kişinin ben olduğumdan şüphelendiğini düşünüp korktum. Soğuk terler dökerken bu ufak ayaklanmayı yakından izlemek üzere buraya geldiğime pişman oldum.</p>

  <p>"Burasıyla Pretoria'ya arasındaki tren seferlerini iptal ettik," diye ekledi. "Ama isterseniz sizi özel bir araba ile yollayabilirim. Yolda durdurulmanız olasılığına karşı size iki tür belge sağlayabilirim: Biri resmen Güney Afrika Birliği'nin temsilcisi olduğunuzu belirten bir belge, diğeriyse resmi hiçbir görevinizin olmadığını yalnızca turistik amaçlarla burada bulunduğunuzu belirten bir belge. Böylece yolunuzu kesen kim olursa olsun kolayca geçebilirsiniz."</p>

  <p>"Birini sizin adamlarınız, diğerini de asiler için vereceksiniz değil mi?"</p>

  <p>"Evet."</p>

  <p>Bu proje hoşuma gitmedi, başıma gelebilecekleri tahmin ediyordum. Korkudan karşınıza çıkanı yanlış değerlendirmeniz işten bile değildi. Yanlış belgeyi yanlış tarafa gösterip sonuçta kana susamış bir asi ya da başı miğferli, ağzı pipolu bir asker tarafından darağacına götürülecektim. Ayrıca Pretoria da tek başıma ne yapacaktım? Birliğin resmi binalarının güzelliğine hayran olup Johannesburg'taki silah seslerinin yankılarını mı dinleyecektim? Tanrı biliyor ya orada adeta kodese tıkılıp kalacaktım. Demir yolunu uçurduklarını duymuştum. Üstelik orada içecek bir şey bulmak da mümkün değildi. Hem orada iki gün önce sıkıyönetim de ilan edilmişti. "Aziz dostum," dedim. "Sanırım buradaki durumu yerinde tetkike geldiğimi bilmiyorsunuz. Pretoria'dan burada olanları nasıl incelerim? Beni düşündüğünüz için çok teşekkür ederim, ama benim için üzülmeyin. Ben kendimi korurum."</p>

  <p>"Sizi uyarmak isterim Sir Eustace, çok yakında yemek bulmak da çok ciddi bir sorun olacak."</p>

  <p>İç çekerek, "Biraz perhiz yapmak vücuduma yararlı olur," dedim. Tam o sırada bir telgraf getirdiler. Heyecanla okudum. "Anne güvende. Birlikte Kimberley'deyiz. Suzanne Blair." Zaten Anne'in ölmüş olduğuna hiç inanmamıştım. Tuhaf, ama onda asla yıkılmaz, yenilmez bir hava var, terrrier köpeklere oynaması için atılan toplar gibi. Her şeye boş vermeyi, ne olursa olsun gülmeyi becerebilen biri o. Yine de Kimberley'ye gitmek için neden gecenin bir yarısında otelden kaçtı, onu hiç anlayamadım. Üstelik oraya tren de yoktu. Ne yani kanat takıp mı uçtu oraya? Bunu açıklayacağını hiç sanmıyorum. Hiç kimse bana açıklama yapma zahmetine girmiyor zaten! Hep kendim tahmin etmek zorunda kalıyorum. Bu da bir süre sonra sıkıyor insanı. Gazetecilik gereği olsa bütün bu yaptıkları. Özel muhabirimizden, "Rakiplerimizi nasıl atlattık. Flaş haber!"</p>

  <p>Telgrafı katlayıp cebime koydum ve hükümet görevlisinden kurtuldum. Aç kalma olasılığı pek hoşuma gitmemişti, ama kişisel güvenliğim konusunda endişeli değildim. General Smut bu ayaklanmayla kolaylıkla baş edebilirdi. Ama içki için bir hayli para vermem gerekecekti. Acaba Pagett yarın geldiğinde bir şişe viski getirmek akıllılığını yapacak mıydı? Şapkamı takıp birkaç parça hediyelik eşya almak niyetiyle sokağa çıktım. Johannesburg'taki hediyelik eşya dükkânları bir hayli ilginçtir. Tam ben bir dükkânın vitrinindeki gösterişli muska ve kepenekleri incelerken dükkândan çıkan biri doğruca yanıma geldi. Albay Race'i karşımda görmek beni gerçekten şaşırttı. Beni görünce sevindiğini söyleyerek kendimi kandırmak istemem. Çok tedirgin görünüyordu, ama ben, yine de benimle otele gelmesini istedim. Üstelik konuşacak Miss Pettigrew'den başka biri olmamasından da sıkılmıştım artık. "Johannesburg'ta olduğunuzu bilmiyordum," dedim. "Ne zaman geldiniz?"</p>

  <p>"Dün gece."</p>

  <p>"Nerede kalıyorsunuz?"</p>

  <p>"Arkadaşlarımda." Konuşmak istemediği anlaşılıyordu. Ayrıca sorularımdan da sıkılmışa benziyordu.</p>

  <p>"Umarım kümesleri yerle bir etmezler," dedim. "Duyduğuma göre yakında kuluçkadan alınmış yumurtalar, kart horozlar bile revaçta olacakmış," dedim. Otele döndüğümüzde, "Sahi? Miss Beddingfeld'in hayatta olduğunu duydunuz mu?" diye sordum. Başıyla onayladı.</p>

  <p>"Bizi bir hayli korkuttu," dedim. "O gece hangi cehennemde olduğunu bilmek isterdim doğrusu."</p>

  <p>"Hep o adadaydı."</p>

  <p>"Hangi ada? Yoksa şu genç adamın yaşadığı ada mı?"</p>

  <p>"Evet."</p>

  <p>"Ne tuhaf," dedim. "Pagett çok şaşıracak. Zaten Anne Beddingfeld'den hiç hoşlanmamıştı. Herhalde Durban'da buluşmak istediği de adadaki adamdı."</p>

  <p>"Sanmıyorum."</p>

  <p>Ona cesaret verircesine, "Eğer istemiyorsanız bana hiçbir şey anlatmayabilirsiniz," dedim.</p>

  <p>"Yanılmıyorsam bu kişi, hepimizin ele geçmesinden mutluluk duyacağı biri." Heyecanla haykırdım.</p>

  <p>"Yoksa o?... "</p>

  <p>Başıyla onayladı.</p>

  <p>"Evet, Harry Rayburn ya da diğer adıyla Harry Lucas. Asıl adı bu! Yine elimizden kaçtı, ama çok yakında yakalarız sanıyorum."</p>

  <p>"Aman Tanrım," diye mırıldandım.</p>

  <p>"Yine de kızın onun suç ortağı olduğundan şüphelenmiyoruz. Onun açısından bu yalnızca bir aşk macerası." Her zaman Race'in Anne'e âşık olduğunu düşünmüştüm. Bu son sözleri bu kanımı güçlendirdi. Telaşla, "Anne, Beira'ya gitti," diye ekledi. " İyi de," diye sordum. "Siz nereden biliyorsunuz bunu?"</p>

  <p>"Bana Bulawayo'dan mektup yazdı ve o şekilde eve döneceğini bildirdi. Yapabileceği en doğru şey de buydu zaten, zavallı kızcağız."</p>

  <p>"Yine de ben, Beira'da olduğunu sanmıyorum," dedim. Bu kez gizemli davranma sırası bendeydi.</p>

  <p>"Bana yazdığında yola çıkmak üzereydi," dedi.</p>

  <p>Şaşırmıştım. Biri açıkça yalan söylüyordu. Anne'in Race'e yanlış bilgi vermek için kendince geçerli nedenleri olabilirdi. Dolayısıyla Race'e karşı puan yapmanın zevkini yaşamış olmak için cebimden telgrafı çıkararak ona uzattım. "Peki, öyleyse bunu nasıl açıklayacaksınız?" diye sordum. Şaşkına dönmüştü. "Bana, Beira'ya gitmek üzere olduğunu yazmıştı," dedi. Race'in kendini çok akıllı zannettiğini biliyorum. Bana kalırsa o aptalın teki. Genç kızların asla doğruyu söylemeyeceklerini bile akıl edemiyordu.</p>

  <p>"Kimberley mi? Orada ne yapıyorlar?" diye mırıldandı. "Evet," dedim. "Bu beni de şaşırttı. Halbuki Miss Anne burada olsaydı Daily Budget için çok ilginç yazılar yazabilirdi." Yeniden, "Kimberley," diye mırıldandı. Orada olmaları canını sıkmış gibiydi. "Orada görülecek bir şey yok ki, madenler de işletilmiyor." Alaycı bir tavırla, "Kadınları bilirsiniz," dedim. Başını salladı ve çıkıp gitti. Düşünecek çok şeyi vardı. Onun hemen ardından hükümetin adamı tekrar göründü. Çekinerek, "Sizi rahatsız ettiğim için beni bağışlayacağınızı umarım Sir Eustace," dedi. "Ama size sormak istediğim bir iki şey var."</p>

  <p>"Elbette dostum," dedim. "Hiç çekinmeyin sorun."</p>

  <p>"Sekreterinizle ilgili... " Aceleyle, "Onun hakkında hiçbir şey bilmiyorum," dedim. "Londra'da kendini sekreter olarak zorla yanıma aldırdı. Önemli belgelerimi çalarak da Cape Town'da ustaca ortadan kayboldu. Benimle aynı zamanda çağlayanlarda olduğu doğru, ama gerçek şu ki ben oteldeydim, o ise adadaymış. Orada olduğum sürece kendisini hiç görmediğime yemin edebilirim." Soluk almak için ara verdim.</p>

  <p>"Beni yanlış anladınız. Diğer sekreterinizden bahsediyordum." Şaşkınlık içinde, "Ne? Pagett mi?" diye bağırdım. "Sekiz senedir yanımda çalışır. Çok güvenilir bir adamdır." Adam gülümsedi.</p>

  <p>"Yine anlaşamadık," dedi. "Sekreter bayandan bahsediyorum."</p>

  <p>"Miss Pettigrew mu?" diye haykırdım.</p>

  <p>"Evet. Agrasato'nun yerlilere satış yapan dükkânından çıkıyordu."</p>

  <p>"Tanrım aklımı koru," dedim. "Ne var bunda? Bugün öğleden sonra ben de oraya gittim. Beni de oradan çıkarken yakalayabilirdiniz."</p>

  <p>Sanırım Johannesburg'da izlenmeden herhangi bir şey yapmak olanaksızdı.</p>

  <p>"Ama orada birçok kez görüldü, hem de oldukça şüpheli koşullarda... Size şunu açıkça belirtmek isterim ki Sir Eustace, aramızda kalsın bu dükkânın perde arkasından bu ayaklanmayı planlayan gizli örgütün buluşma yeri olduğundan şüpheleniliyor. işte bu yüzden sizden sekreteriniz hakkında bütün bildiklerinizi bana anlatmanızı rica edeceğim. Nerede ve nasıl yanınıza aldınız bu bayanı?" Ciddiyetle, "Onu bana sizin hükümetiniz önerdi," dedim. Adamcağız o an oracıkta bayılıverdi.</p>

  <p><span class="t0">&nbsp;</span></p>
</body>
</html>
