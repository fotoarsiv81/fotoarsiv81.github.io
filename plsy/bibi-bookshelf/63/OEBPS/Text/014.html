<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 11</title>
</head>

<body>
  <h1 class="h21">Bölüm 11</h1>

  <p>O gece daha başka bir şey olmadı. Ertesi sabah geç uyanıp kahvaltımı yatakta yaptım. Güverteye çıktığımda Bayan Blair, beni heyecanla karşıladı. "Günaydın, Çingene kızı! Gelin, yanıma oturun. Dün gece iyi uyumamışa benziyorsunuz."</p>

  <p>Otururken, "Niye bana böyle dediniz?" diye sordum.</p>

  <p>"Kızdınız mı? Size yakışıyor bu isim. Sizinle tanıştığımdan beri size bu ismi vermek istemiştim. Sizi diğer insanlardan ayıran bu Çingene kanı. Bu gemide sıkılmadan konuşabileceğim iki insan var. Biri Albay Race, diğeri siz."</p>

  <p>"Tuhaf," dedim. "Ben de sizin için böyle düşünmüştüm. Ama benim çok daha anlaşılabilir nedenlerim vardı. Siz çok daha özel, ilgi çeken bir insansınız." Bayan Blair başım sallayarak, "Çok iyi bir tanımlama!" dedi. "Bana kendinizi anlatın Çingene kızı. Niye Güney Afrika'ya gidiyorsunuz?" Ona, babamın araştırmalarından bahsettim.</p>

  <p>"Demek siz Charles Beddingfeld'in kızısınız? Zaten sizin öyle sıradan bir genç kız olmadığınızı anlamıştım. Broken Hill'de daha başka kafatasları çıkarmaya mı gidiyorsunuz?"</p>

  <p>Temkinli bir tavırla, "Olabilir," dedim. "Ama aynı zamanda başka planlarım da var."</p>

  <p>"Ne gizemli bir kızsın sen! Neyse bu sabah çok yorgun görünüyorsunuz. İyi uyumadınız mı? Gemide uyumadan yapamam. Ancak aptalların on saat uyudukları söylenir. Bıraksalar ben yirmi saat uyuyabilirim." Esnerken uykulu bir kedi yavrusuna benziyordu.</p>

  <p>"Aptal bir kamarot dün gecenin bir yarısında düşürdüğüm filmi geri vermek için uyandırdı. Öylesine aptalca davrandı ki. Kolunu havalandırmanın içinden uzatıp neredeyse karnımın ortasına bıraktı filmi. Bir dakika için bombalandığımı zannettim."</p>

  <p>O anda güvertenin diğer ucundan Albay Race'i görünce, " İşte albayınız da geliyor," dedim.</p>

  <p>"Hiç de 'benim' albayım sayılmaz. Aslında size hayran! Hiç kaçmaya çalışma."</p>

  <p>"Yalnızca saçlarıma bir bant geçirmek istiyorum. Herhalde şapkadan daha rahat olur."</p>

  <p>Hızla oradan uzaklaştım. Her nedense Albay Race'in varlığı beni rahatsız ediyordu. Beni ürküten ender insanlardan biriydi o.</p>

  <p>Kamarama inerek asi saçlarıma toparlayacak bir şey aradım. Düzenli bir insan olduğum için eşyalarımı belirli bir şekilde yerleştirmekten ve de öyle tutmaktan hoşlanırım. Dolayısıyla çekmecemi açar açmaz birisinin burayı karıştırmış olduğunu anladım. Her şey karmakarışıktı. Diğer çekmecelere ve küçük gardıroba da baktım. Onlarda da aynı durum vardı. Sanki birisi aceleyle bir şeyler aramıştı burada.</p>

  <p>Sinirlenerek asık bir suratla divanın ucuna iliştim. Kim ve ne için kamaramı karıştırmıştı? Ne aramış olabilirlerdi? Yoksa almak istedikleri o üzerinde karalanmış şekiller ve sözcükler olan kâğıt parçası mıydı? Sıkıntıyla başımı salladım. Artık onun değeri kalmamıştı ki! Peki, ama aradıkları şey ne olabilirdi ki?</p>

  <p>Düşünmek istiyordum. Dün geceki olay -gerçi heyecan vericiydi ama- olaya hiçbir açıklık getirmemişti. Odama birdenbire dalan genç adam kimdi? Onu daha önce ne güvertede, ne yemek salonunda, ne de başka bir yerde görmemiştim. Gemi personelinden biri miydi yoksa yolculardan biri miydi? Onu kim yaralamıştı? Niye bıçaklanmıştı? Bu 17 numaralı kamarayı bu kadar önemli kılan neydi? Bunların hepsi birer gizemdi ve hiç kuşkusuz Kilmorden Castle'da buna benzer daha birçok gizem vardı.</p>

  <p>Aklımdan parmaklarımla dikkat etmem, izlemem gereken insanları saydım.</p>

  <p>Dün geceki konuğumu hemen, bir gün daha geçirmeden bulacağıma dair kendi kendime söz verdikten sonra bir yana bıraktım. Ve izlenmeye değer diğerlerini seçmeye başladım.</p>

  <p><span class="t7">1)</span> <span class="t8">Sir Eustace Pedler. Mill House</span> <span class="t8">adl</span><span class="t8">ı</span> <span class="t8">evin sahibiydi ve Kilmorden Castle'da bulunmas</span><span class="t8">ı</span> <span class="t8">rastlant</span><span class="t8">ı</span> <span class="t8">olmayabilirdi.</span></p>

  <p><span class="t7">2)</span> <span class="t8">Bay Pagett. Kötü bak</span><span class="t8">ı</span><span class="t8">ş</span><span class="t8">l</span><span class="t8">ı</span> <span class="t8">sekreter!</span> <span class="t8">17</span> <span class="t8">numaral</span><span class="t8">ı</span> <span class="t8">kamaray</span><span class="t8">ı</span> <span class="t8">almak için çok fazla gayret etmi</span><span class="t8">ş</span><span class="t8">ti.</span> <span class="t8">(Not: Sir Eustace</span> <span class="t8">Pedler'e Cannes'da e</span><span class="t8">ş</span><span class="t8">lik edip etmedi</span><span class="t8">ğ</span><span class="t8">ini ö</span><span class="t8">ğ</span><span class="t8">ren.)</span></p>

  <p><span class="t7">3)</span> <span class="t8">Misyoner Edward Chichester. Onun aleyhinde olan tek nokta 17</span> <span class="t8">numaral</span><span class="t8">ı</span> <span class="t8">kamaray</span><span class="t8">ı</span> <span class="t8">istemekteki</span> <span class="t8">ı</span><span class="t8">srar</span><span class="t8">ı</span><span class="t8">yd</span><span class="t8">ı</span><span class="t8">. Bu tamamen ki</span><span class="t8">ş</span><span class="t8">isel de olabilirdi.</span> <span class="t8">İ</span><span class="t8">natç</span><span class="t8">ı</span><span class="t8">l</span><span class="t8">ığı</span><span class="t8">n bazen komik nedenleri vard</span><span class="t8">ı</span><span class="t8">r.</span></p>

  <p>Bay Chichester ile küçük bir konuşma yapmanın zararı olmayacağına karar verdim. Aceleyle başıma küçük bir eşarp bağlayıp yeniden güverteye çıktığımda içim içime sığmıyordu. Şanslıydım. Konuşacağım kimse demirlere dayanmış bitki çayı içiyordu. Yanına gittim.</p>

  <p>En içten gülümsememle, "Beni kamara konusundan dolayı bağışladığınızı umanın," dedim.</p>

  <p>"Kin beslemek Hristiyanlık'a yakışmaz," dedi. "Ama gemi muhasebecisi özellikle o kamara için bana söz vermişti."</p>

  <p>"Muhasebeciler çok meşgul insanlar," dedim. "Bazen bazı sözlerini unutmalarını anlayışla karşılamak gerek, öyle değil mi?" Bay Chichester yanıt vermedi.</p>

  <p>Ben yine de, "Güney Afrika'ya bu ilk yolculuğunuz mu?" diye sordum.</p>

  <p>"Güney Afrika'ya evet. Ama son iki yılda Doğu Afrika'nın iç kısımlarındaki yamyam kabilelerinde çalıştım."</p>

  <p>"Ne ilginç! Hiç güçlükle kaçıp kurtulduğunuz oldu mu?"</p>

  <p>"Kaçmak mı?"</p>

  <p>"Yani yenilmekten... "</p>

  <p>"Kutsal konuları bu denli hafife almamalısınız, Miss Beddingfeld."</p>

  <p>"Yamyamlığın kutsal bir konu olduğunu bilmiyordum."</p>

  <p>Bu sözcükler ağzımdan dökülürken aklıma başka bir şey geldi. Son iki sene Afrika'da çalışmış olan bir insanın yanık tenli olması gerekirdi. Hâlbuki misyoner hiç de öyle görünmüyordu, derisi bir bebeğinki kadar beyazdı. Bu şüphe çeken bir durumdu. Aslında ses tonu ve davranışları son derece normaldi. Hatta fazla bile. Peki, ama bu hali -biraz yapmacık bir din adamını çağrıştırmıyor muydu- yoksa yanılıyor muydum?</p>

  <p>Little Hampsley'de tanıdığım rahipleri düşündüm. Bazılarını sevmiş, bazılarını sevmemiştim, ama onların hiçbiri Bay Chichester'e hiç benzemiyordu. Bu misyoner gibi havalarda gezmiyor, daha insanca hareket ediyorlardı. Ben bunları düşünürken yanımızdan Sir Eustace Pedler geçti. Tam Bay Chichester'in yanından geçerken, yere eğilip bir kâğıt parçası aldı ve rahibe uzatarak, "Bunu düşürmüşsünüz," dedi.</p>

  <p>Sir Eustace hiç duraklamadan geçip gitti. Sanırım rahibin ne denli şaşırdığını fark etmemişti. Ama ben etmiştim. Kâğıdın niteliği her neyse bulunması onu fena halde sarsmıştı. Rengi sarardı. Kâğıdı avucunun içinde buruşturdu. İşte şimdi kuşkularım yüz misli artmıştı.</p>

  <p>Kendisini izlediğimi fark edince hemen sırıtarak bir açıklama yapmaya başladı. "Küçük bir vaaz hazırlıyordum da," dedi. Kibarca, "Sahi mi?" dedim.</p>

  <p>Küçük bir vaaz, öyle mi! Hayır Bay Chichester, olmadı, çok sıradan bir açıklama bu!</p>

  <p>Hemen ardından da ağzının içinde bir şeyler geveleyerek yanımdan ayrıldı. Ah o kâğıdı Sir Pedler'in yerine ben bulmuş olsaydım, bunu öyle isterdim ki! Ancak şu kesindi ki Bay Chichester'i şüpheliler listesinden silmek kolay olmayacaktı. Hatta onu en başa yazacaktım.</p>

  <p>Öğle yemeğinden sonra kahve içmek için salona girdiğimde Sir Eustace, Bay Pagett, Bayan Blair ve Albay Race'in birlikte oturmakta olduklarını gördüm. Bayan Blair'in bana gülümseyerek baktığını görünce doğruca yanlarına gittim ve onlara katıldım. İtalya'dan bahsediyorlardı.</p>

  <p>Bayan Blair, "Bu yanlış," diyordu. "Aqua calda soğuk su anlamına geliyor olmalı, sıcak değil."</p>

  <p>Sir Eustace gülerek, "Latince uzmanı değilsiniz," dedi.</p>

  <p>Bayan Blair, "Erkekler Latince hakkında geniş bilgiye sahip olduklarını zannederler," dedi. "Ama eski kiliselerdeki yazıtları tercüme etmelerini istediğiniz zaman asla yapamazlar. Kem küm edip kekeleyip dururlar ve bir şekilde bu işten kendilerini sıyırırlar." Albay Race, "Doğru," dedi. "Ben bunu hep yapıyorum."</p>

  <p>"Ama ben İtalyanları çok severim," diye ekledi Bayan Blair. "Öyle yardımcı olmaya istekli bir halleri var ki, insan ister istemez mahcup oluyor. Örneğin bir adres sorsanız "önce sağa, sonra sola" gibi sözlerle tanımlayacaklarına anlaşılacak şekilde bir sürü açıklamalarla anlatmaya çalışıyorlar. Hatta yine de anlamakta zorlandığınızı fark ederlerse kolunuzdan tutup aradığınız yere kadar götürüyorlar."</p>

  <p>Sir Eustace gülümseyerek sekreterine döndü. "Sana da Floransa'da böyle mi oldu,</p>

  <p>Pagett?"</p>

  <p>Her nedense bu soru sekreterin hiç hoşuna gitmemişti. Kızardı ve kekeleyerek yanıt verdi:</p>

  <p>"Oh evet... Kesinlikle. Evet... Evet... "</p>

  <p>Sonra da bir özür mırıldanarak ayağa kalktı ve salonu terk etti. Sir Eustace uzaklaşan sekreterinin arkasından bakarken, "Guy Pagett'nin Floransa'da bazı karanlık işler çevirdiğinden şüphelenmeye başlıyorum," dedi. "Ne zaman İtalya'dan ve özellikle de Floransa'dan bahsedilse ya konuyu değiştiriyor ya da uzaklaşıyor."</p>

  <p>Bayan Blair heyecanla, "Belki de orada birini öldürmüştür," dedi. "Görüntüsüyle insanda, umarım sizi incitmiyorumdur Sir Eustace, katil olabilecek biri izlenimi yaratıyor."</p>

  <p>"Evet, zavallı Cingueccento! İnsanların böyle düşünmesi bana çok komik geliyor, özellikle de onun ne denli yasalara bağlı ve saygılı bir insan olduğunu bilen biri olarak!"</p>

  <p>Albay Race, "Yanınızda uzun zamandır çalışıyor, değil mi Sir Eustace?" diye sordu.</p>

  <p>Sir Eustace iç çekerek, "Altı yıldır," dedi.</p>

  <p>Bayan Blair, "Sizin için çok değerli olmalı," dedi.</p>

  <p>"Değerli! Evet, çok değerlidir." Zavallı adam, Bay Pagett'nin değerli olması sanki kendisi için elem verici bir durummuş gibi bir sıkıntı içindeydi. "Ama yüzü sizde güven uyandırmalı, leydim. Hiçbir akıllı katil onun kadar katile benzemeyi göze alamaz. Örneğin yüzyılın katili Crippen düşünemeyeceğiniz kadar yakışıklı biridir."</p>

  <p>Bayan Blair, "O da bir gemide yakalanmıştı, değil mi?" diye mırıldandı. Arkamızda hafif bir tıkırtı oldu. Hemen döndüm. Bay Chichester kahve fincanını düşürmüştü.</p>

  <p>Ardından grubumuz dağıldı. Bayan Blair yatmaya gitti, ben de güverteye çıktım ve Albay Race de beni izledi.</p>

  <p>"Size ulaşmak çok zor, Miss Beddingfeld," dedi. "Dün gece dans sırasında sizi her yerde aradım."</p>

  <p>"Erken yatmıştım," dedim.</p>

  <p>"Bu gece de hemen kaçacak mısınız? Yoksa benimle dansa gelir misiniz?"</p>

  <p>"Sizinle dans etmekten mutluluk duyarım," diye kekeledim. "Ama Bayan Blair... "</p>

  <p>"Arkadaşımız Bayan Blair dans etmekten hiç hoşlanmıyor."</p>

  <p>"Ya siz?"</p>

  <p>"Sizinle dans etmek isterdim."</p>

  <p>"Öyle mi?" Sinirlenmiştim.</p>

  <p>Albay Race'den biraz çekiniyordum. Ama yine de hoşuma gitmiyor değildi. Bu ihtiyar profesörlerle fosilleşmiş kafataslarından bahsetmekten çok daha iyiydi. Albay Race tam idealimdeki Rodezyalı tipiydi. Belki de onunla evlenirdim! Daha böyle bir teklif almamıştım, ama izcilerin hep dediği gibi "Daima hazır olmalısın!" Biz kadınlar -her nedense- tanıştığımız her erkeği olası koca ya da erkek arkadaş olarak görme eğilimindeyizdir.</p>

  <p>O akşam onunla birkaç kere dans ettim. İyi dans ediyordu. Dans bitip de yatmaya gitmeyi düşündüğüm sırada güvertede dolaşmayı önerdi. Birkaç tur attıktan sonra yan yana duran iki şezlonga oturduk. Görünürlerde kimse yoktu. Biraz havadan sudan söz ettik.</p>

  <p>"Biliyor musunuz Miss Beddingfeld?" dedi. "Sanırım bir zamanlar babanızla tanışmıştım. Çok ilginç bir adamdı. Branşında eşsizdi. Üstelik branşı beni de çok yakından ilgilendiriyordu. Benim de bu konuda alçakgönüllü bazı araştırmalarım olmuştu. Dordogne bölgesine gittiğimde... "</p>

  <p>Bilimsel konulardan bahsetmeye başladık, Albay Race övünmekte haklıydı. Bu konuda oldukça bilgiliydi. Ama bir iki kez öyle hatalar yaptı ki, o anda bunların yalnızca bir dil sürçmesi olduğunu düşündüm. Ama o hemen anlayıp durumu düzeltti. Bir defasında Mousterian Dönemi'nin Aurignacian'dan sonra geldiğini söyledi ki, bu konu hakkında biraz bilgisi olan biri için bile bağışlanamaz bir hataydı.</p>

  <p>Kamarama döndüğümde saat on iki olmuştu. Yaptığı o tuhaf hatalara hâlâ şaşıyordum. Arkeoloji hakkında hiçbir bilgisi olmadığı halde, böyle bir konuya girmesi yalnızca bana yakınlaşmak için bir fırsat yaratma olabilir miydi? Bu hiç de akla yakın bir sonuç değildi, hoşuma gitmemişti. Başımı sallayarak yatmaya hazırlandım.</p>

  <p>Tam uyumak üzereyken aklıma gelen bir şeyle yerimden sıçradım. Ağzımdan laf almaya çalışmış olabilir miydi? Belki de o hataları özellikle beni denemek için yapmıştı, yani benim bu konuda bilgi sahibi olup olmadığımı anlamak için. Yoksa benim Anne Beddingfeld olmadığımdan mı şüpheleniyordu? Ama niye?</p>

  <p><span class="t0">&nbsp;</span></p>

  <p><span class="t0">&nbsp;</span></p>
</body>
</html>
