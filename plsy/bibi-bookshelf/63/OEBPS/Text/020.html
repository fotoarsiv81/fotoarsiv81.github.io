<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 17</title>
</head>

<body>
  <h1 class="h21">Bölüm 17</h1>

  <p><span class="t6">(Sir Eustace</span> <span class="t6">Pedler'in an</span><span class="t6">ı</span><span class="t6">lar</span><span class="t6">ı</span><span class="t6">ndan)</span></p>

  <p>Mount Nelson Oteli, Cape Town, Güney Afrika Kilmorden'dan ayrılmak benim açımdan gerçekten rahatlatıcı oldu. Gemide olduğum sürece etrafımın bir entrika ağıyla çevrilmiş olduğunun farkındaydım. Üstelik Guy Pagett de son gece sarhoşlar arasında çıkan bir kavgaya karıştı. Tabii bunu inkâr ediyordu, ama durum apaçık ortadaydı. Eğer bir adam karşınıza kafasında kocaman bir şiş ve gözünün üzerinde gökkuşağının taşıdığı bütün renkleri ihtiva eden bir çürük ile gelse siz ne düşünürdünüz?</p>

  <p>Elbette Pagett bu olanlar hakkında da gizemli bir tavır takındı.</p>

  <p>Anlattıklarından bu mor gözlerin beni korumak için olduğu gibi bir sonuç ortaya çıkıyordu. Anlattığı öykü öylesine tutarsız ve biçimsizdi ki ne bir şey diyebildim, ne de bir anlam verebildim.</p>

  <p>Söylediğine göre şüpheli davranışları olan biri dikkatini çekmiş. Bu Pagett'nin ifadesi. Tabii olayı hemen bir Alman casusluğuna bağladı. Şüpheli derken neyi kastettiğinin kendisi de farkında değildi. Bunu ona da söyledim. "Gece yarısından sonra güvertede sanki bir kaçak gibi tuhaf bir şekilde dolaşıyordu, Bay Eustace."</p>

  <p>"İyi de senin orada ne işin vardı? Neden normal bir vatandaş gibi yatağında uyumuyordun?" diye sordum. "Sizin telgraflarınızla ilgileniyordum, Sir Eustace. Ayrıca anılarınızı daktilo ediyordum."</p>

  <p>"Yani?"</p>

  <p>"Yatmadan önce etrafa bir göz atmak istedim. Adam kamaranızın bulunduğu koridordan çıkıyordu. Adamın hali tavrı şüphemi uyandırdı. Bir terslik olduğunu hissettim. Merdivenlerden salona çıktı. Ben de onu izledim."</p>

  <p>"Sevgili Pagett," dedim. "Uykusu kaçan birinin gecenin bir yarısında güverteye çıkmasında şüphelenilecek ne olabilir ki? Gemilerde birçok insan güvertede uyur. Çok rahat bir şeydir. Birçok kez ben de bunu yapmayı düşünmüştüm. Çımacılar saat beşte güverteyi yıkarken uyuyanları da ıslatmasalar, asıl sorun bu." Hafifçe ürperdim.</p>

  <p>"Her neyse," diye ekledim. "Adamı zaten uykusuzluk çekerken bir de rahatsız ettiysen seni bu hale getirmesi nedense beni hiç şaşırtmadı." Pagett sabırlı görünüyordu.</p>

  <p>"Eğer öykümü bitirmeme izin verirseniz Sir Eustace," dedi. "Bu adamın orada hiçbir işi olmamasına rağmen sizin kamaranızın etrafında sinsi sinsi dolaştığından, etrafı kolaçan ettiğinden eminim. Aşağıdaki koridorda yalnızca iki kamara var, biri sizin biri de Albay Race'in."</p>

  <p>"Race," dedim dikkatlice puromu yakarken. "Senin yardımın olmadan da kendini koruyabilir, Pagett." Sonra ekledim tabii ben de."</p>

  <p>Pagett yanıma yaklaşarak derin bir soluk aldı. Bir sır açıklamadan önce hep böyle yapardı.</p>

  <p>"Bakın Sir Eustace... Sandım ki... Şimdi ise eminim... O adam Rayburn'dü."</p>

  <p>"Rayburn mü?"</p>

  <p>"Evet, Sir Eustace." Başımı salladım.</p>

  <p>"Rayburn gece yarısından sonra beni uyandırmaya kalkışmayacak kadar aklı başında bir adamdır."</p>

  <p>"Haklısınız Sir Eustace. Anladığıma göre görüşmek istediği Albay Race'di. Emir üzerine gizli bir buluşma!"</p>

  <p>Biraz geri çekilerek, "Tıslayıp durma Pagett," dedim. "Hem soluk alışını da kontrol et. Bu düşüncen çok saçma. Neden gecenin yarısında gizlice buluşmak istesinler ki? Eğer birbirlerine söyleyecekleri bir şey varsa yemekten sonra çay içerken dikkat çekmeden konuşabilirlerdi." Pagett'nin tatmin olmadığını görüyordum. Israrla, "Dün gece bir şeyler dönüyordu, Sir Eustace," diye belirtti. "Yoksa Rayburn, bana niye öyle şiddetle vursun ki?"</p>

  <p>"Vuranın Rayburn olduğundan emin misin?" Pagett bundan kesinlikle emindi. Zaten tüm öyküde kararsız olmadığı tek nokta da buydu. "Bütün bu olanlarda bir tuhaflık var," diye ekledi. "Öncelikle Rayburn nerede?" Gerçekten de karaya çıktığımızdan beri onu hiç görmemiştik. Otele bizimle gelmedi. Ama ne olursa olsun onun Pagett'den çekindiğini kabul edemem. Aslına bakılırsa canımı çok sıkıyordu. Sekreterlerimden biri ortadan yok olmuştu, diğeri ise nakavt olmuş bir boksörden farksızdı. Onu bu haliyle yanımda dolaştıramazdım. Aksi halde tüm Cape Town'a alay konusu olurdum. Bugün akşamüzeri Milray'in bilet doux'unu <span class="t8">(Resmi Belge)</span> yerine teslim etmek üzere randevum vardı, ama bu durumuyla Pagett'i yanımda götüremezdim. Ona da korumasına da lanet olsun! Benim de sinirlerim bozuk. Berbat tiplerle berbat bir kahvaltı etmek durumunda kaldım. Şişman Hollandalı bir garson kız, kokmuş bir balık getirmek için beni yarım saat bekletti. Üstelik limana girdiğimiz için saat beşte kalkmak ve karantina var mı, yok mu diye kontrole gelen doktorun çirkin suratını görmek, bir de üstüne ellerimi başımın üstünde tutmak zorunda kalkmak beni çok yordu. Daha sonra ç<span style="line-height: 1.4em; text-indent: 2.1em;">ok ciddi bir şey oldu. Tam randevu saatinde başkanla buluştum ve Milray'in verdiği mühürlü zarfı teslim ettim. Nasıl olduğunu bilmiyorum, ama zarfın içinden evrak yerine boş bir kâğıt çıktı. Dıştan ise zarf kesinlikle dokunulmamış görünüyordu.</span></p>

  <p>Başımın büyük ölçüde dertte olduğu kesindi. Neden sanki o bunak Milray'e kanıp bu işe bulaşmıştım ki? Pagett tam anlamıyla karşısındakini teselli etmeye çalışırken ezen tiplerdendir. Onun böyle durumlarda bir yandan beni teselli etmeye çalışırken bir yandan da takındığı bilgiç tavırları, içten içe duyduğu zafer sevinci beni deli ediyor. Tabii bu karışıklıktan yararlanarak kasayı benim üzerime bırakmayı da başardı. Eğer dikkatli olmazsa bir dahaki sefere bulunacağı cenaze merasimi kendisinin ki olacak. Her neyse sonuçta onu dinlemek zorunda kaldım. "Belki de Sir Eustace, Rayburn, Bay Milray ile konuşmanızı duymuştur. Anımsıyor musunuz, size Bay Milray'den yazılı bir belge getirmemişti? Rayburn'i yalnızca kendi ifadesine dayanarak kabul ettiniz."</p>

  <p>"Yani sence Rayburn hain mi?"</p>

  <p>Pagett öyle olduğunu düşünüyordu. Gözündeki morluğun bu düşüncesinde ne kadar payı olduğunu hiç bilemiyorum. Rayburn'ün aleyhine konuştu da konuştu. Ama Rayburn'ün görünüşü bende hiç bu izlenimi yaratmıyordu. Bu konuda bir şey yapmak niyetinde değildim. Eğer bir insan aptal yerine konduğunu kabullendiyse bunun açığa çıkmasını istememesi kadar doğal bir şey olamaz.</p>

  <p>Ancak başına gelenlere rağmen enerjisinden hiçbir şey kaybetmeyen Pagett bu konuda her türden etkin önlemi almakta kararlıydı. Tabii kendi yöntemleriyle. Durumu polise açıkladı, sayısız telgraf çekti, harekete geçirdiği bir sürü ingiliz ve Hollandalı devlet memurunun masrafı benden dilediklerince viski soda içmelerini sağladı.</p>

  <p>O gece Milray'in yanıtını aldık. Ortadan kaybolan son sekreterimden haberi yoktu! Bu olayın bütünü içinde rahatlatan belki de tek bir noktaydı.</p>

  <p>Yine de Pagett'e, "Seni zehirlememişlerdi," dedim. "Yalnızca karnın ağrımıştı."</p>

  <p>İrkildiğini gördüm. Zafer benimdi.</p>

  <p><span class="t6">Daha sonra</span></p>

  <p>Pagett formundaydı. Kafası zehir gibi çalışıyordu. Şimdi de Rayburn'ün, "Kahverengi Elbiseli Adam" olduğuna taktı. Galiba haklı da. Zaten genelde hep o haklı çıkar. Ama durum giderek daha da sıkıcı bir hal alıyor. Ne kadar çabuk Rodezya'ya gidersem o kadar iyi olacak. Pagett'e benimle birlikte gelmemesini söyledim.</p>

  <p>"Bak sevgili dostum, durum şu," dedim. "Sen burada görev başında kalmalısın. Her an Rayburn'ü teşhis etmen gerekebilir. Benim İngiliz Parlamentosu'nun bir üyesi olarak saygınlığımı gözetmem gerekiyor Yanımda sarhoşların kavgasına karıştığı açıkça anlaşılan, gözü morarmış bir sekreter taşıyamam." Pagett yüzünü buruşturdu. Öylesine ciddi ve kuralcı bir adamdı ki yüzünün halinden dolayı üzülüyor, çile çekiyordu. "Peki, ama yazışmalarınızı, iletişiminizi ve konuşmalarınızın metinlerini nasıl idare edeceksiniz, Sir Eustace?" Kayıtsızca, "Kendim becerebilirim," dedim. Pagett, "Özel vagonunuz yarın, yani çarşamba sabahı on bir trenine takılmış olacak," diye ekledi. "Gerekli tüm hazırlıkları yaptım efendim. Bayan Blair beraberinde hizmetçi getirecek mi?"</p>

  <p>"Bayan Blair mi?" diye bağırdım.</p>

  <p>"Evet, bana kendisini vagonunuza davet ettiğinizi söyledi." Evet, gerçekten de yapmıştım bunu. Kıyafet balosu gecesi. Hatta gelmesi için ısrar bile etmiştim. Ama kabul edeceğini sanmıyordum. Bayan Blair çok hoş bir bayan, ama Rodezya'ya gidip dönene kadar, tüm yol boyunca onun varlığına dayanabilir miyim, işte onu hiç bilemiyordum. Kadınlar sürekli ilgi beklerler. Bazen de her işe burunlarını sokar, insanın kafasını karıştırırlar.</p>

  <p>Sinirlenerek, "Başka birini de davet etmiş miyim?" diye sordum. Bütün bunları bir an zevke kapılıp yapmıştım. "Bayan Blair, Albay Race'i de davet ettiğinizi söylüyor."</p>

  <p>"Eğer Race'i de davet ettiysem herhalde iyice sarhoştum. Hatta zilzurna sarhoş olmalıyım. Beni dinlersen Pagett, gözündeki morluk da sana bir ders olsun, asla böyle bir duruma düşme."</p>

  <p>"Sizin de bildiğiniz gibi ben içki içmem, Sir Eustace."</p>

  <p>"Sizin açınızdan büyük bir avantaj, iyi ki böyle bir zayıflığınız yok Pagett! Neyse daha başka birini davet etmemişim değil mi, Pagett?"</p>

  <p>"Hayır, Sir Eustace." Rahatlayarak içimi çektim.</p>

  <p>"Miss Beddingfeld de var," dedim. "Bildiğim kadarıyla o da kemik bulmak için Rodezya'ya gitmek istiyordu. Onu bu yolculuk için geçici sekreter olarak yanıma alabilirim. Bana söylediğine göre daktil fikri şiddetle reddetmesine çok şaşırdım Gözünün şiştiği geceden beri ne zaman bu veriyor. Pagett giderek daha gizemli bir bile kıza sekreterlik teklif edeceğim. Ü çok güzel bacakları var.</p>

  <p><span class="t0">&nbsp;</span></p>
</body>
</html>
