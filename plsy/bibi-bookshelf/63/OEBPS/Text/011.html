<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 8</title>
</head>

<body>
  <h1 class="h21">Bölüm 8</h1>

  <p><span class="t6">(Sir Eustace Pedler'in an</span><span class="t6">ı</span><span class="t6">lar</span><span class="t6">ı</span><span class="t6">ndan al</span><span class="t6">ı</span><span class="t6">nt</span><span class="t6">ı</span><span class="t6">lar)</span></p>

  <p>Çok tuhaftır ama hiçbir zaman aradığım huzuru bulamadım. Halbuki ben sakin bir yaşamdan başka hiçbir isteği olmayan bir adamım. Üyesi olduğum kulübümü, briç oynadığım kareyi, iyi pişirilmiş yemekleri ve seçkin şarapları severim. Yazın İngiltere'de, kışın ise Riviera'da bulunmak hoşuma gider. Sansasyonel olaylara karışmak hiçbir zaman istememişimdir. Aslında şöminenin karşısındaki koltuğuma oturup gazetede olan biteni okumak hoşuma gider. Ancak macera hususundaki hevesim asla bundan ileri gitmemiştir. Yaşamdaki tek amacım tam anlamıyla huzurlu olmak. Bu uğurda çok şey feda ettim ve çok para kaybettim. Yine de her&nbsp;<span style="line-height: 1.4em; text-indent: 2.1em;">zaman başarabildiğimi söyleyemem. Eğer olaylar doğrudan benimle ilgili olmasalar bile çevremde çok fazla olay oluyor ve ben istemeyerek de olsa bunlara karışmak durumunda kalıyorum. Ve de bundan nefret ediyorum. Bütün bunlar da o sabah sekreterim Guy Pagett'nin elinde bir telgraf, yüzü cenazedeymiş gibi asık odama girmesiyle başladı. Guy Pagett gayretli, titiz, özenli, çalışkan ve her bakımdan övgüye layık bir adamdır. Ancak beni onun kadar sıkan ikinci bir insan olamaz. Uzun bir süredir ondan kurtulmanın yolunu arıyorum. Ne var ki iyi bir sekreteri kovmak, yokluğuyla baş edebilmek o kadar da kolay değil. Sekreterim erken kalkar, ciddi, çalışkan ve işgüzardır; genel anlamda hiçbir kötü alışkanlığı yoktur. Adamın tek eğlenceli yanı yüzü. Yüzü dördüncü yüzyıl kiralık katillerini andırıyor, hani o dönemde soyluların kirli işlerini gördürmek isteyecekleri türde biri o. Eğer beni de çalışmaya zorlamasa ona hiç aldırmayacağım. Çalışmak benim için hafife alınabilecek, havadan sudan, önemsiz bir şey. Acaba Guy Pagett'nin yaşamında önemsemediği bir şey var mıdır? Her şeyi ciddiye alır. Zaten onunla yaşamanın bu denli güç olmasının nedeni de bu.</span></p>

  <p>Geçen hafta dâhiyane bir buluşla onu Floransa'ya yollamayı başardım. O sırada bana Floransa'dan bahsediyor ve orayı görmeyi ne çok istediğini anlatıyordu. Hemen, "Sevgili dostum," dedim. "Hiç durma, hemen yarın oraya gidiyorsun. Bütün masraflar benden." Aslında ocak ayı Floransa'ya gitmek için hiç de uygun bir zaman değil, ama Pagett için hiç fark etmezdi. Onu elinde şehir rehberi, tüm resim galerilerini ve tarihi eserleri incelerken düşünüyordum. Ve bu fiyata bir hafta özgür kalabilmek benim için çok ucuz bile sayılabilirdi. Muhteşem bir hafta geçirdiğimi söyleyebilirim, istediğim her şeyi yaptım ve istemediğim hiçbir şeyi de yapmadım. Ancak o sabah gözlerimi açıp Pagett'nin sabahın saat dokuzunda benimle ışığın arasında yatağın başucunda durduğunu gördüğümde özgürlüğümün sona erdiğini anladım. "Ne o dostum," dedim. "Cenazeden mi geliyorsun yoksa cenaze bu sabah mı?"</p>

  <p>Pagett şakadan hiç anlamaz, zaten espriden de pek hoşlanmazdı. Öylece yüzüme baktı. "Bildiğiniz gibi Sir Eustace?"</p>

  <p>"Neyi biliyorum?" diye sordum. "Yüzündeki ifadeden anladığım kadarıyla bu sabah en yakın ve değerli akrabalarından biri vefat etmiş olmalı."</p>

  <p>Pagett bu şakamı duymazdan geldi, tepki vermedi. "Sanırım bu konuda bilginiz yok," diyerek elindeki telgrafı bana uzattı. "Erken kaldırılmaktan hoşlanmadığınızı biliyorum, ama saat dokuz." Pagett için sabahın dokuzu günün neredeyse ortasıdır. "Ayrıca bu durumda... " Hâlâ elinde olan telgrafı tekrar uzattı. "O da ne?" diye sordum.</p>

  <p>"Marlow polisinden gelen bir telgraf. Evinizde bir kadın öldürülmüş."</p>

  <p>İşte bunu duyunca gerçekten yerimden fırladım. "Hangi sersem?" diye haykırdım.</p>

  <p>"Niye benim evimde ölmüş? Kim öldürmüş?"</p>

  <p>"Bundan bahsetmiyorlar. Sanırım derhal ingiltere'ye dönmemiz gerekiyor Sir Eustace."</p>

  <p>"Sakın böyle bir girişimde bulunma. Niye gitmemiz gereksin ki?"</p>

  <p>"Polis... "</p>

  <p>"Benim polisle ne işim olabilir?"</p>

  <p>"Olay sizin evinizde olmuş."</p>

  <p>"Bu benim hatam değil ki, şanssızlığım."</p>

  <p>Pagett sıkıntıyla başını salladı. Ve ardında üzgün bir ifadeyle, "Seçim yörenizdekiler üzerinde çok olumsuz bir etkisi olabilir," diye ekledi. Nedendir bilmem ama birçok konuda Pagett'nin önsezilerinin benimkinden çok daha doğru olduğuna inanırım. Gerçi bir parlemento üyesi hiçbir şekilde genç bir kadın gelip de kendisini parlamenterin boş evinde öldürttü diye polis tarafından suçlanamazdı ama saygın İngiliz toplumunun bu olaya ne gözle bakacağı önceden bilinemezdi.</p>

  <p>Pagett üzüntülü bir ifadeyle, "Ölen kadının yabancı uyruklu olması durumu daha da kötüleştiriyor," dedi. Artık onun haklı olduğuna daha çok inanıyordum, insanın evinde bir kadının öldürülmüş olması zaten çok kötü, onur kırıcı bir durumdu, üstüne üstlük bir de yabancı olması durumu çok daha da kötüleştiriyordu. O anda aklıma başka bir şey geldi.</p>

  <p>"Aman Tanrım!" diye haykırdım. "Umarım bu durum Caroline'i çok sarsmamıştır." Caroline yemeklerimi pişiren yardımcım. Bu arada bahçıvanımın da karısı. Nasıl bir ev hanımı olduğunu bilmem ama çok iyi bir aşçı olduğu kesin. James ise asla iyi bir bahçıvan değil. Ama Caroline'in lezzetli yemekleri uğruna onlara rahat geçinebilecekleri bir ücret ödüyor ve evimin müştemilatında oturmalarına izin veriyorum.</p>

  <p>Pagett, "Bu olaydan sonra orada kalacağını hiç sanmam," dedi. "Sen zaten her zaman iyimser bir adamsındır," dedim. Sanırım gerçekten de İngiltere'ye dönmem gerekiyordu. Pagett de açıkça bunda ısrarlıydı. Üstelik Caroline'i de ikna etmek gerekiyordu.</p>

  <p><span class="t6">Üç gün sonra.</span></p>

  <p>Uzaklaşma olanakları olmasına rağmen kışın İngiltere'den ayrılamayanlara gerçekten acıyorum. Gerçekten berbat bir iklim. Hava çok kötü. Bütün bu olanlar son derece rahatsız edici. Emlakçı bu olaydan sonra Mill House'un kiraya verilmesinin olanaksız olduğunu söylüyor. Caroline'ı ücretini iki katına çıkararak kalmaya ikna edebildik. Bunu ona Cannes'dan telgraf çekerek de yapabilirdik. Aslında hep söylediğim gibi buraya gelmemiz pek bir işe yaramadı. Yarın geri dönmeyi düşünüyorum.</p>

  <p><span class="t6">Bir gün sonra.</span></p>

  <p>Çok ilginç, şaşırtıcı olaylar oluyor, iktidarın en çekilmez üyelerden biri olan Augustus Milray'i gördüm. Kulüpte beni bir köşeye çekerken diplomatik bir sır saklıyormuş gibi tuhaf davranıyordu. Bir sürü şey anlattı. Güney Afrika ve oradaki sanayileşmeden bahsetti. Ve de oradaki hükümet darbelerine ilişkin söylentilerden. Bu darbeyi tetikleyen gizli girişimlerden... Elimden geldiğince sabırla dinledim. Sonunda sesi neredeyse fısıltı halini aldı ve ellerinde doğrudan General Smuts'a ulaştırılması gereken bir paket olduğunu söyledi. Esnememi tutmaya çalışarak, "Haklı olduğunuzdan eminim," dedim. "Ama bunları kendisine nasıl ulaştıracağız? Durumumuz çok kritik."</p>

  <p>"Posta yok mu? Üzerine iki penilik bir pul yapıştırıp en yakın posta kutusuna atıverin."</p>

  <p>"Aziz dostum Pedler! Postayla olacak iş mi?" Hükümetin evraklarını niye bir kurye ile göndererek dikkatleri büsbütün üzerine çektiğini daima merak etmişimdir. "Eğer postayı beğenmiyorsanız, adamlarınızdan birini gönderin. Eminim yolculuk hoşuna gidecektir," dedim. "Olanaksız," dedi. "Nedenleri var aziz dostum Pedler... Nedenleri var."</p>

  <p>"İyi," diyerek ayağa kalktım. "Anlattıklarınız her ne kadar ilginç olsa da artık gitmem gerekiyor."</p>

  <p>"Bir dakika," dedi. "Bir dakikanızı rica edeceğim. Güney Afrika'ya gitmeyi düşünmez misiniz? Rodezya ile ilgilendiğinizi biliyorum. Bildiğim kadarıyla Rodezya'nın Güney Afrika Birliği'ne alınacak olması sizi ilgilendiriyor."</p>

  <p>"Bir ay sonra gitmeyi düşünüyordum."</p>

  <p>"Daha önce gidemez misiniz? Örneğin bu ay, daha doğrusu bu hafta?"</p>

  <p>"Olabilir ama böyle bir niyetim yok."</p>

  <p>"Hükümete büyük bir hizmette bulunmuş olursunuz. Bu hizmetinizin karşılıksız olacağını düşünmeyin."</p>

  <p>"Yani benim kuryelik yapmamı mı istiyorsunuz?"</p>

  <p>"Doğru. Zevk için yolculuk ediyormuş gibi görüneceksiniz."</p>

  <p>"Evet," dedim. "Gidebilirim. Zaten ben de bir an önce İngiltere'den uzaklaşmak istiyordum."</p>

  <p>"Güney Afrika'nın iklimini çok beğeneceksiniz."</p>

  <p>"O iklimi çok iyi bilirim," dedim. "Savaştan hemen önce oradaydım."</p>

  <p>"Size minnettarım Pedler! Paketi size bir kurye aracılığıyla ulaştıracağım. Doğruca General Smut'un eline teslim edilmesi gerekiyor, anlıyorsunuz, değil mi? Kilmorden Castle adlı gemi bu cumartesi günü hareket ediyor... İyi bir gemi!" Ayrılmadan önce onu Pall Mall'a kadar geçirdim, içtenlikle elimi sıkarak tekrar tekrar teşekkür etti. Eve doğru yürürken hükümetin politikasına, gizli saklı girişimlerine akıl erdirmeye çalışıyordum.</p>

  <p>Ertesi akşam sadık uşağım Jarvis, bir beyin özel bir nedenle beni görmek istediğini, ama ismini vermemekte ısrarcı olduğunu bildirdi. Yine sigortacılardan biri gelmiş olmalıydı, bu ayaküstü satışçılardan hiç hoşlanmadığım için Jarvis'ten adama onunla görüşemeyeceğimi söylemesini istedim. Maalesef böyle durumlarda çok yardımcı olabilecek Guy Pagett kırk yılda bir işe yarayacakken, safra kesesi ağrısı nedeniyle yatıyordu. Bu dürüst çalışkan adam zayıf sindirim sistemi nedeniyle sık sık safra kesesi ve mide ağrısı çekiyordu. Jarvis geri geldi</p>

  <p>"Bu bey Bay Milray tarafından gönderildiğini size bildirmemi istedi, Sir Eustace."</p>

  <p>Bu durumu değiştiriyordu. Birkaç dakika sonra konuğumla kütüphanede karşı karşıyaydım. İri yapılı, koyu bronz tenli genç bir adamdı. Gözünün kenarından çenesine kadar diyagonal uzanan derin yara izi olmasaydı ilk bakışta çok yakışıklı olduğunu söyleyebilirdim. "Evet," dedim.</p>

  <p>"Konu neydi?"</p>

  <p>"Beni size Bay Milray yolladı, Sir Eustace. Sekreteriniz olarak size Güney Afrika yolculuğunuzda eşlik edeceğim."</p>

  <p>"İyi de," dedim. "Zaten bir sekreterim var benim. Başkasına ihtiyacım yok."</p>

  <p>"Sanırım olacak, Sir Eustace. Sekreteriniz şu anda nerede?"</p>

  <p>"Rahatsızlandı, yatıyor," diye açıkladım.</p>

  <p>"Hastalandığından emin misiniz?"</p>

  <p>"Elbette. Sık sık safra kesesiyle ilgili problem yaşar."</p>

  <p>Konuğum gülümsedi. "Gerçekten safrası mı ağrıyor, yoksa ağrımıyor mu? Bunu zaman gösterecek. Ancak size şu kadarını söyleyebilirim, Sir Eustace. Sekreterinizin ortadan kaldırılması gibi bir girişim Bay Milray için zor olmayacaktır. Yoo, hayır, kendiniz için korkmamalısınız."</p>

  <p>Sanırım o anda yüzümde ister istemez bir korku ifadesi belirmişti.</p>

  <p>"Tehdit altında değilsiniz. Ancak sekreterinizin ortadan kaldırılması size ulaşılmasını kolaylaştıracaktır. Her neyse, Bay Milray size eşlik etmemi istiyor. Tabii döviz gereksiniminin sağlanmasıyla biz ilgileneceğiz... Her ne kadar ikinci bir sekreteriniz olması gerektiğine karar vermiş olsanız da pasaportla ilgili gerekli hazırlıkları yapmak ise size kalıyor."</p>

  <p>Kararlı, deneyimli bir genç adama benziyordu. Karşılıklı olarak dikkatlice birbirimizi süzdük, isteksizce, "Peki, peki," dedim.</p>

  <p>"Size eşlik edeceğim konusunda kimseye bir şey söylemeyin." Yeniden, "Peki," dedim.</p>

  <p>Belki de bu adamı yanıma almamda yarar vardı, ama içimden bir ses giderek derinlere daldığımı söylüyordu. Üstelik tam da huzura kavuştuğumu sandığım bir anda! Konuğum yanımdan ayrılmak üzereyken onu engelledim. Alaycı bir tonda, "Yeni sekreterimin ismini bilmem gerekmez mi?" diye sordum. Bir an düşündü. Sonra, "Harry Rayburn uygun bir isim gibi görünüyor," dedi. Tuhaf bir ifade ediş biçimi... Üçüncü kez, "Peki," dedim.</p>

  <p><span class="t0">&nbsp;</span></p>

  <p><span class="t0">&nbsp;</span></p>
</body>
</html>
