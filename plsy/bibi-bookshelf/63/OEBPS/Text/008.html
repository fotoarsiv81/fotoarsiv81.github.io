<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 5</title>
</head>

<body>
  <h1 class="h21">Bölüm 5</h1>

  <p>İlk içerlemenin ve kızgınlığın ardından bundan sonra nasıl bir yol izlemem gerektiği konusunda karar vermem kolay oldu. Scotland Yard'a müracaat ederken kafamda yarım yamalak da olsa bir plan hazırlamıştım. Yapacağım görüşme başarısız olduğu takdirde uygulamaya koyulacak bir plan (gerçekten de beklediğim gibi başarısız olmuştu). Bunu uygulamak için ihtiyacım olan tek şey biraz cesaretti.</p>

  <p>İnsanın normal halinde yapmaktan çekineceği ya da düşünemeyeceği şeyler sinirlenince kolayca aklına geliyor. Kararımı değiştireceğimden korkarak doğruca Lord Nasby'nin evine gittim.</p>

  <p>Lord Nasby, Daily Budget'in de sahibi olan bir milyonerdi. Bunun dışında daha başka birçok gazetenin de sahibiydi, ama Daily Budget'ı evladı gibi seviyordu. İngiltere'de yaşayan hemen herkes onu Daily Budget'ın sahibi olarak tanırdı. Lord Nasby'yle ilgili her şey gazetesinde hemen her gün ayrıntılı olarak verildiği için şu an onu nerede bulabileceğimi biliyordum. Evinde sekreterine günlük notlarını yazdırmakla meşgul olmalıydı.</p>

  <p>Her isteyen kadının onunla istediği anda görüşemeyeceğini elbette ki biliyordum. Ama ben bunun için gerekli önlemi önceden almıştım. Flemminglerin evinin girişindeki kartvizit kutusunda Loamsley markisinin kartını görmüştüm. Marki İngiltere'nin en ünlü ve nüfuzlu kişilerinden biriydi. Kartı almış, üzerini özenle temizleyerek, "Lütfen Miss Beddingfeld'e birkaç dakikanızı ayırma lütfunda bulunur musunuz," diye yazmıştım. Maceraperestler bunun gibi ufak tefek risklere girmelidirler.</p>

  <p>Girişimim işe yaradı. İriyarı bir uşak kartı alarak gitti. Ardından sıska bir sekreter göründü. Onu kolaylıkla kandırabildim. İkna olmuş bir halde uzaklaştı. Kısa bir süre sonra yeniden gelerek kendisini izlememi rica etti. Onun ardından büyük bir odaya girdim. Orada bulunan sekreter beni görünce sanki başka bir dünyadan gelmiş biriymişim gibi saygıyla geri geri odadan çıkarak kapıyı kapattı. Böylece odada Lord Nasby ile baş başa kaldık.</p>

  <p>Lord iriyarı bir adamdı. Büyük başlı, büyük yüzlü, büyük bıyıklı, büyük&nbsp;<span style="line-height: 1.4em; text-indent: 2.1em;">göbekli... Hemen kendimi topladım. Ben buraya Lord Nasby'nin göbeğini seyretmeye&nbsp;</span><span style="line-height: 1.4em; text-indent: 2.1em;">gelmemiştim. Zaten kendisi de o anda gürlemeye başlamıştı bile.</span></p>

  <p>"Evet, neler oluyor? Loamsley'in isteği ne? Sekreteri misiniz? Ne istiyorsunuz?" Soğukkanlı olmaya çalışarak, "Öncelikle," dedim. "Ben Loamsley'i tanımıyorum ve kendisi de benim varlığımdan haberdar değil. Kartını yanlarında kaldığım evin kartvizitliğinde buldum ve üzerindeki yazıları da ben yazdım. Çünkü sizi görmem gerekiyordu."</p>

  <p>Bir an öfkeden patlayacakmış gibi gerindi, ama sonra yutkunarak bundan vazgeçti. "Soğukkanlılığınızı takdir ediyorum küçük hanım. Evet, işte karşınızdayım! Eğer beni ilgilendirecek bir şey söylerseniz, size fazladan iki dakika daha ayırabilirim."</p>

  <p>"Bu kolay," diye yanıtladım. "Sizin ilginizi çekecek bir şeyler anlatacağımdan eminim. Söyleyeceklerim Mili House'daki cinayetle ilgili."</p>

  <p>"Eğer 'Kahverengi Elbiseli Adam'ı buldunuzsa, editörümüze bilgi verebilirsiniz."</p>

  <p>"Eğer sürekli konuşmamı keserseniz burada iki dakikadan daha fazla kalmam gerekecek," dedim. "Sözünü ettiğiniz 'Kahverengi Elbiseli Adamı' henüz bulamadım, ama bulmakta kararlıyım."</p>

  <p>Mümkün olduğunca kısa cümlelerle ona metrodaki olayı ve bu iki olay arasındaki bağlantıya ilişkin öngörülerimi anlattım. Sözlerimi bitirdiğim zaman hiç ummadığım şekilde birden, "Brakisefal kafatasları hakkındaki bilginizin kaynağı ne?" diye sordu.</p>

  <p>Ona babamdan bahsettim.</p>

  <p>"Şu maymuncu adam mı? Hah? Sizin de onunla aynı kafada bir insan olduğunuz anlaşılıyor genç bayan. Söyledikleriniz çok zayıf bir olasılık. Üzerine gidilecek kadar bir değeri yok. Şu durumda bizim işimize yaramaz."</p>

  <p>"Bunun kesinlikle farkındayım," dedim. "Öyle ise daha ne istiyorsunuz?"</p>

  <p>"Bu konuda araştırma yapabilmek için gazetenizde bir iş istiyorum."</p>

  <p>"Bunu yapamam. Bu iş üzerinde çalışan bir adamımız var."</p>

  <p>"Ama benim de kendime özgü yöntemlerim ve tesadüfen öğrendiğim bilgiler var."</p>

  <p>"Şimdi bana anlattıklarınız mı?"</p>

  <p>"Yoo, hayır Lord Nasby kendime sakladığım bazı şeyler var."</p>

  <p>"Demek öyle? Akıllı bir kıza benziyorsunuz. Evet, neymiş o bahsettiğiniz şeyler bakayım?"</p>

  <p>"Şu doktor sanılan adam asansöre binerken bir kâğıt düşürdü. Kâğıdı ben aldım.</p>

  <p>Naftalin kokuyordu, aynı şekilde ölen adam da naftalin kokuyordu. Doktorda ise bu koku yoktu. Böylece doktorun bu kâğıdı ölen adamdan almış olduğunu anladım.</p>

  <p>Üzerinde iki kelime ve bazı şekiller vardı."</p>

  <p>"Şu kâğıdı bir görelim bakalım."</p>

  <p>Lord Nasby elini kayıtsızca bana doğru uzattı.</p>

  <p>Gülümseyerek, "Olmaz," dedim. "Bu benim ipucum, anlıyorsunuz ya."</p>

  <p>"Haklıymışım. Gerçekten çok akıllı bir kızsınız. Kâğıdı polise vermediniz, değil</p>

  <p>mi?"</p>

  <p>"Bu sabah oraya gittiğimde niyetim vermekti. Ama bu olayın Marlow cinayeti ile hiçbir ilgisi olmadığında ısrar ettiler. Bu koşullarda ben de kâğıdı onlara göstermemeye karar verdim. Hem müfettiş de beni tatmin etmedi."</p>

  <p>"Akılsız bir adammış. Sevgili yavrucuğum, sizin için tek yapabileceğim şu. Araştırmaya devam edin. Eğer yayımlanmaya değer -ilginç bir şey- bulabilirseniz bize getirin, işte o zaman size bir şans tanırız. Daily Budget'de gerçek yeteneklere her zaman yer vardır. Ama önce kendinizi kanıtlamalısınız. Anlıyorsunuz, değil mi?"</p>

  <p>Ona teşekkür ederek rahatsız ettiğim için özür diledim.</p>

  <p>"Önemli değil," dedi. "Genç, güzel bir hanıma her zaman hoşgörü gösterebilirim. Hem iki dakika dediniz, kesilmelere rağmen üç oldu. Bu bir kadın için büyük başarı. Herhalde bu, bilimsel kafayla yetiştirildiğiniz için olmalı." Yeniden caddeye çıktığımda uzun zamandır koşmuş gibi soluk soluğaydım. Lord Nasby'yi yeni tanıyan biri olarak oldukça babacan bulmuştum.</p>

  <p><span class="t0">&nbsp;</span></p>
</body>
</html>
