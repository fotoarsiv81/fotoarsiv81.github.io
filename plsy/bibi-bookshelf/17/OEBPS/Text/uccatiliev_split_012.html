<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uccatiliev</title>
  
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ca9066e5-22ef-42cd-88bb-aeee6312ff52" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">&nbsp;</p>

    <p class="normal1">Bay Sherlock Holmes ile olan maceralarımdan hiçbiri, “Üç Çatılı Ev” olarak adlandırdığım bu macera kadar ani ve dramatik bir şekilde başlamamıştı. Holmes’u birkaç gündür görmemiştim ve ilgilenmeye başladığı yeni faaliyet alanı hakkında hiçbir fikrim yoktu. Neyse, o sabah epey konuşkan bir hali vardı, beni şöminenin yanında duran eskimiş alçak bir koltuğa oturtmuştu, kendisi de ağzında piposuyla tam karşımdaki sandalyede oturuyordu. Derken bir ziyaretçi geldi. Eğer, kızgın bir boğa geldi dersem, olan biteni daha net yansıtmış olurum.</p>

    <p class="normal1">Kapı ardına kadar açıldı ve iri bir zenci odaya daldı. Yüzünde o korkunç ifade olmasaydı, üzerine giydiği gri ekose ceketi ve uçuşan somon renkli kravatıyla bir çizgi roman kahramanı olabilirdi. Geniş yüzü ve basık burnu hemen dikkati çekiyordu, kara gözlerindeki öfkenin küllenmiş pırıltısıyla bir Holmes’e, bir bana bakıyordu:</p>

    <p class="normal1">“Beyler, Bay Holmes hanginiz?” diye sordu.</p>

    <p class="normal1">Holmes, eliyle piposunu kaldırarak isteksizce gülümsedi.</p>

    <p class="normal1">“Ah, demek sizsiniz!”, dedi adam, kabaca ve yavaş bir adımla masanın ucuna yaklaşarak:</p>

    <p class="normal1">“Bana bakın Bay Holmes, insanların işlerinden elinizi çekin. Bırakın herkes kendi işine baksın. Anladınız mı, Bay Holmes?”</p>

    <p class="normal1">“Devam edin,” dedi Holmes, “çok iyi gidiyorsunuz.”</p>

    <p class="normal1">“Ah, çok iyi, değil mi?” diye homurdandı yabani adam. “Kahrolası, eğer seni biraz kesip budarsam hiç de iyi olmayacak. Daha önce senin gibilerle çok uğraştım ben, onlarla işim bittiğinde hiç de iyi görünmüyorlardı. Bak bakalım Bay Holmes!”</p>

    <p class="normal1">Kocaman yumruğunu sıkıp, arkadaşımın burnuna doğru tuttu. Holmes yumruğu büyük bir dikkatle inceler gibi yaptıktan sonra, “Sen bu şekilde mi doğdun?” diye sordu, “Yoksa peyderpey mi bu hale geldin?”</p>

    <p class="normal1">Arkadaşımın buz gibi soğuk tavırlarından mıdır, yoksa şömine maşasını alırken çıkardığım gürültüden midir nedir, ziyaretçimizin hiddeti biraz yatıştı:</p>

    <p class="normal1">“Yani, seni uyarıyorum,” dedi.” “Harrow ile ilgilenen bir arkadaşım var. Ne demek istediğimi anlıyorsun, değil mi? Sen kanun değilsin, ben de kanun adamı değilim, eğer gelecek olursan, beni karşında bulursun, unutma!”</p>

    <p class="normal1">“Ben de bir süredir sizi görmek istiyordum.” dedi Holmes. “Size oturun demeyeceğim, çünkü kokunuzu sevmedim, fakat siz şu boksör Steve Dixie değil misiniz?”</p>

    <p class="normal1">“Doğru, bu benim adım, Bay Holmes, dudaklarını uzatırsan sana bunu ispatlayabilirim.”</p>

    <p class="normal1">“Yok, bence sizin bu dudaklara hiç ihtiyacınız yok,” dedi Holmes, adamın biçimsiz dudaklarına bakarak. “O değil de, şu Holborn Barının önünde genç Perkins’in öldürülmesiyle ilgili… Sahi siz gitmiyor muydunuz?”</p>

    <p class="normal1">Zenci birden olduğu yerde kaldı, birden yüzü donuklaştı. “Bu konuşmayı duymak istemiyorum,” dedi. “Bu Perkins’le ne alakam olabilir, Bay Holmes? Bu oğlan belaya girdiği zaman, Birmingham’da, Bull Ring’te antrenmandaydım.”</p>

    <p class="normal1">“Evet, bunu yargıca anlatırsın Steve,” dedi Holmes. “Seni ve Barney Stockdale’i takip etmiştim.”</p>

    <p class="normal1">“Tanrı’m bana yardım et! Bay Holmes…”</p>

    <p class="normal1">“Bu kadar yeter. Şimdi bas git buradan. Nasıl olsa gerektiğinde ben seni bulurum.”</p>

    <p class="normal1">“İyi günler Bay Holmes. Ümit ediyorum ki bu ziyaretim hakkında kötü düşünceleriniz yoktur?”</p>

    <p class="normal1">“Eğer seni buraya kimin gönderdiğini söylemezsen, olabilir.”</p>

    <p class="normal1">“Bunu sizden gizleyecek değilim Bay Holmes, az önce bahsettiğiniz adam gönderdi beni.”</p>

    <p class="normal1">“Ve onu bunu yapmaya kim itti?”</p>

    <p class="normal1">“Yemin ederim, bilmiyorum Bay Holmes. Sadece dedi ki, ‘Steve, Bay Holmes’e git ve de ki eğer Harrow yoluna çıkarsa hayatı tehlikeye girer.’ Doğruyu söylüyorum.” Yeni bir soru gelmeden, ziyaretçimiz tıpkı geldiği gibi paldır küldür kapıdan dışarı çıktı. Holmes, sessizce gülümseyerek piposundaki külleri silkeledi.</p>

    <p class="normal1">“Allah’tan sen onun kıvırcık kafasını dağıtmadan çekti gitti. Elindeki şömine maşası ile yaptığın hareketleri fark ettim. Ancak o zararsız biri, kaslı bir budala, bağırıp çağıran bir kabadayı ve kolay sindirilebiliyor gördüğün gibi. O sadece Spencer John çetesinden biri. Son zamanlarda pis işlere karıştı. Vaktim olunca o meseleyi de aydınlatacağım. Onun üstündeki Barney, daha zeki biri. Onlar hakaretlerde, gözdağı vermelerde ve buna benzer şeylerde uzmanlaşmıştır. Bilmek istediğim, bu meselede bunların arkasında kim var?”</p>

    <p class="normal1">“Fakat bunlar sana neden gözdağı vermek istiyorlar?”</p>

    <p class="normal1">“Bu Harrow Weald olayı. Bu hadiseden sonra artık bu dosyaya bakmaya karar verdim. Birileri bunun için bu kadar riske giriyorsa, bu işin içinde bir iş var demektir.”</p>

    <p class="normal1">“Ama bu ne olabilir?”</p>

    <p class="normal1">“Deminki komik hadise olmasaydı tam da onu anlatıyordum. Bu, Bayan Maberley’in notu. Benimle gelmek istersen, çıkıp bir bakalım şu işe.”</p>

    <p class="normal1">SEVGİLİ BAY SHERLOCK HOLMES;</p>

    <p class="normal1"><span class="ideitalik">Bu evle ilgili başıma tuhaf olaylar geldi, bu konudaki tavsiyeleriniz benim için çok önemli. Yarın herhangi bir saatte beni evde bulabilirsiniz. Ev, Weald İstasyonu’na kısa bir yürüme mesafesinde... Sanırım eski eşim Mortimer Maberley, sizin eski bir müşteriniz.</span></p>

    <p class="normal1"><span class="ideitalik">Saygılarımla,</span></p>

    <p class="normal1">MARY MABERLEY</p>

    <p class="normal1">Notun üzerindeki adres şöyleydi: “Üç Çatılı Ev, Harrow Weald”.</p>

    <p class="normal1">“Durum bu!” dedi Holmes, “Eğer zamanın varsa hadi gidelim.”</p>

    <p class="normal1">Kısa bir tren yolculuğu ve ondan daha kısa bir araba yolculuğu, bizi evin önüne getirdi. İşlenmemiş bir otlakta, kendi arazisi üzerinde tuğla ve kereste karışımından yapılmış bir villa... Yukarıdaki pencerelerin üzerinde, evin adının nereden geldiğini göstermede biraz zayıf kalan üç tane çıkıntı duruyordu. Arkasında bulunan koru ağaçları melankolik bir görüntü sunuyordu, yarı büyümüş çam ağaçları ve mekânın bütün açısı, fakirlik ve bunalım kokuyordu. Fakat evin mobilyaları oldukça iyiydi ve bizi kültürlü ve zarif, ileri yaşlarda bir bayan içeri buyur etti.</p>

    <p class="normal1">“Eşinizi çok iyi hatırlıyorum, Hanımefendi,”dedi Holmes, birkaç yıl önce ufak tefek bir iki olayda benden yardım almıştı.”</p>

    <p class="normal1">“Belki, oğlum Douglas’ın ismi size daha tanıdık gelebilir”.</p>

    <p class="normal1">Holmes, büyük bir ilgiyle kadına baktı:</p>

    <p class="normal1">“Oo evet! Siz Douglas Maberley’in annesi mi oluyorsunuz? Onu biraz tanıyorum. Fakat tabii ki, onu bütün Londra tanıyordu. Ne kadar müthiş biriydi! Şimdi nerelerde?”</p>

    <p class="normal1">“Vefat etti, Bay Holmes, vefat etti! Roma’da ataşeydi, geçen ay zatürreeden hastalandı ve orada vefat etti.”</p>

    <p class="normal1">“Çok üzüldüm. Onun gibi birisinin ölebileceği insanın aklına gelmiyor. Onun kadar hayat dolu birini hiç tanımadım. Hayatının her anını dolu dolu geçirdi!”</p>

    <p class="normal1">“Gerçekten çok dolu geçirdi, Bay Holmes. Bu onu yıktı. Onu zarif ve parlak biri olarak hatırlıyorsunuz. Nasıl huysuz, suratsız ve saplantılı bir yaratığa dönüştüğünü görmediniz. Kalbi kırıktı. Bir ay içinde yürekli oğlumun, nasıl da huysuz birine dönüştüğünü şaşırarak izledim.”</p>

    <p class="normal1">“Aşk mı acaba, kadın meselesi mi?”</p>

    <p class="normal1">“Belki de bir şeytan. Gerçi sizi buraya zavallı oğlum hakkında konuşmak için çağırmadım, Bay Holmes.”</p>

    <p class="normal1">“Dr. Watson ve ben hizmetinizdeyiz, Bayan.”</p>

    <p class="normal1">“Tuhaf olaylar oluyor burada. Bir yılı aşkın süredir bu evde yaşıyorum, biraz münzevi bir emeklilik hayatı geçirmek istediğim için, çok az komşumla muhatap oldum. Üç gün önce, kendisini emlakçı olarak tanıtan bir şahıs beni aradı. Bu evin bir müşterisi için çok uygun olduğunu ve buradan taşınırsam istediğim parayı verebileceğini söyledi. Etrafta benim evimin özelliklerine sahip başka boş evler de vardı, buna rağmen bu evi istemesi bana ilginç gelmişti fakat doğal olarak teklifle ilgilendim. Hatta benim bu eve verdiğim paranın beş yüz pound fazlasını talep ettim. Pazarlık yapmadan kabul etti ve müşterisinin bu evi mobilyasıyla beraber satın almak istediğini söyledi. Vereceğim fiyata mobilyayı da dâhil etmemi istedi. Mobilyalarımın bir kısmı eski evimden gelme ve gördüğünüz gibi gayet iyi durumdalar, bundan dolayı yüksek bir rakam söyledim. Buna da razı oldu. Her zaman seyahate çıkmayı hayal etmiştim ve yaptığım pazarlık o kadar iyi görünüyordu ki, hayatımın devamında hiçbir sıkıntı çekmeyecektim.</p>

    <p class="normal1">Dün, adam elinde hazır bir sözleşme metni ile geldi. Allah’tan, metni Harrow’da yaşayan avukatım Bay Sutro’ya gösterdim. Bana dedi ki, ‘Bu, çok tuhaf bir evrak. Farkında mısınız, eğer bu evrakı imzalayacak olursanız, kanunen evinizden hiçbir şeyi, özel eşyalarınızı bile alamayacaksınız?’ Akşam, adam gelince, bu durumu gündeme getirdim ve ev ile birlikte, sadece mobilya için fiyat verdiğimi söyledim.</p>

    <p class="normal1">‘Hayır, hayır, her şeyi,’ dedi.</p>

    <p class="normal1">‘Fakat benim giysilerim? Ziynet eşyalarım?’</p>

    <p class="normal1">‘Pekâlâ, bazı şahsi eşyanızla ilgili istisna yapabiliriz, fakat evin içinden hiçbir şey kontrol edilmeden dışarı çıkmayacak. Müşterim oldukça liberal bir adamdır, fakat kendince kaprisleri, kendine has bir iş yapma tarzı vardır. Her zaman “ya hep ya hiç” mantığıyla çalışır.’</p>

    <p class="normal1">‘O zaman hiçbir şey alamayacak’ , dedim ve konu burada sona erdi, fakat bütün bu olaylar bana o kadar tuhaf göründü ki…”</p>

    <p class="normal1">Tam da sözün burasında Holmes, ellerini kaldırarak bayanın sözünü alışılmadık bir biçimde kesti, yavaşça yürüdü, kapıyı açtı ve kapı arkasında duran sıska kadını omzundan yakaladığı gibi içeri çekti. Kadın kümesten çekilip alınmış büyükçe bir tavuk gibi çığlık atarak paldır küldür odaya girdi:</p>

    <p class="normal1">“Bırakın beni! Ne yapıyorsunuz?”</p>

    <p class="normal1">“Neler oluyor Susan, nedir bu hâl?”</p>

    <p class="normal1">“Efendim, misafirleriniz öğle yemeğine kalacaklar mı diye sormaya geliyordum ki, bu adam üzerime atladı.”</p>

    <p class="normal1">“Beş dakikadır bu bayanın kapı arkasındaki nefesini dinliyorum, fakat sizin ilginç anlatınızı bölmek istemedim. Böyle hırıltılı bir nefesle bu kapı dinleme işleri biraz zor olur Susan.”</p>

    <p class="normal1">Susan, onu yakalayan Holmes’e küskünlük ve şaşkınlıkla baktı:</p>

    <p class="normal1">“Her ne ise siz kim oluyorsunuz da beni bu şekilde çekiştiriyorsunuz?”</p>

    <p class="normal1">“Sadece siz varken bir soru sormak istemiştim… Bayan Maberley, bana yazarak danışacağınızı herhangi birine söylemiş miydiniz?”</p>

    <p class="normal1">“Hayır, Bay Holmes, söylemedim.”</p>

    <p class="normal1">“Mektubu, göndermesi için, kime verdiniz?”</p>

    <p class="normal1">“Susan’a.”</p>

    <p class="normal1">“Kesinlikle! Peki Susan, hanımefendinin benden yardım istediğini, kime haber verdin?”</p>

    <p class="normal1">“Bu bir iftira. Kimseye haber göndermedim.”</p>

    <p class="normal1">“Peki, Susan, biliyorsun, nefesi hırıldayan insanlar çok uzun yaşamaz. Yalan söylemek de çok kötü bir şeydir. Kime söyledin, hadi anlat bize?”</p>

    <p class="normal1">“Susan!” diye bağırdı hanımefendi, “Senin güvenilmez ve kötü bir kadın olduğunu anlamıştım. Şimdi hatırladım, bahçenin önünde biriyle konuşuyordun.”</p>

    <p class="normal1">“O, benim özel işimdi”, dedi kadın somurtarak.</p>

    <p class="normal1">“Konuştuğun şahsın Barney Stockdale olduğunu söyleyecek olursam?” dedi Holmes.</p>

    <p class="normal1">“Pekâlâ, madem biliyorsunuz, niçin soruyorsunuz?”</p>

    <p class="normal1">“Emin değildim, şimdi emin oldum. Pekâlâ Susan, eğer Barney’in arkasında kimin olduğunu bize söylersen, sana on pound vereceğim.”</p>

    <p class="normal1">“Senin dünyadaki her on pounduna karşılık bin pound koyabilecek biri.”</p>

    <p class="normal1">“Anlaşılan, zengin bir adam… Hayır; gülümsedin, demek zengin bir kadın. Hazır buraya kadar söylemişken, adını da söyle de onluğu kap.”</p>

    <p class="normal1">“Cehenneme kadar yolun var!”</p>

    <p class="normal1">“Susan, diline hâkim ol!”</p>

    <p class="normal1">“Buradan gidiyorum. Hepiniz canıma yettiniz. Yarın eşyalarımı aldırırım.” dedi ve kapıya yöneldi.</p>

    <p class="normal1">“Güle Güle, Susan. Eşyalarını alınca sakinleşirsin…” kadın hışımla dışarı çıkıp kapıyı da arkasından kapattıktan sonra Holmes, bir anda ciddileşerek sözüne devam etti: “Şimdi, bu çete işini epey ciddiye alıyor, baksanıza oyunu ta içeriden oynuyorlar. Mektubunuzun üzerinde saat olarak akşam yirmi iki kayıtlı. Bu saate kadar Susan, Barney’e haber veriyor. Barney, patronuna kadar gidip konuyla ilgili talimatlarını alacak zamanı bulabiliyor. Bay ya da Bayan, her kimse planı kuruyor. Susan’ın sırıtmasından, bayan olduğunu anlamış olduk. Siyahî Steve’e görev veriliyor ve ertesi sabah saat on birde gelip beni tehdit ediyor. Epey hızlı bir iş, ne dersiniz?”</p>

    <p class="normal1">“Fakat ne istiyorlar?”</p>

    <p class="normal1">“Evet, esas soru bu. Sizden önce bu ev kimindi?”</p>

    <p class="normal1">“Ferguson adında emekli bir gemi kaptanı.”</p>

    <p class="normal1">“Onunla ilgili kayda değer ne söyleyebilirsiniz?”</p>

    <p class="normal1">“Şimdiye kadar hiçbir şey duymadım”.</p>

    <p class="normal1">“Merak ediyorum, acaba bir yerlere herhangi bir şey gömmüş olabilir mi? Elbette, bugünlerde insanlar hazinelerini gömmek istediklerinde bunu bankalarda yapıyorlar. Fakat hâlâ çılgın adamlara rastlamak mümkün. Onlar olmazsa dünya çok monoton olurdu. Başlangıçta, evde gömülmüş değerli bir şeyler olduğunu düşünmüştüm. Fakat, bu durumda neden mobilyanıza da talip olsunlar? Acaba, bilginiz dışında evinizde bir Raphael eseri ya da el yazması bir Shakespeare olabilir mi?”</p>

    <p class="normal1">“Hayır, Kraliyet çay takımımdan başka hiçbir antika eşyam yok.”</p>

    <p class="normal1">“Bu bütün olanları açıklamaya yetmez. Ayrıca, neden açık açık ne istediklerini ifade etmiyorlar? Eğer çay takımınıza göz koydularsa o zaman sadece buna bir fiyat teklif ederlerdi, tepeden tırnağa bütün eşyaları satın almaya kalkmazlardı. Hayır, anladığım kadarıyla burada sizin de farkında olmadığınız ve bilseniz muhtemelen satmak istemeyeceğiniz bir şey var.”</p>

    <p class="normal1">“Ben de öyle düşünüyorum.” dedim.</p>

    <p class="normal1">“Dr. Watson da aynı fikirde olduğuna göre durum bu.”</p>

    <p class="normal1">“Pekâlâ, Bay Holmes, sizce ne olabilir bu?”</p>

    <p class="normal1">“Bakalım bu salt zihinsel analiz bizi daha iyi bir noktaya getirecek mi? Siz, bu evde bir yıldır oturuyorsunuz.”</p>

    <p class="normal1">“İki yıla yaklaştı.”</p>

    <p class="normal1">“Tamam, öyle olsun. Bu uzun süre içerisinde sizden kimse bir şey istemiyor. Şimdi birdenbire bu üç dört gün içerisinde sizden acil taleplerde bulunuluyor. Bundan ne anlıyorsunuz?”</p>

    <p class="normal1">“Bunun bir tek anlamı olabilir,” dedim, “istenilen nesne her ne ise, daha yeni bu eve gelmiş.”</p>

    <p class="normal1">“Bir kere daha tam isabet,” dedi Holmes.” Pekâlâ, Bayan Maberley, bu eve yakında gelen herhangi bir şey var mı?”</p>

    <p class="normal1">“Hayır, bu yıl eve hiçbir şey almadım”.</p>

    <p class="normal1">“Gerçekten mi? Bu, çok ilginç. Pekâlâ, daha net bilgiler elde edinceye kadar biraz işleri akışına bıraksak iyi olacak sanırım. Şu avukatınız, işinin ehli biri midir?”</p>

    <p class="normal1">“Bay Sutro çok kabiliyetlidir.”</p>

    <p class="normal1">“Başka hizmetçiniz var mı, yoksa az önce kapıyı çarpıp giden Susan tek miydi?”</p>

    <p class="normal1">“Genç bir kız daha var”.</p>

    <p class="normal1">“Bay Sutro’yu, bu evde bir ya da iki gece geçirmesi için ikna edin. Korunmanız gerekebilir.”</p>

    <p class="normal1">“Fakat kimden korunacağım?”</p>

    <p class="normal1">“Kim bilir? Olay bu hâliyle oldukça gizemli. Onların neyin peşinde olduklarını bulamıyorsak, bir de meseleye diğer ucundan yaklaşmalıyız. Şu emlakçı size bir adres verdi mi?”</p>

    <p class="normal1">“Meslek bilgileri içeren basit bir kartvizit verdi: Haines Johnson, Mezatçı ve Eksper”</p>

    <p class="normal1">“Adres defterinde onu bulabileceğimizi sanmıyorum. Dürüst işadamları, iş adreslerini gizlemezler. Pekâlâ, eğer yeni bir gelişme olursa beni haberdar edin. Bu dosyayı kabul ediyorum, merak etmeyin, size yardım edeceğim.”</p>

    <p class="normal1">Koridordan geçerken, hiçbir şeyi gözden kaçırmayan Holmes’in gözleri parlayarak köşede yığılmış birkaç sandığın üzerine odaklandı. Sandıkların üzerinde bandroller vardı:</p>

    <p class="normal1">“Milano, Luzern… Bunlar İtalya’dan.”</p>

    <p class="normal1">“Zavallı Douglas’ımın eşyaları bunlar.”</p>

    <p class="normal1">“Paketleri hâlâ açmadınız mı? Kaç gündür buradalar?”</p>

    <p class="normal1">“Geçen hafta getirdiler.”</p>

    <p class="normal1">“Fakat siz dediniz ki... Herhalde, eve bir şey gelmedi derken bunları aklınıza getirmediniz. Bunların içinde değerli bir şeyin olmadığını nereden biliyoruz?”</p>

    <p class="normal1">“Burada değerli bir şey olamaz, Bay Holmes. Zavallı Douglas’ın sadece maaşı ve küçük bir tahsisatı vardı. Onun ne gibi bir değerli eşyası olabilir ki?”</p>

    <p class="normal1">Holmes düşüncelere daldı:</p>

    <p class="normal1">“Hiç vakit kaybetmeyin, Bayan Maberley,” dedi nihayet. “Bu eşyaları bir an önce üst kata, yatak odanıza götürün ve vakit kaybetmeden içinde neler var, kontrol edin. Yarın geldiğimde sizden öğrenirim.”</p>

    <p class="normal1">Üç Çatılı Ev’in gözetlendiği bal gibi ortadaydı, dar sokağın bittiği üst köşede, gölgede, şu bizim ödüllü boksör bekliyordu. Sessizce, kuytu köşede duran korkunç ve tehditkâr karartıya doğru yürüyorduk. Holmes, elini cebine götürdü.</p>

    <p class="normal1">“Silahınızı mı arıyorsunuz, Bay Holmes?”</p>

    <p class="normal1">“Hayır, parfüm şişemi arıyordum, Steve.”</p>

    <p class="normal1">“Çok eğlencelisiniz, Bay Holmes, değil mi?”</p>

    <p class="normal1">“Eğer peşine düşersem senin için eğlenceli olmayabilir Steve, bu sabah seni uyarmıştım.”</p>

    <p class="normal1">“Bay Holmes, söylediklerinizi çok iyi düşündüm, Bay Perkins ile ilgili artık konuşmak istemiyorum. Belki size yardımcı olabilirim Bay Holmes, olacağım da.”</p>

    <p class="normal1">“Peki, o zaman, bu işin arkasında kim var, söyler misin?”</p>

    <p class="normal1">“Tanrı’m, Bay Holmes, size daha önce de doğruyu söyledim. Bilmiyorum. Emirleri Patronum Barney’den alıyorum, hepsi bundan ibaret.”</p>

    <p class="normal1">“Pekâlâ, aklında olsun Steve, bu evdeki bayan ve bu çatı altında bulunan her şey, korumam altındadır. Bunu sakın unutma.”</p>

    <p class="normal1">“Peki, Bay Holmes, unutmam.”</p>

    <p class="normal1">“Ona söylediklerimden sonra kendi derdine düşmüş durumda, Watson,”dedi Holmes, yolda yürürken. “Eğer kim olduğunu bilseydi, patronuna iki defa kazık atar, bize söylerdi, eminim. Şansımıza, Spencer John çetesi hakkında biraz bilgim var, Steve de onlardan biriydi. Watson, bu vaka tam Langdale Pike’e göre. Şimdi onun yanına gidiyorum. Döndüğümde mesele kafamda biraz daha şekillenmiş olur.”</p>

    <p class="normal1">Gün içerisinde Holmes’i hiç görmedim fakat gününü nasıl geçirdiğini hayal edebiliyordum. Çünkü Langdale Pike, onun için, sosyal skandallar konusunda bir nevi başucu kitabı gibiydi. Bu tuhaf ve ruhsuz yaratık uyanık olduğu saatlerini St. James caddesindeki bir kulübün cumbalı penceresinde geçiriyordu. Büyük şehirdeki tüm dedikodulara karşı hem alıcı hem de verici istasyon gibi çalışıyordu. Söylentilere göre, düşük nitelikte olan meraklı halkın ilgisini çeken basit gazetelere servis ettiği haber paragrafları sayesinde kendisine dört rakamlı bir gelir sağlıyordu. Londra yaşamının karışık derinliklerinde bir şeyler olup bittiğinde, bu insan görünümlü aygıt tarafından otomatik bir kesinlikle su yüzüne çıkarılıyordu. Holmes, el altından Langdale’i bilgilendiriyor, gerektiğinde de ondan karşılığını alıyordu.</p>

    <p class="normal1">Ertesi sabah, arkadaşımla odasında buluştuğumda, duruşundan görüşmelerin iyi geçtiğini anlamıştım. Ne var ki bizi hoş olmayan bir sürpriz bekliyordu. Gelen telgraf şöyleydi:</p>

    <p class="normal1"><span class="ideitalik">Lütfen hemen gelin. Müvekkillimin evi dün geçe soyuldu. Polis araştırıyor.</span></p>

    <p class="normal1"><span class="ideitalik">SUTRO</span></p>

    <p class="normal1">Holmes, ıslık çaldı, “Bu dram, trajediye dönüştü, üstelik de beklediğimden daha çabuk… Bu işin arkasında büyük bir güç var Watson, duyduklarımdan sonra bu beni şaşırtmıyor. Bu Sutro’nun avukatlığına bir şey demiyorum, fakat korkarım dün gece evde nöbet tutma işini senden istememekle hata ettim. Bu herifin ipiyle kuyuya inilmezmiş meğer. Peki, Harrow Weald’e tekrar gitmekten başka bir yolumuz kalmadı.”</p>

    <p class="normal1">Bir önceki güne göre, Üç Çatılı Evi çok farklı bir görünüşte bulduk. Küçük bir grup boş gezen, bahçe kapısının önünde bir araya gelmiş, bu esnada birkaç polis memuru, pencereleri ve sardunyaların arasını araştırıyordu. İçeride kır saçlı, yaşlı bir beyefendiyle tanıştık. Kendisini avukat olarak tanıtan bu şahıs, Holmes’le eski bir arkadaşmışçasına tokalaşan kıpır kıpır, al yanaklı müfettişin yanında duruyordu.</p>

    <p class="normal1">“Pekâlâ, Bay Holmes, korkarım, bu vakada hiç şansınız yok. Sadece sıradan, basit bir hırsızlık bu ve polisin kapsamında bir iş. Uzmanlık gerektiren bir iş değil.”</p>

    <p class="normal1">“Dosyanın güvenilir ellerde olduğundan kuşkum yok.” dedi Holmes. “Sadece sıradan bir hırsızlık olayı diyorsunuz yani?”</p>

    <p class="normal1">“Aynen öyle. Bu adamların kim olduğunu ve onları nerede bulabileceğimizi çok iyi biliyoruz. Barney Stockdale’in çetesi bu, o iri yarı zenci de aralarında. Buralarda görünmüşler.”</p>

    <p class="normal1">“Muhteşem! Ne götürmüşler?”</p>

    <p class="normal1">“Çok bir şey almışa benzemiyorlar. Bayan Maberley’i eterle uyutmuşlar ve ev... Ah! Bayanın kendisi de burada.”</p>

    <p class="normal1">Dünkü Bayan Maberley, şimdi solgun ve hasta görünüyordu, hizmetçisine yaslanarak odaya girdi:</p>

    <p class="normal1">“Bana doğru bir tavsiyede bulundunuz, Bay Holmes,” dedi pişmanlıkla gülümseyerek, “Fakat ben sizi dinlemedim, Bay Sutro’yu çağırarak ona zahmet vermek istemedim, bu yüzden evde bir başıma ve korumasızdım.”</p>

    <p class="normal1">“Bundan sabah haberim oldu.” dedi avukat.</p>

    <p class="normal1">“Bay Holmes, eve bir arkadaş almam gerektiği konusunda nasihat etmişti fakat ben nasihatini ihmal ettim ve bunun cezasını ödedim.”</p>

    <p class="normal1">“Bitkin ve hasta görünüyorsunuz,” dedi Holmes. “neler olduğunu da anlatabilmeniz zor görünüyor.”</p>

    <p class="normal1">“Her şey burada”, dedi müfettiş kabarık not defterini göstererek.</p>

    <p class="normal1">“Yine de hanımefendi kendisini çok yorgun hissetmiyorsa...”</p>

    <p class="normal1">“Gerçekten söylenilecek çok az şey var. Hain Susan’ın eve girmelerine yardımcı olduğundan hiç kuşkum yok. Gelenler, evin her metrekaresini çok iyi biliyorlardı. Ağzıma eteri dayadıklarında bir dakikalılığına bilincim yerindeydi, sonra ne kadar süre baygın yattığımı bilmiyorum. Uyandığımda biri yatağın kenarında duruyordu, diğeri ise oğlumun eşyalarından bir paket çıkarıyordu, paketin bir kısmı açıktı ve içindekiler bir miktar yere dökülmüştü. Kaçmadan önce ona doğru uzandım ve yakaladım.”</p>

    <p class="normal1">“Büyük bir riske girmişsiniz”, dedi müfettiş.</p>

    <p class="normal1">“Onu sıkıca yakaladım fakat beni eliyle itti, diğeri belki vurdu, hatırlamıyorum. Daha sonra hizmetçim Mary, gürültüyü duymuş ve pencereyi açıp bağırmaya başlamış. Bunun üzerine polis gelmiş ancak aşağılık herifler kaçmış.”</p>

    <p class="normal1">“Ne götürmüşler?”</p>

    <p class="normal1">“Değerli bir şeylerin eksildiğini sanmıyorum. Bence oğlumun eşyalarında hiçbir şey yoktu.”</p>

    <p class="normal1">“Adamlar herhangi bir ipucu bırakmışlar mı?”</p>

    <p class="normal1">“Sadece bir kâğıt parçası, sanırım bunu yakaladığım adamın elinden çekiştirerek almışım. Buruşmuş şekilde yerde duruyordu. Oğlumun el yazısıyla yazılmış.”</p>

    <p class="normal1">“Demek ki işlerine yarayan bir şey değildi,” dedi müfettiş, “Eğer öyle olsaydı o da hırsızların...”</p>

    <p class="normal1">“Belki de…”, dedi Holmes. “Aklın yolu bir! Her şeye rağmen, onu görmek istiyorum.”</p>

    <p class="normal1">Müfettiş, cep defterindeki kâğıtlar arasından katlanmış bir kâğıt çıkardı:</p>

    <p class="normal1">“Her ne kadar önemsiz de olsa hiçbir şeyi atlamam,” dedi kendini beğenmiş bir ifadeyle. “Size tavsiyem Bay Holmes, 25 yıllık tecrübeyle dersimi iyi öğrendim. Her zaman parmak izi ya da başka bir ipucu vardır.”</p>

    <p class="normal1">Holmes kâğıdı inceledi:</p>

    <p class="normal1">“Ne düşünüyorsunuz, Müfettiş?”</p>

    <p class="normal1">“Gördüğüm kadarıyla, tuhaf bir romanın sonu sanki.”</p>

    <p class="normal1">“Tuhaf bir masalın sonu olduğu kesinlikle belli,” dedi Holmes. “Sayfanın yukarısında numarayı fark ettiniz mi? 245 yazıyor. Peki diğer 244 sayfa nerede?”</p>

    <p class="normal1">“Sanırım diğer kısmını hırsızlar götürmüş. İşlerine yarayacak bir şeydi demek ki!”</p>

    <p class="normal1">“Bu, biraz tuhaf değil mi, eve girmeleri ve bunları çalmaları. Bu size bir şey ifade ediyor mu müfettiş?”</p>

    <p class="normal1">“Evet Bayım, o hengâme içinde hırsızlar ellerine ne geldiyse götürmüşler sanırım. Götürdükleriyle onlara iyi eğlenceler dilerim.” Bayan Maberley sordu:</p>

    <p class="normal1">“Neden oğlumun eşyalarını karıştırmış olabilirler ki?”</p>

    <p class="normal1">“Aşağıda değerli bir şey bulamadılar, şanslarını bir de yukarıda denemek istediler. Bence hadise bu. Siz ne diyorsunuz Bay Holmes?”</p>

    <p class="normal1">“Düşünmem gerekir, Müfettiş. Watson, pencereye doğru gelir misin?” Pencerenin önünde bana elindeki kâğıdı okudu. Kâğıttaki yazı bir cümlenin ortasından başlıyor ve şu şekilde devam ediyordu:</p>

    <p class="normal1">“……<span class="ideitalik">.yüzü kesik ve yaralardan kan içinde kalmıştı, fakat o güzel yüzü görünce kalbinde açılan yaranın yanında bunlar hiçbir şey değildi, öyle bir yüz ki, onun için bütün hayatını feda etmeye hazırdı, yaşadığı acı ve utanç içinde bunu bütün benliğiyle hissediyordu. Kadın gülümsedi; evet! Tanrıya şükür! Gülümsedi. Tıpkı kalpsiz bir şeytan gibi adama bakarak gülümsedi. İşte o an aşk ölmüş, yerine nefret doğmuştu. Her insanın bir yaşama amacı olur. Benimki eğer seni bağrıma basmak için olmayacaksa leydim, şüphesiz intikam için olacaktır.”</span></p>

    <p class="normal1">“Tuhaf bir dilbilgisi!” dedi Holmes, müfettişe kâğıt parçasını verirken gülümsüyordu. “Hiç dikkat ettiniz mi nasıl ‘o’ diye başlayan ifadeler aniden ’ben’ oldu? Yazar kendi kaderinden o kadar etkilenmiş ki bir anda akıntıya kapılarak roman kahramanının yerine kendisi geçti.”</p>

    <p class="normal1">“Bunlar çok gereksiz ve saçma sözler,” dedi müfettiş, kâğıt parçasını defterine yerleştirerek.” Ne yani, işi bırakıp edebiyatçılığa mı soyundunuz Bay Holmes?”</p>

    <p class="normal1">“Böyle yetenekli polisler üzerinde çalışırken bu vakada benim yapabileceğim bir şey yok. Bu arada, Bayan Maberley, yolculuk yapmayı isterdim, dememiş miydiniz?”</p>

    <p class="normal1">“Bu, her zaman benim hayalimdi, Bay Holmes”.</p>

    <p class="normal1">“Nereye gitmek isterdiniz, Kahire, Madeira, Riviera?”</p>

    <p class="normal1">“Oh, param olsaydı, dünya turuna çıkardım.”</p>

    <p class="normal1">“Haklısınız. Dünya turu. Pekâlâ, iyi sabahlar o zaman. Akşam sizin için bir şeyler ayarlarım.” Pencerenin önünden geçerken, müfettişin bakışlarını ve başını sallayışını yakaladım. Gülümsemesiyle sanki “Bu zeki adamların her zaman deli bir tarafları oluyor.” diyordu.</p>

    <p class="normal1">“Şimdi Watson, bu küçük yolculuğumuzun son aşamasındayız”, dedi Holmes, bir kez daha Londra şehir merkezinin gürültüsüne karıştığımızda. “Sanırım konuyu hemen bir hamlede aydınlatsak iyi olacak. Sen de benimle gel. Malum, İsadora Klein gibi bir bayanla görüşeceksen yanına bir şahit alman her zaman daha garantili olur.”</p>

    <p class="normal1">Bir araba tuttuk ve Grosvenor civarında bir adrese doğru hızla ilerlemeye başladık. Holmes düşüncelere dalmıştı, birdenbire doğruldu:</p>

    <p class="normal1">“Bu arada Watson, sanırım her şeyi net bir şekilde anlıyorsun, değil mi?”</p>

    <p class="normal1">“Hayır, anlıyorum diyemeyeceğim. Sadece bu karışıklığın arkasındaki hanıma gittiğimizi sanıyorum.”</p>

    <p class="normal1">“Tamamen doğru! Fakat İsadora Klein ismi sana bir şey hatırlatmıyor mu? O, çok ünlü bir güzelliğe sahipti. Hiçbir kadında onun güzelliği yoktu. Katıksız bir İspanyol, büyük fatihlerin soyundan geliyor. Soyu, nesiller boyunca Pernambuco’da lider oldu. İhtiyar Alman şeker kralı Klein ile evlenerek, Klein soyadına sahip oldu. Sonra da dünyanın en zengin ve güzel dul kadını oldu. Bir müddet hayatını maceralarla dolu geçirdi, kendi zevklerini tatmin ediyordu. Birçok sevgilisi oldu ve Douglas Maberley, Londra’nın en çekici adamlarından biri olarak, onlardan biriydi. Söylentilere göre onunla olan ilişkisi maceradan öteydi. Douglas ortam adamı değildi, gururlu, güçlü bir adamdı. Bütün beklentileri karşılayacak biriydi. İsadora da onun ‘Acımasız ve Güzel Kadın<sup class="calibre4"><a href="../Text/uccatiliev_split_017.html#footnote-60914-3" id="footnote-60914-3-backlink">[3]</a></sup>’ıydı. Kaprisleri memnun edildiğinde, konu kapanırdı, ancak yapılacağına dair söz aldığında ve yapılmadığında bunu her şekilde elde ederdi.”</p>

    <p class="normal1">“O zaman o hikâye Douglas’ın kendisine aitti.”</p>

    <p class="normal1">“Ah! Şimdi parçaları birleştirmeye başladın. Duyduğuma göre, şimdi genç Lamond Dükü ile evlenmek üzereler. Neredeyse oğlu yaşında. Ekselanslarının annesi yaş farkını görmezden gelmiş olabilir ama tabii büyük bir skandal çıkarsa, bu düğün zor olur… Ha! Geldik.”</p>

    <p class="normal1">Batı Yakasında bulunan en iyi köşe başı evlerden biriydi geldiğimiz. Makine gibi davranan bir uşak, kartlarımızı aldı ve hanımın evde olmadığını söyleyerek bizi geri çevirdi. Holmes, neşeli bir ses tonuyla “Hanım gelinceye kadar bekleriz o zaman.” dedi. Birden makine devre dışı oldu, uşak:</p>

    <p class="normal1">“Evde değil demek, <span class="ideitalik">sizin için</span> evde değil anlamına geliyor.” dedi.</p>

    <p class="normal1">“İyi,” diye cevapladı Holmes. “Öyleyse beklememize gerek kalmadı. Lütfen bu notu hanımefendinize verir misiniz?”</p>

    <p class="normal1">Not defterinden yırttığı bir kâğıt üzerinde üç ya da dört kelime karaladı, kâğıdı katladı ve uşağa verdi.</p>

    <p class="normal1">“Ne yazdın o kâğıda, Holmes?” dedim.</p>

    <p class="normal1">“Sadece şunu yazdım: ‘Polisin gelmesini mi isterdiniz?’ Sanırım bu kelimeler sayesinde içeri girebiliriz.”</p>

    <p class="normal1">Girebildik, hem de şaşırtıcı bir hızla. Bir dakika sonra, Arap Geceleri şeklinde tasarlanmış bir odadaydık, geniş ve muhteşem, biraz kasvetli, rastgele elektrik lambalarıyla donatılmış bir oda... Evin hanımı geldi, o yaşına rağmen, en çarpıcı güzellik bile onun yanında sönük kalırdı. Odaya girdiğimizde, kanepeden ayağa kalkmıştı: uzun boyu, kraliçe gibi mükemmel duruşu, maske gibi güzel yüzü ve bize öldürücü bir bakışla bakan iki muhteşem İspanyol göz ile karşımızdaydı:</p>

    <p class="normal1">“Bu davetsiz geliş ve bu hakaret içeren mesaj nedir böyle?” dedi, elindeki kâğıdı göstererek.</p>

    <p class="normal1">“Bunun açıklamasını yapmayacağım, madam. Bunu yapmayacak kadar zekânıza saygı duyuyorum. Gerçi bu günlerde zekânız şaşırtıcı şekilde hatalar yapıyor…”</p>

    <p class="normal1">“Nasıl yani, bayım?”</p>

    <p class="normal1">“Sandınız ki, kiralık serserileriniz beni korkutarak işimi yapmaktan alıkoyacak. Şüphesiz ki, bu işin içinde biraz tehlike hissi almıyorsa benim gibi biri böyle bir vakayı ele almazdı. Genç Maberley vakasını araştırmam için siz beni zorladınız.”</p>

    <p class="normal1">“Ne hakkında konuştuğunuzu anlamıyorum. Benim kiralık serserilerle nasıl bir ilgim olabilir?”</p>

    <p class="normal1">Holmes rol icabı sırtını dönerek gitmek istedi:</p>

    <p class="normal1">“Evet, zekânıza fazla değer biçmişim. Pekâlâ, iyi günler!”</p>

    <p class="normal1">“Durun! Nereye gidiyorsunuz?”</p>

    <p class="normal1">“Scotland Yard’a.”</p>

    <p class="normal1">Kapıya doğru yöneldik, ancak yarı yolda önümüze geçerek yolumuzu kesti. Holmes’in omzundan tuttu. Çelik gibi kadın aniden kadifeye dönüşmüştü:</p>

    <p class="normal1">“Gelin ve oturun beyler. Bu konuyu etraflıca konuşalım. Size karşı açık sözlü olacağım, Bay Holmes. Tam bir beyefendiye benziyorsunuz, kadınlar bunu hemen anlar. Size arkadaş gibi davranacağım.”</p>

    <p class="normal1">“Bunun karşılık vereceğimi garanti edemem. Ben kanun değilim ancak, mütevazı gücüm yettiğince adaleti temsil ediyorum. Sizi dinlemeye hazırım, sonra nasıl hareket edeceğimi açıklayacağım.”</p>

    <p class="normal1">“Sizin gibi cesur bir adamı korkutmaya çalışmam kesinlikle çok aptalcaydı.”</p>

    <p class="normal1">“Asıl aptalca olan, size şantaj yapabilecek ya da sizi kolayca satabilecek bir haylaz çetesinin gücüne sığınmış olmanızdı madam.”</p>

    <p class="normal1">“Hayır, hayır, o kadar basit değilim. Açık sözlü olmaya söz verdiğim için söylüyorum, Barney Stockdale ve eşi Susan hariç hiç kimse, işverenlerinin kim olduğunu bilmiyorlardı. Onlara gelince, ilk defa değil bu…” Gülümsedi ve büyüleyici derecede cilveli bir ifadeyle başını eğdi.</p>

    <p class="normal1">“Anlıyorum. Daha önce onları test ettiniz yani.”</p>

    <p class="normal1">“Onlar işini sessiz yapan av köpekleri.”</p>

    <p class="normal1">“Ancak o köpekler er ya da geç onları besleyen eli ısırırlar. Bu hırsızlık nedeniyle tutuklanacaklar. Polis peşlerinde.”</p>

    <p class="normal1">“Başlarına gelene göğüs gerecekler, bunun için para aldılar. Bu vakada benim adım çıkmayacak.”</p>

    <p class="normal1">“Tabii ben sizi ortaya çıkarmazsam.”</p>

    <p class="normal1">“Hayır, hayır, bunu yapmazsınız. Siz kibar birisiniz, bu sadece bir kadın sırrı.”</p>

    <p class="normal1">“Öncelikle aldığınız şu el yazısı notları geri vermelisiniz.”</p>

    <p class="normal1">Büyük bir kahkaha patlatarak şömineye doğru yürüdü. Yanmış bir topağı şömine maşasıyla parçaladıktan sonra:</p>

    <p class="normal1">“Bunu mu istiyorsunuz?” dedi. Önümüzde etkileyici gülümseyişiyle o kadar kusursuz ve alımlı görünüyordu ki bir an için, Holmes’in muhatap olduğu bütün suçlular arasında en zor baş edeceği kişi budur herhalde diye düşündüm. Ne var ki duygulara karşı bağışıklık kazanmıştı:</p>

    <p class="normal1">“Bu da akıbetinizi perçinler!”, dedi Holmes soğuk bir sesle. “Hareketlerinizde oldukça cüretkârsınız madam, fakat bu olayda artık sınırı aştınız.”</p>

    <p class="normal1">Kadın, şömine maşasını elinden büyük bir gürültü ile fırlattı:</p>

    <p class="normal1">“Ne kadar katısınız!” diye bağırdı, “Bütün hikâyeyi anlatayım mı size?”</p>

    <p class="normal1">“Bahse girerim, bunu ben de size anlatabilirim.”</p>

    <p class="normal1">“Fakat olaya benim gözümle bakmalısınız, Bay Holmes. Bütün hayatı boyunca hırsla istediği şeyi tam elde edecek iken son dakikada kaybetmek üzere olan bir kadınının bakış açısından görmelisiniz. Niye kendini korumaya çalışan bir kadını suçluyorsunuz ki?”</p>

    <p class="normal1">“Asıl suç sizindi.”</p>

    <p class="normal1">“Evet, evet! Bunu kabul ediyorum. Douglas çok hoş bir adamdı, ancak benim planlarıma uymak istemiyordu. Evlilik istiyordu, evlilik, Bay Holmes, halk tabakasından parasız pulsuz biriyle olabilir mi bu? Daha azı da ona yetmiyordu. Sonra daha ısrarcı olmaya başladı. Ona verdiklerimi daha da fazlasıyla ve yalnız ona vermemi istiyordu. Artık dayanılmazdı. Sonunda bunun yanlış olduğunu anlamasını istedim.”</p>

    <p class="normal1">“Kabadayıları kiralayarak ve onu pencerenizin altında dövmelerini emrederek mi?”</p>

    <p class="normal1">“Anlaşılan her şeyi biliyorsunuz. Pekâlâ, doğrudur. Barney ve arkadaşları onu götürdüler ve kabul ediyorum, bunu yaparken çok kaba davrandılar. Fakat bundan sonra ne yaptı dersiniz? Böyle bir şeyi zarif bir beyefendinin yapabileceğini düşünebilir misiniz? Kendi hikâyesini anlatan bir kitap yazdı. Tabii ki ben kurt, o da kuzuydu. Her şey orada yazılıydı fakat farklı isimler altında tabii, ancak Londra’da bunu anlamayacak kim var ki? Buna ne dersiniz, Bay Holmes?”</p>

    <p class="normal1">“Peki, o kendine göre haklıydı.”</p>

    <p class="normal1">Sanki İtalya havası onun kanına girmişti ve onu kaba İtalyan ruhuyla doldurmuştu. Bana not yazmış ve yazdıklarının bir kopyasını göndermiş ki bu kitabın yayımlanmasını beklerken azap çekeyim. İki kopyam var, demiş, biri benim için, diğeri yayınevi için.”</p>

    <p class="normal1">“Diğer kopyanın yayıncının eline geçmediğini nasıl anladınız?”</p>

    <p class="normal1">“Onun yayıncısının kim olduğunu biliyordum. Bu ilk yazdığı roman değil, bilirsiniz. Anladım ki yayınevine İtalya’dan bir şey gelmemişti. Sonra Douglas’ın ani ölümü geldi. İkinci kopya varken ben güvende olmayacaktım. Tabii, bu onun eşyaları arasında olmalıydı ve muhtemelen annesine gönderilmişti. Bu nedenle çeteyi ayarladım. Onlardan biri, eve hizmetçi olarak girdi. Bu işi dürüstçe bitirmeliydim. Gerçekten de öyle yaptım. Evi ve içinde olan her şeyi satın almaya hazırdım. Bayanın isteyeceği her fiyatı ödeyecektim. Bu yol başarısız olunca farklı bir yol denemek zorunda kaldım. Şimdi, Bay Holmes, bağışlayın, Douglas’a karşı çok sert davrandım ve Allah biliyor, bunun için çok üzülüyorum! Geleceğim tehlikedeyken başka ne yapabilirdim?”</p>

    <p class="normal1">Sherlock Holmes omuzlarını silkeledi:</p>

    <p class="normal1">“Peki, peki!” dedi, bu kötü suçu sanırım başka şekilde kapatacağız. Peki, bir dünya turunu birinci mevkide gerçekleştirmek ne kadara mal olur?”</p>

    <p class="normal1">Madam şaşkınlıkla baktı.</p>

    <p class="normal1">“Beş bin pound ile gerçekleştirilir mi acaba?”</p>

    <p class="normal1">“Sanırım olur!”</p>

    <p class="normal1">“Çok iyi. Bunun için bana bir çek imzalayın da Bayan Maberley’e ulaştırayım. Ona bir hava değişimi borçlusunuz. Bu arada hanım efendi…” dedi işaret parmağını sallayarak “Dikkatli olun! Dikkatli olun! Sivri aletlerle oyun oynamaya gelmez, o narin elleriniz incinsin istemeyiz!”</p>
  </div>
</body>
</html>
