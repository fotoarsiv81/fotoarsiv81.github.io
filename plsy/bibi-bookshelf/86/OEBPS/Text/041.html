<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>FİNAL</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">F</b></span><span class="t"><b class="calibre1">İ</b></span><span class="t"><b class="calibre1">NAL</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">SUSANNAH NEW YORK’TA</i></span></p>

  <p class="calibre2">&nbsp;</p>

  <p class="calibre2">Küçük elektrikli araç Central Park’ta tamamen belirmeden önce hiçlikten santim santim çıkarken kimse telaşlanıp paniğe kapılmadı; aracı bizden başka kimse görmedi. İnsanların çoğu, Noel öncesi büyük bir fırtınaya dönüşecek olan yılın düşen ilk kar tanelerine bakmak için başını beyaz gökyüzüne kaldırmıştı. Gazeteler bu fırtınadan ‘87 Fırtınası diye bahsedecekti. Parktaki kar tanelerini izlemeyen ziyaretçiler halk okullarından gelme öğrenciler olan ilahi söyleyenleri izliyordu. Üzerlerinde ya bordo ceketler (erkekler) ya da bordo kazaklar (kızlar) vardı. Bu, bazen Post’ta ve rakibi olan New York Sun’da Harlem’in Gülleri diye bahsedilen Harlem Okul Korosu’ydu. Eski bir ilahiyi muhteşem bir ahenkle söylüyorlar, bir kıtadan diğerine geçerken parmaklarını şaklatıyorlardı. Kutup ayılarının yaşam alanından fazla uzakta değillerdi ve “What Child Is This”i söylüyorlardı.</p>

  <p class="calibre2">Susannah düşen kar tanelerini izleyenlerin arasındaki genç adamı çok iyi tanıyordu ve onu görünce kalbi bir an duracakmış gibi oldu. Adamın sol elinde büyükçe bir plastik bardak vardı ve Susannah bardağın içinde kremalı sıcak çikolata olduğundan emindi.</p>

  <p class="calibre2">Bir an için bir başka dünyadan gelmiş olan küçük aracın gidonuna dokunamadı. Roland ve Patrick’e ait düşünceler zihninden uzaklaşmıştı. Tek düşünebildiği Eddie’ydi… gözünün önünde olan, hayatta olan Eddie. Bu Anahtar-Dünya değilse ne olmuştu yani? CoOp Şehri Brooklyn’deyse (hatta Queens’te!) ve Eddie, Buick Electra yerine bir Takuro Spirit kullanıyorsa ne olmuştu? Bunların hiçbiri önemli değildi. Tek bir şey önemliydi ve aracı ona doğru sürmesini engelleyen sadece buydu.</p>

  <p class="calibre2">Ya Eddie, onu tanımazsa?</p>

  <p class="calibre2">Ya dönüp baktığında tek gördüğü aküsü yakında üzerine oturulmuş bir şapka gibi boşalacak elektrikli bir aracın üzerinde oturan evsiz, parasız, doğru düzgün giysileri, adresi (bu zamanda ve dünyada yok, teşekkürler derim, sai) ve bacakları olmayan evsiz bir siyah kadın olursa? Onunla hiçbir bağlantısı olmayan evsiz, zenci bir kadın? Ya da onu zihninin gerisinde bir yerlerden hatırlar ve çok acı verdiği için Peter’ın İsa’yı inkâr ettiği gibi inkâr ederse?</p>

  <p class="calibre2">Daha da beteri ya ona döner ve Susannah bir uyuşturucu bağımlısının bomboş, donuk, ifadesiz bakışlarını görürse? Olasılıklar zihninde birbiri ardına belirdi ve yakında tüm dünyayı beyaz bir örtüyle kaplayacak taneler düşmeye devam etti.</p>

  <p class="calibre2">Mızıldanmayı kes ve yanına git, dedi Roland, ona. Blaine, Mavi Cennet’in taheen’leri ve Discordia Şatosu’nun altındaki yaratıkla kuyruğunu bacaklarının arasına kıstırıp kaçmak için karşılaşmadın, değil mi? Cesaretin bundan fazladır mutlaka.</p>

  <p class="calibre2">Ama Susannah eli aracı ilerleten düzeneğe uzanana dek bundan emin olamadı. Ama ilerlemeden önce Silahşor’un sesini yine duydu; ses bu kez yorgun ama eğleniyor gibiydi.</p>

  <p class="calibre2">Belki önce bir şeyden kurtulmak istersin, Susannah?</p>

  <p class="calibre2">Başını eğip bakınca Roland’ın tabancasının Meksikalı bir haydudun pistola’sı veya bir korsanın palası gibi beline sokulmuş halde durmakta olduğunu gördü. Tabancayı çekti, ağırlığının verdiği hissin güzelliği inanılmazdı… eline ne kadar da yakışıyordu. Bundan ayrılmak bir sevgiliden ayrılmak gibi olacak, diye düşündü. Ayrıca buna mecbur değildi, değil mi?</p>

  <p class="calibre2">Asıl soru, neyi daha çok sevdiğiydi. Adamı mı, tabancayı mı? Diğer tüm seçenekler bu ikilem çözüldükten sonra ortaya çıkacaktı.</p>

  <p class="calibre2">İçinden yükselen bir dürtüyle silahın silindirini çevirdi ve içindeki kurşunların eski ve mat olduğunu gördü.</p>

  <p class="calibre2">Asla ateş etmeyecek, diye düşündü… ve sebebini veya ne anlamını tam olarak bilmeden: Bunlar ıslak.</p>

  <p class="calibre2">Namluyu kaldırdı ve diğer taraftan gelen ışığı göremeyince üzüldü, ama fazla şaşırdığı söylenemezdi. Tıkalıydı. Görünüşe bakılırsa yıllar önce tıkanmıştı. Bu tabanca bir daha asla ateş etmeyecekti. Aslında bir seçim söz konusu değildi. Tabancanın işi bitikti.</p>

  <p class="calibre2">Sandal ağacından kabzası olan tabancayı hâlâ elinde tutmakta olan Susannah diğeriyle aracı ilerletti. Küçük elektrikli araba Ho Fat III adını vermişti ama bu isim zihninden silinmeye başlamıştı bile sessizce öne fırladı. Üzerinde ÇÖPÜ AİT OLDUĞU YERE ATIN! yazan yeşil bir çöp kutusunun önünden geçti. Geçerken, Roland’ın tabancasını kutunun içine fırlattı. Bunu yapmak içini sızlatmış, ama hiç duraksamamıştı. Ağır tabanca, suya atılmış bir taş gibi çöpün içindeki hazır yiyecek kâğıtları, el ilanları ve gazeteler arasından dibe çöktü. Böyle değerli bir silahı atmanın içini acıtacağı kadar bir silahşordu (dünyalar arasındaki son yolculuk tabancayı işe yaramaz hale getirmiş olsa da) ama daha şimdiden iş bittiğinde duraksayıp arkasına bir kez olsun bakmasını engelleyecek kadar başka bir kadın olmuştu.</p>

  <p class="calibre2">Elinde plastik bardak tutan genç adam, yanına varamadan döndü. Gerçekten de üzerinde NOZZALA İÇİYORUM! yazan bir eşofman üstü vardı, ama Susannah bunu fark etmedi bile. Karşısındaki Edward Cantor Dean’di. Ve sonra bu bile ikinci planda kaldı, çünkü gözlerinde, korktuğu şeyi gördü. Aklı karışmış gibi bakıyordu. Susannah’yı tanımamıştı.</p>

  <p class="calibre2">Sonra Eddie çekingence gülümsedi ve Susannah daima çok sevdiği bu gülümsemeyi hatırladı. Ayrıca kanında uyuşturucu yoktu, bunu da hemen anlamıştı. Yüzünden belliydi. Daha ziyade gözlerinden. Harlem’den gelen koro ilahi söylüyordu. Eddie sıcak çikolatayla dolu bardağı ona uzattı.</p>

  <p class="calibre2">“Tanrı‘ya şükür,” dedi. “Ben de tam bunu kendim içmem gerekeceğini düşünmeye başlamıştım. Seslerin yanıldığını ve keçileri kaçırmaya başladığımı. Ve… şey…” Yüzünde bir başka ifade daha belirirken sustu. Korkmuş görünüyordu. “Benim için hurdasın, değil mi? Lütfen bana kendimi rezil etmediğimi söyle. Çünkü şu an sallanan sandalyelerle dolu bir odadaki uzun kuyruklu bir kedi gibi gerginim, hanımefendi.”</p>

  <p class="calibre2">“Değilsin,” dedi Susannah. “Yani rezil olmuş değilsin.” Jake’in kafasının içinde iki sesin kavga edişini anlatışını hatırladı; biri öldüğünü, diğeri hayatta olduğunu haykırıyordu. Her ikisi de kendinden son derece emindi. Bunun ne kadar korkunç olabileceğini tahmin edebiliyordu zira kendisi de başka seslere aşinaydı. Garip seslere.</p>

  <p class="calibre2">“Tanrı‘ya şükür,” dedi genç adam. “İsmin Susannah, değil mi?”</p>

  <p class="calibre2">“Evet, ismim Susannah.”</p>

  <p class="calibre2">Boğazı kupkuruydu ama konuşmayı başarmıştı hiç olmazsa. Bardağı ondan aldı ve sıcak çikolatayı yudumladı. Tatlı ve güzeldi, bu dünyadan bir tattı. Kar iyice bastırmadan gidecekleri yere varmaya çalışan şoförlerin çaldığı kornaları duymak da bir o kadar güzeldi. Genç adam sırıtarak uzandı ve Susannah’nın burnuna bulaşan kremayı sildi. Dokunuşu elektrik çarpmış gibi etkiliydi ve aynısını onun da hissettiği belliydi. Onunla yine ilk kez öpüşeceklerini, yine ilk kez sevişeceklerini ve birbirlerine yine ilk kez âşık olacaklarını anladı. Eddie bunları, ona anlatan sesler sayesinde biliyor olabilirdi ama Susannah hepsinin daha önce gerçekleşmiş olduğunu hatırlıyordu. Ka bir tekerlektir, demişti Roland ve Susannah bunun doğru olduğunu artık biliyordu. Silahşor’un zamanına ve mekânına (Orta-dünya) dair anıları silikleşiyor, ama hepsinin daha önce gerçekleştiğini bilecek kadarını hatırlayacağını düşünüyordu ve bunda son derece üzücü bir şey vardı.</p>

  <p class="calibre2">Ama aynı zamanda iyiydi.</p>

  <p class="calibre2">Bu kahrolası bir mucizeydi, başka bir şey değil.</p>

  <p class="calibre2">“Üşüyor musun?” diye sordu genç adam.</p>

  <p class="calibre2">“Hayır, iyiyim. Neden?”</p>

  <p class="calibre2">“Titredin.”</p>

  <p class="calibre2">“Kremanın tatlılığından.” Sonra gözlerini ondan ayırmadan dilini çıkardı ve kremanın köpüğünü yaladı.</p>

  <p class="calibre2">“Şimdi değilse bile sonra üşüyeceksin,” dedi genç adam. “WRKO bu gece ısının on derece birden düşeceğini söylüyor. Bu yüzden senin için bir şey getirdim.” Arka cebinden kulaklara dek indirilebilen türde yün bir bere çıkardı. Susannah bereye baktı ve üzerinde kırmızı harflerle MUTLU NOELLER yazmakta olduğunu gördü.</p>

  <p class="calibre2">“Beşinci Cadde’deki Brendio’s’tan aldım.”</p>

  <p class="calibre2">Susannah, Brendio’s’u daha önce hiç duymamıştı. Brentano’s’u kitapevi duymuş olabilirdi ama Brendio’s’u duymadığından emindi. Ama elbette onun büyüdüğü Amerika’da Nozzala veya Takuro Spirit de yoktu. “Bunu satın almanı sesler mi söyledi?” Sesinde hafif bir alay vardı.</p>

  <p class="calibre2">Genç adam kızardı. “Biliyor musun, gerçekten de onlar söyledi. Denesene.”</p>

  <p class="calibre2">Başına kusursuzca oturmuştu.</p>

  <p class="calibre2">“Söylesene,” dedi Susannah. “Başkan kim? Ronald Reagan olduğunu söylemeyeceksin, değil mi?”</p>

  <p class="calibre2">Eddie, ona inanmazca baktıktan sonra gülümsedi. “Ne? Death Valley Daysn adındaki televizyon programını sunan eski aktör mü? Dalga geçiyorsun, değil mi?”</p>

  <p class="calibre2">“Hayır. Ronnie Reagan hakkında dalga geçenin hep sen olduğunu düşünmüştüm, Eddie.”</p>

  <p class="calibre2">“Neden bahsettiğini anlamadım.”</p>

  <p class="calibre2">“Önemli değil, bana başkanın kim olduğunu söyle.”</p>

  <p class="calibre2">“Gary Hart,” dedi Eddie bir çocukla konuşuyormuşçasına. “Colorado’dan. 1980’de yarışı az daha kaybediyordu, ki bunu bildiğinden eminim. Sonra, ‘Şakadan anlamıyorlarsa cehenneme kadar yolları var,’ dedi ve başardı. Ezici bir üstünlükle kazandı.”</p>

  <p class="calibre2">Susannah’ya bakarken gülümsemesi hafifçe soldu.</p>

  <p class="calibre2">“Benimle dalga geçmiyordun, değil mi?”</p>

  <p class="calibre2">“Sen sesler konusunda benimle dalga mı geçiyordun? Kafanın içinde duyduğun sesler? Sabahın ikisinde duyup uyandığın sesler?”</p>

  <p class="calibre2">Eddie şok olmuş göründü. “Bunu nerden biliyorsun?”</p>

  <p class="calibre2">“Uzun hikâye. Belki bir gün anlatırım.” Hatırlıyor olursam, diye düşündü.</p>

  <p class="calibre2">“Sadece sesler değil.”</p>

  <p class="calibre2">“Değil mi?”</p>

  <p class="calibre2">“Hayır. Seni rüyalarımda görüyordum. Aylardır. Seni bekliyordum. Dinle, birbirimizi tanımıyoruz… bu çılgınlık… ama kalacak bir yerin var mı? Yok, değil mi?”</p>

  <p class="calibre2">Susannah başını iki yana salladı. “Burda, Dodge’da bir yabancıyım,” dedi idare eder bir John Wayne taklidiyle (ya da belki taklit ettiği Blaine’di).</p>

  <p class="calibre2">Kalbi göğsünde yavaşça ve şiddetle çarpıyordu ama mutluluğunun arttığını hissetti. Her şey yoluna girecekti. Nasıl olacağını bilmiyordu ama her şey çok iyi olacaktı. Bu kez ka onun için çalışıyordu ve gücü olağanüstüydü. Bu gerçek, tecrübeyle sabitti.</p>

  <p class="calibre2">“Seni nasıl tanıdığımı… veya nerden geldiğini sorsaydım…” Eddie duraksayıp ona baktı. “Ya da sana şimdiden nasıl âşık olabildiğimi?…”</p>

  <p class="calibre2">Susannah gülümsedi. Gülümsemek iyi gelmişti, üstelik artık acıtmıyordu, çünkü bir zamanlar orada ne varsa (galiba bir tür yaraydı… hatırlayamıyordu) artık yoktu. “Tatlım,” dedi ona. “Dediğim gibi, bu uzun bir hikâye. Ama zamanla öğreneceksin… hatırladığım kadarını. Ve yapacak işlerimiz olabilir. Tet Şirketi adında bir yer için.” Etrafına bakındıktan sonra sordu. “Hangi yıldayız?”</p>

  <p class="calibre2">“1987.”</p>

  <p class="calibre2">“Brooklyn’de mi yaşıyorsun? Ya da belki Bronx’ta?”</p>

  <p class="calibre2">Rüyalarının ve kafasının içindeki seslerin buraya sürüklediği elinde bir bardak sıcak çikolata ve arka cebinde, üzerinde MUTLU NOELLER yazan bir bereyle genç adam bir kahkaha patlattı. “Tanrı‘m, hayır! Ben White Plains’denim! Erkek kardeşimle buraya trenle geldik. Şuraya kadar gitti. Kutup ayılarına yakından bakmak istemişti.”</p>

  <p class="calibre2">Kardeş. Henry. Ulu bilge ve yüce keş. Susannah’nm yüreğine bir ağırlık çöktü.</p>

  <p class="calibre2">“Sizi tanıştırayım,” dedi Eddie.</p>

  <p class="calibre2">“Yok, ben gerçekten…”</p>

  <p class="calibre2">“Hey, arkadaş olacaksak küçük kardeşimle iyi geçinmelisin. Çok yakınızdır. Jake! Hey, Jake!”</p>

  <p class="calibre2">Susannah kutup ayılarına ait bölgeyi parkın geri kalanından ayıran demirlerin önündeki çocuğu fark etmemişti. Onlara doğru dönen çocuğu görünce kalbi mutlulukla hopladı. Jake elini salladı ve onlara doğru yavaşça yürüdü.</p>

  <p class="calibre2">“Jake’in rüyalarına da giriyordun,” dedi Eddie. “Çıldırmadığımdan bu sayede emin oldum. En azından her zamankinden daha çılgın olmadığımdan.”</p>

  <p class="calibre2">Susannah, Eddie’nin elini tuttu… o tanıdık, çok sevilen eli. Ve parmakları kendininkiler üzerine kapandığında mutluluktan ölebileceğim düşündü. Sorulacak çok fazla sorusu vardı onların da olacaktı ama o an için sadece biri önemliydi. Kar taneleri Eddie’nin kaşlarına, omuzlarına, saçlarına düşerken sordu.</p>

  <p class="calibre2">“Jake ile soyadınız ne?”</p>

  <p class="calibre2">“Tören,” dedi Eddie. “Almanca.”</p>

  <p class="calibre2">Başka bir şey söylemelerine fırsat kalmadan Jake yanlarına geldi. Bu üçünün sonsuza dek mutlu yaşadığını söyleyecek miyim? Hayır, çünkü kimse sonsuza dek yaşamaz. Ama mutluluk vardı.</p>

  <p class="calibre2">Ve yaşadılar.</p>

  <p class="calibre2">Ayı Shardik ve Kaplumbağa Maturin’i Kara Kule ile birleştiren, akan ve bazen kendini bir anlığına gösteren büyüye sahip Işın’ın altında yaşadılar.</p>

  <p class="calibre2">Hepsi bu.</p>

  <p class="calibre2">Bu kadarı yeterli.</p>

  <p class="calibre2">Teşekkürler derim.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
