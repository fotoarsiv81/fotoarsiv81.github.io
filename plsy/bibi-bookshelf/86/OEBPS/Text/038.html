<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİRİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">B</b></span><span class="t"><b class="calibre1">İ</b></span><span class="t"><b class="calibre1">R</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">YARA VE KAPI (HO</i></span><span class="t4"><i class="calibre3">Ş</i></span><span class="t4"><i class="calibre3">ÇA KAL, CANIM)</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Susannah Dean, Bill’in artık sadece Bill’di, Kekeme Bili değil onları Beyaz Topraklar’ın tam bitimindeki Federal’e bırakmasından sonra, uzun yolculuklarının son günlerinde kendini sık sık gösteren ağlama krizleri yaşamaya başladı. Bu krizlerin gelişini önceden hissediyor, çalıların arasında mesanesini boşaltması gerektiğini söyleyip diğerlerinin yanından ayrılıyordu. Sonra devrik bir kütüğün veya soğuk toprağın üzerine oturuyor, elleriyle yüzünü örtüyor ve yaşların akmasına izin veriyordu. Roland bunları biliyorsa da hiç yorum yapmıyordu (yanlarına döndüğünde gözlerinin kıpkırmızı olduğu gözünden kaçmamıştı mutlaka). Susannah, Roland’ın bildiğini sanıyordu.</p>

  <p class="calibre2">Orta-dünya’daki ve Uç-dünya’daki zamanı sona ermek üzereydi.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Bill turuncu kar küreme aracıyla onları önündeki tabelada solgun harflerle <i class="calibre5">FEDERAL KARAKOL 19&nbsp; KULE NÖBET</i><i class="calibre5">İ</i><i class="calibre5">, BU NOKTADAN</i> <i class="calibre5">İ</i><i class="calibre5">LER</i><i class="calibre5">İ</i> <i class="calibre5">G</i><i class="calibre5">İ</i><i class="calibre5">TMEK YASAKTIR!</i> yazan tek görünen bir barakaya götürdü.</p>

  <p class="calibre2">Susannah, Federal Karakol 19’un teknik olarak hâlâ Empatika’nın Beyaz Topraklar’ı içinde bulunduğunu düşündü ama hava, Kule Yolu aşağı doğru ilerledikçe ısınmıştı ve kar tabakası artık yok denecek kadar inceydi. Önlerindeki alanda öbek öbek ağaçlıklar olduğunu görebiliyorlardı ama Susannah yakında onların da kalmayacağını ve arazinin Ortabatı Amerika kırları gibi bomboş uzanacağını tahmin ediyordu. Sıcak mevsimlerde muhtemelen meyve hatta belki şekerciboyası meyvesi veren çalılıklar vardı ama o an hepsi çıplaktı ve durmaksızın esen rüzgârla sarsılıyorlardı. Kule Yolu’nun bir zamanlar taş döşeliydi ama artık bir çift tekerlek izinden başka bir şey kalmamıştı her iki tarafında çoğunlukla ince kar tabakasının altından uzanan uzun otlar görüyorlardı. Rüzgârla dalgalanıp fısıldaşıyorlar ve Susannah şarkılarını biliyordu: Commalagelegele, yolculuk bitmek üzere.</p>

  <p class="calibre2">“Ben daha ileri gidemem,” dedi Bili kar küreyicinin motorunu ve müziği durdurarak. “Sınır Kavisi’nde söyledikleri gibi, üzgünüm derim.”</p>

  <p class="calibre2">Yolculukları bir buçuk gün sürmüştü ve bu süre içinde Bili onlara “altın eskiler” dediği şarkılardan oluşan bir müzik yayını yapmıştı. Bu parçalardan bazıları Susannah için hiç de eski değildi; “Sugar Shack” ve “Heat Wave” gibi parçalar, Mississippi’deki kısa tatilinden döndüğünde radyoda çalan popüler şarkılardı. Diğerlerini ise duymamıştı bile. Müzik plaklarda veya kasetlerde değil, Bill’in “siidii” dediği gümüş rengi, güzel disklerde kayıtlıydı. Bu diskleri küreyicinin göstergelerle dolu konsolundaki bir yarığa sokuyor ve müzik, en az sekiz ayrı hoparlörden yayılmaya başlıyordu. Susannah her tür müziğin kulağına iyi geleceğine inanıyordu, arna daha önce hiç duymadığı iki şarkı onu fazlasıyla etkiledi. Bir tanesi “She Loves You” adında çok neşeli, hareketli bir parçaydı. Diğeriyse ağır ve hüzünlü bir şarkı olan “Hey Jude”du. Roland bu ikinci parçayı biliyor gibiydi, çalarken eşlik etmişti ama onun söylediği sözler, hoparlörlerden yayılanlardan biraz farklı gibiydi. Susannah grubun adını sorduğunda Bill, The Beetles0 olduğunu söyledi.</p>

  <p class="calibre2">“Bir rock’n roll grubu için komik bir isim,” dedi Susannah.</p>

  <p class="calibre2">Oy ile birlikte küreyicinin dar arka koltuğunda oturmakta olan Patrick omzuna hafifçe vurdu. Susannah arkasına dönünce Patrick, ona resim defterini gösterdi. Roland’ın profilden bir resminin altına, Beetles değil, BEATLES yazmıştı.</p>

  <p class="calibre2">“Nasıl yazılırsa yazılsın yine de bir rock’n roll grubu için komik bir isim,” dedi Susannah ve aklına bir fikir geldi. “Patrick dokunuş yeteneğin var mı?” Patrick kaşlarını çatıp ellerini iki yana açınca anlamadım, diyordu bu hareket Susannah soruyu başka türlü sordu. “Aklımı okuyabiliyor musun?”</p>

  <p class="calibre2">Patrick omuzlarını silkerek gülümsedi. Bu hareketin anlamı, bilmiyorum idi ama Susannah, Patrick’in bildiğini düşündü. Hem de çok iyi bildiğini.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Federal’e öğle vaktinden biraz önce vardılar ve Bili orada onlara mükellef bir ziyafet sundu. Patrick yemeğini kurt gibi midesine indirdikten sonra ayaklarının dibinde Oy ile bir köşeye oturdu ve yemeklerine devam eden diğerlerinin resmini çizmeye koyuldu. Bir zamanlar dinlenme salonu olarak kullanılan bir yerdeydiler. Odanın duvarları televizyon ekranlarryla kaplıydı… Susannah üç yüzden fazla monitör olduğunu tahmin ediyordu. Oldukça dayanıklı olmalıydılar zira bazıları hâlâ çahşıy0r. du. Birkaçında barakanın etrafını saran tepelerin görüntüsü vardı, ama çoğunda görüntü karlıydı ve birinde de uzun süre baktığında Susannah’nın midesinin bulanmasına yol açan kayan çizgiler vardı. Bil] karlı ekranların bir zamanlar dünyanın etrafında, yörüngesinde dönen uydulardan görüntüler ilettiğini, ama uydulardaki kameraların uzun zaman önce bozulduğunu söyledi. Kayan çizgilerin olduğu ekran daha ilginçti. Bili bu ekranın daha birkaç ay öncesine dek Kara Kule’yi göstermekte olduğunu söyledi. Sonra görüntü aniden kaybolmuş ve yerini bu çizgiler almıştı.</p>

  <p class="calibre2">“Kızıl Kral’ın televizyona çıkmaktan hoşlandığını sanmıyorum,” dedi Bili, onlara. “Özellikle de başka ziyaretçilerin gelebileceğini biliyorsa. Bir sandviç daha almaz mısınız? Bol miktarda var, sizi temin ederim. Hayır mı? Peki ya çorba? Sen, Patrick? Çok zayıfsın, biliyorsun… çok, çok zayıfsın.”</p>

  <p class="calibre2">Patrick defterini onlara doğru çevirdi ve Susannah’nın önünde eğilmekte olan Bill’in bir resmini gösterdi. Robotun metal ellerinden birinde düzgünce sıralanmış sandviçlerle dolu bir tepsi, diğerinde de bir sürahi buzlu çay vardı. Patrick’in tüm resimleri gibi bu da karikatürden öteydi. Resmi yapan elin sürati inanılmazdı. Susannah alkışladı. Roland gülümseyerek başını salladı. Patrick diğerlerinin gerideki boşluğu görmemesi için dişlerini sıkarak sırıttı. Sonra sayfayı çevirdi ve yeni bir resme başladı.</p>

  <p class="calibre2">“Arkada çok sayıda ulaşım aracı var,” dedi Bili. “Çoğu işlemiyor, ama bazıları hâlâ çalışıyor olabilir. Size dört çekişli bir kamyonet verebilirim. Sorunsuz işleyeceğini garanti edemem ama sizi burdan sadece yüz yirmi tekerlek uzakta olan Kara Kule’ye götürebileceğine inanıyorum.”</p>

  <p class="calibre2">Susannah midesine büyük ve hareketli bir ağırlığın çöktüğünü hissetti. Yüz yirmi tekerlek, yüz altmış kilometre ediyordu, hatta belki daha da az. Yaklaşmışlardı. O kadar yakındılar ki ürkütücüydü.</p>

  <p class="calibre2">“Kule’ye karanlık çöktükten sonra gitmezsiniz,” dedi Bili. “En azından ben öyle sanıyorum. Kule’nin yeni sakinini gözönünde bulundurunca böylesi daha makul görünüyor. Ama sizin gibi deneyimli yolcular için yol kenarında bir gece daha kamp yapmak nedir ki? Bir şey değildir elbette! Ama yolda geçirilecek son geceyi katarsak bile hedefiniz yarın öğleye doğru görüş alanınıza girmiş olacaktır.”</p>

  <p class="calibre2">Roland bunu uzun uzun, dikkatle düşündü. Susannah o arada kendine nefes almayı hatırlatmak durumunda kaldı, çünkü benliğinin bir parçası nefes almak istemiyordu.</p>

  <p class="calibre2">Hazır değilim, diye düşündü o parça. Ve daha.derinlerde bir başka parçası tekrarlanan (ve gelişen) bir rüyanın her nüansını hatırlayan parça başka bir şey düşünüyordu: Gitmek kaderimde yok. Sonuna kadar gidemeyeceğim.</p>

  <p class="calibre2">Roland sonunda konuştu. “Teşekkür ederim, Bili eminim hepimiz müteşekkiriz ama korkarım nazik teklifini reddedeceğiz. Sebebini sorarsan sana bir cevap veremem. Tek bildiğim bir parçamın yarını fazla erken bulduğu. O parçam yolun geri kalanını yürüyerek almamız gerektiğini düşünüyor. Şimdiye dek yaptığımız gibi.” Derin bir soluk alıp bıraktı. “Orda olmaya hazır değilim. Henüz değil.”</p>

  <p class="calibre2">Sen de, diye düşündü Susannah şaşkınca. Sen de.</p>

  <p class="calibre2">“Kafamı ve kalbimi hazırlamak için biraz daha zamana ihtiyacım var. Hatta belki ruhumu da.” Elini arka cebine uzattı ve Dandelo’nun ecza dolabına onlar için bırakılmış, Robert Browning’e ait şiirin fotokopisini çıkardı. “Burda son savaşa… veya son direnişe başlamadan önce eski günleri hatırlamakla ilgili yazılmış bir şeyler var. Doğru yazılmış. Ve belki gerçekten de bana tek gereken, şairin bahsettiğidir; eski ve mutlu günlerden bir esinti. Bilmiyorum. Susannah karşı çıkmadığı sürece yayan devam etme taraftarıyım.”</p>

  <p class="calibre2">“Susannah karşı değil,” dedi genç kadın usulca. “Susannah en doğrusunun bu olduğunu düşünüyor. Susannah’nın tek itirazı kırık bir egzoz borusu gibi arkada sürüklenmek.”</p>

  <p class="calibre2">Roland, ona minnetle (biraz da dalgınca) gülümsedi son birkaç günde ondan bir şekilde uzaklaşmış gibiydi ve tekrar Bill’e döndü. “Çekebileceğim bir araba var mı acaba? Çünkü yanımıza biraz erzak da almamız gerekecek… ve Patrick de var. Onun da zaman zaman arabayla çekilmesi gerekecek.”</p>

  <p class="calibre2">Patrick içerlemiş görünüyordu. Elini yumruk yapıp kolunu havaya kaldırdı ve kaslarını gösterdi. Ancak minik kas yumrusu onu mahcup etmiş olacaktı ki kolunu çabucak indirdi.</p>

  <p class="calibre2">Susannah gülümseyerek ona doğru uzandı ve dizine dostça vurdu. “Utanmana gerek yok, tatlım. Cadının evindeki Hansel ve Gretel gibi bir kafeste Tanrı bilir ne kadar zaman kalmış olman senin kabahatin değil.”</p>

  <p class="calibre2">“İstediğiniz gibi bir şeyim olduğundan eminim,” dedi Bill. “Susannah için de akülü bir modeli var. Sahip olmadıklarımı da yaratabilirim. En fazla bir iki saat sürer.”</p>

  <p class="calibre2">Roland hesap yapıyordu. “Burdan günbatımına beş saat kala ayrılırsak hava kararana dek on iki tekerlek ilerleyebiliriz. Yani Susannah’nın on beş, on altı kilometre diyeceği bir mesafe. Ortalama bu hızla ilerlersek ömrümü ulaşmak için harcadığım Kule’ye beş gün sonra varabiliriz. Kule’ye günbatımında varmak isterim çünkü rüyalarımda hep o vakitte görüyorum. Susannah?”</p>

  <p class="calibre2">Ve içindeki ses derinlerdeki fısıldadı: Dört gece. Rüyalar görülecek dört gece. Bu yeterli olmalı. Hatta yeterliden de öte. Elbette ka’mn müdahale etmesi gerekecekti. Eğer etkisi altından çıktılarsa bu gerçekleşmeyeçekti; gerçekleşemeyecekti. Ama Susannah artık ka’mn her yere, Kara Kule’ye bile uzandığını düşünüyordu. Hatta belki Kara Kule ile vücut buluyordu.</p>

  <p class="calibre2">“Uygun,” dedi cılız bir sesle.</p>

  <p class="calibre2">“Patrick?” diye sordu Roland. “Sen ne diyorsun?”</p>

  <p class="calibre2">Patrick omuz silkti ve başım defterinden kaldırmadan elini onlara doğru salladı. Hareketi, onlar neye karar verirse uyacağını söylüyordu. Susannah, Patrick’in Kara Kule hakkında pek bir fikri olmadığını, Kule’yi hiç umursamadığını görebiliyordu. Neden umursayacaktı ki? Canavardan kurtulmuştu, karnı da toktu. Bunlar onun için yeterliydi. Dilini kaybetmisti ama içinden geçenleri çizerek ifade edebiliyordu. Patrick’in halinden memnun olduğunu tahmin edebiliyordu. Ama…</p>

  <p class="calibre2">Kule’ye varmak onun kaderinde de yok. Ne onun, ne Oy’un, ne de benini Peki o halde bize ne olacak?</p>

  <p class="calibre2">Bilmiyordu ve tuhaftı ama bu konuda hiç endişeli değildi. Ka söyleyecekti. Ka ve rüyaları.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Üç insan, Hantal Billy ve robot Bili bir saat sonra Ho Fat’in Lüks Taksisi’nin biraz daha büyüğü gibi görünen, kesilmiş bir arabanın etrafında toplanmıştı. Arabanın tekerlekleri büyük ve inceydi. Bir rüya gibi kolayca dönüyorlardı. Susannah yüklü olduğunda bile tüy gibi kolayca çekilebileceğini düşündü. En azından Roland’ın gücü kuvveti yerindeyken. Yokuş yukarı çekmek enerjisini hiç şüphesiz bir süre sonra tüketecekti ama taşıdıkları yiyecekleri yedikçe Ho Fat II hafifleyecekti… ve Susannah önlerinde çok fazla tepe olduğunu sanmıyordu. Açık alana, kırlık bölgeye gelmişlerdi; kar ve ağaç kaplı sırtlar arkalarında kalmıştı. Bili, ona ne bir motosiklet ne de bir golf arabası sayılabilecek, elektrikle işleyen bir araç getirmişti. Arkada sürüklenme (“kırık bir egzoz borusu gibi”) günleri geride kalmıştı.</p>

  <p class="calibre2">“Bana yarım saat daha verirseniz bunu zımparalayabilirim,” dedi Bili üç parmaklı çelik elini artık ismi Ho Fat II olan küçük arabanın kesik ön kısmında gezdirerek.</p>

  <p class="calibre2">“Teşekkürler deriz ama gerek yok,” dedi Roland. “Üzerine birkaç kat deri sereriz, olur biter.”</p>

  <p class="calibre2">Yola koyulmak için sabırsızlanıyor, diye düşündü Susannah. Bunca zamandan sonra neden’sabırsızlanmasın ki? Ben de yola çıkmaya can atıyorum.</p>

  <p class="calibre2">“Eh, öyle diyorsanız öyle olsun,” dedi pek mutlu görünmeyen Bili. “Galiba gidişinizi geciktirmeye çalışıyorum. Bir daha ne zaman insan göreceğim kim’bilir?”</p>

  <p class="calibre2">Buna hiçbiri cevap vermedi. Bilmiyorlardı.</p>

  <p class="calibre2">“Çatıda çok yüksek sesli bir korna var,” dedi Bili, Federal’i işaret ederek. “Ne tür bir sorunu haber vermek için kuruldu bilmiyorum belki radyasyon sızıntıları veya bir saldırıyla karşılaşılması halinde çalmak içindir ama sesinin en az yüz tekerlek öteye yayılacağından eminim. Rüzgâr doğru yönde esiyorsa daha da uzağa. Sizi takip ettiğini düşündüğünüz kişiyi görürsem veya hâlâ çalışmakta olan hareket algılayıcı cihazlar varlığını hissederse kornayı çalarım. Belki duyarsınız.”</p>

  <p class="calibre2">“Teşekkürler,” dedi Roland.</p>

  <p class="calibre2">“Kamyonetle gitseydiniz size yetişme şansı olmazdı,” diye belirtti Bili. “Kule’ye ulaşır ve onu hiç görmezdiniz.”</p>

  <p class="calibre2">“Doğru söylüyorsun,” dedi Roland, ama fikrini değiştirdiğine dair en ufak bir belirti yoktu. Bunu görmek Susannah’yı memnun etti.</p>

  <p class="calibre2">“Kızıl Baba’sı diye bahsettiğiniz kişi, Can’Ka No Rey’e gerçekten hükmediyorsa ne yapacaksınız?”</p>

  <p class="calibre2">Roland bu olasılığı Susannah ile değerlendirmiş olmasına rağmen başım iki yana salladı. Kule’nin etrafında uzak mesafedeyken bir daire çizip dibine Kızıl Kral’ın hapsolduğu balkondan görülemeyecek bir noktadan yaklaşabileceklerini düşünmüşlerdi. Sonra dolaşıp hemen altındaki kapıya varabilirlerdi. Ama elbette bu düşündüklerinin mümkün olup olmadığını Kule’ye ulaşana dek öğrenemeyeceklerdi.</p>

  <p class="calibre2">“Eh, Tanrı isterse su olacaktır,” dedi eskiden Kekeme Bili olarak bilinen robot. “Eski insanlar böyle derdi. Belki sizinle hiçbir yerde olmasa bile yolun sonundaki açıklıkta tekrar görüşürüz. Eğer robotların oraya girmesine izin veriliyorsa. Umarım veriliyordur, çünkü tekrar görmek istediğim pek çok kişi var.”</p>

  <p class="calibre2">Öyle mahzun görünüyordu ki Susannah, Bill’in yanına gidip bir robota sarılmanın saçmalığını bir an bile düşünmeden kaldırılmak için kollarını uzattı. Birbirlerine sarıldılar. Bili, Calla Bryn Sturgis’teki kötücül Andy’nin olumsuz etkilerini silmişti ve sırf bu yüzden bile olsa kucaklanmayı hak ediyordu. Susannah, Bill’in çelik kollarının bedenine dolanmasını hissedince istediği takdirde belini kuru bir dal parçası gibi kırabileceğini anladı. Ama Bill’in sarılışı son derece nazikti.</p>

  <p class="calibre2">“Uzun günler ve hoş geceler, Bili,” dedi Susannah. “İyi olmanı umuyoruz, hepimiz öyle dileriz.”</p>

  <p class="calibre2">“Teşekkür ederim, hanımefendi,” dedi Bili ve onu yere indirdi. “Size teşek, tekeş, teşkek…” Biiip! Ve elini yine başına indirdi. “Teşekkürler derim.” Duraksadı. “Kekeleme sorununu hallettim, gerçekten, ama daha önce de dediğim gibi, tamamen duygusuz değilim.”</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Patrick yorulup Ho Fat IFye binmeden önce Susannah’nın elektrikli aracının yanında dört saat boyunca yürüyerek ikisini de şaşırttı. Bill’in Mordred’i gördüğünü (veya cihazların varlığını algıladığını) belirten korna sesini beklediler ama duyamadılar… üstelik rüzgâr onlara doğru esiyordu. Günbatımında karlı bölgeyi tamamen artlarında bıraktılar. Uzun gölgelerinin düştüğü arazi giderek daha düz bir hal alıyordu.</p>

  <p class="calibre2">Roland kamp yapmak için durduklarında ateş yakmak için çalı çırpı topladı ve uyuyakalmış olan Patrick uyanıp koca bir porsiyon sosisle haşlanmış fasulye yedi. (Fasulyelerin Patrick’in dişsiz ağzında kayboluşunu izleyen Susannah uyumadan önce döşek olarak kullandığı deriyi Patrick’in rüzgârının altına sermemesi gerektiğini aklının bir köşesine not etti.) O ve Oy da iştahla yedi ama Roland yemeğine neredeyse hiç dokunmadı.</p>

  <p class="calibre2">Patrick akşam yemeğinden sonra resim defterini aldı, kurşunkalemine kaşlarını çatarak baktı ve bir elini Susannah’ya uzattı. Ne istediğini anlayan Susannah omzuna astığı, kişisel eşyalarını koyduğu çıkınından cam kavanozu çıkardı. Kavanozu hep yanında taşıyordu, çünkü sadece bir tane kalemtıraş vardı ve Patrick’in onu kaybetmesinden korkuyordu. Elbette Roland bıçağıyla EberhardFaberler’in ucunu açabilirdi ama o şekilde uçların kalitesi bir şekilde değişiyordu. Susannah kavanozu baş aşağı çevirerek içindeki silgileri ve ataçları kalemtıraşla birlikte avucuna döktü Sonra kalemtıraşı Patrick’e uzattı. Patrick kalemin ucunu sokup birkaç kez hızla çevirdikten sonra kalemtıraşı geri verdi ve hemen resmine döndü. Susannah pembe silgilere bakıp Dandelo’nun hepsini teker teker kesmeye niçin tenezzül ettiğini düşündü. Çocuğa eziyet etmenin bir yolu muydu? Eğer öyleyse pek işe yaramamış görünüyordu. Belki ilerideki yıllarda, beyniyle parmakları arasındaki müthiş bağlantılar bir nebze paslandığında (yeteneğinin küçük ama inkâr edilemeyecek kadar göz kamaştırıcı dünyası ilerlediğinde) silgilere ihtiyaç duyabilirdi. Şu an için hataları bile ayrı birer ilham kaynağıydı.</p>

  <p class="calibre2">Patrick uzun süre çizmedi. Susannah günbatımının turuncu aydınlığında başını resim defterine iyice eğdiğini görünce defteri itiraz etmeyen parmaklarının arasından aldı ve Patrick’i arabanın arkasına yatırarak (ön kısmı tekerlekleriyle neredeyse aynı yükseklikte bir kayanın üzerine dayandığı için araba yere paralel duruyordu) üzerini derilerle örttükten sonra yanağına bir öpücük kondurdu.</p>

  <p class="calibre2">Patrick uykulu bir halde uzanıp Susannah’nın yanağmdaki yaraya dokundu. Susannah önce yüzünü buruşturdu ama nazik dokunuştan kaçmadı. Yara yine kabuk bağlamıştı ama zonklaması acı veriyordu. O günlerde gülümsemek bile Susannah’nın canını acıtıyordu. Uzatılan el indi ve Patrick uykuya daldı.</p>

  <p class="calibre2">Yıldızlar gökte belirmişti. Roland dikkatle onları izliyordu.</p>

  <p class="calibre2">“Ne görüyorsun?” diye sordu Susannah.</p>

  <p class="calibre2">“Sen ne görüyorsun?” diye soruyla karşılık verdi Roland.</p>

  <p class="calibre2">Susannah ışıltısı giderek artan gökyüzüne baktı. “Şey,” dedi. “Yaşlı Yıldız’ı ve Yaşlı Ana’yı görüyorum ama batıya doğru ilerlemiş gibiler. Ve surda da… aman Tanrı‘m!” Ellerini Roland’ın hafif sakallı (hiçbir zaman fazla uzamalarına izin vermiyor gibiydi) yanaklarına koyup çevirdi. “Batı Denizi’nin kıyısından ayrıldığımızda şu orda değildi, olmadığından eminim. O bizim dünyamızdan, Roland… biz ona Büyük Ayı diyoruz!”</p>

  <p class="calibre2">Roland başını salladı. “Ve babamın kütüphanesindeki en eski kitaplardan birine göre bir zamanlar bizim dünyamızın da göğündeymiş. İsmi, Lydia’nın Kepçesi’ymiş. İşte şimdi yine görülebiliyor.” Gülümseyerek Susannah’ya döndü. “Yenilenmenin bir başka işareti. Kızıl Kral hapsolduğu yerden gökyüzüne bakıp onu gördüğünde çileden çıkıyordur!”</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Susannah kısa bir süre sonra uyudu. Ve rüya gördü.</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Yine Central Park’ta, ilk kar tanelerinin düşmeye başladığı parlak, gri bir gökyüzünün altında; yakınlarda bir yerde Noel ilahileri söylenmektedir ama söyledikleri “Silent Night” veya “What Child Is This” değil, pirinç sarkışıdır: “Yeşil yeşil pirinçler, Bak gör çok tazeler, Tazeler yemyeşiller, Commalagelgel! Bir şekilde değişmiş olmasından korkarak bereyi çıkarır ama üzerinde hâlâ <i class="calibre5">MUTLU NOEL’LER</i> yazmaktadır ve (burada ikizler yok) içi rahatlar.</p>

  <p class="calibre2">Etrafına bakınca ona sırıtmakta olan Eddie ve Jake’i görür.</p>

  <p class="calibre2">Eddie’nin üzerinde <i class="calibre5">NOZZALA</i> <i class="calibre5">İ</i><i class="calibre5">Ç</i><i class="calibre5">İ</i><i class="calibre5">YORUM!</i> yazan bir eşofman üstü vardır.</p>

  <p class="calibre2">Jake’inkinin üzerindeyse <i class="calibre5">TAKURO SPIRIT SÜRÜYORUM</i>! yazmaktadır.</p>

  <p class="calibre2">Bunların hiçbiri yeni sayılmaz. Ama arkalarında, Beşinci Cadde’ye giden at arabası yolunun yanında durmakta olan şey kesinlikle yenidir. Yaklaşık iki metre yüksekliğinde bir kapıdır bu ve görünüşüne bakılırsa masif demirağacından yapılmıştır. Kapının tokmağı som altındır ve üzerinde hanım silahşorun nihayet anladığı bir şekil vardır: çaprazlama duran iki kurşunkalem. Eberhard Faber #2 olduklarından şüphesi yoktur. Silgileri kesilmiştir.</p>

  <p class="calibre2">Eddie bir bardak sıcak çikolata uzatmaktadır. Üzerinde krema ve hindistancevizi parçacıklarının yüzdüğü mükemmel bir sıcak çikolata. “Al,” der Eddie. “Sana sıcak çikolata getirdim.”</p>

  <p class="calibre2">Susannah uzatılan bardağa aldırmaz. Kapı onu büyülemiştir. “Kumsalda gördüğümüz kapılara benziyor, değil mi?” diye sorar.</p>

  <p class="calibre2">“Evet,” der Eddie.</p>

  <p class="calibre2">“Hayır” der Jake aynı anda.</p>

  <p class="calibre2">“Anlayacaksın,” der ikisi birlikte ve neşeyle birbirlerine gülümserler.</p>

  <p class="calibre2">Susannah yürüyerek yanlarından geçer. Roland’ın onları çektiği kapıların üzerinde TUTUKLU, nöron PRİM KADİNİ ve mc yazmaktadır. Bunun üzerinde ise şu yazar: <i class="calibre5">© :)</i> Ve altında şu vardır: <i class="calibre5">RESSAM</i></p>

  <p class="calibre2">Susannah tekrar onlara döner ama yok olmuşlardır. Central Park da öyle.</p>

  <p class="calibre2">Harap olmuş şehir Lud’a ve çorak topraklara bakmaktadır. Soğuk ve ısıran bir esinti ona beş kelime fısıldar: “Zaman dolmak üzere… acele et…”</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">Susannah, ondan ayrılmalıyım… ve bunu Kara Kale’yi ufukta görmeden önce yapmam en iyisi. Ama nereye gideceğim? Ve hem Mordred ile hem Kızıl Kral’la savaşında onu nasıl sadece Patrick’le bırakırım, diye düşünerek panik içinde uyandı.</p>

  <p class="calibre2">Son düşüncesi, acı bir gerçeği aklına getirdi: bir hesaplaşma olursa Oy’un Roland’a Patrick’ten daha faydalı olacağı muhakkaktı. Hantal Billy cesaretini pek çok kez göstermiş ve silahşor olmayı hak etmişti; tek eksiği bir silahtı. Ama Patrick… Patrick bir… şey, o bir kalemşordu. Mavi alevlerden hızlıydı ama çok keskin değilse bir EberhardFaber ile kimseyi öldüremezdiniz.</p>

  <p class="calibre2">Doğrulup oturdu. Küçük elektrikli aracının uzak tarafına yaslanmış, nöbet tutan Roland uyandığını fark etmedi. Ve Susannah fark etmesini ütemedi. Soru işaretleri uyandırabilirdi. Tekrar uzanıp derileri üzerine çekti ve ilk avlarını düşündü. Genç geyiğin nasıl yön değiştirip doğruca 0na doğru koştuğunu ve kafasını Oriza’sıyla nasıl uçurduğunu hatırladı. Tabağın altındaki çıkıntının, Patrick’in kalemtıraşına çok benzeyen çıkıntının buz gibi havayı yarmasıyla duyulan ıslık sesini hatırladı. Zihninin bir çeşit bağlantı kurmaya çalıştığını düşündü, ama ne olduğunu keşfedemeyecek kadar bitkindi. Belki de çok fazla çabalıyordu. Eğer öyleyse bu konuda ne yapabilirdi?</p>

  <p class="calibre2">Calla Bryn Sturgis’te geçirdikleri günler sayesinde emin olduğu bir şey vardı. Kapının üzerindeki sembol, BULUNMAMIŞ anlamına geliyordu.</p>

  <p class="calibre2">Zaman dolmak üzere. Acele et.</p>

  <p class="calibre2">Ertesi gün Susannah’nın gözyaşları başladı.</p>

  <p class="calibre2">&nbsp;</p>

  <p class="calibre2"><b class="calibre4">9</b></p>

  <p class="calibre2">&nbsp;</p>

  <p class="calibre2">Tuvaletini gerisinde yapabileceği (ve tutamadığında gözyaşlarını dökebileceği) çalılar hâlâ bol miktarda vardı ama arazi düzleşip açılmaya devam ediyordu. Yolda geçirdikleri ikinci gün, öğle civarı Susannah ileride, önce bulutların gölgesi sandığı karaltıyı fark etti. Ancak gökyüzü bir ufuktan diğerine masmaviydi ve tek bir bulut bile yoktu. Sonra karaltı, bulut gölgesine hiç benzemeyen bir şekilde yön değiştirdi. Susannah nefesini tutup elektrikli aracını durdurdu.</p>

  <p class="calibre2">“Roland!” dedi. “İlerde bir yaban sığırı sürüsü var! Evet, eminim!”</p>

  <p class="calibre2">“Yaa, öyle mi diyorsunuz?” dedi Roland geçici bir ilgiyle. “Epeyce büyük bir sürü.”</p>

  <p class="calibre2">Patrick, Ho Fat H’nin arkasına oturmuş, deli gibi çiziyordu. Kalemi tutuşunu değiştirdi ve avucunun alt kısmını kâğıda bastırarak ucuyla gölge yapmaya başladı. Susannah neredeyse Patrick’in çizdiği sürünün üzerinden yükselen toz bulutunun kokusunu alabilecekti. Ama Patrick gözleri Susannah’nınkilerden keskin değilse resimde sürüyü yedi sekiz kilometre daha yakında çizmiş gibi görünüyordu. Daha keskin olmasının mümkün olduğunu düşündü. Her neyse, gözleri uyum sağladı ve Susannah da daha net görmeye başladı. Kocaman başlarını, hatta kara gözlerini bile görebiliyordu.</p>

  <p class="calibre2">“Amerika’da bu büyüklükte bir sürü nerdeyse yüz yıldan beri görülmedi,” dedi.</p>

  <p class="calibre2">“Öyle mi?” Hâlâ aynı kibar alaka. “Ama burda sayıları oldukça fazla. Küçük bir tet menzilimize girerse birkaçını avlayalım derim. Geyik dışında taze et yemek hoşuma gider. Ya senin?</p>

  <p class="calibre2">Susannah gülümsemekle yetindi. Roland da gülümsemesine karşılık verdi. Ve Susannah hem antet hem dandinh olmadan önce ya bir serap ya da bir iblis olduğuna inandığı bu adamı kısa bir süre sonra bir daha asla görmeyeceğini tekrar hissetti. Eddie ölmüştü, Jake ölmüştü ve pek yakında Gilead’lı Roland’ı son kez görecekti. O da ölecek miydi? Peki ya kendisi?</p>

  <p class="calibre2">Roland görecek olursa gözyaşları için bir mazerete sahip olabilsin diye başını kaldırıp parlak güneşe baktı. Ve o geniş, boş arazide güneydoğuya, tüm dünyaların ve zamanın merkezi olan Kule’nin giderek şiddetlenen ritmine doğru ilerlemeye devam ettiler.</p>

  <p class="calibre2">Güpgüpgüp.</p>

  <p class="calibre2">Commalagelegele, yolculuk bitmek üzere.</p>

  <p class="calibre2">O gece ilk nöbeti Susannah tuttu ve gece yarısı Roland’ı uyandırdı.</p>

  <p class="calibre2">“Galiba oralarda bir yerlerde,” dedi kuzeybatıyı göstererek. Kimden bahsettiğini belirtmesine gerek yoktu, aklından geçen sadece Mordred olabilirdi. Diğer herkes gitmişti. “Gözünü dört aç.”</p>

  <p class="calibre2">“Dikkatli olurum,” dedi Roland. “Sen de silah sesi duyarsan hemen hazırlan.”</p>

  <p class="calibre2">“Emin olabilirsin,” dedi ve Ho Fat IFnin dibindeki kuru kış otları üzerine uzandı. Önce uyuyamayacağını sandı, yakınlarda bir düşman olmasının gerginliği onu canlandırmıştı. Ama uyudu.</p>

  <p class="calibre2">Ve rüya gördü.</p>

  <p class="calibre2">&nbsp;</p>

  <p class="calibre2"><b class="calibre4">10</b></p>

  <p class="calibre2">&nbsp;</p>

  <p class="calibre2">İkinci gecenin rüyası hem ilk geceki gibi, hem değildir. Ana unsurlar tam olarak aynıdır: Central Park, gri gökyüzü, kar taneleri, ilahi söyleyen sesler (bu kez eski bir DelVikingsparçası olan “Come With Me”yi söylemekler), Jake (TAKURO SPIRIT SÜRÜYORUM!) ve Eddie (bu kez üzerindeIdnde KLİK! <i class="calibre5">BU B</i><i class="calibre5">İ</i><i class="calibre5">R SHINNARO KAMERA!</i> yazmaktadır). Eddie’nin sıcak çikolatası vardır ama bu kez Susannah ‘ya ikram etmez. Susannah endişelerini hem yüzlerinden, hem de gergin bedenlerinden okur. Bu rüyanın en büyük farkı budur: görülecek bir şey veya yapılacak bir şey vardır ya da belki ikisi birden. Her ne ise o ana dek Susannah’nın görmesini beklemişlerdir ve Susannah hep geriye dönmektedir.</p>

  <p class="calibre2">Aklına korkunç bir soru gelir: özellikle mi geri dönmektedir? Burada yüzleşmek istemediği bir şey mi vardır? Kara Kule iletişimi bir şekilde engelliyor olabilir mi? Bu aptalca bir fikirdir elbette gördüğü bu insanlar hasret çeken hayal gücünün eserleridir; ölüdür onlar! Eddie’yi bir kurşun öldürmüş, Jake ise bir arabanın al(ında kalmıştır biri bu dünyada, biri Anahtar-Dünya’da, yani olanın olduğu bitenin bittiği dünyalarda (çünkü zaman sadece bir tek yönde ilerlemekte) ve başarılı şairleri de Stephen King’dir.</p>

  <p class="calibre2">Ancak yüzlerindeki ifadeyi inkâr edemez, o panik ifadesini., sanki ona söylemek istedikleri bir şey vardır. Ona sahipsin, Suze… sana göstermek istediğimiz şeye, bilmen gereken şeye sahipsin. Elinden kayıp gitmesine izin mi vereceksin? Dördüncü devre. Dördüncü devre ve zaman ilerliyor, ilerlemeye devam edecek, etmek zorunda çünkü bütün mola haklan bitti. Acele etmen gerek… acele…</p>

  <p class="calibre2">&nbsp;</p>

  <p class="calibre2"><b class="calibre4">11</b></p>

  <p class="calibre2">&nbsp;</p>

  <p class="calibre2">Susannah aniden uyandı. Güneş doğmak üzereydi. Eliyle kaşını şilince ter damlalarının ıslaklığını hissetti.</p>

  <p class="calibre2">Bilmem gereken şey ne, Eddie? Neyi görmemi istiyorsun? Sorusuna cevap gelmedi. Nasıl gelecekti? Bay Dean öldü, diye düşündü ve tekrar yattı. Bir saat geçti ama tekrar uyuyamadı.</p>

  <p class="calibre2">&nbsp;</p>

  <p class="calibre2"><b class="calibre4">12</b></p>

  <p class="calibre2">&nbsp;</p>

  <p class="calibre2">Ho Fat H’de, Ho Fat I’de olduğu gibi tutamaklar vardı. Ama Ho Fat I’dekilerin aksine bunlar ayarlanabiliyordu. Patrick yürümek istediğinde tutamaklar birbirlerinden ayrılıyor, Roland birini, Patrick de diğerini tutup çekiyordu. Patrick arabaya bindiğindeyse Roland tutamakları tekrar birbirlerine yaklaştırıp tek başına çekmeyi sürdürüyordu.</p>

  <p class="calibre2">Öğle vaktinde yemek için mola verdiler. Yedikten sonra Patrick Ho Fat H’nin arkasına kıvrılıp uyudu. Roland çocuğun (yaşı ne olursa olsun onu bir çocuk olarak görüyorlardı) horlamasını duyana dek bekledi ve Susannah’ya döndü.</p>

  <p class="calibre2">“Aklını kurcalayan nedir, Susannah? Söyle bana. Artık bir tet olmasa da, dinh’in olmasam da bana dandinh anlat.” Gülümsedi. Bu gülümsemedeki hüzün Susannah’nın yüreğine dokundu ve artık gözyaşlarını gizleyemez oldu. Gerçeği de.</p>

  <p class="calibre2">“Roland, Kule’yi gördüğünde hâlâ seninle birlikteysem çok büyük bir sorun var demektir.”</p>

  <p class="calibre2">“Nasıl bir sorun?”</p>

  <p class="calibre2">Susannah başını iki yana salladı. Gözyaşları daha da artmıştı. “Bir kapı olması gerekiyor. Bulunmamış Kapı. Ama onu nasıl bulacağımı bilmiyorum! Eddie ve Jake rüyalarımda bana gelip bildiğimi söylüyorlar gözlerinden okuyorum ama bilmiyorum! Yemin ederim bilmiyorum!”</p>

  <p class="calibre2">Roland, ona sarılıp şakağına bir öpücük kondurdu. Susannah’nın ağzının kenarındaki yara zonklayıp yandı. Kanamıyordu ama yine büyümeye başlamıştı.</p>

  <p class="calibre2">“Bırak ne olacaksa olsun,” dedi Silahşor, annesinin bir zamanlar ona dediği gibi. “Bırak ne olacaksa olsun ve ağlama, ka işini yapsın.”</p>

  <p class="calibre2">“Onun ötesine geçtiğimizi söylemiştin.”</p>

  <p class="calibre2">Roland, onu kollarında sallıyor ve bu çok iyi geliyordu. Sakinleştiriciydi. “Yanılmışım,” dedi. “Senin de bildiğin gibi.”</p>

  <p class="calibre2">&nbsp;</p>

  <p class="calibre2"><b class="calibre4">13</b></p>

  <p class="calibre2">&nbsp;</p>

  <p class="calibre2">Üçüncü gece ilk nöbeti tutma sırası Susannah’daydı ve bir el omzunu kavradığında arkalarına, Kule Yolu boyunca kuzeybatıya bakıyordu. Dehşet içinde arkasına döndü (arkamda, yüce Tanrı‘m Mordred arkamda ve örümcek şeklinde!) ve tabancasını şimşek hızıyla çekti.</p>

  <p class="calibre2">Patrick korkuyla büzüldü. Ellerini korkuyla irileşmiş gözlerine doğru kaldırmıştı. Bağırsaydı Roland’ı uyandıracağı muhakkaktı, uyandırsaydı her şey farklı olurdu. Ama Patrick ses çıkaramayacak kadar korkmuştu. Boğazından sadece alçak bir inilti yükseldi.</p>

  <p class="calibre2">Susannah tabancayı kılıfına koydu, ona boş ellerini gösterdi ve Patrick’i kendisine çekerek sarıldı. Patrick’in bedeni hâlâ kaskatıydı hâlâ korkuyordu ama sonra gevşedi.</p>

  <p class="calibre2">“Ne oldu, bir tanem?” diye sordu Susannah sotto vocen. Sonra farkında olmadan Roland ile aynı kelimeleri kullandı. “Aklını kurcalayan nedir?”</p>

  <p class="calibre2">Patrick ondan uzaklaşıp kuzeyi gösterdi. Susannah bir an için yine de anlamadı ama sonra dans edip göz kırpan turuncu ışıkları gördü. En az sekiz kilometre ötede olduklarını düşündü ve daha önce görmemiş olmasına hayret etti.</p>

  <p class="calibre2">Roland’ı uyandırmamak için alçak sesle konuşmaya devam etti. “Bunlar sadece ışıklar, tatlım… sana zarar veremezler. Roland cinler olduğunu söylüyor. Aziz Elmo’nun ateşi veya öyle bir şey gibi.”</p>

  <p class="calibre2">Ama Patrick’in Aziz Elmo’nun ateşinin ne olduğuna dair hiçbir fikxj yoktu, Susannah bunu gözlerinden anlayabiliyordu. Ona hiçbir zarar vermeyeceklerini tekrarlamakla yetindi. Cinler bundan yakına gelmezdi Tekrar dönüp baktığında da dans ederek uzaklaşmakta olduklarını gördü zaten. Kısa bir süre sonra çoğu yok olmuştu. Belki düşünceleriyle onları uzaklaştırmıştı. Bir zamanlar böyle fikirlere dudak bükerdi ama artık de</p>

  <p class="calibre2">Patrick sakinleşmeye başladı.</p>

  <p class="calibre2">“Neden tekrar uyumuyorsun, tatlım? Dinlenmen gerek.” Aslında bu kendisi için de geçerliydi ama korkuyordu. Yakında Roland’ı uyandırıp yatacak vd rüya görecekti. Jake ve Eddie’nin hayaletleri geçen seferkinden daha yoğun bir endişeyle ona bakacaktı. Bilmediği, bilemediği bir şeyi görmesini isteyeceklerdi.</p>

  <p class="calibre2">Patrick başım iki yana salladı.</p>

  <p class="calibre2">“Uykun gelmedi mi?”</p>

  <p class="calibre2">Tekrar iki yana salladı.</p>

  <p class="calibre2">“Peki o halde, neden bir süre resim yapmıyorsun?” Çizmek Patrick’i daima rahatlatırdı.</p>

  <p class="calibre2">Patrick gülümsedi ve başını salladı. Sonra hemen Ho Fat’e gidip resim defterini aldı. Roland’ı uyandırmamak için abartılı, büyük adımlarla yürüyordu. Bu görüntü Susannah’yı gülümsetmişti. Patrick resim yapmayı seviyordu; galiba Dandelo’nun bodrumunda hayatta kalmasının tek sebebi, yaşlı piçin ona ara sıra çizmesi için kalem kâğıt vereceğini bilmesiydi. Susannah, Patrick’in de Eddie’nin bir zamanlar olduğu gibi bir bağımlı olduğunu düşündü. Ama Patrick’in bağımlı olduğu maddeler kalem ve kâğıttı.</p>

  <p class="calibre2">Oturup resim yapmaya başladı. Susannah nöbetine devam etti ama kısa bir süre sonra bütün bedenini tuhaf bir titreşim sardı, sanki izlenen kendisiydi. Aklına yine Mordred geldi, sonra gülümsedi (yarası büyüyüp şiştiği için canı yandı). Mordred değil, Patrick’ti. Patrick, onu izliyordu. Patrick, onu çiziyordu.</p>

  <p class="calibre2">Neredeyse yirmi dakika boyunca hareketsizce oturdu, sonra merak baskın çıktı. Patrick için yirmi dakika, Mona Lisa’yı yapabilmesine yetecek bir süreydi hatta arka plana St. Paul Bazilikası‘nı da çizebilirdi. Hissettiği titreşim öylesine tuhaftı ki neredeyse zihinsel değil, fizikseldi.</p>

  <p class="calibre2">Yanına gidince Patrick önce defteri alışılmamış bir utangaçlıkla göğsüne bastırdı. Ama Susannah’nın bakmasını istiyordu, bu gözlerinden okunuyordu. Neredeyse bir âşığın bakışıydı ama Susannah, Patrick’in bu hissinin resimdeki kadına yönelik olduğunu tahmin etti.</p>

  <p class="calibre2">“Haydi, şekerim,” dedi ve bir elini defterin üzerine koydu. Ama Patrick istese bile çekip almamaya kararlıydı. Ressam oydu, eserini gösterip göstermeme kararı tamamen ona ait olmalıydı. “Lütfen?”</p>

  <p class="calibre2">Patrick defteri bir süre daha göğsüne bastırdı. Sonra utangaçça, gözlerini kaçırarak Susannah’ya uzattı. Defteri alan Susannah resme baktı. O kadar iyiydi ki bir an nefesi kesildi. İri gözler. Babasının “Etiyopya’nın mücevherleri” dediği çıkık elmacık kemikleri. Eddie’nin öpmeye bayıldığı dolgun dudaklar. Susannah’nın birebir kopyasıydı… aynı zamanda ondan fazlasıydı. Sevginin kurşunkalemle çizilmiş çizgilerden böyle kusursuz bir yalınlıkla parlayacağını tahmin edemezdi, ama işte o sevgi karşısındaydı, gerçekten öyleydi; bir çocuğun onu kurtaran, orada kalmaya devam ettiği takdirde ölmesi muhakkak bir kara delikten çekip çıkaran kadına duyduğu aşk tüm çıplaklığıyla karşısındaydı. Bir anneye duyulan sevgi, bir kadına duyulan aşk.</p>

  <p class="calibre2">“Patrick, bu muhteşem!” dedi.</p>

  <p class="calibre2">Çocuk, ona endişeyle baktı. Şüpheyle. Sahi mi? diye soruyordu gözleri ve Susannah, yaptığının inkâr edilemez güzelliğinden sadece onun zavallı, güvensiz, ömrü boyunca bu yeteneğe sahip olmuş ama değerinden bihaber şüphe duyabileceğini anladı. Çizmek onu mutlu ediyordu; bu kadarını her zaman bilmişti. Resimlerinin başkalarını mutlu edebileceği ihtimali… işte bu fikre alışması gerekecekti. Susannah ne kadar süredir Dandelo’nun elinde tutsak olduğunu ve en başta o gaddar yaratığın eline nasıl düştüğünü bir kez daha merak etti. Herhalde hiçbir zaman öğrenemeyecekti. Bu arada Patrick’in yeteneğinin farkına varması gerekiyordu.</p>

  <p class="calibre2">“Evet,” dedi. “Muhteşem olmuş. Çok iyi bir ressamsın, Patrick. Buna bakmak kendimi iyi hissettiriyor.”</p>

  <p class="calibre2">Patrick bu kez gülümserken dişlerini sıkmayı unuttu. Ve dilsiz olsun olmasın o gülümseme o kadar tatlıydı ki, Susannah yiyebileceğini bile düşündü. Korkularıyla endişelerini çok küçük ve önemsizmiş gibi gösteriyordu.</p>

  <p class="calibre2">“Bende kalabilir mi?”</p>

  <p class="calibre2">Patrick başını hevesle salladı. Yırtma hareketi yaptıktan sonra Susannah’yı gösterdi. Evet! Sayfayı yırtıp al! Sende kalsın!</p>

  <p class="calibre2">Susannah kâğıdı yırtacaktı ki duraksadı. Patrick’in sevgisi (ve kalemi) onu çok güzel yapmıştı. O güzelliği bozan tek çirkinlik, ağzının kenarındaki yaraydı. Resmi ona çevirdi, parmağının ucuyla yarayı gösterdi, sonra yüzündeki yaraya dokundu. Ve yüzünü buruşturdu. En ufak dokunuş bile acıtıyordu. “Tek kötü şey bu,” dedi.</p>

  <p class="calibre2">Patrick ellerini iki yana açarak omuz silkince Susannah güldü. Roland’ı uyandırmamaya dikkat ederek alçak sesle gülmüştü. Eski bir filmden bir repliği hatırladı: Ne görüyorsam onun resmini yaparım.</p>

  <p class="calibre2">Ama bu yağlıboya değildi ve aniden o acı veren, lanet şeyden kurtulabileceğini anladı. Hiç olmazsa kağıt üzerindekinden.</p>

  <p class="calibre2">O zaman ikizim olacak, diye düşündü şefkatle. Daha iyi olan yarım; güzel ikiz kız kar de…</p>

  <p class="calibre2">Ve aniden anladı…</p>

  <p class="calibre2">Her şeyi mi? Her şeyi anladı mı?</p>

  <p class="calibre2">Evet, diye düşünecekti çok daha sonra. Kâğıda dökülebilecek kadar net değildi eğer at b = c ise o halde cb = a ve ca=b ama evet, her şeyi anlamıştı. Sezgisel olarak anlamıştı. Rüyadaki Eddie ve rüyadaki Jake’in p kadar sabırsız görünmesine şaşmamalıydı; çok barizdi.</p>

  <p class="calibre2">Patrick, onu çizerek çekiyordu.</p>

  <p class="calibre2">Ve bu ilk çekilişi değildi.</p>

  <p class="calibre2">Roland onu bu dünyaya büyüyle çekmişti.</p>

  <p class="calibre2">Eddie, kendisine aşkla çekmişti.</p>

  <p class="calibre2">Jake gibi.</p>

  <p class="calibre2">Yüce Tanrı, Susannah onca zamandır oradaydı ve onca şeyi yaşamıştl Icatet’in ne anlama geldiğini artık biliyor olmalıydı. Katet aileydi.</p>

  <p class="calibre2">Katet sevgiydi.</p>

  <p class="calibre2">Çizmek bir kurşunkalemle veya bir kömür parçasıyla resim yapmaktı.</p>

  <p class="calibre2">Çizerek çekmek büyülemek, getirmek, yaklaştırmaktı. Kişiyi kendi içinden çıkarmak.</p>

  <p class="calibre2">Detta da varlığını sürdürmek için çekmecelere gitmişti.</p>

  <p class="calibre2">Patrick yaban topraklarda kapalı kalmış o dilsiz, dâhi çocuk. Çekmecelerde kapalı kalmıştı. Ve şimdi? Şimdi ne olacaktı?</p>

  <p class="calibre2">Şimdi sıra benim özel ikramımda, diye düşündü SusannahOdetta Detta ve ne yapacağını, niçin yapacağını çok iyi bilerek cebindeki kavanoza uzandı.</p>

  <p class="calibre2">Susannah resim defterini sayfayı koparmadan geri verince Patrick düş kırıklığına uğramış göründü.</p>

  <p class="calibre2">“Yoo, yoo,” dedi Susannah (pek çoğunun sesiyle). “O güzel, değerli resmimi alıp bu anda ve bu mekânda nasıl göründüğümü bilmek, sonsuza dek saklamak istiyorum ama önce benim için bir şey daha yapmanı rica edeceğim.”</p>

  <p class="calibre2">Dandelo’nun kesmesinin sebebini anlayarak küçük, pembe silgilerden birini Patrick’e uzattı. Dandelo’nun çok iyi sebepleri vardı.</p>

  <p class="calibre2">Patrick uzatılanı aldı ve daha önce hiç böyle bir şey görmemiş gibi kaşlarını çatarak parmaklarının arasında evirip çevirdi. Susannah, Patrick’in daha önce silgi gördüğünden emindi ama aradan kaç yıl geçmişti acaba? İşkencecisini sonsuza dek yok etmeye kaç kez yaklaşmıştı? Ve Dandelo neden basitçe onu o zaman öldürmemişti?</p>

  <p class="calibre2">Çünkü silgileri alınca güvende olduğunu düşündü, diye geçirdi içinden.</p>

  <p class="calibre2">Patrick kafası karışmış halde ona bakıyordu. Mutsuz olduğu belliydi Susannah, çocuğun yanına oturup resimdeki yarayı gösterdi. Sonra Patrick’in bileğini nazikçe kavrayarak elini kâğıda doğru çekti. Patrick önce direnir gibi oldu ama sonra pembe silgiyi tutan elinin çekilmesine izin verdi.</p>

  <p class="calibre2">Susannah uzaklarda görüp bulutların gölgesi sandığı, ama aslında bir yaban sığırı sürüsü olan karaltıyı düşündü. Patrick toz bulutunu çizerek çekmeye başladığında toz kokusunu nasıl alabildiğini hatırladı. Ve Patrick’in sürüyü daha yakındaymış gibi çizip çekmesinden sonra nasıl daha yakın göründüğünü düşündü. O zaman gözlerinin uyum sağladığını düşünmüştü, ne aptallık. Sanki gözler karanlığa olduğu gibi mesafeye de uyum sağlarmış gibi.</p>

  <p class="calibre2">Hayır, sürüyü yakınlaştıran Patrick’ti. Onları çizip çekerek yaklaştırmıştı.</p>

  <p class="calibre2">Silginin ucu kâğıda değmek üzereyken kendi elini çekti… bunu yapan sadece Patrick olmalıydı, o kadarından her nasılsa emindi. İstediğini anlatmak için elini ileri geri oynattı. Patrick anlamadı. Susannah hareketi tekrarladıktan sonra ağzının kenarındaki yarayı gösterdi.</p>

  <p class="calibre2">“Yok et onu, Patrick,” dedi sesinin titremeyişine şaşarak. “Çok çirkin, yok et onu.” Silme hareketini havada tekrar yaptı. “Sil onu.”</p>

  <p class="calibre2">Patrick bu kez anladı. Susannah çocuğun gözlerindeki ışığı görmüştü. Pembe silgiyi Susannah’ya doğru kaldırdı. Kusursuz bir pembeydi, üzerinde en ufak leke yoktu. Emin olup olmadığını sormak istercesine kaşlarını kaldırıp Susannah’ya baktı. Susannah başını salladı.</p>

  <p class="calibre2">Patrick silgiyi kâğıda yaklaştırdı ve önce biraz çekinerek sürtmeye başladı. Neler olduğunu görünce silmeye hevesle devam etti.</p>

  <p class="calibre2">&nbsp;</p>

  <p class="calibre2"><b class="calibre4">14</b></p>

  <p class="calibre2">&nbsp;</p>

  <p class="calibre2">Susannah aynı tuhaf titreşimi hissetti ama çizerken bütün bedenim sarmıştı, oysa şimdi tek bir yerde, ağzının kenarındaydı. Patrick silginin işlevini iyice kavrayıp işe dalınca titreşim hissi yerini şiddetli bir kaşıntıya bıraktı. Yarayı kaşımamak için parmaklarını toprağa gömmek zorunda kaldı aksi halde yaranın açılmasına, geyik derisinden ceketinin üzerine kan boşalmasına hiç aldırmadan deli gibi kaşıyacaktı.</p>

  <p class="calibre2">Birkaç saniye sonra sona erecek, ermek zorunda, bitmeli, ah ulu Tannm lütfen KESİLSİN…</p>

  <p class="calibre2">Bu arada Patrick, onu tamamen unutmuş gibiydi. Saçları; başını resme eğdiği için yüzünün iki yanından aşağı sarkıyor, yüzünün büyük kısmını perdeliyordu. Yeni, harika oyuncağı aklını başından almış gibiydi. Nazikçe siliyordu… sonra biraz hızlandı (kaşıntının şiddeti arttı)… sonra hareketleri yine yumuşadı. Susannah çığlık atmamak için kendini zor tutuyordu. Kaşıntı bir anda tüm vücuduna yayıldı. Alnını yakıyor, gözlerinin ıslak yüzeyinde sivrisinek bulutları gibi titreşiyor, göğüs uçlarını ürpertip umutsuzca sertleştiriyordu.</p>

  <p class="calibre2">Çığlık atacağım, elimde değil, çığlık atmalıyım…</p>

  <p class="calibre2">Tam içine derin bir nefes çekmişti ki kaşıntı yok oldu. Acı da öyle. Elini ağzının kenarına götürecek oldu, sonra tereddüt etti.</p>

  <p class="calibre2">Cesaret edemiyorum.</p>

  <p class="calibre2">Etsen iyi olur! diye karşılık verdi Detta hiddetle. Atlattığın atlattığımız onca badireden sonra yüzüne dokunacak kadar cesaretin vardır herhalde, seni sürtük!</p>

  <p class="calibre2">Parmak uçlarıyla tenine dokundu. Pürüzsüz tenine. Gök Gürültüsünden beri başına dert olan yara kaybolmuştu. Bir aynaya veya durgun bir su yüzeyine baktığında en ufak bir iz bile görmeyeceğinden emindi.</p>

  <p class="calibre2">&nbsp;</p>

  <p class="calibre2"><b class="calibre4">15</b></p>

  <p class="calibre2">&nbsp;</p>

  <p class="calibre2">Patrick bir süre daha çalıştı önce silgiyle, sonra kurşunkalemle, ardından yine silgiyle ama Susannah ne bir titreşim, ne de kaşıntı hissetti. Sanki kritik bir nokta vardı ve o noktayı geçince bu hisler son buluyordu. Dandelo kalemlerin ucundaki silgileri kestiğinde Patrick’in kaç yaşında olduğunu merak etti. Dört mü? Altı? Küçük olduğu muhakkaktı. Silgiyj ona ilk gösterişinde yüzünde beliren şaşkınlığın sahte olmadığını biliy0r. du ama bir kez eline aldıktan sonra bir profesyonel gibi kullanmaya başlamıştı.</p>

  <p class="calibre2">Belki bisiklete binmek gibidir, diye düşündü. Bir kez öğrenildi mi unutulmuyordun</p>

  <p class="calibre2">Olabildiğince sabır göstererek bekledi ve sabrı, beş uzun dakika sonra mükafatlandırıldı. Patrick gülümseyerek resim defterini ona doğru çevirdi ve gösterdi. Yarayı tamamen silmiş ve o bölgeyi, teninin geri kalanıyla uyum sağlaması için hafifçe gölgelendirmişti. Bütün silgi kırıntılarını dikkatle temizlemişti.</p>

  <p class="calibre2">“Çok güzel,” dedi Susannah ama bu dehaya yapılmış boktan bir iltifattı, değil mi?</p>

  <p class="calibre2">Uzanıp kollarını boynuna doladı ve dudaklarına bir öpücük kondurdu. “Patrick, harika olmuş.”</p>

  <p class="calibre2">Kan, Patrick’in yüzüne öyle çabuk ve öyle yoğun bir şekilde hücum etti ki, Susannah önce endişelendi ve genç yaşına rağmen bir kalp krizi geçirip geçirmediğini düşündü. Ama Patrick bir eliyle resmi ona uzatıp, diğer eliyle yırtma hareketini yaparken gülümsüyordu. Almasını istiyordu. Resmin onda kalmasını istiyordu.</p>

  <p class="calibre2">Susannah zihninin karanlık bir köşesinde resmi ortadan ikiye ayırırsa ne olacağını merak ederek sayfayı defterden dikkatle kopardı. Bunu yaparken Patrick’in yüzünde ne şaşkınlık, ne inanmazlık, ne de korku olduğunu fark etti. Ağzının kenarındaki yarayı daha önce mutlaka fark etmiş olmalıydı zira tanıştıkları günden beri vardı ve neredeyse tüm suratına hükmediyor gibiydi. Üstelik yarayı en ince ayrıntılarına dek çizmişti. Ve artık kaybolmuştu araştıran parmakları öyle olduğunu söylüyorduama Patrick herhangi bir tepki göstermemişti. Sonuç açık bir şekilde gözler önünde gibiydi. Resminden sildiğinde yarayı hafızasından ve aklından da silmiş olmalıydı. “Patrick?”</p>

  <p class="calibre2">Patrick, ona gülümseyerek baktı. Susannah mutlu olduğu için o da mutluydu. Ve Susannah çok mutluydu. Ölesiye korkuyor olduğu gerçeği bunu değiştirmezdi.</p>

  <p class="calibre2">“Benim için bir şey daha çizer misin?”</p>

  <p class="calibre2">Patrick başını salladı. Defterine bir şey çizdi ve çevirip ona gösterdi:</p>

  <p class="calibre2">Susannah soru işaretine bir süre baktıktan sonra ona döndü. Harika yeni oyuncağını, silgiyi sıkıca tutmakta olduğunu gördü.</p>

  <p class="calibre2">“Var olmayan bir şeyi çizmeni istiyorum.”</p>

  <p class="calibre2">Patrick başını sorarcasına hafifçe yana yatırdı. Susannah kalbi giderek artan bir süratle çarpmasına rağmen gülümsedi, Oy da söyleneni tam olarak anlamadığında öyle bakardı.</p>

  <p class="calibre2">“Merak etme, anlatacağım.”</p>

  <p class="calibre2">Ve büyük bir dikkatle anlattı. Patrick dinledi. Roland bir noktada Susannah’nın sesini duyup uyandı. Yanlarına geldi, ateşin hafif, kızıl aydınlığında Susannah’ya baktı. Başını hafifçe çevirmişti ki gözleri irileşerek tekrar ona döndü. Susannah o ana dek Roland’ın yaranın kaybolduğunu fark edip etmediğinden emin olamamıştı. Patrick’in büyüsünün yararım anısını Siiahşor’un belleğinden de silecek kadar kuvvetli olabileceğini düşünmüştü.</p>

  <p class="calibre2">“Susannah, yüzün! Yüzüne ne ol…”</p>

  <p class="calibre2">“Şşş, beni seviyorsan sus, Roland.”</p>

  <p class="calibre2">Silahşor sustu. Susannah dikkatini tekrar Patrick’e yöneltti ve usulca, ama telaşlı bir sesle tekrar konuşmaya başladı. Çocuk dinledi ve Susannah kavrayışının ışığını gözlerinde görmeye başladı.</p>

  <p class="calibre2">Roland hiç sorulmadan ateşi besledi ve kampları kısa süre sonra yıldızlar altında pırıl pırıl aydınlandı.</p>

  <p class="calibre2">Patrick daha önce çizdiği soru işaretinin soluna bir soru cümlesi yazdı:</p>

  <p class="calibre2">Ne yükseklikte?</p>

  <p class="calibre2">Susannah, Roland’ı dirseğinden kavrayıp Patrick’in önünde ayakta durmasını sağladı. Silahşor’un boyu bir doksan civarıydı. Susannah, R0. land’dan onu kucağına almasını istedikten sonra başının yaklaşık sekiz santim üzerini gösterdi. Patrick gülümseyerek başını salladı.</p>

  <p class="calibre2">“Ve üzerinde de şöyle bir şeyin olması gerekiyor,” dedi Susannah ve çalı çırpı yığınından ince bir dal aldı. Dalı dizinin üzerinde kırıp ucu sivri bir parça elde etti. Sembolleri hatırlıyordu, ama üzerlerinde fazla düşünmemeye karar verdi. Tam olarak aynı şekil olmazsa kapının hiç açılmayacağını ya da istemediği bir zaman ve mekâna açılacağını hissediyordu. Bu yüzden sembolleri ateşin yanındaki külle karışık toprağa Patrick’in yapacağı gibi hızla çizdi. Hiç duraksamamış, çizdiği bir sembole dönüp bir daha bakmamıştı. Çünkü birine bakacak olursa hepsine bakacak ve mutlaka gözüne doğru görünmeyen bir yer çarpacak, tereddüt içine bir hastalık gibi çöreklenecekti. Detta birçok kez kurtarıcısı olan küstah, açık sözlü Detta bir ihtimal öne çıkıp sembolü onun yerine çizebilirdi ama Susannah buna bel bağlayamazdı. Kalbinin en derin noktasında Detta’ya bir güvensizlik vardı; böylesi önemli bir durumu sırf eğlenmek için tehlikeye atabilir, her şeyi mahvedebilirdi. Onu kendisinin de tam olarak anlayamadığı sebeplerle yanında tutmak isteyebilecek olan Roland’a da güvenemezdi.</p>

  <p class="calibre2">Bu yüzden sembolleri elindeki ucu sivri kaba değnekle küllü toprağın üzerine bir kez bile geriye dönüp bakmadan süratle çizdi:</p>

  <p class="calibre2">“Bulunmamış,” dedi Roland soluğunu içine çekerek. “Susannah, nenasıl…”</p>

  <p class="calibre2">“Şşş,” diye tekrarladı Susannah.</p>

  <p class="calibre2">Patrick defterinin üzerine eğilip çizmeye başladı.</p>

  <p class="calibre2">&nbsp;</p>

  <p class="calibre2"><b class="calibre4">16</b></p>

  <p class="calibre2">&nbsp;</p>

  <p class="calibre2">Susannah kapıyı görebilmek için sürekli etrafına bakıyordu ama İcamp ateşinin aydınlattığı alan, Roland’ın alevleri taze çalılarla beslemesine rağmen oldukça dardı. En azından geniş alanın uzanıp giden karanla boşluğuyla kıyaslandığında öyleydi. Hiçbir şey göremiyordu. Roland’a döndüğünde Silahşor’un gözlerinde dile getirmediği soruları gördü ve Patrick çizmeye devam ederken ona daha önce yaptığı, Susannah’ya ait resmi gösterdi. Yaranın daha önce bulunduğu yeri sessizce gösterdi. Kâğıdı yüzüne iyice yaklaştıran Roland silgi izlerini sonunda gördü. Patrick geride bıraktığı az sayıdaki izi büyük bir beceriyle gizlemiş, Roland ancak çok dikkatli bakarak görebilmişti; günler süren yağmurun ardından iz sürmek gibiydi.</p>

  <p class="calibre2">“İhtiyarın silgileri kesmesine şaşmamalı,” dedi resmi Susannah’ya geri uzatırken.</p>

  <p class="calibre2">“Ben de öyle düşünmüştüm.”</p>

  <p class="calibre2">Ve o an, içgüdüsel olarak başka bir sonuca ulaşmıştı: Patrick (en azından bu dünyada) silerek yok edebiliyorsa, çizerek var edebilirdi. Gizemli bir şekilde bir anda yakınlaşan yabani sığır sürüsünden bahsettiğinde Roland alnını korkunç bir baş ağrısı çekiyormuşçasına ovdu.</p>

  <p class="calibre2">“Bunu görmeliydim. Ne anlama geldiğini kavramam gerekirdi. Yaşlanıyorum, Susannah.”</p>

  <p class="calibre2">Susannah bu söylenene aldırmadı daha önce de duymuştu ve ona Eddie’yle Jake’i gördüğü rüyalarını anlattı. Üzerlerindeki giysilerde yazan markaları, koro seslerini, sıcak çikolata ikramını anlattı; geceler birbiri ardına geçip süre azalmasına rağmen Susannah’nın gerçeği hâlâ görmemesi üzerine yüzlerinde beliren ve giderek artan endişeden bahsetmeyi ihmal etmedi.</p>

  <p class="calibre2">“Bana bu rüyadan şimdiye kadar niçin bahsetmedin?” diye sordu Roland. “Neden yorumlama konusunda yardımımı istemedin?”</p>

  <p class="calibre2">Susannah yardımını istememekte haklı olduğunu düşünerek ona gözlerini kaçırmadan baktı. Evet… bu Silahşor’u ne kadar incitirse incitsin. “İki kişiyi yitirdin. Beni de kaybetmeye gönlün razı olur muydu?”</p>

  <p class="calibre2">Roland kızardı. Susannah bunu ateşin hafif aydınlığında bile görebiliyordu. “Benim için kötü konuşuyorsun, Susannah ve aklından daha da kötüsünü geçirmişsin.”</p>

  <p class="calibre2">“Belki öyle,” dedi Susannah. “Öyleyse, üzgünüm derim. Ne istediğimden emin değildim. Bir parçam Kule’yi görmek istiyor, biliyorsun. Bir parçam bunu çok fazla istiyor. Ve Patrick Bulunmamış Kapı‘yı varlığa çizerek çekse de açabilsem bile GerçekDünya’ya açılmayabilir. Rüyadaki markaların anlamının bu olduğundan eminim.”</p>

  <p class="calibre2">“Öyle düşünmemelisin,” dedi Roland. “Gerçekliğin hatlarının siyah, beyaz, varlık ve yokluk gibi keskin çizgilerle belirlenmiş olduğunu sanmıyorum.”</p>

  <p class="calibre2">Patrick kuş gibi bir ses çıkarınca ikisi de ona döndü. Resim defterini, görebilmeleri için onlara doğru çevirip havaya kaldırmıştı. Susannah Bulunmamış Kapı‘nın kusursuz bir temsili olduğunu düşündü. Üzerinde RESSAM yazmıyordu ve tokmağı parlak, sıradan metaldendi üzerinde çaprazlama duran kalem işlemesi yoktu ama çok iyiydi. Susannah bu ayrıntıları Patrick’e söyleme gereği duymamıştı zira bunlar, Susannah’nm gerçeği görebilmesi için ona bırakılmış birer ipucuydu.</p>

  <p class="calibre2">Bana bir harita çizmek haricinde her şeyi yapmışlar, diye düşündü. Her şeyin niye bu kadar zor, bu kadar (bilmece) gizemli olması gerektiğini merak etti ama bu soruya asla tatmin edici bir cevap bulamayacağını biliyordu. Her zaman böyle olmaz mıydı? Önemli cevaplar asla kolayca elde edilemezdi.</p>

  <p class="calibre2">Patrick yine kuş sesine benzeyen o sesi çıkardı. Bu kez bir şey sormak ister gibiydi. Susannah aniden zavallı çocuğun ölesiye endişeli olduğunu fark etti, neden olmayacaktı? îlk vazifesini yerine getirmişti ve Susannah’nm bu konudaki yorumunu bilmek istiyordu.</p>

  <p class="calibre2">“Olağanüstü, Patrick… harika.”</p>

  <p class="calibre2">“Evet,” diye onayladı Roland resim defterini alarak. Kapı ona ıstanavarların zehri yüzünden ölmek üzereyken Batı Denizi’nin kıyısında rastladığı kapıların birebir kopyası gibi görünüyordu. Sanki zavallı, dilsiz yaratık kafasının içine bakıp kapının bir resmini görmüştü… fottegrafını.</p>

  <p class="calibre2">Bu arada Susannah umutsuzca etrafına bakmıyordu. Elleri üzerinde aydınlığın sınırına doğru ilerlediğinde Roland, onu sertçe geri çağırarak Mordred’in oralarda bir yerlerde olabileceğini hatırlattı. Karanlık, Mordred’in dostuydu.</p>

  <p class="calibre2">Susannah sabırsızlanmasına rağmen Mordred’in bedensel, annesine yaptıklarını ve süratini tüm ayrıntılarıyla hatırlayarak tekrar ateşe yaklaştı. Ama gerilemek ona neredeyse fiziksel bir acı vermişti. Roland, ona Kara Kule’nin tepesini ertesi günün sonlarına doğru görebileceklerini söylemişti. Susannah o sırada Roland’ın yanında olursa, Kule’yi onunla birlikte görürse gücünün dIrenemeyeceği kadar büyük olmasından korkuyordu. Çekimine kapılma ihtimali hiç de uzak değildi. O an, kapı ve Kule arasında bir seçim yapması istense kapıyı seçeceğini biliyordu. Ama yaklaştıkça Kule’nin gücü artıyor, çekimi şiddetleniyor, şarkı söyleyen sesler daha da tathlaşıyordu ve biraz daha ilerlerse kapıyı seçmek çok daha zor olacaktı.</p>

  <p class="calibre2">“Göremiyorum,” dedi umutsuzca. “Belki yanıldım. Belki kahrolası kapı yok. Ah, Roland…”</p>

  <p class="calibre2">“Yanıldığını sanmıyorum,” dedi Roland, ona. Belirgin bir isteksizlikle, ama yapılacak bir işi, ödeyecek borcu olan bir adam gibi konuşuyordu. Ve bu kadına borçluydu gerçekten; onu başka bir dünyadayken ensesinden tutup cinayet sanatını öğrendiği, âşık olduğu ve aşkını kaybettiği bu dünyaya çekmemiş miydi? Onu içinde bulunduğu kedere mahkûm etmemiş miydi? Bunu düzeltmek için yapabileceği bir şey varsa yapmaya yükümlüydü. Onu yanında tutma isteği hayatına mal olsa bile tamamen bencillikti ve Roland’ın aldığı eğitime hiç yakışmazdı.</p>

  <p class="calibre2">Daha da önemlisi, Susannah’ya duyduğu sevgi ve saygı, onu yanında tutma isteğini bastırıyordu. Ona, garip ama harikulade katefinin son üyesine veda etmek kalbini kıracaktı ama Susannah’nın istediği, ihtiyar duyduğu buydu ve Roland isteğini yerine getirmeye mecburdu. Ve yapabileceğini sanıyordu zira genç adamın resminde, Susannah’nın gözünden kaçan bir şey görmüştü. Orada olan değil, olmayan bir şey.</p>

  <p class="calibre2">“Bak,” dedi nazikçe ve resmi gösterdi. “Seni hoşnut etmek için ne kadar uğraştığını görüyor musun, Susannah?”</p>

  <p class="calibre2">“Evet! Evet, elbette görüyorum, ama…”</p>

  <p class="calibre2">“Galiba bunu yapması on dakika kadar sürdü, oysa şimdiye kadar yaptığı en ayrıntılı resimler bile üç, en fazla dört dakikada bitmişti, sence de öyle değil mi?”</p>

  <p class="calibre2">“Nereye varmaya çalıştığını anlamıyorum!” dedi Susannah neredeyse bağırarak.</p>

  <p class="calibre2">Patrick, Susannah ve Roland’a irileşmiş, mutsuz gözlerle bakarak Oy’a sarıldı ve hayvanı kendine çekti.</p>

  <p class="calibre2">“Seni memnun etmek için öylesine çabaladı ki sadece Kapı‘yı çizdi. Kâğıdın üzerinde tek başına duruyor. Hiç… hiç…”</p>

  <p class="calibre2">Doğru kelimeyi arıyordu. Vannay’in hayalet sesi, aradığı sözcüğü kulağına fısıldadı.</p>

  <p class="calibre2">“Bağlamı yok!”</p>

  <p class="calibre2">Susannah bir an için anlamamış göründü, sonra gözlerinde kavrayışın ışığı belirdi. Roland beklemedi; sağlam olan sol eliyle Patrick’in omzunu tuttu ve kapıyı, Susannah’nın Ho Fat III adını verdiği elektrikli aracının arkasına koymasını söyledi.</p>

  <p class="calibre2">Patrick söyleneni seve seve yapmaya hazırdı. Öncelikle, Ho Fat III’ü kapının önüne koymak ona silgisini kullanması için bir fırsat verecekti. Bu kez çok daha süratli çalıştı dışarıdan izleyen biri, neredeyse dikkatsizce olduğunu söyleyebilirdi ama Silahşor hemen yanı başında oturuyor ve Patrick’in küçük aracı çizerken tek bir çizgiyi bile hatalı çizmediğini görebiliyordu. Tek ön tekerleği çizip jant kapağına ateşin yansımasını ek</p>

  <p class="calibre2">leyerek resmi tamamladı. Sonra kalemini bıraktı ve havada bir titreşim oldu. Roland yüzünde havanın basıncını hissetti. Kamp ateşinin doğruca karanlık göğe yükselen alevleri bir an için titreşti. Sonra o his kayboldu. Alevler tekrar yukarı yöneldi. Ve ateşin üç metre ötesinde, elektrikli aracın hemen gerisinde Roland’ın en son Calla Bryn Sturgis’te, Sesler Mağarası‘nda gördüğü kapı belirdi.</p>

  <p class="calibre2">&nbsp;</p>

  <p class="calibre2"><b class="calibre4">17</b></p>

  <p class="calibre2">&nbsp;</p>

  <p class="calibre2">Susannah şafak vaktine dek bekledi. Önce zaman geçirmek için çıkınını topladı ama sonra bir kenara bıraktı… sahip olduğu az sayıdaki eşyanın (ve elbette bir de onları koyduğu deri torba vardı) ona New York’ta ne faydası olacaktı? İnsanlar ona gülerdi. Yani büyük ihtimalle gülerlerdi… ya da onu görünce çığlık çığlığa kaçarlardı. Central Park’ta beliriverecek olan Susannah Dean çoğu insana bir üniversite mezunu veya büyük bir servetin vârisi gibi görünmeyecekti; hatta Ormanlar Kraliçesi Sheena gibi bile görünmeyecekti, üzgünüm derim. Hayır, medeni şehir insanlarına muhtemelen ucubeler şovundan kaçmış biri gibi görünecekti. Ve bu kapıdan geçtiğinde geri dönüşü olabilecek miydi? Asla.</p>

  <p class="calibre2">Çıkınını bir kenara koyup bekledi. Ufukta ilk ışıkları gördüğünde Patrick’i yanına çağırdı ve kendisiyle gelmek isteyip istemediğini sordu. Geldiğin dünyaya veya ona çok benzeyen bir başka dünyaya, dedi ona, Patrick’in geldiği dünyayı hatırlamadığını bilmesine rağmen… ya yaşadığı yerden çok küçükken koparılmıştı ya da koparılmanın sarsıntısı hafızasını silmişti.</p>

  <p class="calibre2">Patrick, ona baktı, sonra çömelmiş, ona bakmakta olan Roland’a döndü. “Her iki türlü de, evlat,” dedi Silahşor. “Her iki dünyada da resim yapabilirsin, bana inan. Ama onun gideceği yerde resimlerini beğenecek daha çok insan olacak.”</p>

  <p class="calibre2">Kalmasını istiyor, diye düşündü Susannah ve öfkelendi. Sonra Roland, ona baktı ve başını iki yana salladı. Susannah emin değildi ama galiba anlatmak istediği…</p>

  <p class="calibre2">Hayır, Silahşor’un ne anlatmak istediğinden emindi. Roland düşüncelerini Patrick’ten gizlediğini bilmesini istiyordu. İsteklerini. Susannah, Silahşor’un yalan söyleyebileceğini biliyordu (Kurtların gelişinden önce, Calla Bryn Sturgis’te yüzlerce kişiye söylemişti) ama daha önce Susannah’ya hiç yalan söylememişti. Detta’ya belki ama ona hayır. Eddie’ye ve Jake’e de söylememişti. Onlara tüm bildiklerini söylemediği zamanlar olmuştu ama düpedüz yalan?… Hayır. Bir katet’ûlzr ve Roland onlara dürüst olmuştu. Yiğidi öldür hakkını yeme.</p>

  <p class="calibre2">Patrick aniden defterini aldı ve en üstteki temiz sayfaya bir şeyler yazdı. Sonra onlara gösterdi:</p>

  <p class="calibre2">Kalacağım. Yeni bir yere gitmekten korkuyorum.</p>

  <p class="calibre2">Yazdıklarım vurgulamak istercesine dilsiz ağzını gösterdi.</p>

  <p class="calibre2">Susannah’nın Roland’ın yüzünde gördüğü ifade rahatlama mıydı? Eğer öyleyse bunun için ondan nefret etti.</p>

  <p class="calibre2">“Pekâlâ, Patrick,” dedi duygularını sesine yansıtmamaya çalışarak. Uzanıp çocuğun elini bile tuttu. “Hislerini anlayabiliyorum. İnsanlar acımasız olabilir… acımasız ve gaddar… ama iyi kalpli pek çok insan da olduğunu bilmelisin. Dinle beni: şafak vaktine dek bekleyeceğim. Fikrini değiştirecek olursan teklifim hâlâ geçerli.”</p>

  <p class="calibre2">Patrick başını hızla salladı. Daha fazla ısrar etmediğim için minnettar, diye düşündü Detta hiddetle. Yaslı beyaz herif de minnettardır herhalde!</p>

  <p class="calibre2">Kes sesini, dedi Susannah ve ilginçtir, Detta sustu.</p>

  <p class="calibre2">&nbsp;</p>

  <p class="calibre2"><b class="calibre4">18</b></p>

  <p class="calibre2">&nbsp;</p>

  <p class="calibre2">Ama gün ağarırken (üç kilometre uzakta sakince otlayan bir yaban sığırı sürüsünü görebiliyorlardı) Detta’yı yine zihnine aldı. Dahası: Detta’nın kontrolü eline almasına izin verdi. O şekilde daha kolay, daha acısızdı. Kamp yerinde son bir tur atan, bu dünyanın havasını ikisi için son bir kez ciğerlerine çeken ve gördüklerini hafızasına kaydeden Detta oldu. Kapının etrafını dolaşan, avuçlarını dayayıp önce bir yöne, sonra diğerine doğru zorlayan ve diğer tarafa geçtiğinde kaybolduğunu gören de Detta’ydı. Patrick bir tarafında, Roland diğer tarafında yürüyordu. Kapının kaybolduğunu gören Patrick hayretle kuş ötüşüne benzeyen o sesi çıkardı. Roland hiçbir şey söylemedi. Oy kapının daha önce bulunduğu yere gidip havayı kokladı… ve diğer taraftan bakıldığında kapının az önce bulunduğu yerden geçti. Diğer tarafta olsaydık kapının içinden geçtiğini görecektik, diye düşündü Detta.</p>

  <p class="calibre2">Kapıdan üzerindeyken geçmeyi planladığı Ho Fat IH’e döndü. Kapı açılırsa elbette. Açılmazsa her şey tatsız bir şakaya dönerdi. Roland aracın koltuğuna oturmasına yardım etmek istedi; Detta, onu sert bir hareketle uzaklaştırıp kendi bindi. Gidonun yanındaki kırmızı düğmeye bastı ve elektrikli motor hafif bir mırıltıyla çalışmaya başladı. Enerji göstergesinin iğnesi hâlâ yeşil bölgedeydi. Sağ eliyle araca hız verdi ve üzerinde BULUNMAMIŞ anlamına gelen semboller bulunan kapıya doğru yavaşça ilerlemeye başladı. Aracın burnu kapıya değmek üzereyken durdu.</p>

  <p class="calibre2">Silahşor’a inandırıcılıktan uzak bir gülümsemeyle baktı.</p>

  <p class="calibre2">“Pekâlâ, Roland… veda vakti geldi. Uzun günler, hoş geceler. Umarım kahrolası Kule’ne ulaşır ve…”</p>

  <p class="calibre2">“Hayır,” dedi Roland.</p>

  <p class="calibre2">Detta, ona kahkaha dolu, parlak gözlerle baktı. Durumu kendi istediğinden başka bir şeye çevirmesi için ona meydan okuyordu. Onu kovması için meydan okuyordu. Haydi bakalım, beyaz çocuk, elinden geleni ardına koyma.</p>

  <p class="calibre2">“Ne?” diye sordu Silahşor’a. “Ne var, koca adam?”</p>

  <p class="calibre2">“Bunca zaman sonra sana böyle veda etmeyeceğim.”</p>

  <p class="calibre2">“Ne demek istiyorsun?” diye sordu Detta kelimeleri öfkeyle yuvarlayarak.</p>

  <p class="calibre2">“Ne demek istediğimi biliyorsun.”</p>

  <p class="calibre2">Başını iki yana salladı. Bilmiyorum.</p>

  <p class="calibre2">“Öncelikle,” dedi Roland yolculuğun sertleştirdiği sağ elini, parmakları eksik olan sağ eliyle nazikçe kavrayarak. “Gitmeye veya kalmaya karar verecek biri daha var ve kastettiğim kişi Patrick değil.”</p>

  <p class="calibre2">Genç kadın bir an için anlamadı. Sonra altın halkalı gözlere ve dikilmiş kulaklara baktı. Oy’u unutmuştu.</p>

  <p class="calibre2">“Detta soracak olursa büyük ihtimalle kalmayı seçecektir, çünkü ondan hiçbir zaman fazla hoşlanmadı. Ama Susannah sorarsa… bilmiyorum.”</p>

  <p class="calibre2">Detta derhal kayboldu. Geri dönecekti Susannah, Detta Walker’dan asla tamamen kurtulamayacağını biliyordu ve bunun bir sakıncası yoktu zira artık kurtulmak istemiyordu ama o an için gitmişti.</p>

  <p class="calibre2">“Oy?” dedi yumuşak sesle. “Benimle gelir misin, tatlım? Jake’i tekrar bulabiliriz belki. Tam olarak aynısı olmayabilir, ama…”</p>

  <p class="calibre2">Kötü Topraklar ve Empatika’mn Beyaz Toprakları‘nı aştıkları süre boyunca neredeyse tamamen sessiz olan Oy konuştu. “Ake?” dedi. Ama sesinde güçlükle hatırlayanlarda olduğu gibi bir şüphe vardı ve bunu duymak Susannah’mn kalbini kırdı. Ağlamayacağına dair kendi kendine söz vermiş ve Detta ağlamayacağını garanti etmişti ama Detta gitmişti. Gözyaşları yine yanaklarından aşağı süzülmeye başladı.</p>

  <p class="calibre2">“Jake,” dedi. “Jake’i hatırlıyorsun, bir tanem. Hatırladığını biliyorum. Jake ve Eddie’yi.”</p>

  <p class="calibre2">“Ake? Ed?” Sesinde bir nebze kesinlik vardı. Hatırlıyordu.</p>

  <p class="calibre2">“Benimle gel,” dedi Susannah ve Oy, aracın arkasına atlayacakmış gibi ona doğru yürüdü. Sonra sebebini hiç bilmeden ekledi. “Bundan başka dünyalar da var.”</p>

  <p class="calibre2">Oy bu kelimeler ağzından dökülür dökülmez durdu. Oturdu. Sonra tekrar kalktı ve Susannah bir an için ümitlendi: belki insanların Nozzala içip Takuro Spirit kullandığı ve Shinnaro marka makinelerle fotoğraf çektiği bir New York’ta hâlâ küçük bir katet, bir dan-tetetet olabilirlerdi.</p>

  <p class="calibre2">Ama Oy, Silahşor’un yanına döndü ve yıpranmış çizmesinin dibine oturdu. Bu çizmeler çok uzun yollar aşmıştı. Kilometreler ve tekerlekler, tekerlekler ve kilometreler. Ama yürüyüş artık neredeyse son bulmuştu.</p>

  <p class="calibre2">“Olan,” dedi Oy ve tuhaf sesindeki kararlılık, Susannah’mn yüreğine taş gibi bir ağırlığın çökmesine sebep oldu. Kalçasında ağır tabancayı taşıyan yaşlı adama hüzünle döndü.</p>

  <p class="calibre2">“İşte,” dedi. “Senin de kendine has bir çekimin var, değil mi? Her zaman vardı. Eddie’yi bir ölüme, Jake’i bir diğerine çektin. Şimdiyse Patrick ve hatta Oy. Mutlu musun?”</p>

  <p class="calibre2">“Hayır,” dedi Silahşor ve Susannah gerçeği söylediğini gördü. Daha önce bir insanın yüzünde hiç böylesine bir hüzün ve yalnızlık görmemişti. “Mutluluktan hiç bu kadar uzak olmamıştım, New York’lu Susannah. Fikrini değiştirip kalabilir misin? Yolun son kısmını benimle alır mısın? O zaman mutlu olurum.”</p>

  <p class="calibre2">Susannah çılgınca bir an için kalmayı düşündü. Elektrikli aracı kapıdan tek yönlüydü ve hiçbir vaatte bulunmuyordu uzaklaştırmayı ve onunla Kara Kule’ye gitmeyi düşündü. Bir gün daha yetecekti; öğleden sonra kamp kuracaklar ve Roland’ın istediği gibi ertesi gün günbatımında Kule’ye varacaklardı.</p>

  <p class="calibre2">Sonra rüyasını hatırladı. İlahi söyleyen sesleri. Sıcak çikolata bardağını uzatan genç adamı.</p>

  <p class="calibre2">“Hayır,” dedi yumuşak sesle. “Şansımı deneyip gideceğim.”</p>

  <p class="calibre2">Bir an için Silahşor’un işini kolaylaştırıp gitmesine izin vereceğini sandı. Ama sonra Roland’ın öfkesi hayır, umutsuzluğu acıyla birlikte kendini gösterdi. “Ama emin olamazsın! Ya rüya bir tuzaksa, Susannah? Ya kapı açıkken gördüklerin de bir hileyse? Ya doğruca geçiş karanlığına dalarsan?”</p>

  <p class="calibre2">“O zaman karanlığı sevdiklerimin düşünceleriyle aydınlatırım.”</p>

  <p class="calibre2">“Bu işe yarayabilir,” dedi Roland, Susannah’mn duyduğu en acı sesle. “İlk on yıl için… veya yirmi… hatta belki yüz. Peki sonra? Sonsuzluğun kalanında ne yapacaksın? Oy’u düşün! Sence Jake’i unutmuş mudur? Asla! Asla! Ömrü boyunca unutmayacak! Yanlış bir şey olduğunu hissediyor! Gitme, Susannah. Yalvarırım, gitme. Gerekirse dizlerimin üzerine çökerim.” Ve Susannah, Silahşor’un söylediğini yapmakta olduğunu dehşetle gördü.</p>

  <p class="calibre2">“Fikrimi değiştirmeyeceğim,” dedi. “Ve bu seni son görüşüm olacaksa kalbim öyle olduğunu söylüyor sana dair son anım diz çöküşün olmasın. Sen diz çöken bir adam değilsin, Steven’ın oğlu Roland hiçbir zaman olmadın ve seni o şekilde hatırlamak istemiyorum. Seni Calla Bryn Sturgis’te olduğun gibi dimdik ayakta görmek istiyorum; dostlarınla Jericho Tepesi’ndeyken olduğun gibi.”</p>

  <p class="calibre2">Roland ayağa kalkıp ona yöneldi. Susannah bir an için kaba kuvvetle kalmasını sağlamaya niyetlendiğini sanıp korktu. Ama Silahşor’un tek yaptığı, elini koluna koyup tekrar çekmek oldu. “Tekrar sorayım, Susannah. Emin misin?”</p>

  <p class="calibre2">Susannah kalbine danıştı ve emin olduğuna karar verdi. Riskleri anlıyordu ama evet… emindi. Neden? Çünkü Roland’ın yolu, silahın yoluydu. Roland’ın yolu, onunla birlikte ilerleyenler için ölüm yoluydu. Bu gerçek daha önce defalarca kanıtlanmıştı. Yolculuğunun ilk günlerinde, hatta daha da önce, Hax’in ihanetine kulak misafiri olup asılmasını garantilediği çocukluk günlerinde. Hepsi iyi bir amaç yolundaydı (Beyaz adını verdiği için) ve Susannah’nın bundan hiçbir şüphesi yoktu ama Eddie ve Jake yine de iki ayrı dünyadaki mezarlarında yatmaya devam ediyordu. Aynı kaderin Oy’u ve zavallı Patrick’i de beklemekte olduğunu biliyordu.</p>

  <p class="calibre2">Ölümleri fazla uzakta da değildi.</p>

  <p class="calibre2">“Eminim,” dedi.</p>

  <p class="calibre2">“Pekâlâ. Bana bir öpücük verir misin?”</p>

  <p class="calibre2">Susannah kolundan tutarak onu kendine çekti ve dudaklarına bir öpücük kondurdu. Soluğunu içine çektiğinde bin yılın, on bin kilometrenin nefesini çekmiş oldu. Ve evet, ölümün tadını aldı.</p>

  <p class="calibre2">Ama senin ölümün değil, Silahşor, diye düşündü. Başkalarının ölümü, asla senin değil. Çekiminden kaçabilirim, bana yarayabilir.</p>

  <p class="calibre2">Öpücüğü sonlandıran Susannah oldu.</p>

  <p class="calibre2">“Kapıyı benim için açabilir misin?” diye sordu.</p>

  <p class="calibre2">Roland kapıya yürüdü, tokmağı kavradı ve çevirdi. Kolayca dönmüştü.</p>

  <p class="calibre2">Soğuk hava, Patrick’in uzun saçlarını uçuracak şiddetle kapıdan çıktı ve beraberinde kar taneleri getirdi. Susannah ince kar tabakasının altındaki yeşil otları, patikayı ve demir kapıyı görebiliyordu. Sesler, tıpkı rüyasında olduğu gibi “What Child Is This”i söylüyordu.</p>

  <p class="calibre2">Central Park olabilirdi. Evet, olabilirdi; belki eksen üzerindeki dünyalardan birinde bir başka Central Park, onun geldiği dünyadaki değil, ama zamanla alışacağı kadar yakın bir versiyonu vardı.</p>

  <p class="calibre2">Ya da belki Roland’ın dediği gibi bu bir tuzaktı.</p>

  <p class="calibre2">Belki geçiş karanlığıydı.</p>

  <p class="calibre2">“Bu bir tuzak,” dedi zihnini okuduğu muhakkak olan Roland.</p>

  <p class="calibre2">“Hayat bir tuzak, sevgiyse göz boyama,” dedi Susannah. “Belki tekrar görüşürüz, yolun sonundaki açıklıkta.”</p>

  <p class="calibre2">“Öyle diyorsan öyle olsun,” dedi Silahşor. Bir ayağını öne uzattı, çizmesinin yıpranmış topuğunu toprağa bastırdı ve eğilerek selam verdi. Oy ağlamaya başladı ama Silahşor’un sol çizmesinin yanından ayrılmadı. “Hoşça kal, canım.”</p>

  <p class="calibre2">“Hoşça kal, Roland.” Ve Susannah yüzünü tekrar kapıya çevirdi, derin bir nefes aldı ve araca gaz vererek kapının içine doğru ilerledi.</p>

  <p class="calibre2">“Bekler diye bağırdı Roland ama Susannah ne döndü, ne de ona baktı. Kapıdan geçti. Ve kapı ardından, Roland’ın Batı Denizi’nin kıyısındaki uzun yürüyüşünü yaptığı günlerden beri rüyalarına giren o tok sesle, sertçe kapandı. İlahi söyleyenlerin sesi artık duyulmaz olmuştu. Tek duydukları, rüzgârın sesiydi.</p>

  <p class="calibre2">Gilead’h Roland şimdiden eski ve önemsiz görünen kapının önüne oturdu. Bir daha asla açılmayacaktı. Yüzünü ellerine gömdü. Onları o kadar sevmemiş olsaydı kendini bu kadar yalnız hissetmeyeceğini düşündü. Yine de duyduğu pek çok pişmanlık arasında kalbini tekrar açmak yoktu. O anda bile.</p>

  <p class="calibre2">&nbsp;</p>

  <p class="calibre2"><b class="calibre4">19</b></p>

  <p class="calibre2">&nbsp;</p>

  <p class="calibre2">Daha sonra sonrası hep vardır, değil mi? kahvaltı etti ve kendini payına düşeni yemeye zorladı. Patrick iştahla yedi ve sonra, Roland eşyaları toparlarken bir kuytuya çekilip ihtiyacını giderdi.</p>

  <p class="calibre2">Üçüncü bir tabak vardı ve hâlâ doluydu. “Oy?” diye sordu Roland tabağı Hantal Billy’ye doğru hafifçe iterek. “Bir lokma bile yemeyecek misin?”</p>

  <p class="calibre2">Oy tabağa baktı ve iki adım geriledi. Roland başını salladı ve tabaktaki yemeği otların üzerine döktü. Belki Mordred yiyeceklere rastlar ve yemeye değer bulurdu.</p>

  <p class="calibre2">Yola koyulduklarında sabahın yarısını geride bırakmışlardı. Roland Ho Fat H’yi çekiyor, Patrick başı öne eğik halde yanında yürüyordu. Kule’nin ritmi kısa süre sonra Silahşor’un kafasının içini tekrar doldurdu. Artık çok yaklaşmışlardı. Bu düzenli, kesintisiz ritim Susannah’ya dair düşünceleri zihninden uzaklaştırdı ve Roland buna memnun oldu. Kendini düzenli tempoya kaptırdı ve hüznün içini terk etmesine izin verdi.</p>

  <p class="calibre2">Commalagelgel, diye şarkı söylüyordu artık ufkun hemen ötesinde olan Kara Kule. Commalagelgel, Silahşor gelgel.</p>

  <p class="calibre2">Commalagelegele, yolculuk bitmek üzere.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
