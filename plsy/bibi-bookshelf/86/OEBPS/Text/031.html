<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİRİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">B</b></span><span class="t"><b class="calibre1">İ</b></span><span class="t"><b class="calibre1">R</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">Ş</i></span><span class="t4"><i class="calibre3">ATONUN ALTINDAK</i></span><span class="t4"><i class="calibre3">İ</i></span> <span class="t4"><i class="calibre3">Ş</i></span><span class="t4"><i class="calibre3">EY</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Gerçekten de 16. Kavis Deney İstasyonu’nun zemin katında, revirin hemen yakınında büyük bir mutfak ve bitişiğinde bir kiler buldular. Bir şey daha bulmuşlardı: bir zamanlar Kızıl Kral’in Operasyon Şeyi olan, şimdiyse Susannah Dean’in hızlı sağ eli sayesinde yolun sonundaki açıklığa varmış olan Richard P. Sayre’m ofisi. Sayre’ın masasının üzerinde dördü hakkında ayrıntılı dosyalar vardı. Dosyaları imha ettiler. Dosyalarda Eddie ve Jake’e ait, acı veren fotoğraflar vardı. Anılar daha iyiydi.</p>

  <p class="calibre2">Sayre’ın ofisinin duvarında iki yağlıboya tablo vardı. Birinde güçlü kuvvetli, yakışıklı bir genç resmedilmişti. Belden yukarısı ve ayakları çıplak, saçları dağınıktı ve gülümsüyordu. Altında bir kot pantolon, omzunda bir tabanca askısı vardı. Jake’in yaşlarında görünüyordu. Resim insanda hoş duygular uyandırmıyordu. Susannah ressamın, Sayre’ın veya her ‘kişinin birden Village’da homoseksüeller için kullanılan bir deyim olan lavanta Tepesi Takımı‘ndan olabileceğini düşündü. Çocuğun saçları siVah gözleri maviydi. Dudakları kıpkırmızıydı. Bedeninin yan tarafında morumsu bir yara izi, sol topuğunda ise dudakları kadar kırmızı bir doğum lekesi vardı. Kar beyazı bir at, önünde ölü yatıyordu. Sırıtan dudaklarının arasından görünen dişlerinde kan vardı. Çocuk, lekeli sol ayağım atın üzerine koymuştu ve zafer kazanmış bir edayla gülümsüyordu.</p>

  <p class="calibre2">“Bu Arthur Eld’in atı, Llamrei,” dedi Roland. “Resmi Gilead’ın sancağı üzerinde savaşlara taşınırdı ve tüm İçDünya’nın sigul’uydu.</p>

  <p class="calibre2">“Yani bu resme göre Kızıl Kral mı yeniyor?” diye sordu Susannah. “O değilse bile oğlu Mordred?”</p>

  <p class="calibre2">Roland kaşlarını kaldırdı. “Kızıl Kral John Farson sayesinde İçDünya topraklarını çok uzun zaman önce ele geçirdi,” dedi. Ama sonra gülümsedi. Her zamanki görüntüsüne öylesine zıt, öyle aydınlık bir ifadeydi ki görmek Susannah’nın daima başını döndürürdü. “Ama bence önemli olan tek savaşı biz kazandık. Bu tabloda gösterilen birinin dileğinden, bir peri masalından ötesi değil.” Sonra Susannah’yı şaşırtan bir şiddet gösterisiyle çerçevenin camını yumruklayarak kırdı ve resmi yırtarak çıkardı. Tam parçalara ayıracakken Susannah resmin alt köşesini işaret etti. Ressamın ismi küçük ama abartılı harflerle yazılmıştı: aMcAamtMe,.</p>

  <p class="calibre2">Diğer tabloda Kara Kule vardı; gökyüzüne yükselen isli, grisiyah bir silindir. Can’Ka No Rey’in, güller tarlasının uzak ucunda dikiliyordu. Rüyalarında Kule, New York’taki en yüksek gökdelenden bile yüksek görünüyordu (Susannah için bu Empire State Binası‘ydı). Resimde yüz seksen metreden fazla görünmüyor ama bu, rüyamsı haşmetini eksiltmiyordu. Küçük pencereler tıpkı rüyalarında olduğu gibi spiral şeklinde dönerek yükseliyordu. En tepede birçok renkten oluşan Roland her birinin Büyücü‘nün kürelerinin renkleri olduğunu biliyordu bir cumba pencere vardı. Merkezdeki rengin hemen dışındaki halka bir zamanlar Rhea adındaki malum cadıya bırakılmış pembe kürenin rengindeydi; merkezde ise Siyah On Üç’ün abanoz karası vardı.</p>

  <p class="calibre2">“Gitmek istediğim yer o pencerenin gerisindeki oda olmalı,” dedi Roland tablonun camına tıklayarak. “Yolculuğum orada son bulacak. Sesi alçak ve huşu doluydu. “Bu resim hiçbir rüyadan yapılmamış, Susannah. Sanki tuğlalarına dokunup hissedebilecekmişim gibi. Sence de öyle değil mi?”</p>

  <p class="calibre2">“Evet.” Tek söyleyebildiği buydu. Merhum Richard Sayre’ın ofisinin duvarındaki tabloya bakmak nefesini kesiyordu. Her şey aniden mümkün görünmeye başlamıştı. Yolculuğun sonu kelimenin tam anlamıyla görüş alanlarının içindeydi.</p>

  <p class="calibre2">“Resmi yapan kişi oraya gitmiş olmalı,” dedi Roland dalgınca. “Resim sehpasını güllerin arasına koymuş olmalı.”</p>

  <p class="calibre2">“Patrick Danville,” dedi Susannah. “Mordred ve ölü atın olduğu resmin altındaki ismin aynısı, görüyor musun?”</p>

  <p class="calibre2">“Çok iyi görüyorum.”</p>

  <p class="calibre2">“Güllerin arasından kulenin dibindeki basamaklara uzanan patikayı da görüyor musun?”</p>

  <p class="calibre2">“Evet. On dokuz basamak olduğundan eminim. Chassit. Ve tepedeki bulutlar…”</p>

  <p class="calibre2">Susannah da görüyordu. Kule’den uzaklaşmadan önce bir tür anafor oluşturuyorlar, sonra tekrar Kaplumbağa’nın Yeri’ne, Işın’ın diğer ucuna doğru ilerliyorlardı. Ve Susannah bir şey daha gördü. Kule’nin dışında, yaklaşık on beşer metrelik aralarla balkonlar dizilmişti. Her birinin bel hizasına kadar yükselen oymalı demir parmaklıkları vardı. İkinci balkonda bir kırmızı, üç beyaz noktacık vardı: görülemeyecek kadar küçük bir yüz ve havaya kaldırılmış iki el.</p>

  <p class="calibre2">“Bu Kızıl Kral mı?” diye sordu parmağıyla göstererek. Parmak ucunu tablodaki minik figüre dokundurmaya cesaret edememişti. Sanki bir anda canlanıp onu resmin içine çekeceğinden korkuyordu.</p>

  <p class="calibre2">“Evet,” dedi Roland. “İstediği yegâne şeyin dışına hapsedilmiş.”</p>

  <p class="calibre2">“O halde merdivenleri tırmanıp onun yanından geçebiliriz belki,” dedi Susannah. “Geçerken de nanik yaparız.” Roland ne dediğini anlamam’§ görününce elini burnuna götürüp dilini çıkararak nanik yaptı.</p>

  <p class="calibre2">Silahşor’un gülümsemesi bu kez belirsiz ve dalgındı. “O kadar kolay olacağını sanmıyorum.”</p>

  <p class="calibre2">Susannah içini çekti. “Ben de.”</p>

  <p class="calibre2">Oraya geliş amaçlarına ulaşmışlardı hatta çok daha fazlasını bulmuşlardı ama yine de Sayre’ın ofisinden ayrılmakta zorlanıyorlardı. Resim onları tutuyordu. Susannah, Roland’a resmi yanında götürmeyi isteyip istemediğini sordu. Sayre’ın masasındaki mektup açacağıyla resmi çerçevenin içinden kolayca kesip çıkarabilir ve rulo haline getirebilirlerdi. Roland bunu bir süre düşündükten sonra başını iki yana salladı. Tabloda yanlış türde dikkat çekebilecek uğursuz bir canlılık vardı; pervaneleri çeken ışık gibi. Böyle olmasa bile içinden bir ses resme bakarak çok fazla zaman harcayabileceklerini söylüyordu. Tablo dikkatlerini dağıtabilir, daha da kötüsü, onları hipnotize edebilirdi.</p>

  <p class="calibre2">Sonuç olarak belki sadece bir başka akıl tuzağıdır, diye düşündü. Uykusuzluk gibi.</p>

  <p class="calibre2">“Bırakacağız,” dedi. “Yakında aylar, hatta belki sadece haftalar sonra aslım görebileceğiz nasılsa.”</p>

  <p class="calibre2">“Öyle mi dersin?” diye alçak sesle sordu Susannah. “Roland gerçekten öyle mi diyorsun?” “Evet.”</p>

  <p class="calibre2">“Üçümüz de mi? Yoksa sana Kule yolunun açılması için Oy ve benim de ölmem mi gerekiyor? Ne de olsa yola tek başına çıkmıştın, değil mi? Belki yine aynı şekilde sonuçlandırman gerekiyordur. Bir yazar öyle olmasını istemez mi?”</p>

  <p class="calibre2">“Bu yapabileceği anlamına gelmez,” dedi Roland. “Stephen King su değil, Susannah; o sadece suyun aktığı boru.”</p>

  <p class="calibre2">“Ne söylediğini anlıyorum ama tam olarak inanıp inanmadığımdan emin değilim.”</p>

  <p class="calibre2">Roland’m da tam anlamıyla emin olduğu söylenemezdi. Susannah’ya yolculuğunun asıl başlangıcında, Mejis’te, Curthbert ve Alain’in de yanında olduğunu, Gilead’dan daha sonraki ayrılışında Jamie DeCurry’nin de onlara katılarak üçlüyü dörtlü haline getirdiğini söylemeyi düşündü. Ama olculuğun esas başlangıcı Jericho Tepesi’ndeki savaştan sonra olmuştu ve evet, o zaman tek başınaydı.</p>

  <p class="calibre2">“Yalnız başladım ama yalnız bitirmeyeceğim,” dedi. Susannah tekerlekli bir ofis sandalyesiyle kolaylıkla oradan oraya gidiyordu. Roland, onu sandalyeden alıp artık hiç ağrımayan sağ kalçasına oturttu. “Basamakları tırmanmaya başladığımda, şu kırmızı yaratığın işini bitirdiğimde ve en tepedeki odaya girdiğimde Oy ile yanımda olacaksınız.”</p>

  <p class="calibre2">Susannah dile getirmedi ama bu sözler kulağına yalan gibi gelmişti, aslında her ikisi de aynı şekilde hissediyordu.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Fedic Hotel’e konserve yiyecekler, bir tava, iki tencere, iki tabak ve iki kişilik çatal bıçak seti götürdüler. Roland ayrıca bitmek üzere olan pilleri yüzünden ancak cılız bir ışıltı yayan bir el feneri, bir kasap bıçağı ve plastik saplı, oldukça kullanışlı küçük bir balta bulmuştu. Susannah yeni malzemelerini koyabilecekleri iki file torba buldu. Ayrıca revir mutfağının bitişiğindeki kilerdeki yüksek bir raftan üç teneke kutu jölemsi şey almıştı.</p>

  <p class="calibre2">“Sterno,” dedi ne olduğunu merak eden Silahşor’a. “Çok kullanışlıdır. Yakabilirsin. Yavaş yanar ve üzerinde yemek pişirebileceğin kadar sıcak mavi bir alevi vardır.”</p>

  <p class="calibre2">“Otelin arkasında küçük bir ateş yakarız diye düşünmüştüm,” dedi Roland. “Bir ateş yakmak için bu kokulu naneye ihtiyacım olmadığı kesin.” Bu son cümleyi hafif bir küçümseme tınısıyla söylemişti.</p>

  <p class="calibre2">“Evet sanırım yok. Ama işimize yarayabilir.”</p>

  <p class="calibre2">“Nasıl?”</p>

  <p class="calibre2">“Bilmiyorum, ama…” Omuz silkti.</p>

  <p class="calibre2">Dış kapının yakınında içi ıvır zıvırla dolu, bir hademenin dolabına benzeyen bir dolap buldular. Dogan’da bir gün için yeterince zaman geddiğini düşünen Susannah bir an önce dışarı çıkmak için sabırsızlanıyordu ama Roland dolaba bir göz atmak istedi. Temizlik malzemelerine, kovalara ve paspaslara aldırmayarak köşede yığın halinde duran iplerle şeritlere yöneldi. Susannah iplerin üzerinde durduğu tahtaları görünce bunların geçici yapı iskelesi malzemesi olarak kullanıldığını tahmin etti. Aklına Roland’ın onları niçin aldığına dair bir fikir geldi ve yüreğine bir ağırlık çöktü. En başa döner gibiydiler.</p>

  <p class="calibre2">“Sırtta taşınma günlerimin sona erdiğini sanıyordum,” dedi tersçe. Sesinde yine Detta’dan hafif bir esinti vardı.</p>

  <p class="calibre2">“Bu aklıma gelen tek yol,” dedi Roland. “Tekrar seni taşıyabilecek kadar iyi olduğuma memnunum.”</p>

  <p class="calibre2">“Ve aşağıdaki geçitin tek yol olduğunu mu düşünüyorsun? Bundan emin misin?”</p>

  <p class="calibre2">“Şatodan bir yol olabileceğini sanıyorum…” diyecek oldu ama Susannah başını iki yana sallamaya başlamıştı bile.</p>

  <p class="calibre2">“Mia ile şatonun üzerindeydim, unutma. Diğer tarafta Discordia’ya inen boşluk en az yüz elli metre. Muhtemelen daha da fazla. Çok eskiden aşağı inen basamaklar vardı belki ama artık yok.”</p>

  <p class="calibre2">“O halde geçiti kullanacağız,” dedi Roland. “Belki diğer tarafa vardığımızda üzerinde ilerleyebileceğin bir şey buluruz. Bir başka kasabada veya köyde.”</p>

  <p class="calibre2">Susannah yine başını iki yana sallıyordu. “Bence burası medeniyetin son bulduğu yer, Roland. Ve mümkün olduğunca sarıp sarmalansak iyi olacak çünkü hava çok soğuyacak.”</p>

  <p class="calibre2">Ne var ki giyecekler, yiyeceklerin aksine yok denecek kadar azdı. Kimse hava geçirmez torbalara birkaç kazak veya hırka koymayı akıl etmemişti. Battaniyeler vardı ama onlar da iyice erimiş, neredeyse işe yaramaz hale gelmişti.</p>

  <p class="calibre2">“Burdan bir an önce çekip gidelim, başka hiçbir şey umurumda değil,” dedi Susannah bitkince.</p>

  <p class="calibre2">“Gideceğiz,” dedi Roland.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Susannah, Central Park’ta ve hava, soluğunu buharlaştıracak kadar soğuktur. Gökyüzü bembeyaz, kar göğüdür. Bir kolyüan gibi beline dolandığı sırada soğuktan oldukça memnun görünen ve kayalık adasında tembelce duran kutup ayısına bakmaktadır. Ilık dudaklar soğuk yanağını öper. Arkasını dönünce karşısında Jake ve Eddie’yi görür. İkisi de sırıtmaktadır ve ikisinin de basında birbirinin tıpatıp aynı kırmızı bereler vardır. Eddie ‘ninkinin üzerinde MUTLU, Jake’inkinin üzerindeyse NOELLER yazar. Onlara, “Burda olamazsınız, siz öldünüz,” demek için ağzını açar ama sonra çok yoğun bir rahatlamayla tüm olanların, tüm ölümlerin sadece gördüğü bir rüya olduğunu anlar. Nasıl şüphe edebilmiştir ki? Hantal Billy adında konuşabilen hayvanlar, insan bedenli, hayvan kafalı taheen denen yaratıklar, Fedic veya Discordia Şatosu diye bir yer gerçekte yoktur, olamaz.</p>

  <p class="calibre2">Hepsinden öte, Silahşor diye bir şey yoktur. Sonuncusu John Kennedy’dir, şoförü Andrew o konuda haklıdır.</p>

  <p class="calibre2">“Sana sıcak çikolata getirdim,” der Eddie ve bardağı ona uzatır. Krema ve üzerine serpilmiş hindistancevizi ile mükemmel bir bardak sıcak çikolatadır; kokusu genzine dolar ve bardağı alırken eldivenler içindeki parmaklarını hisseder. Aynı anda o kışın ilk kar taneleri aralarında havada süzülür. Eski, sevgili New York’ta tekrar hayatta olmanın ne kadar güzel, gerçekliğin gerçeklik olmasının ne kadar muhteşem olduğunu düşünür. İçinde bulunduktan bu yılda… Hangi yılda?</p>

  <p class="calibre2">Kaşları çatılır çünkü bu önemli bir sorudur, değil mi? Ne de olsa Eddie seksenlerde yaşamıştır ve kendisi de 1964’ten ötesini görmemiştir (yoksa ‘65 mi?). Jake’e gelince, mutluluk beresinin üzerinde NOELLER yazan Jake Chambers yetmişli yıllardan değil midir? Üçü yirminci yüzyılın ikinci yarısının üç ayrı on yılı temsil ediyorsa buluştukları nokta nedir? Hangi yıldadırlar?</p>

  <p class="calibre2">“ON DOKUZ,” der bir ses (belki de Büyük Kayıp Karakter Bango Skank’in sesidir). “Bu ON DOKUZ, bu CHASSİT. Bütün dostların öldü.”</p>

  <p class="calibre2">Her bir kelimeyle dünya daha gerçekdışı olur. Eddie ve Jake’in bedenleri şeffaflasın Aşağı baktığında kutup ayısının pençeleri havaya dikilmiş halde ölü yatmakta olduğunu görür. Sıcak çikolatanın güzel kokusu yerini küflü bir başka kokuya bırakır: eski plastik, yıllanmış ahşap. Yıllardır kimsenin kalmadığı bir otel odasının kokusu.</p>

  <p class="calibre2">Hayır, diye inler zihni. Hayır, ben Central Park’ı, Bay MUTLU ve Bay NOELLER’İ istiyorum. Sıcak çikolata kokusunu, aralık ayının ilk kararsız kar tanelerini istiyorum. Fedic’ten, İçDünya’dan, Orta-dünya’dan, Uç-dünya’dan bıktım. KendiDünya’mı istiyorum. Kara Kule’yi görüp görmemek umurumda değil.</p>

  <p class="calibre2">Eddie ve Jake’in dudakları Susannah’nın duyamadığı bir şarkıyı söylercesine aynı anda, aynı şekilde hareket eder, ama bu bir şarkı değildir; rüyası sona ermeden önce dudaklarında okuduğu cümle</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">“Dandelo’ya dikkat edin.”</p>

  <p class="calibre2">Dudaklarında bu kelimelerle, titreyerek uyandı. Daha şafak vakti olmamıştı. Rüyasının hiçbir parçası gerçek olmasa bile nefes buharlaşması kısmı doğruydu. Ellerini yanaklarına götürdü ve hissettiği ıslaklığı sildi. Hava gözyaşlarını donduracak kadar soğuk değildi ama o dereceye yakındı.</p>

  <p class="calibre2">Central Park rüyasının gerçek olmasını tüm kalbiyle dileyerek Fedic Hotel’in kasvetli odasında etrafına bakındı. Yerde uyumak zorunda kalmıştı yatak, parçalara ayrılması an meselesi olan bir pas yığınından ibaretti ve sırtı tutulmuştu. Ayrıca altına serdiği ve üzerini örttüğü battaniyeler o uykusunda döndükçe parçalanıp lime lime olmuştu. Hava battaniyelerin tozuyla ağırlaşmıştı. Susannah’nın genzini gıdıklıyor, boğazım kaplıyor, korkunç bir gribe yakalanacakmış hissi yaratıyordu. Tir tir titriyordu. Ve tuvalete gitmesi gerekiyor, bu da yarı uyuşuk elleri ve kesik bacaklan üzerinde koridorun sonuna dek emeklemesi gerektiği anlamına geliyordu.</p>

  <p class="calibre2">Ve bunların hiçbiri Susannah Odetta Holmes Dean’in o sabahki gerçek sorunu değildi, tamam mı? Asıl sorun harika bir rüyadan uyanıp (bu ON DOKUZ bütün dostların öldü)</p>

  <p class="calibre2">kendini neredeyse çıldırmasına yol açacak kadar yalnız hissettiği bir dünyada bulmasıydı. Sorun, gökyüzünün ağarmakta olan tarafının doğu olmayabileceğiydi. Sorun yorgun ve üzgün, kederden kendini kaybetmiş ve depresyonda hissetmesi, evini özlemesi ve kalbinin kırık olmasıydı. Asıl sorun, şafaktan önceki o saatte, havanın battaniye lifleriyle dolu olduğu yıkılmak üzere olan harap bir otel odasında içindeki tüm yaşama isteği kaybolmuş gibi hissetmesiydi. Rüyasını geri istiyordu.</p>

  <p class="calibre2">Eddie’yi geri istiyordu.</p>

  <p class="calibre2">“Bakıyorum sen de uyanmışsın,” dedi bir ses ve Susannah ellerinin yardımıyla öyle hızlı döndü ki bir eline kıymık battı.</p>

  <p class="calibre2">Silahşor koridora açılan kapıya yaslanmıştı. İplerden Susannah’ya çok tanıdık gelen bir tür askı örmüş ve sol omzuna asmıştı. Sağ omzuna asılı deri çantanın içinde buldukları yeni malzemeler ve kalan Orizalar vardı. Roland’ın ayaklarının dibinde oturmakta olan Oy, Susannah’ya ciddi bir ifadeyle bakıyordu.</p>

  <p class="calibre2">“Ödümü patlattınız, sai Deschain,” dedi Susannah.</p>

  <p class="calibre2">“Ağlıyordun.”</p>

  <p class="calibre2">“Ağlayıp ağlamayışım seni ilgilendirmez.”</p>

  <p class="calibre2">“Burdan ayrıldıktan sonra kendimizi daha iyi hissedeceğiz. Fedic bozulmuş.”</p>

  <p class="calibre2">Roland’ın ne kastettiğini çok iyi biliyordu. Gece rüzgâr şiddetlenmiş, otelin ve yan taraftaki tavernanın çatısının altından inleyerek eserken sesi Susannah’ya zamanda ve boşlukta evlerinin yolunu asla bulamayacak kadar kaybolmuş çocukların çığlıkları gibi gelmişti.</p>

  <p class="calibre2">“Pekâlâ, ama Roland., caddeyi geçip Dogan’a girmeden önce bana w konuda söz vermeni istiyorum.”</p>

  <p class="calibre2">“Hangi konuda?”</p>

  <p class="calibre2">“Bir şey bizi haklayacakmış gibi olursa Şeytan’ın Kıçı‘ndan veya geçiş boşluğundan bir canavar bu gerçekleşmeden kafama bir kurşun sıkacaksın. Kendine istediğini yapabilirsin ama… ne var? Onu neden bana uzatıyorsun?” Tabancalarından biriydi.</p>

  <p class="calibre2">“Çünkü bugünlerde sadece birini iyi kullanabiliyorum. Ve canını alan kişi ben olmayacağım. Ama bunu kendin yapmaya karar verirsen…”</p>

  <p class="calibre2">“Roland çarpık vicdani tereddütlerin beni şaşırtmaya devam ediyor,” dedi Susannah. Sonra bir eliyle tabancayı alıp diğeriyle Roland’ın ördüğü koşum takımını gösterdi. “O şeye gelince, ona mecbur kalmadan bineceğimi sanıyorsan fena halde aldanıyorsun.”</p>

  <p class="calibre2">Roland’ın yüzünde hafif bir gülümseme belirdi. “İkimiz olunca daha iyi, değil mi?”</p>

  <p class="calibre2">Susannah iç geçirerek başını salladı. “Evet, biraz, ama mükemmel olduğu söylenemez. Haydi koca adam, burdan def olup gidelim. Kıçım buz tuttu ve şu koku sinüslerimi mahvediyor.”</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Dogan’a girdiklerinde Roland, onu yine tekerlekli ofis sandalyelerinden birine oturttu ve çıkmlarıyla Oriza kesesini kucağına bırakarak ilk merdivenlere gelene kadar itti. Basamakların başında Susannah’yı kalçasına oturtarak sandalyeyi tekmeledi ve paldır küldür aşağı yuvarlanmasını yüzlerini buruşturarak izlediler.</p>

  <p class="calibre2">“Eh, sanırım onu bir daha kullanmamız söz konusu değil,” dedi Susannah sesler nihayet kesildiğinde. “Burda bıraksaydın da fark etmezdi.”</p>

  <p class="calibre2">“Göreceğiz,” dedi Roland basamakları inmeye başlayarak. “Şaşırabilirsin.”</p>

  <p class="calibre2">“O şeyi bir boka yaramaz halde bulacağız ve ikimiz de bunu çok iyi biliyoruz,” dedi Detta. Oy, çok doğru dercesine kısaca havladı.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Bununla birlikte sandalye gerçekten de sağlam görünüyordu. Sonraki merdiveni ve ondan sonrakini de kırılmadan atlattı. Ama Roland üçüncü ve son derece uzun merdivenden aşağı yuvarladığı sandalyenin durumunu incelemek için eğildiğinde tekerleklerden birinin kopmuş olduğunu gördü. Aklına Susannah’nın Kurtlar’la Doğu Yolu’nda yaptıkları savaştan sonra buldukları tekerlekli sandalyesinin hali gelmişti.</p>

  <p class="calibre2">“İşte, sana söylemiştim,” dedi Detta ve gıdaklarcasına güldü. “Galiba o boktan sandalyeye veda etmenin zamanı geldi, Roland!” Roland, ona tersçe baktı. “Detta’yi gönderebilir misin?” Susannah şaşırdı, sonra son söylediği şeyi hatırladı ve kızardı. “Evet,” dedi çok cılız bir sesle. “Üzgünüm derim, Roland.”</p>

  <p class="calibre2">Silahşor, onu kaldırıp askıya yerleştirdi ve yola devam ettiler. Dogan’ın altı son derece nahoştu ve ürkütücü ama Susannah yine de Fedic’ten uzaklaştıkları için memnundu. Çünkü bu, diğerlerini de geride bıraktıkları anlamına geliyordu: Lud, Callalar, Gök Gürültüsü, Algul Siento; aynı zamanda New York ve Batı Maine. Önlerinde Kızıl Kral’ın şatosu vardı, ama Susannah bu konuda fazla endişelenmeleri gerektiğini sanmıyordu zira şatonun en ünlü sakini orayı terk etmiş ve Kara Kule’de kamp kurmuştu.</p>

  <p class="calibre2">Konu dışı olaylar uzaklaşıyordu. Uzun yolculuklarının sonuna yaklaşıyorlardı ve endişelenecek pek az şey kalmıştı. Bu iyiydi. Peki Roland’ın takıntısına yaptıkları yolculukta ölecek olursa? Eh, varlığın diğer tarafında sadece karanlık varsa (yetişkin hayatının büyük bir bölümünde inandığı gibi) hiçbir şey kaybetmemiş olacaktı. Ama elbette bu karanlık korkunç canavarlarla dolu geç iş karanlığı olmadığı sürece. Ve hey! Belki yolun sonundaki açıklıkta ölümden sonra hayat, cennet, yeniden doğuş hatta diriliş vardı. Bu son fikir hoşuna gitmişti ve bu o güne dek bunun gerçek olabileceğine inanmasına yetecek kadar çok şey görmüştü. Belki Eddle ve Jake kışın yere düşen ilk kar taneleri kaşlarına, kirpiklerine takılmış, sıkı sıb giyinmiş halde onu bekliyor olurdu: ona sıcak çikolata sunan Bay MUTLU ve Bay NOELLER.</p>

  <p class="calibre2">Central Park’ta sıcak çikolata! Bununla kıyaslandığında Kara Kule neydi ki?</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Dip dibe sıralanmış kapılarla dolu, daire şeklindeki odadan geçtiler ve duvarında SADECE TURUNCU KART GÖSTERİN, MAVİ GEÇÎŞ KARTİ KABUL EDİLMİYOR yazan geniş geçite vardılar. Biraz daha ilerleyince, hâlâ yanmakta olan floresan lambaların loş aydınlığında (ve unutulmuş lastik mokasenin yakınında) fayans kaplı duvarın üzerine yazılmış bir yazı görüp okumak üzere durdular.</p>

  <p class="calibre2">Mesajın altına hepsi imzasını atmıştı: Fred Worthington, Dani Rostov, Ted Brautigan ve Dinky Earnshaw. İsimlerin altında bir başka elden çıkmış iki satır daha vardı. Susannah bunun Ted’in yazısı olduğunu düşündü ve okuyunca ağlamaklı oldu:</p>

  <p class="calibre2">Ümorıa six de loutusuoua.</p>

  <p class="calibre2">“Tanrı onları gözetsin,” dedi Susannah boğuk sesle. “Tanrı onları gözetsin ve sevsin.”</p>

  <p class="calibre2">“Sin,” dedi Roland’ın ayağının dibinden cılız ve çekingen bir ses. Aşağı baktılar.</p>

  <p class="calibre2">“Yine konuşmaya mı karar verdin, bir tanem?” diye sordu Susannah ama Oy buna karşılık vermedi. Tekrar konuştuğunda aradan haftalar geçecekti.</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">İki kez kayboldular. Bir keresinde Oy tüneller ve geçitlerden bazılarından uzak hava esintileri yüzünden iniltiler yayılıyor, bazılarından ise daha yakın ve ürkütücü sesler geliyordu oluşan labirentte yollarını buldu ve bir keresinde de Dani’nin yere düşürdüğü Mounds şeker ambalajını eören Susannah doğru yolu tekrar bulabildi. Algul’da bolca şekerleme vardı ve küçük kız yanına taşıyabildiğince almıştı. (“Ama bir parça bile yedek kıyafet yok,” demiş ve başını gülerek iki yana sallamıştı Susannah.) Bir noktada Roland’a kumsaldaki üç kapıyı hatırlatan çok eski, demirağacından bir kapıya rastladılar ve nahoş bir çiğneme sesi duydular. Susannah böyle bir sesi neyin çıkarabileceğini düşündü ve zihninde sapsarı, pis dişlerle dolu, hiçbir bedene bağlı olmayan dev bir ağız görüntüsü belirdi. Kapının üzerinde çözemediği bir sembol vardı. Sadece bakmak bile kendini huzursuz hissetmesine sebep oluyordu.</p>

  <p class="calibre2">“Ne yazıyor, biliyor musun?” diye sordu. Roland yarım düzineden fazla dil konuşuyor, çok daha fazlasını tanıyor olmasına rağmen başını iki yana salladı. Susannah rahatlamıştı. İçinden sembolün nasıl okunduğunu bilirse yüksek sesle söylemek isteyeceğine dair bir his vardı. Söylemeye mecbur kalabilirdi. Sonra kapı açılırdı. Diğer taraftaki çiğneyen şeyi gördüğünde kaçmak ister miydi? Muhtemelen. Kaçabilir miydi? Sanmıyordu.</p>

  <p class="calibre2">Bu kapıyı geçtikten kısa bir süre sonra daha az basamaklı bir merdivenden indiler. “Dün konuşurken burayı unutmuşum, ama şimdi hatırlıyorum,” dedi Susannah ve tozlu basamaklardaki izleri gösterdi. “Bak, bıraktığımız izler. Fred, beni aşağı taşıdı, Dinky ise yukarı. Nerdeyse geldik, Roland. Çok az kaldı.”</p>

  <p class="calibre2">Ancak merdivenden inince vardıkları labirent gibi yerde yine yolu kaybetti ve Oy onları Silahşor’un boynuna sarılmış Susannah ile başını eğerek yürümek zorunda kaldığı alçak, loş, tünelimsi bir geçite sokarak tekrar doğru yolu buldu.</p>

  <p class="calibre2">“Bilemiyorum…” diye başladı Susannah ama Oy o sırada onları nispeten daha aydınlık (tavandaki floresan lambaların yarısı yanmıyordu ve duvardaki fayansların çoğu yerinden düşerek gerisindeki kara toprağı açıkta bırakmıştı) bir koridora getirdi. Hantal Billy karışık izlerin arasına oturarak onlara istediğiniz bu muydu? dercesine baktı.</p>

  <p class="calibre2">“Evet,” dedi rahatladığı yüzünden belli olan Susannah. “Tamam. Bak, tıpkı sana anlattığım gibi. Üzerinde FORD TİYATROSU, 1865 LINCOLN SUİKASTİNİ GÖRÜN yazan kapıyı gösterdi. Hemen yanında, bir çerçeve içinde, sanki önceki gün basılmış gibi görünen Amerikalı Kuzenlerimiz posteri vardı. “Aradığımız yer hemen aşağıda olmalı. İki kere sola, bir kez de sağa döneceğiz… sanırım. Her neyse, görünce anlarım.”</p>

  <p class="calibre2">Roland tüm bu süre boyunca çok sabırlı davranmıştı. İçinde Susannah’ya söylemediği berbat bir his vardı: aşağıdaki geçitlerin ve koridorların daha şimdiden “yukarıdaki dünya” diye düşünmeye başladığı yerdeki pusulaların iğneleri gibi güvenilmez ve değişken olabileceğini düşünüyordu. Eğer öyleyse başlan dertte demekti.</p>

  <p class="calibre2">Aşağısı sıcaktı. Bir süre sonra ikisi de terlemeye başladı. Oy küçük bir motor gibi düzenli bir şekilde sıkça soluyor ama Silahşor’un sol ayağının dibinden hiç ayrılmadan ilerliyordu. Yerde toz yoktu, daha önce ara sıra gördükleri izleri artık göremez olmuşlardı. Bununla birlikte kapıların ardından gelen gürültüler artmıştı ve birinin önünden geçerlerken diğer tarafta bir şey kapıya çerçevesinde sarsılmasına yol açacak kadar şiddetle vurmuştu. Oy kulaklarını geriye yapıştırıp kapıya doğru havladı ve Susannah küçük bir çığlık attı.</p>

  <p class="calibre2">“Sakin olun,” dedi Roland. “Bu tarafa geçemez. Hiçbiri geçemez.”</p>

  <p class="calibre2">“Emin misin?”</p>

  <p class="calibre2">“Evet,” dedi Silahşor kendinden emin bir şekilde. Aslında emin de”’İdi Aklına Eddie’nin söylediği bir söz geldi: Bahisler kapandı.</p>

  <p class="calibre2">Yerdeki birikintilerin etrafından dolaşıyorlar, radyasyon veya cadı gj yüzünden ışıldıyor olabileceklerin ise yakınından bile geçmiyorlardı. Yeşil bir buhar püskürten bir borunun önünden geçmeleri gerekti ve Susannah diğer tarafa ulaşana dek nefeslerini tutmalarını önerdi. Roland bunun çok yerinde bir öneri olduğunu düşündü.</p>

  <p class="calibre2">Otuz kırk metre sonra Susannah durmasını istedi. “Bilmiyorum, Roland,” dedi. Paniğe kapılmamaya çalıştığı sesinden belli oluyordu. “Lincoln kapısını gördüğümüz sırada yolun geri kalanını hatırladığımdan emindim ama şimdi bu… burası…” Sesi titredi ve Roland genç kadının kendini kontrol etmek için çabalayarak derin bir soluk aldığını duydu. “Burası çok farklı görünüyor. Ve sesler… kafamın içine girmeleri…”</p>

  <p class="calibre2">Roland Susannah’nın ne demek istediğini çok iyi anlıyordu. Sol taraflarında menteşeleri gevşemiş, çarpık duran bir kapı vardı ve tepedeki boşluktan geçiş çınlamaları yayılıyordu; hem korkunç, hem büyüleyici sesler. Aralıktan çınlamalarla birlikte leş gibi bir koku da yayılıyordu. Roland, Susannah’nın hâlâ yapabiliyorlarken geri dönmelerini, şatonun altından geçme fikrini tekrar gözden geçirmeyi önereceğini tahmin ediyordu, bu yüzden, “Haydi ilerde ne olduğuna bir bakalım,” dedi. “Burdan daha aydınlık görünüyor.”</p>

  <p class="calibre2">Geçitlerin ve duvarları fayans kaplı koridorların kesiştiği noktaya yaklaştıklarında Susannah askılar içinde dikleşti ve, “İşte!” diye bağırdı. “Şu taş yığını! Onun etrafından dolaşmıştık! Hatırlıyorum, Roland! Onun etrafından dolaşmıştık.”</p>

  <p class="calibre2">Kesişme noktasının ortasında tavan kısmen çökmüş, zeminde bir moloz yığını meydana gelmişti. Yığının kıyısında ayak izleri vardı.</p>

  <p class="calibre2">“Aşağısı!” diye bağırdı Susannah. “Doğruca ilerleyeceğiz! Ted, ‘Sanının burası ana cadde dedikleri yer,’ demişti. Dinky de onunla aynı fikirdeydi. Dani Rostov’un dediğine göre çok uzun zaman önce, Kızıl Kral Gök Gürültüsü‘nü karartacak şeyi yaptığında bir grup insan kaçmak için bu yolu kullanmış. Ama giderken bazı düşüncelerini geride bırakmışlar Ona bunun nasıl bir his olduğunu sorduğumda bana içindeki su boşaltıldığında küvetin kenarında kalan kirli köpükleri görmek gibi olduğunu söyledi. ‘Hoş değil,’ dedi. Fred kapıyı işaretledi ve sonra hep beraber revire döndük. Erken konuşup böbürlenmiş gibi olmak istemem ama sanırım artık sorun yaşamayacağız.”</p>

  <p class="calibre2">En azından o an için sorunları yokmuş gibi görünüyordu. Moloz yığınının seksen adım ötesinde girişi kemerli bir açıklığa vardılar. Açıklığın ötesinde tavandan göz kırparak sarkan beyaz lambalar aşağı doğru eğim yapan bir geçiti gösteriyordu. Duvarda özgürlüklerine kavuşturdukları Kırıcılar’ın onlara bıraktığı son mesaj vardı. Dört tebeşir darbesiyle çizilmiş şekil havadaki rutubet yüzünden şimdiden belirsizleşmişti.</p>

  <p class="calibre2">Havası vakumla alınmış bir teneke kutudan avuç avuç üzüm alıp yiyerek orada bir süre dinlendiler. Üzümleri pek sevmediği belli olan Oy bile birkaç tane yedi. Yeterince yedikten sonra Roland kutuyu deri çantaya kaldırıp Susannah’ya sordu: “Devam etmeye hazır mısın?”</p>

  <p class="calibre2">“Evet. Hatta burdan ne kadar çabuk gidersek kendimi o kadar… Tanrı‘m Roland, o neydi?”</p>

  <p class="calibre2">Arkalarından, muhtemelen moloz yığınının bulunduğu yerde kesişen geçitlerden birinden alçak bir darbe sesi gelmişti. Bir dev, su dolu çizmeleriyle bir adım atmış gibi ıslak bir sesti aynı zamanda.</p>

  <p class="calibre2">“Bilmiyorum,” dedi Roland.</p>

  <p class="calibre2">Susannah omzunun gerisinden huzursuzca baktı ama gölgelerden başka bir şey göremedi. Gölgelerden bazıları hareket ediyordu ama bu göz kırpan ışıkların etkisi olabilirdi.</p>

  <p class="calibre2">Olabilirdi.</p>

  <p class="calibre2">“Roland,” dedi. “Burdan bir an önce gitsek iyi olur.” “Bence de,” diyerek starta hazırlanan bir koşucu gibi tek dizini yere .yayarak parmakları açık ellerini yere koydu Roland. Susannah askının içindeki yerine geçince duvardaki ok işaretinin önünden hızla geçerek koşar adım ilerlemeye başladı.</p>

  <p class="calibre2">&nbsp;</p>

  <p class="calibre2"><b class="calibre4">9</b></p>

  <p class="calibre2">&nbsp;</p>

  <p class="calibre2">Çürümekte olan askeri bir üniforma içindeki iskeletin yanma vardıklarında aynı hızla on beş dakikadır ilerliyorlardı. Kafatasının üzerinde kafa derisinin bir kısmı hâlâ duruyordu. Hâlâ birkaç tel siyah saça sahip iskeletin ağzı onlara yeraltına hoş geldiniz diyormuşçasına sırıtıyordu. İskeletin çıplak kalçasının yanında, etleri çürüyüp erimiş parmaklarından birinden düşmüş bir yüzük vardı. Susannah yakından bakmak isteyince Roland yüzüğü yerden alıp ona uzattı. Susannah yüzüğü aklından geçenlerin doğrulandığını görecek kadar inceledikten sonra bir kenara fırlattı. Yüzük hafif bir tıngırtıyla yuvarlandı. Sonra damlayan suların şıpırtısı ve geçiş çınlamalarından başka ses kalmadı. Çınlamalar artık daha uzaktan geliyordu, ama kesintisizce devam ediyorlardı.</p>

  <p class="calibre2">“Düşündüğüm gibi,” dedi Susannah.</p>

  <p class="calibre2">“Yani?” Tekrar ilerlemeye başlamışlardı.</p>

  <p class="calibre2">“Adam bir Elk. Kahrolası yüzüğün aynısından babamda da vardı.”</p>

  <p class="calibre2">“Bir elk mi? Anlamadım.”</p>

  <p class="calibre2">“Bir tür tarikat kardeşliğidir. Bir erkekler katet’i. Ama bir Elk’in burda ne işi var? Bir Tapmak Şövalyesi olsa anlardım.” Gülüşü biraz deliceydi.</p>

  <p class="calibre2">Tavandaki ampuller ritmik, ancak sürekli olmayan bir şekilde nabız 8’bi atan göz alıcı parlaklıkta bir gazla doluydu. Susannah burada bir ilişki olduğunu düşündü ve bir süre sonra ne olduğunu anladı. Roland acele ettlği sıralarda ampullerin nabız gibi atışı süratleniyordu. Yavaşladığında (hiç durmuyor ama yavaşlayarak enerjisini muhafaza ediyordu) ampulıe. rin parlaklığının artıp azalması yavaşlıyordu. Tam olarak Roland’ın veya kendisinin kalp atışlarına tepki gösterdiklerini sanmıyordu, ama nabızlarının da bir rolü olmalıydı. (Biyorittn terimini bilseydi tam üzerine basmış olacaktı.) Ana caddenin bulundukları yerin elli metre kadar ötesi karanlıktı. Onlar ilerledikçe ışıklar teker teker yanıyordu. Büyüleyiciydi. Arkasına dönüp baktı (sadece bir kez, Roland’ın yürüyüş ritmini bozmak istemiyordu) ve yaklaşık elli metre gerilerinde ışıkların onlar ilerledikçe birer birer sönmekte olduğunu gördü. Bu ışıklar ana caddenin başlangıcındaki göz kırpan lambalardan çok daha parlaktı. Susannah diğerlerinin yanmasını sağlayan güç kaynağının (bu dünyadaki pek çok şey gibi) tükenmekte olduğunu tahmin etti. Sonra yaklaşmakta oldukları ampullerden birinin yanmadığını fark etti. Tam altından geçerlerken tamamen sönük olmadığını, içinde belli belirsiz bir ışığın bedenlerinin ve zihinlerinin ritmiyle titreştiğini gördü. Aklına bazı harfleri yanmayan neon lambalan geldi, LOKANTASİ, KANTASi olurdu. Otuz metre sonra bir başka arızalı ampul gördüler, sonra bir tane daha, ardından iki tane peş peşe.</p>

  <p class="calibre2">“Görünüşe bakılırsa yakında zifiri karanlıkta kalacağız,” dedi Susannah kasvetle.</p>

  <p class="calibre2">“Biliyorum,” dedi Roland. Nefesi belli belirsiz kesiliyormuş gibiydi. Hava hâlâ bayattı ve sıcak, yerini giderek artan bir serinliğe bırakıyordu. Duvarlarda çoğu okunamayacak kadar çürümüş posterler vardı. Duvarın kuru olduğu bir bölümde arenada bir kaplana mağlup olmuş bir adamın resmedildiği bir poster gördüler. Koca kedi feryat eden adamın yarılmış karnından kanlı bağırsaklarını çekip çıkarıyor, kalabalık coşkuyla haykırıyordu. Resmin altında altı farklı dilde yazılmış bir yazı vardı. Üstten ikinci satır İngilizceydi. MAXIMUS SİRKİ‘NE GELİNİ COŞACAKSİNİZİ diyordu. “Tanrım, Roland,” dedi Susannah. “Neymiş bunlar?” Roland cevabı bilmesine rağmen bir şey söylemedi: aklını kaçırmış ahaliydi.</p>

  <p class="calibre2">&nbsp;</p>

  <p class="calibre2"><b class="calibre4">10</b></p>

  <p class="calibre2">&nbsp;</p>

  <p class="calibre2">Kısa merdivenler en uzunu on basamaklıydı yüzer metrelik aralarla rsılarına çıkıyor ve onları dünyanın daha da derinlerine indiriyordu. „ sannah’nın beş yüz metre kadar olduğunu tahmin ettiği bir mesafeyi ldıktan sonra muhtemelen motorlu bir araç tarafından yıkılıp parçalanmış bir kapıya vardılar. Burada da iskeletler vardı. Sayıları o kadar çoktu ki Roland geçebilmek için bazılarının üzerine basmak zorunda kaldı. Ezilen kemikler çıtırdamıyor, daha da beter, nemli bir ezilme sesi çıkarıyordu. Hava bayat ve rutubetliydi. İskeletlerin gerisindeki duvarlardaki bazı fayanslar düşmüştü. Düşmeyenlerin ise üzerinde kurşun delikleri vardı. Anlaşılan bir silahlı çatışma olmuştu. Susannah bir şey söylemek için ağzını açmıştı ki daha önceki ses yine duyuldu. Bu kez biraz daha yüksekti. Ve daha yakın. Tekrar arkasına baktı ve hiçbir şey görmedi. Elli metre gerideki ışıklar sırayla sönüyordu.</p>

  <p class="calibre2">“Paranoyakça davranmak istemiyorum, Roland ama sanırım takip ediliyoruz.”</p>

  <p class="calibre2">“Biliyorum.”</p>

  <p class="calibre2">“Ateş etmemi ister misin? Ya da bir tabak fırlatmamı? Tabağın ıslığı epey ürkütücü olabiliyor.”</p>

  <p class="calibre2">“Hayır.”</p>

  <p class="calibre2">“Neden?”</p>

  <p class="calibre2">“Ne olduğumuzu bilmiyor olabilir. Ateş edersen… öğrenecektir.”</p>

  <p class="calibre2">Roland’ın gerçekte ne söylüyor olduğunu anlaması birkaç saniye sürdü: Roland kurşunların veya bir Oriza’nın arkadaki her neyse onu durdurabileceğinden emin değildi. Ya da daha kötüsü, belki de durduramayacağından emindi.</p>

  <p class="calibre2">Tekrar konuştuğunda sesinin sakin çıkması için epey çaba sarf etmesı gerekti ve oldukça başarılı olduğunu düşündü. “Sence şatonun gerisindeki yarıktan bir yaratık mı?”</p>

  <p class="calibre2">“Olabilir,” dedi Roland. “Geçiş karanlığından çıkmış bir şey de olabilir. Şimdi sessiz ol.”</p>

  <p class="calibre2">Silahşor daha da hızlanarak koşmaya başladı. Roland’ın hareketlerindeki rahatlık ve akıcılık kalçasındaki ağrı yok olduğundan beri inanılmayacak kadar artmıştı. Susannah buna şaşırıyor ama Silahşor’un sırtında olduğu için soluklarının giderek sıklaştığım ve iyice zorlandığını hissedebiliyordu. Onun yanında Jack Mort’un çaldığı kendi bacakları üzerinde koşabilmek için her şeyini verirdi.</p>

  <p class="calibre2">Tavandaki ampullerin parlaklığındaki nabız gibi atış hızlanmıştı. Bunu görmek artık daha kolaydı, çünkü sayıları iyice azalmıştı. Gölgeleri önlerinde uzuyor, bir sonraki ampule yaklaştıkça kısalıyordu. Hava daha serindi ve geçitin seramik zemini düzgünlüğünü giderek kaybediyordu. Bazı yerlerde çatlaklar ve yarıklar oluşmuştu ve dikkat edilmezse tehlikeli olabilirlerdi. Oy bunları kolaylıkla aşıyordu, Roland da o ana dek pek sorun yaşamamıştı.</p>

  <p class="calibre2">Susannah tam takipçilerinin sesini uzun zamandır duymadığını söyleyecekti ki arkalarındaki şey hırıltılı bir nefes aldı. Susannah etrafındaki havanın geriye doğru hareket ettiğini, kıvırcık saçlarının çekilen havanın etkisiyle havalandığını hissetti. İçinden bir çığlık atma isteğinin yükselmesine neden olan tüyler ürpertici bir ağız şapırtısı duyuldu. Arkalarında her ne varsa, büyüktü.</p>

  <p class="calibre2">Hayır.</p>

  <p class="calibre2">Kocamandı.</p>

  <p class="calibre2">&nbsp;</p>

  <p class="calibre2"><b class="calibre4">11</b></p>

  <p class="calibre2">&nbsp;</p>

  <p class="calibre2">Kısa merdivenlerden birinden daha indiler. Elli metre ileride üç ampul kararsızca yanıp geçiti hafifçe aydınlattı, ama ötesi kapkaranlıktı. Fayansları yer yer kırılıp düşmüş duvarlar ve artık pek düzgün sayılmayacak zemin öylesine yoğun bir boşluğun içinde kayboluyordu ki, karanlık maddi bir varlık gibi görünüyordu: simsiyah bir çuhaydı sanki. Susannah, ona çarpacaklarını ve sahip oldukları ivmeyle bir an daha ilerleyeceklerini düsündü. Ama sonra aynı hızla geriye savrulacaklar ve peşlerinden gelen şevin kucağına düşeceklerdi. Susannah yaratığa bakacaktı ve gördüğü şey o kadar korkunç, o kadar yabancı olacaktı ki, zihni algılayamayacak bu da onun için bir lütuf olacaktı. Sonra yaratık üzerlerine saldıracak ve…</p>

  <p class="calibre2">Roland karanlığa hiç yavaşlamaksızın daldı ve elbette geriye savrulmadılar. İlk başlarda birazı arkalarındaki, birazı da tepelerindeki ampullerden kaynaklı hafif bir aydınlık vardı (birkaçı can çekişiyormuş gibi titreşiyordu). O cılız aydınlıkta önlerinde kısa bir merdiven daha olduğunu gördüler. Basamakların tepesinde, her iki tarafta paçavraya dönmüş giysiler içinde iskeletler vardı. Roland merdivenden dokuz basamak vardıhiç duraksamadan indi. Kulaklarını geriye yatırmış olan Oy dans edercesine zarif hareketlerle yanında koşuyordu. Artık zifiri karanlıktaydılar.</p>

  <p class="calibre2">“Havla, Oy!” diye bağırdı Roland. “Havla ki birbirimize çarpmayalım!”</p>

  <p class="calibre2">Oy havladı. Roland otuz adım sonra tekrar havlamasını söyledi ve Oy yine havladı.</p>

  <p class="calibre2">“Roland ya bir başka merdivene gelirsek?” diye sordu Susannah.</p>

  <p class="calibre2">“Geleceğiz.” Ve doksan adım sonra geldiler. Susannah, Roland’ın sendeleyerek ileri atıldığını hissetti. Roland kollarını uzatınca omuz kasları gerildi ve Susannah bunu da hissetti. Düşmediler. Roland’ın reflekslerine hayran olmuştu. Basamakları karanlıkta hiç duraksamaksızın indiler. Bu kez kaç tane vardı? On iki mi? On dört mü? Sayıyı tam çıkaramadan basamaklar sona erdi. Böylece Roland’ın merdivenleri zifiri karanlıkta koşarak inebildiğini görmüş oldu. Ya ayağı bir çukura girerse? Tanrı biliyordu ya bu mümkündü zira zemin artık iyice çürümüştü. Ya önlerine iskeletlerden oluşmuş bir kemik yığını çıkarsa? Bu hızla koştuğu göz önüne alınırsa karşılarına böyle bir engelin çıkması en azından kötü bir düşüş anlamına gelirdi. Peki ya merdivenin başında bir kemik yığınına takılırca? Roland ‘in basamakların üzerinden uçar hali gözlerinin önünde canlandı ve uğraşmasına rağmen bu görüntüyü zihninden uzaklaştıramadi. Merdivenin dibine çarptıklarında onların kaç kemiği kırılırdı? Sevgi. Um, bir sayı seç, derdi Eddie olsa. Bu şekilde körlemesine koşmak düpe. düz delilikti.</p>

  <p class="calibre2">Ama başka seçenekleri yoktu. Arkalarındaki yaratığı artık net bir şekilde duyabiliyordu. Sadece salyalı ağzından çıkan nefesinin sesini değil geçitin duvarına (belki her iki duvara birden) zımpara kâğıdı sürtünüyormuş gibi bir ses ve ara sıra fayanslardan birinin duvardan kurtularak düşüp kırıldığını duyuyordu. Bu sesler yardımıyla hayalinde bir görüntü canlandırmaması imkânsızdı ve Susannah’nın zihnindeki resimde bedeni geçiti dolduran dev gibi, aç, kapkara bir solucan duvardaki gevşek fayansları jelatinimsi vücuduyla söküp ezerek aralarındaki mesafeyi kapatıyordu.</p>

  <p class="calibre2">Hem de büyük bir hızla kapatıyordu. Susannah sebebini bildiğini düşündü. Daha önce ışıklar eşliğinde ilerliyorlardı. Arkalarındaki şey her neyse, ışığı sevmiyor olmalıydı. Aklına Roland’ın Dogan’dan aldığı el feneri geldi, ama yeni piller olmadan hiçbir işe yaramazdı. Kahrolası şey yaktıktan yirmi saniye sonra sönerdi.</p>

  <p class="calibre2">Ama… bir dakika.</p>

  <p class="calibre2">Fenerin sapı.</p>

  <p class="calibre2">Uzun sapı!</p>

  <p class="calibre2">Susannah, Roland’m omzuna asılı olan ve o koştukça hoplayıp zıplayan deri çantaya uzandı ve elini soktu. Yiyecek konservelerini buldu, ama aradığı kutular onlar değildi. Sonunda kapağının çevresindeki oluktan tanıyarak birini buldu. Nasıl bu kadar tanıdık geldiğini sorgulamak için yeterince vakit yoktu, Detta’nın kendine göre sırları vardı ve muhtemelen biri de Sternolarla ilgiliydi. Koklayıp emin olmak için kutuyu burnuna yaklaştırdı ve Roland bir şeye takılıp belki zeminde bir yarık, belki bir başka iskeletti sendeleyince kutuyu kendi burnuna indiriverdi. Roland bu kez de düşmemeyi başarmıştı, ama er geç düşecek ve arkalarındaki yaratık tekrar kalkana dek onları yakalayacaktı. Susannah ılık kanın çenesine doğru süzüldüğünü hissetti. Peşlerindeki yaratık kan kokusunu almış imalıydı ki ıslak, korkunç bir çığlık attı. Susannah’nın aklına Florida balığında, pullu kafasını aya doğru kaldırmış dev bir timsah geldi. Arkalarındaki şey çok yaklaşmıştı.</p>

  <p class="calibre2">Ah Tanrı‘m bana yeterince zaman ver, diye düşündü. Bu şekilde ölmek istemiyorum. Vurulmak başka, karanlıkta bir yaratığa diri diri yem olmak…</p>

  <p class="calibre2">O başkaydı.</p>

  <p class="calibre2">“Daha hızlı!” dedi dişlerinin arasından ve kesik bacaklarıyla Roland’ın beline yorgun bir atın binicisi gibi vurdu.</p>

  <p class="calibre2">Roland her nasılsa hızlanmayı başardı. Nefesleri artık acı veren kükremelere dönüşmüştü. Commala dansını yaptıktan sonra bile böyle soluk soluğa kalmamıştı. Böyle devam ederse kalbi göğsünde çatlayacaktı. Ama…</p>

  <p class="calibre2">“Daha hızlı, Tex! Elinden geleni yap, kahretsin! Bir fikrim var ama bu arada var gücünle koşman gerek!”</p>

  <p class="calibre2">Ve Roland Discordia Şatosu’nun altındaki karanlık geçitte koşmaya devam etti.</p>

  <p class="calibre2">&nbsp;</p>

  <p class="calibre2"><b class="calibre4">12</b></p>

  <p class="calibre2">&nbsp;</p>

  <p class="calibre2">Susannah serbest elini çantaya bir kez daha soktu ve bu kez el fenerini bulup çıkardı. Sonra feneri koltukaltına sıkıştırdı (düşürürse işlerinin bitik olduğunu biliyordu) ve Sterno kutusunun kapağını açtı. Havanın tıslamasını duyunca rahatladı ama şaşırmadı. Vakumlu kapak bozulmuş olsa içindeki yanıcı jölemsi madde uzun zaman önce buhar olur ve kutu hafiflerdi.</p>

  <p class="calibre2">“Roland!” diye bağırdı. “Roland kibrit lazım!” “Gömlek… cebi!” dedi Roland soluk soluğa. “Uzan!” Ama Susannah önce feneri bacaklarının arasıyla Roland’m belinin arkasına düşürdü. Neyse ki kayıp yere düşmeden tekrar yakalayabildi. Sıkça kavradığı feneri Sterno kutusuna soktu. Kutuyu ve jöleyle kaplı feneri tutarken kibritlere uzanması için üçüncü bir el gerekiyordu, bu yü2. den kutuyu fırlatıp attı. Çantada iki kutu daha vardı ama bu fikir işe yaramazsa onları alma fırsatını hiçbir zaman bulamayacaktı.</p>

  <p class="calibre2">Yaratık tekrar çığlık attı ve sesi tam arkalarındaymış gibi geldi. Susannah artık güneş altında çürüyen balıkların kokusunu andıran kokusunu da hissedebiliyordu.</p>

  <p class="calibre2">Roland’ın omzu üzerinden uzandı ve cebinden tek bir kibrit aldı. Birini yakmaya vakit olabilirdi ama iki kibrit yakmaya fırsat bulacağını sanmıyordu. Roland ve Eddie kibriti başparmaklarının tırnağıyla yakabiliyordu ama Detta Walker’in çok daha etkileyici bir numarası vardı ve bu numarayı beyaz erkek kurbanlarını hayrete düşürmek için daha önce bir çok kez kullanmıştı. Karanlıkta dudaklarını gererek dişlerini ortaya çıkardı ve kibritin başını ön üst iki dişinin üzerine yerleştirdi. Eddie oradaysan bana yardım et, tatlım… yardım et de doğru yapayım.</p>

  <p class="calibre2">Kibriti çaktı. Damağı yandı ve sülfür tadı aldı. Kibritin alev alan başı karanlığa alışmış gözlerini neredeyse kör etmişti ama fenerin jöle kaplı ucunu yakacak kadar görebildi. Stemo hemen tutuştu ve feneri bir meşaleye çevirdi. Çok parlak sayılmazdı ama hiç yoktan iyiydi.</p>

  <p class="calibre2">“Arkanı dön?’ diye bağırdı.</p>

  <p class="calibre2">Roland hemen durdu tek bir soru veya itiraz olmaksızın ve topuklarının üzerinde döndü. Susannah feneri havaya kaldırıp ileri doğru tuttu ve bir an için ikisi de ıslak bir yaratığın pembe albino gözlerle kaplı başını gördü. Gözlerin hemen altında kıvrılıp bükülen dokunaçlarla dolu kocaman bir ağız vardı. Sterno fazla bir aydınlık vermiyordu, ama zifiri karanlıkta yaratığın geriye çekilmesine yol açacak kadar parlaktı. Susannah yaratığın karanlığın içinde kaybolmadan önce gözlerinin kapandığını gördü ve ne kadar hassas olduklarını düşündü. Bu kadar cılız bir ışığa bile öyle tepki veriyorsa…</p>

  <p class="calibre2">Geçitin duvarlarının dibinde kemik yığınları vardı. Fenerin ampullü ucu avucunun içinde ısınmaya başlamıştı bile. Oy kısa bacaklarını açmış, başını eğmiş, karanlığa deli gibi havlıyordu. Bütün tüyleri kabarmıştı.</p>

  <p class="calibre2">“Çömel, Roland, çömel!”</p>

  <p class="calibre2">Roland çömelince ona alevi şimdiden sönmeye yüz tutmuş feneri uzattı. Fenerin sapından yukarı uzanan alevler maviye dönüşüyordu. Kaklıktaki yaratık kulakları sağır edercesine kükredi. Susannah sağa sola dalgalanan şeklini yine seçebiliyordu. Işık zayıfladıkça daha da yaklaşıyordu.</p>

  <p class="calibre2">Yerler ıslaksa işimiz bitti demektir, diye düşündü Susannah ama bir kemik bulma amacıyla zemini yoklarken kuru olduğunu anladı. Belki de duyuları onu umut verici mesajlar göndermek adına yanıltıyordu yukarıdan damlayan su sesini duyabiliyordu ama öyle olduğunu sanmıyordu.</p>

  <p class="calibre2">Bir başka Sterno kutusu almak üzere çantaya uzandı ama kapak önce açılmamakta direndi. Yaratık yaklaşıyordu ve Susannah artık havaya kaldırılmış iri başının altındaki şekilsiz bacakları görebiliyordu. Demek bir solucan değil, bir tür dev kırkayaktı. Havlamayı kesintisizce sürdüren Oy, Susannah ile yaratığın arasına girdi. Bütün dişleri ortadaydı. Susannah ateşi yakamazsa yaratık önce Oy’u…</p>

  <p class="calibre2">Tam o anda parmağını kutunun üzerine neredeyse yapışmış halkaya geçirmeyi başardı. Biı fissss sesi oldu. Roland ölmek üzere olan alevleri canlandırma umuduyla feneri aşağı yukarı sallıyordu (yanacak madde olsaydı belki yaptığı işe yarayabilirdi). Susannah çürümüş duvara yansıyan gölgelerinin dalgalandığını gördü.</p>

  <p class="calibre2">Kemiğin çapı kutunun ağzı için fazla büyüktü. Askının yarı içinde, yarı dışında dengesiz bir pozisyonda durarak elini kutunun içine daldırdı ve bir avuç jöleyi kemiğin üzerine sürdü. Kemik ıslaksa bu şekilde en fazla birkaç saniyelik dehşet daha elde ederlerdi. Ama kuruydu… o yüzden belki… belki…</p>

  <p class="calibre2">Yaratık daha da yaklaşmıştı. Susannah ağzından sarkan dokunaçların arasındaki sivri dişleri görebiliyordu. Biraz sonra Oy’a saldıracak kadar yaklaşmış olacak, bir kertenkelenin havadaki sineği yakaladığı hızla işini bitirecekti. Çürük balık kokusu çok keskin ve mide bulandırıcıya Arkasında başka ne olabilirdi? Ne tür korkunç varlıklar?</p>

  <p class="calibre2">Şimdi bunu düşünmeye vakit yoktu.</p>

  <p class="calibre2">Elindeki uyluk kemiğinin ucunu fenerin gövdesini yalayan mavi alevlere değdirdi. Parlayan alev beklediğinden büyüktü hem de çok ve bu kez yaratığın çığlığında şaşkınlığın yanı sıra acı da vardı. Naylon yağmurluğa çamur yapıştırılmış gibi vıcık vıcık bir ses oldu ve yaratık geriledi.</p>

  <p class="calibre2">“Bana biraz daha kemik ver,” dedi feneri bir kenara bırakan R0. land’a. “Tanrı‘nın belası kemiklerin kuru olmasına dikkat et!” Ve Detta’ya özgü o sert kahkahalarından birini attı.</p>

  <p class="calibre2">Hâlâ soluğunu düzene sokmaya çalışan Roland söyleneni yaptı.</p>

  <p class="calibre2">&nbsp;</p>

  <p class="calibre2"><b class="calibre4">13</b></p>

  <p class="calibre2">&nbsp;</p>

  <p class="calibre2">Geçitte ilerlemeye devam ettiler. Susannah askıya ters oturmuştu, artık Roland ile sırt sırtaydı. Güç bir pozisyondu ama imkânsız değildi. Eğer oradan çıkmayı başarabilirlerse sırtı birkaç gün fena halde ağrıyacaktı. Her sızıyı mutlulukla karşılayacağım, dedi kendi kendine, Irene Tassenbaum’un aldığı Eski Ev Günleri tişörtü hâlâ Roland’daydı. Tişörtü ona uzattı ve Susannah kemiğin altına sarıp iptidai meşaleyi dengesini koruyarak olabildiğince ileri uzattı. Roland koşamıyordu koşmaya kalkarsa Susannah’nın askıdan düşeceği muhakkaktı ama hızlı bir yürüyüş ritmi tutturmuştu. Arada sırada duraksıyor, yerden bir kola veya bacağa ait görünen bir kemik alıyordu. Oy ne yaptığını kısa sürede kavrayarak Silahşor’a kemik getirmeyi başladı. Yaratık onları izlemeye devam ediyordu. Susannah ara sıra tüyler ürpertici parlak derisini görüyor, karanlığın içinde kaldığı anlarda su dolu çizmelerle atılmış adımların seslerine benzeyen o sesi duyuyordu. Sesin yaratığın kuyruğundan çıktığını düşündü. Bu fikir içini korkunç, özel ve neredeyse aklını kaybetmesine yol açacak kadar yoğun bir dehşetle doldurdu.</p>

  <p class="calibre2">Bir kuyruk! diye haykırdı kafasında bir ses. İçi su, jöle veya yarı pıhtımis kanla dolu bir kuyruk! Tanrı‘m! Yüce Tanrı‘m!</p>

  <p class="calibre2">Susannah yaratığı saldırmaktan alıkoyanın sadece ışık değil aynı zamanda ateşe duyduğu korku olduğunu düşündü. Otomatik yanan ampullerin hâlâ çalışıyor olduğu bölümde onları bekleyip karanlıkta yakalayacağını düşünerek (düşünebiliyorsa) takip etmiş olmalıydı. İçinden bir ses, ateş yakabileceklerini biliyor olsa ampullerin çoğunun çalışmayıp ışığın çok cılız olduğu bölümde gözlerini kapatıp üzerlerine atılarak onları ezmeyi tercih edeceğini söylüyordu. O an için en azından geçici bir süreliğine şansı yoktu, çünkü kemiklerden şaşırtıcı derecede iyi meşaleler oluyordu (iyileşmekte olan Işın’ın onlara yardım ediyor olabileceğini düşünememişti). Tek sorun Sterno’nun ne kadar süre dayanacağıydı. Kemikler bir kez alev alınca yanmaya devam ettiği için fazla harcamasına gerek olmuyordu bir süre sonra sönen ve bir kenara attığı birkaç nemli kemik hariç ama en başta tutuşturmak gerekiyordu, üçüncü ve sonuncu kutu boşalmak üzereydi. Yaratık onlara yaklaştığı sırada ilk kutuyu attığı için acı bir pişmanlık duyuyordu ama başka ne yapacağını bilememişti. Roland’ın daha hızlı gidebilmesini diledi, ama askıda yüzü ona dönük halde otursa bile yapabileceğini sanmıyordu. Belki kısa süren bir koşu ama daha fazlası beklenemezdi. Gömleğinin altındaki kaslarının titrediğini hissedebiliyordu. Bütün gücü tükenmek üzereydi.</p>

  <p class="calibre2">Beş dakika sonra, bir incik kemiğinin ucuna sürmek üzere elini Sterno kutusuna daldırdığında tükenmiş olduğunu gördü. Arkalarındaki karanlığın içinden o vıcık vıcık ses duyuldu. Zihni, sesin kaynağının yaratığın kuyruğu olduğu konusunda ısrarlıydı. Takibe devam ediyordu. Yakıtlarının bitip tekrar karanlığa gömülmelerini bekliyordu. Sonra saldıracaktı.</p>

  <p class="calibre2">Ve yiyecekti.</p>

  <p class="calibre2">&nbsp;</p>

  <p class="calibre2"><b class="calibre4">14</b></p>

  <p class="calibre2">&nbsp;</p>

  <p class="calibre2">Bir savunma pozisyonuna ihtiyaçları olacaktı. Susannah bunu parmak uçları kutunun dibine değdiği an anlamıştı. On dakika ve üç meşale sonra Silahşor’a kemiklerle dolu genişçe bir yer bulduğunda bulabilirsedurmasmı söyledi. Paçavralar ve kemiklerle büyük bir ateş yakıp deli gibi koşabilirlerdi. Yaratığın ateşin diğer tarafından yaklaştığını duyduklarında duyarlarsa Roland, onu geride bırakıp yükünü hafifleterek kaçabilirdi. Bu fikri kendini kurban etme gibi görmüyor, sadece en mantıklısının bu olduğunu düşünüyordu; canavarın ikisine birden yetişmesine engel olabiliyorlarsa yapmalıydılar. Ayrıca kolayca pes etmeye hiç niyeti yoktu. Yaratığın, onu canlı ele geçirmesine izin vermeyecekti. Tabancası vardı ve kullanacaktı. Beş kurşun sai Kırkayak için, yaklaşmaya devam ederse altıncısı kendisi için.</p>

  <p class="calibre2">Ancak bunları söylemesine fırsat kalmadan Roland tüm düşüncelerini silen iki kelime söyledi. “Işık,” dedi soluk soluğa. “İlerde.”</p>

  <p class="calibre2">Susannah başını arkaya çevirdi ama önce hiçbir şey göremedi. Belki de elindeki meşale yüzündendi. Sonra çok hafif, beyaz bir ışıltı görür gibi oldu.</p>

  <p class="calibre2">“Yine ampuller mi?” diye sordu. “Hâlâ çalışmakta olan bir dizi ampul mü var?”</p>

  <p class="calibre2">“Belki. Ama sanmıyorum.”</p>

  <p class="calibre2">Susannah beş dakika sonra son meşalenin ışığında zemini ve duvarları görebildiğini fark etti. Zemin sadece dışarıdan içeri rüzgârla taşınmış olabilecek ince tozlar ve taşlarla kaplıydı. Susannah tekiyle hâlâ dibi bir tişörte sarılı yanmakta olan kemik parçasını tuttuğu ellerini havaya kaldırdı ve bir zafer çığlığı attı. Arkalarındaki yaratığın öfke ve isyanla dolu kükreyişi tüylerini ürpertmiş ama aynı zamanda kendini iyi hissettirmişti.</p>

  <p class="calibre2">“Hoşça kal, şekerim!” diye haykırdı. “Hoşça kal seni göz kaplı bok!”</p>

  <p class="calibre2">Yaratık tekrar kükredi ve öne atıldı. Susannah, onu bir an için net bir şekilde gördü: ağzına rağmen surat denemeyecek yuvarlak, dev gibi bir et yığ”; sert duvarlara sürtünmekten dolayı çizilmiş ve bir sıvının sızdığı boğumlu bir beden; her iki tarafında ikişer adet olmak üzere dört kolurnsu çıkıntıydı gördüğü. Çıkıntıların uçlarında sertçe açılıp kapanan kıskaçlar vardı. Susannah bir çığlık atarak meşaleyi fırlattı ve yaratık tekrar joılakları sağır edercesine kükreyerek geriledi.</p>

  <p class="calibre2">“Annen sana hayvanları taciz etmenin kötü olduğunu söylemedi nü?” diye sordu Roland. Sesi öyle ifadesizdi ki Susannah şaka yapıp yapmadığını anlayamadı.</p>

  <p class="calibre2">Beş dakika sonra dışarıdaydılar.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
