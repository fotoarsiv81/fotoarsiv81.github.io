<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>ALTINCI BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">ALTINCI BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">TURTLEBACK YOLU’NDA</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Bunu görün, yalvarırım ve çok iyi görün çünkü Amerika’da hâlâ var olan en güzel yerlerden biri.</p>

  <p class="calibre2">Size batı Maine’de, sık bir ormanla kaplı bir sırt boyunca ilerleyen, kuzey ve güney ucu üç kilometre arayla 7. Karayolu’na ulaşan sade bir toprak yol göstereceğim. Bu sırtın hemen batısında bir kuyumcunun mücevher yuvası gibi derin, yeşil bir gamze var. Onun altında (yuvadaki taş) Kezar Gölü bulunmakta. Tüm dağ gölleri gibi tek bir gün içinde görünümü defalarca değişebilir, çünkü burada hava muziptir; ona yarıdeli diyebilirsiniz ve tam üstüne basmış olursunuz. Yerel halk size bir ağustos sonunda (1948 yılı) ve bir keresinde de 4 Temmuz gününde (1959) o bölgede yaşanan kar fırtınalarını memnuniyetle anlatacaktır. 1971 Ocak ayında gölün buz tutmuş yüzeyi üzerinden gelen ve karı çekerek ortasında şimşeklerin parladığı bir tipiye sebep olan kasırgayı anlatmak onları daha da mutlu edecektir. Böyle çılgınca hikâyelere inanmak güç ama bana inanmazsanız Gary Barker’ı görmeye gidip tüm bunları kanıtlayacak resimlere bakabilirsiniz.</p>

  <p class="calibre2">Bugün, gamzenin altındaki göl ev yapımı günah kadar kara. Üzerinden süzülerek geçen fırtına bulutlarını yansıtmakla kalmıyor, etkilerini katlıyor. Ara sıra bulutlar arasında bir şimşeğin çakmasıyla gümüşi bir çizgi obsidiyan görünümlü yüzeyde parlıyor. Gök gürültüleri, batıdan doğuya iyice şişmiş gökyüzünde, görünmeyen bir yolda ilerlemekte olan dev bir at arabasının tekerlekleri gibi gümbür demekte. Çam, meşe ve huş ağaçlarının tek bir dalı bile kıpırdamıyor ve bütün dünya nefesini tutmuş. Bütün gölgeler kaybolmuş. Kuşlar sessiz. Yukarıda, o gümbürdeyen dev arabalardan biri daha geçiyor ve hemen ardından bir motor sesi duyuyoruz. Kısa bir süre sonra John Cullum’ın, Eddie Dean’in endişeli bir yüzle direksiyonunun gerisinde oturduğu tozlu Ford Galaxie’si, farları çökmekte olan akşam karanlığını yararak beliriyor.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Eddie, Roland’a ne kadar ilerleyeceklerini sormak üzere ağzını açtı, ama elbette sorusunun cevabını biliyordu. Turtleback Yolu’nun güney ucu 1 rakamının bulunduğu iri, siyah tabelayla imlenmişti ve gölden sol tarafa doğru ayrılan her yolda daha büyük bir rakamın bulunduğu başka tabelalar vardı. Ağaçların arasından suyu bir anlığına da olsa görebiliyorlardı ama tepenin altındaki evler, görüş alanlarının dışındaydı. Eddie içine çektiği her nefeste ozon ve yağ tadı alıyormuş gibiydi. Diken diken olduklarından emin bir şekilde iki kez ensesindeki tüyleri yokladı. Değillerdi ama bunu bilmek içini saran, karnını fazla yüklenmiş bir akım kesici gibi ısıtan ve oradan yayılan gergin, olağanüstü canlılık hissini değiştirmiyordu. Fırtına yüzündendi elbette; fırtınanın yaklaştığını sinir uçlarında hissedenlerdendi. Ama daha önce hiç bu kadar kuvvetli hissettiği olmamıştı.</p>

  <p class="calibre2">Sadece fırtına değil ve bunu sen de biliyorsun.</p>

  <p class="calibre2">Hayır, elbette değildi. Ama tüm o vahşi elektriğin bir şekilde Susannah ile arasında bağlantı kurmuş olabileceğini düşünüyordu. Gecelen çok uzak bir radyo istasyonunun yayını gibi gidip geliyordu ama Chayven’ü Chevin ile</p>

  <p class="calibre2">(Roderick’in Evladı, sen bozulmuş olan, sen kayıp olan) karşılaşmalarından beri çok daha güçlüydü. Maine’in o kısmının ince ve pek çok dünyaya yakın olduğunu, bu yüzden güçlendiğini düşündü. Katefcıi tekrar bir bütün olmaya yakındı. Zira Jake artık Susannah’nın yanındaydı ve o an için yeterince güvende gibiydiler; takipçileriyle aralarında sağlam bir kapı vardı. Ama o ikisinin önünde de bir şey vardı… Susannah’nın ya bahsetmek istemediği ya da tam olarak ifade edemediği bir şey. Eddie buna rağmen Susannah’nın dehşetini ve o şeyin geri döneceğine dair korkusunu hissedebiliyor, neden korktuğunu bildiğini sanıyordu: Mia’nın bebeği. Tam olarak anlayamadığı bir şekilde aynı zamanda Susannah’nın da bebeğiydi. Eddie silahlı bir kadının bir bebekten neden korkabileceğini bilmiyordu ama Susannah’nın çok iyi bir sebebi olmaksızın korkmayacağından emindi.</p>

  <p class="calibre2">Üzerinde FENN, 11 yazan bir tabelanın önünden geçtiler, sonra üzerinde ISRAEL, 12 yazan bir başkasını geride bıraktılar. Eddie bir virajı döndükten hemen sonra Galaxie’nin frenlerine asıldı ve araba bir toz bulutu kaldırarak sertçe durdu, BECKHARDT, 13 yazan tabelanın önüne tanıdık bir Ford kamyonet park etmişti. Daha da tanıdık bir adam, kamyonetin pas lekeli kasasına kaygısızca yaslanmıştı. Bir kot pantolon ve ütülü, düğmelerini boğazına dek iliklediği pamuklu, mavi bir gömlek giymişti. Ayrıca başında seni faka bastırdım, ahbap dercesine hafifçe yana yatırılmış bir Boston Red Sox şapkası vardı. Bir pipo içiyor, yükselen mavi duman adamın yıpranmış ve iyi niyetli yüzünün etrafında nefes kesen fırtına öncesi havasında asılı kalmış gibi duruyordu.</p>

  <p class="calibre2">Eddie tüm bunları algıları yükselmiş sinirleri sayesinde son derece net bir şekilde gördü. Yabancı bir yerde eski bir dosta rastlamış biri gibi gülümsemekte olduğunun farkındaydıMısır piramitlerinde, eski Tanca pazarında, belki Formosa sahili açıklarında bir adada veya 1977 yazında fırtına toplayan bir öğle sonrasında Lovell, Turtleback Yolu’nda. Ve Roland da gülümsüyordu. Yaşlı, uzun ve çirkingülümsüyordu! Görünüşe bakılırsa mucizelerin ardı arkası kesilmiyordu.</p>

  <p class="calibre2">Arabadan inip John Cullum’a yaklaştılar. Roland yumruğunu alnına götürerek tek dizini hafifçe kırdı. “Selam, John! Seni çok iyi görüyorum.” “Ben de seni,” dedi John Cullum. “Gün ışığı gibi berrak.” Şapkasının gölgeliğinin altından, kaş hizasının hemen üzerinden bir selam verdi. Sonra çenesini Eddie’ye doğru kaldırdı. “Genç adam.”</p>

  <p class="calibre2">“Uzun günler ve hoş geceler,” dedi Eddie ve yumruğuyla kaşına dokundu. Bu dünyadan değildi, artık değildi ve rol yapmak zorunda olmamak büyük rahatlıktı.</p>

  <p class="calibre2">“Güzel bir söz,” dedi John. “Sizden önce vardım. Önce gelebileceğimi düşünmüştüm zaten.”</p>

  <p class="calibre2">Roland yolun iki tarafındaki ağaçlara, yola ve kararmakta olan göğe baktı. “Burası olduğunu sanmıyorum?…” Sesinde çok hafif bir soru tınısı vardı.</p>

  <p class="calibre2">“Hayır, varmak istediğiniz yer burası değil,” dedi John çektiği dumanı üfleyerek. “Buraya gelirken varmak istediğiniz yerin önünden geçtim ve size şunu söyleyeyim; konuşacaksak orası yerine burda yapmamız daha iyi. Oraya gittiğinizde gözünüzü dikip bakmaktan başka bir şey yapamayacaksınız. Orası gibi bir yeri hiç görmedim.” Yüzü bir an için ilk ateşböceğini yakalayıp kavanoza koymuş bir çocuğunki gibi aydınlandı ve Eddie, adamın her sözcüğü samimiyetle söylediğini gördü.</p>

  <p class="calibre2">“Neden?” diye sordu. “Orda ne var? Gaiptengelenler mi? Yoksa bir kapı mı var?” Bu fikir aklına geldi… sonra tüm benliğini sardı. “Bir kapı, değil mi? Ve açık!”</p>

  <p class="calibre2">John başını iki yana sallayacak oldu, sonra tekrar düşündü. “Bir kapı olabilir,” dedi son sözcüğü yorucu geçen uzun bir günün ardından iç çekiyormuş gibi uzatarak. “Tam olarak bir kapı gibi görünmüyor ama… evet. Olabilir. Onca ışık arasında bir yerde belki?” Hesaplıyormuş gibi göründü. “Evet. Ama sanırım siz çocuklar konuşmak istiyorsunuz ve oraya, Cara Laughs’e gidersek konuşma falan olmaz, ağzınız bir karış açık kalakalırsınız.” Cullum başını geri atarak güldü. “Ben de aynı şekilde!”</p>

  <p class="calibre2">“Cara Laughs nedir?” diye sordu Eddie.</p>

  <p class="calibre2">John omuz silkti. “Göl kıyısında mülkü olan insanların çoğu evlerine isim koyar. Sanırım satın almak için çok para verdiklerinden karşılığını olabildiğince almak istiyorlar. Her neyse, Cara şu an boş. Washington D.C.‘den McCray diye bir aileye ait ama satışa çıkarmışlar. Şanssızlıklar yaşadılar. Adam felç geçirdi, kadm da…” Hayali bir şişeyi başına dikermiş gibi bir hareket yaptı.</p>

  <p class="calibre2">Eddie başını salladı. Kule’yi kovalama işinde anlamadığı pek çok mesele vardı, ama bazı şeyleri de daha sormadan biliyordu. Bunlardan biri, dünyanın bu bölgesindeki gaiptengelenler vakalarının merkezinin Turtleback Yolu’ndaki, John Cullum’ın Cara Laughs dediği ev olduğuydu. Oraya vardıklarında eve giden özel yolun numarasının 19 olacağını da biliyordu.</p>

  <p class="calibre2">Başını kaldırınca fırtına bulutlarının Kezar Gölü‘nün üzerinden hızla batıya ilerlemekte olduğunu gördü. Batıya, White Dağları‘na doğru oradan fazla uzakta olmayan bir başka dünyada isminin Discordia olduğundan emindi Işın’ın Yolu üzerinde ilerliyorlardı. Daima Işın’ın Yolu üzerinde. “Ne öneriyorsun, John?” diye sordu Roland.</p>

  <p class="calibre2">Cullum başıyla <i class="calibre5">BECKHART</i> yazan tabelayı işaret etti. “Ellili yıllardan beri Dick Beckhardt için bakım çalışmaları yaparım,” dedi. “Çok iyi adamdır. Şimdi Washington’da, Carter yönetimi ile bir şeyler yapıyor. Anahtarım var. Bence oraya gitsek daha iyi olur. Hem kuru, hem de sıcaktır, yakında kuru ve sıcak bir yer bulmak zorlaşacak. Siz hikâyenizi anlatırsınız, ben dinlerim ki bu işte çok iyiyimdir sonra hep beraber Cara Va gideriz. Ben… şey, ben hiç…” Başını iki yana salladı, piposunu ağzından çıkardı ve onlara saf merakla baktı. “Size söylüyorum, daha önce hiç öyle bir şey görmedim. Ona nasıl bakacağımı bile bilemedim.”</p>

  <p class="calibre2">“Haydi,” dedi Roland. “Sana uyarsa hep beraber senin arabamobilinle gidelim.”</p>

  <p class="calibre2">“Bana uyar,” dedi John ve arka koltuğa oturdu.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Dick Beckhardt’ın çam duvarlı, sıcak kulübesi yaklaşık bir kilometre aşağıdaydı. Oturma odasında bir soba ve yerde el dokuması bir hah vardı. Batıya bakan duvar boydan boya camdı ve Eddie işlerinin ivediliğine rağmen orada bir dakikalığına durup dışarıyı seyretti. Gölün rengi ürkütücü bir abanoz tonuna bürünmüştü… bir zombinin gözü gibi, diye düşündü; niçin öyle düşündüğüne dair hiçbir fikri yoktu. Rüzgârın şiddetinin artması halinde (ki yağmur başladığında artacağı muhakkaktı) yüzeyde oluşacak beyaz köpüklerin bakmayı nispeten kolaylaştıracağını düşündü. Bir şeyin ona bakıyor olduğu hissini yok edecekti.</p>

  <p class="calibre2">John Cullum, Dick Beckhardt’ın cilalanmış çam masasının başına oturdu, şapkasını çıkardı ve sağ elinde bir süre tuttu. Roland ve Eddie’ye ciddi bir ifadeyle baktı. “Uzun süredir tanışmayan insanlar için birbirimizi oldukça iyi tanıyoruz,” dedi. “Sizce de öyle değil mi?”</p>

  <p class="calibre2">Başlarını salladılar. Eddie dışarıda rüzgârın artmasını bekledi ama dünya nefesini tutmaya devam ediyordu. Fırtınanın patladığında ortalığı cehenneme çevireceğine bahse girebilirdi.</p>

  <p class="calibre2">“İnsanlar orduda da birbirini böyle tanır,” dedi John. “Savaşta.” Kelimeyi yine uzatarak söylemişti. “Sanırım tehlike büyüyüp risk artınca böyle oluyor.”</p>

  <p class="calibre2">“Evet,” dedi Roland. “Biz ‘silahlar yakın ilişkiler kurar,’ deriz.” “Öyle mi? Bana söyleyecekleriniz var, biliyorum ama siz başlamadan önce ben bir şey söyleyeceğim. Ve söyleyeceğim sizi çok memnun etmezse gidip bir domuzu öperim.” “Nedir?” diye sordu Eddie.</p>

  <p class="calibre2">“Şerif Eldon Royster birkaç saat önce Auburn’de dört kişiyi gözaltına aldı. Orman yollarından birinde polis barikatından geçmeye çalışırken yakalanmışlar.” John piposunu ağzına götürdü, göğüs cebinden bir kibrit çıkardı ve ucunu başparmağına dayadı. Bir süre için yakmayarak öylece bekledi. “Barikatı gizlice aşmaya çalışmalarının sebebi yanlarında büyük miktarda ateşli silah bulunmasıymış. Makineli tüfekler, el bombaları ve C4 denen maddeden varmış. İçlerinden biri, ismini sizden duyduğum bir adam… Jack Andolini’ydi, değil mi?” Ve elindeki kibriti yaktı.</p>

  <p class="calibre2">Eddie, sai Beckhardt’ın iyi durumdaki Shaker sandalyelerinden birine çöktü ve yüzünü tavana kaldırarak kahkahalarla gülmeye başladı. Roland gıdıklandığında hiç kimsenin Eddie Dean gibi gülemeyeceğini düşündü. En azından Cuthbert Allgood’un yolun sonundaki açıklığa gitmesinden sonra. “Yakışıklı Jack Andolini, Maine eyaletinde bir kasabanın nezarethanesinde!” dedi Eddie. “Beni şekerle kaplayıp kahrolası bir jöleli çörek deyin! Ah keşke ağabeyim Henry hayatta olup bunu görebilseydi!” Eddie sonra Henry’nin muhtemelen gerçekten hayatta olduğunu düşündü, en azından Henry’nin bir versiyonu hayatta olmalıydı. Dean kardeşlerin o dünyada yaşadığı varsayılırsa elbette.</p>

  <p class="calibre2">“Evet, insanı hoşnut eden bir düşünce,” dedi John alevi hızla kararan kibritin alevini piposunun içine çekerken. Onun da memnun olduğu belliydi. Öyle sırıtıyordu ki piposundaki tütünü yakmakta zorlanıyordu.</p>

  <p class="calibre2">“Of, aman aman,” dedi Eddie gözlerini silerek. “Günüm aydınlandı. Hatta bütün yılım.”</p>

  <p class="calibre2">“Sizin için bir şeyim daha var,” dedi John. “Ama şimdilik bekleyebilir.” Pipo sonunda yanmıştı, arkasına yaslanarak o günün başında tanıştığı iki gezgin yabancıya baktı. Kalan kendisininkiyle bir şekilde iç içe geçmiş iki yabancı; belki iyi, belki kötü yönde, belki zenginliğe, belki de yoksulluğa doğru. “Şimdi sizin hikâyenizi dinlemek ve ne yapmamı istediğinizi öğrenmek istiyorum.”</p>

  <p class="calibre2">“Kaç yaşındasın, John?” diye sordu Roland.</p>

  <p class="calibre2">“Bir çok şeyi hâlâ hakkıyla yapabilecek kadar gencim,” diye cevap verdi John biraz soğukça. “Ya sen, dostum? Ömründe kaç kış gördün?”</p>

  <p class="calibre2">Roland, ona gülümsedi… mesaj alındı, konuyu değiştirebiliriz, diyen bir gülümsemeydi. “Eddie ikimiz adına konuşacak,” dedi. Buna Bridgton’dan dönerken karar vermişlerdi. “Benim hikâyem fazla uzun.”</p>

  <p class="calibre2">“Öyle mi dersin,” dedi John.</p>

  <p class="calibre2">“Öyle diyorum,” dedi Roland. “Eddie, sana kendi hikâyesini vakti elverdiğince anlatsın, sonra ikimiz anlatmamız gerekenleri anlatalım ve sonra, eğer kabul edersen sana Moses Carver adında bir adama götürmen için bir şey verecek… ve ben de başka bir şey vereceğim.”</p>

  <p class="calibre2">John Cullum bunu bir süre düşündükten sonra başını salladı. Eddie’ye döndü.</p>

  <p class="calibre2">Eddie derin bir soluk aldı. “Bilmen gereken ilk şey, bu adamı ilk kez Nassau, Bahamalar’dan New York’taki Kennedy Havaalanı‘na giderken uçuşun ortasında, uçağın içinde gördüğüm. O zamanlar eroin bağımlısıydım. Ağabeyim de öyle. Kokain kuryeliği yapıyordum.”</p>

  <p class="calibre2">“Peki bunlar ne zaman oluyordu, evlat?” diye sordu John Cullum. “1987 yazında.”</p>

  <p class="calibre2">Cullum’ın yüzünde hayret ifadesi gördüler ama inanmazlık yoktu. “Yani gerçekten gelecekten geliyorsunuz! Vay be!” Kokulu pipo dumanı arasında öne eğildi. “Evlat,” dedi. “Hikâyeni anlat. Ve sakın tek bir kelimesini bile atlama.”</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Eddie’nin hikâyesini anlatması neredeyse bir buçuk saat sürdü… fazla uzatmamak için epeyce kelime atlaması gerekmişti. Bitirdiğinde aşağıdaki göl üzerine gece yeni çökmüştü. Kasırga ise hâlâ patlamamış, ama uzaklaşmamıştı da. Dick Beckhardt’ın kulübesinin tepesinde gök gürültüleri ara sıra homurdanıyor, bazen de üç adamı yerlerinden sıçratacak bir şiddetle aniden çatırdıyordu. Bir şimşek doğruca gölün ortasına indi ve tüm yüzeyini kısa bir süre için sedefli mor ışıkla aydınlattı. Bir keresinde rüzgâr şiddetlendi ve ağaçların arasında uğuldadı. Eddie o sırada artık kesinlikle geliyor, diye düşündü ama fırtına inadını sürdürerek patlamadı. Ama bölgeyi terk etmeyerek incecik bir iple asılmış, sarkan bir kılıç gibi tehdidini sürdürdü ve Eddie’ye Susannah’nın artık sona ermiş olan uzun, tuhaf hamileliğini hatırlattı. Saat yedi civarı elektrik kesildi. John, Eddie Dean anlatmaya devam ederken mutfak dolaplarında mum aradı. Eddie bu arada Nehir Geçiti’ndeki eski insanları, Lud şehrindeki delirmiş insanları, Calla Bryn Sturgis’teki dehşete düşmüş insanları, orada bir kitaptan çıkıp gelmişe benzeyen eski bir rahiple tanışmalarını anlattı. John geri dönüp masanın üzerine mumlar, krakerler, peynir ve bir şişe Red Zinger buzlu çay koydu. Eddie hikâyesini Stephen King’e yaptıkları ziyaretle bitirirken Silahşor’un yazarı hipnotize ederek kısa ziyaretlerini unutmasını sağlayışını, arkadaşları Susannah’yı kısa süreliğine görmelerini ve Roland’ın da dediği gibi dünyanın o bölümünde arayabilecek başka kimseleri olmadığı için ona telefon etmelerini anlattı. Eddie susunca Roland, Turtleback Yolu’na giderken Chayven’li Chevin ile karşılaşmalarını anlattı. Silahşor, Chevin’e gösterdiği gümüş haçı masanın üzerine, peynir tabağının yanına koydu ve John başparmağının kalın tırnağıyla ince zincire dokundu.</p>

  <p class="calibre2">Sonra uzun süren bir sessizlik oldu.</p>

  <p class="calibre2">Eddie daha fazla dayanamayacağına kani olduğunda yaşlı adama hikâyelerinin ne kadarına inandığını sordu.</p>

  <p class="calibre2">“Hepsine,” dedi John tereddütsüzce. “New York’taki gülü korumanız gerekiyor, değil mi?”</p>

  <p class="calibre2">“Evet,” dedi Roland.</p>

  <p class="calibre2">“Çünkü diğerleri, şu telepatik dediğiniz Kırıcılar tarafından kırılmışken Işınlar’dan birini güvende tutan o.”</p>

  <p class="calibre2">Eddie, Cullum’ın bunu o kadar çabuk ve kolayca kavramasına hayret etnıişti, ama belki şaşırması için bir sebep yoktu. Taze gözler net görür, derdi Susannah. Ve Cullum, Lud’daki grilerin ‘temiz kovuk’ dediklerindendi.</p>

  <p class="calibre2">“Evet,” dedi Roland. “Doğru diyorsun.”</p>

  <p class="calibre2">“Gül bir Işın’ı koruyor. Stephen King ise bir diğerini. En azından sizin fikriniz bu.”</p>

  <p class="calibre2">“Yazara göz kulak olunması gerekecek, John her şey bir yana, çok kötü alışkanlıkları var ama 1977 dünyasından bir kez ayrıldık mı geri dönüşümüz yok,” dedi Eddie. “Bir daha gelip onu kontrol edemeyiz.”</p>

  <p class="calibre2">“King diğer dünyalarda yok mu?” diye sordu John.</p>

  <p class="calibre2">“Olmadığından nerdeyse eminiz,” dedi Roland.</p>

  <p class="calibre2">“Olsa bile,” diye araya girdi Eddie, “diğer dünyalarda ne yaptığının önemi yok. Burası Anahtar-Dünya. Bu ve Roland’m geldiği dünya. Bu dünya ve o ikiz.”</p>

  <p class="calibre2">Doğrulaması için Roland’a baktı. Roland başını salladı ve John’un ona daha önce verdiği sigaralardan birini yaktı.</p>

  <p class="calibre2">“Stephen King’e göz kulak olabilirim,” dedi John. “Bunu yaptığımı bilmesine de gerek yok. Tabi bu, New York’ta yapmamı istediğiniz işi yapıp dönebilmem halinde geçerli. Ne olduğuna dair bir fikrim var ama siz yine de söyleyin.” Arka cebinden üzerinde Küçük Notlar yazan yeşil kapaklı, küçük, yıpranmış bir bloknot çıkardı. Yarısına kadar baktıktan sonra boş bir sayfa buldu, göğüs cebinden bir kurşun kalem çıkardı, ucunu yaladı (Eddie ürpertisini bastırdı) ve lisenin ilk günündeki bir öğrenci gibi hevesli bir beklentiyle onlara baktı.</p>

  <p class="calibre2">“Şimdi canlarım,” dedi. “John Amca’nıza öykünüzün geri kalanı anlatın.”</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Bu kez konuşmanın çoğunu Roland yaptı ve söyleyecekleri Eddie’den az olmasına rağmen hepsini bitirmesi yarım saat sürdü zira büyük bir dikkatle konuşuyor, arada sırada bir sözcük konusunda yardım etmesi için Eddie’ye dönüyordu. Eddie, Gilead’lı Roland’m içinde yaşayan katili ve diplomatı daha önce görmüştü ama her kelimeyi doğru iletmeye özen gösteren haberciyi ilk kez görüyordu. Dışarıda kasırga patlamaya ya da uzaklaşmaya inatla yanaşmamayı sürdürüyordu.</p>

  <p class="calibre2">Sonunda Silahşor arkasına yaslandı. Mum ışığının aydınlığında yüzü hem çok yaşlı, hem de tuhaf bir şekilde güzel görünüyordu. Eddie, ona bakarken ilk kez Rosalita Munoz’un “eklem eceli” dediğinden başka bir sorunu olabileceğinden şüphelendi. Roland kilo vermişti ve gözlerinin altındaki koyu halkalar hastalık habercisi gibi görünüyordu. Bardağındaki buzlu çayı bir yudumda bitirdi ve, “Sana söylediklerimi anladın mı?” diye sordu.</p>

  <p class="calibre2">“Evet.” Kısa ve öz.</p>

  <p class="calibre2">“İyice anladın mı?” diye üsteledi Roland. “Soru sormayacak mısın?” “Sanmıyorum.”</p>

  <p class="calibre2">“O halde ne yapacağını söyle.”</p>

  <p class="calibre2">John iri el yazısıyla bloknotun iki sayfasını doldurmuştu. Bir ilk sayfaya, bir diğerine bakarak yazdıklarını kontrol etti ve başını salladı. Sonra homurdanarak bloknotu tekrar arka cebine koydu. Taşralı olabilir ama aptal olduğu kesinlikle söylenemez, diye düşündü Eddie. Ve karşılaşmamız şans eseri değildi, ka iyi günündeydi.</p>

  <p class="calibre2">“New York’a gidilecek,” dedi John. “Aaron Deepneau denen adam bulunacak. Arkadaşı işin dışında tutulacak. Deepneau boş arsadaki gülün korunmasının dünyanın neredeyse en önemli görevi olduğuna ikna edilecek.”</p>

  <p class="calibre2">“Nerdeyse kısmını çıkarabilirsin,” dedi Eddie.</p>

  <p class="calibre2">John başını salladı. Tepesinde kunduz resminin olduğu kâğıdı alarak büyük cüzdanının içine yerleştirdi. Satış sözleşmesini ona vermek, bulunmamış kapıdan geçerek Doğu Stoneham’a geldiğinden beri Eddie Dean’in yapmak zorunda kaldığı en zor iş olmuştu ve neredeyse yaşlı adabın yıpranmış cüzdanına girmeden önce kâğıdı çekip alacaktı. Calvin Tower’m neler hissettiğini artık çok iyi anlayabiliyordu.</p>

  <p class="calibre2">“Artık arsaya sahip olduğunuz için gül de size ait,” dedi John. “</p>

  <p class="calibre2">“Gülün sahibi Tet Şirketi,” dedi Eddie. “Başkan yardımcısı olmak üzere olduğun şirket.”</p>

  <p class="calibre2">Bu varsayılan yeni unvan John Cullum’ı pek etkilemiş görünmüyordu. “Deepneau’nun gerekli işlemleri yaparak Tefi yasallaştırması gerekiyor. Sonra gidip şu Moses Carver denen adamı bulacağız ve bize katılmasını sağlayacağız. En zor kısım bu olacak gibi görünüyor ama elimizden gelenin en iyisini yapacağız.”</p>

  <p class="calibre2">“Teyze’nin haçını boynuna tak,” dedi Roland. “Ve sai Carver ile görüştüğünde haçı ona göster. Onu ikna etmende sana çok yardımı olabilir. Ama önce üzerine üflemelisin. Şöyle.”</p>

  <p class="calibre2">Roland, Bridgton’dan dönerlerken Eddie’ye Susannah ve vaftiz babası arasındaki herhangi bir sırrı büyük veya küçük olmasının bir önemi yoktu bilip bilmediğini sormuştu. Eddie bir sır biliyordu ve şimdi o sırrı Susannah’nın Dick Beckhardt’ın çam masasının üzerinde duran haçtan yayılan sesinden duymak onu afallattı.</p>

  <p class="calibre2">“Pimsy’yi baharda çiçeklerin dökülüşünü seyredebileceği elma ağacının altına gömdük,” dedi Susannah’nın sesi. “Ve Mose Baba, bana artık ağlamamamı söyledi, çünkü Tanrı bir evcil hayvan için uzun süre yas tutmanın…”</p>

  <p class="calibre2">Sözcükler burada belirsizleşiyor, önce bir mırıltıya dönüyor, sonra tamamen yok oluyordu. Ama Eddie kalanını hatırlıyordu, “…bir evcil hayvan için uzun süre yas tutmanın günah olduğunu düşünür. Mose Baba, ona Pimsy’nin mezarına ara sıra gidebileceğini ve ‘Cennette mutlu ol,’ diye fısıldayabileceğim ama bundan kimseye bahsetmemesini, çünkü bazılarının hayvanların cennete gitmesi fikrinden hoşlanmadığını söylemiş, Susannah da bu sırrı saklamış. Söylediği tek kişi bendim.” Karanlıkta sırların paylaşıldığı geceyi hatırlayan Eddie acıyla gülümsedi.</p>

  <p class="calibre2">John Cullum haça baktı, sonra irileşmiş gözlerini Roland’a çevirdi. “Nedir bu? Bir tür ses kayıt cihazı mı? Değil, değil mi?”</p>

  <p class="calibre2">“Bu bir sigul,” dedi Roland sabırla. “Şu Carver denen adam Eddie’nin ‘taşkafa’ dediği türden biri çıkarsa onu ikna etmen için sana yardımı olabilir.” Silahşor hafifçe gülümsedi. Taşkafa lafı hoşuna gidiyordu. Anlayabildiği bir sözdü. “Boynuna tak.”</p>

  <p class="calibre2">Ama Cullum söyleneni yapmadı, en azından hemen yapmadı. Onu tanımalarından beri ilk kez Lavazımatçı‘da ateş altında oldukları süre dahil gerçekten kararsız göründü. “Sihirli mi?” diye sordu.</p>

  <p class="calibre2">Roland, John’a kelimenin o bağlamda hiçbir faydalı anlamı olmadığını anlatmak istercesine sabırsızca omuz silkti ve tekrarladı. “Boynuna tak.”</p>

  <p class="calibre2">John Cullum, Talitha Teyze’nin haçı aniden kızıp elini yakabilecekmiş gibi tedirgince söyleneni yaptı. Başını eğip boynundaki haça baktı (uzun taşralı yüzünün altında bir anlığına çift çene oluştu) ve sonra yakasından içeri soktu.</p>

  <p class="calibre2">“Vay be,” dedi yine hafifçe.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Daha önce kendisine hitap edildiği şekilde konuştuğunun farkında olan Eddie Dean, “Dersinin kalanını anlat, Doğu Stoneham’lı John Cullum ve doğru ol,” dedi.</p>

  <p class="calibre2">Cullum o sabah yataktan kalktığı sırada dünyanın tanımadığı, görmediği basit bir bekçiydi. Ama o gece yatağa dünyadaki en önemli şahıs, Dünya’nın gerçek prensi olma potansiyeline sahip olarak girecekti. Bu fikir onu korkutuyorsa bile belli etmiyordu. Belki henüz bu gerçeği sindirebilmiş değildi.</p>

  <p class="calibre2">Ama Eddie buna inanmıyordu. Bu, ka’nm yollarına çıkardığı adamdı Hem güvenilir, hem cesurdu. Eddie o an Walter’in yerinde olsaydı (ya da Walter’in bazen kendine verdiği isimle Flagg) büyük ihtimalle titrerdi.</p>

  <p class="calibre2">“Eh,” dedi John. “Şirketi kimin yönettiği umurunuzda değil ama Tet’m Holmes’u bünyesine almasını istiyorsunuz, çünkü bir süre daha öyle görünmesi gerekmekle beraber artık diş macunu üretmek veya diş kaplamakla uğraşmayacak.” “Ve ne…”</p>

  <p class="calibre2">Eddie daha fazla devam etmedi. John kaba elini kaldırıp onu susturmuştu. Eddie o eli bir Texas Instruments hesap makinesi tutarken hayal etmeye çalıştı ve kolaylıkla yapabildiğini gördü. Acayipti. “Bana fırsat verirsen anlatacağım, delikanlı.”</p>

  <p class="calibre2">Eddie dudaklarının fermuarını çekiyormuş gibi bir hareket yaparak arkasına yaslandı.</p>

  <p class="calibre2">“En önemlisi gülü korumak. Sonra yazan korumak geliyor. Ama bunların yanı sıra bu Deepneau ve Carver denen adamlarla dünyanın en güçlü şirketlerinden birini kurmamız gerekiyor. Gayrimenkul işi yapacağız ve… şey…” Yıpranmış bloknotu çıkarıp sayfaları aceleyle çevirdi. ‘“Yazılım geliştiricileri’ ile çalışacağız, her ne iseler artık. Çünkü geleceğin teknolojisi onların elinde olacak. Üç kelimeyi aklımızda tutmamız gerekiyor.” Notlarına döndü. “Microsoft. Microchips. Intel. Ne kadar büyürsek büyüyelim ve ne kadar çabuk olursa olsun üç ana görevimiz hiçbir zaman değişmeyecek: gülü koru, Stephen King’i koru ve her fırsatta diğer iki şirketin tekerine çomak sok. Birinin adı Sombra. Diğeri…” Çok kısa bir duraksama oldu. “Diğeri de Kuzey Merkez Pozitronik. Dediğinize göre Sombra daha ziyade emlak işinde. Pozitronik ise… eh, bilim ve teknolojik cihazlar, bu benim için bile gayet açık. Sombra bir araziye göz koyarsa önce Tet almaya çalışacak. Kuzey Merkez bir patent almaya niyetlenirse Tet önce davranıp almaya çalışacak, alamazsa da onlara bırakmamak için elinden geleni yapacak. Belki üçüncü bir şirkete yönlendirecek.” Eddie başını onaylarcasına sallıyordu. Bu sonuncusunu John’a söylememişti. Yaşlı adam kendisi akıl etmişti.</p>

  <p class="calibre2">“Biz Üç Dişsiz Silahşor’uz, Kıyametin Yaşlı Osurukları‘yız, temiz veya kirli yöntemlerle o ikisinin yoluna taş koyacağız. Pis numaralara kesinlikle izin var.” John sırıttı. “Harvard İşletme Fakültesi’ne gitmedim.</p>

  <p class="calibre2">Haaavıd diye telaffuz etmişti. “Ama sanırım bir herifi hayalarından herkes kadar iyi tekmeleyebilirim.”</p>

  <p class="calibre2">“Güzel,” dedi Roland. Ayağa kalkmaya davrandı. “Sanırım biz artık…”</p>

  <p class="calibre2">Eddie bir elini kaldırarak onu durdurdu. Evet, Susannah ve Jake’in yanına gitmek için can atıyordu; sevdiği kadını kollarına alıp öpmek için sabırsızlanıyordu. Onu Calla Bryn Sturgis’de, Doğu Yolu’nda son görüsünün üzerinden yıllar geçmiş gibiydi. Yine de hayatı boyunca itaat edilmeye alışmış olan ve yabancıların ölüm tehlikesini göze alarak işbirliğine yanaşması son derece doğalmış gibi davranan Roland gibi kolayca gidemezdi. Eddie’nin Dick Beekhardt’m masasının diğer tarafında gördüğü bir başka araç değil, keskin zekâlı, çetinceviz… ama istedikleri şey için fazla yaşlı bir Amerikalıydı. Ve yaşlı demişken… Kemoterapi Çocuğu Aaron Deepneau için de aynı durum geçerli değil miydi?</p>

  <p class="calibre2">“Arkadaşım yola çıkmak istiyor, ben de öyle,” dedi Eddie. “Gidilecek kilometrelerimiz var.”</p>

  <p class="calibre2">“Biliyorum. Bir yara izi gibi yüzünde duruyor, evlat.”</p>

  <p class="calibre2">Görev ve ka’mn bir göz üzerinde süs veya diğerinde şekil bozukluğu gibi görünebilen bir iz bırakması fikri Eddie’yi büyülemişti. Dışarıda gök gürledi ve bir şimşek çaktı.</p>

  <p class="calibre2">“Ama bunu neden yapıyorsun?” diye sordu Eddie. “Sebebini bilmem gerek. Yeni tanıştığın iki adamın söylediklerini niçin yapıyorsun?”</p>

  <p class="calibre2">John bir süre düşündü. O an boynunda olan ve 1989’da ölene dek takacağı, yaşlı bir kadının unutulmuş bir köyde Roland’a verdiği haça dokundu. İlerideki yıllarda büyük bir karar arifesinde düşünürken (en önemli karar belki de Tefin Kuzey Merkez Pozitronik ile iş yapmak için giderek artan bir heves gösteren IBM ile bağlantısını kesmekti) veya gizli bir faaliyet hazırlarken (örneğin ölümünden önceki yıl Yeni Delhi’deki Sombra Şirketi’ne yangın bombası atılması) haça hep böyle dokunacaktı. Haç, Moses Carver’a konuşmuş ama ne kadar üflerse üflesin John Cullum’ın yanında bir daha asla konuşmamıştı, ama bazen haçı tutarak uykuya dalarken düşünürdü: Bu bir sigul. Bu bir sigul, bir başka dünyadan gelen bir sigul.</p>

  <p class="calibre2">Sonlara doğru duyduğu pişmanlıklar içinde (birden fazla adamın hayatına mal olan kirli hamlelerden başka) en büyüğü, fırtınalı bir akşamda, Lovell kasabasındaki Turtleback Yolu’nda bir anlığına gördüğü diğer taraftaki dünyayı hiç ziyaret edememiş olmasıydı. Roland’ın sigul’u ara sıra rüyalarına güllerle dolu bir tarla ve simsiyah bir kule gönderirdi. Bazen hiçbir bedene ait olmayan, havada süzülerek hiç durmamacasına ufku tarayan korkunç iki kızıl gözün hayali gelirdi ziyaretine. Ara sıra rüyalarında bir adam, borusunu amansızca çalardı. Bu rüyalardan yanakları has1 ret, kayıp ve sevgi gözyaşlarıyla ıslanmış halde uyanırdı. Parmaklan haçıl kavramış halde uyanır ve Discordia ‘yi reddettim, hiçbir şey için pişman değilim, diye düşünürdü. Kızıl Kral’ın bedensiz gözlerine tukurdum ve bundan zevk aldım; kaderimi Silahşor’un katet’( ile Beyaz’a emanet ettim bu kararımı asla sorgulamadım.</p>

  <p class="calibre2">Yine de diğer dünyaya bir kerecik olsun gidebilmiş olmayı isterdi; kapının ötesindeki dünyaya.</p>

  <p class="calibre2">“Doğru olan şeyleri istiyorsunuz,” dedi Roland ve Eddie’ye. “Daha açık ifade edemem. Size inanıyorum.” Duraksadı. “Size inancım var. Gözlerinizde gördüklerim doğru.”</p>

  <p class="calibre2">Eddie tatmin olduğunu hissetti ve Cullum küçük bir çocuk gibi sırıttı.</p>

  <p class="calibre2">“Ayrıca görünüşe bakılırsa bana kocaman, olağanüstü bir makinenin anahtarını veriyormuşsunuz gibi görünüyor. Kim o makineyi çalıştırıp neler yapabildiğini görmek istemez ki?”</p>

  <p class="calibre2">“Korkuyor musun?” diye sordu Roland.</p>

  <p class="calibre2">John Cullum soruyu bir süre düşündükten sonra başım salladı.</p>

  <p class="calibre2">“Evet,” dedi.</p>

  <p class="calibre2">Roland başını salladı. “Güzel.”</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Kapkara, için için kaynayan göğün altında, Cullum’ın arabasıyla Turtleback Yolu’na döndüler. En yoğun sezon olmasına ve Kezar kıyısındaki kulübelerin çoğunun dolu olmasına rağmen yol boyunca tek bir araca bile rastlamadılar. Göldeki tüm tekneler çoktan kıyıya dönmüştü.</p>

  <p class="calibre2">“Sizin için bir şeyim olduğunu söylemiştim,” dedi John ve kamyonetinin çelik bir kutunun kabine dayandığı kasasına doğru yürüdü. Rüzgâr esmeye başlamıştı. Yaşlı adamın başındaki beyaz saçları uçuşturuyordu. Bir şifre girdi, kilidi açtı ve çelik kutunun kapağını kaldırdı. İçinden, iki gezginin çok iyi tanıdığı iki tozlu çanta çıkardı. Biri, çöl tozunun rengine bürünmüş, boylu boyunca deri şeritlerle tutturulmuş olan diğerinin yanında neredeyse yepyeni görünüyordu.</p>

  <p class="calibre2">“Çıkınlarımız!” diye bağırdı Eddie. O kadar mutluydu ve şaşkın ki sesi bir çığlık gibi çıkmıştı. “Nasıl oldu da?…”</p>

  <p class="calibre2">John’un yüzünde gelecekte olacağı kurnaz işadamının sinyallerini veren bir gülümseme belirdi: yüzeyde hoşnut, altta sinsi. “Hoş bir sürpriz, değil mi? Ben de öyle düşünmüştüm. Bir göz atmak için Chip’in dükkânına geri dönmüştüm daha doğrusu dükkândan geri kalanlara ve ortalığa hâlâ bir kargaşa hâkimdi. İnsanlar oraya buraya koşuşturuyor, cesetlerin üzerlerini örtüyor, sarı şeritlerle olay yerini kapatıyor, fotoğraf çekiyordu. Birisi çantalarınızı bir kenara koymuştu. Pek yalnız görünüyorlardı. O yüzden ben de…” Tek omzunu silkti. “Onları alıverdim.”</p>

  <p class="calibre2">“Kiralık kulübelerinde Aaron Deepneau ve Calvin Tower’i ziyaret ettiğimiz zaman zarfında olmalı,” dedi Eddie. “Sözde Vermont için eşyalarını toplamak üzere evine gitmenden sonra. Değil mi?” Çantasının yan tarafını okşuyordu. O pürüzsüz yüzeyi çok iyi tanıyordu; çantanın yapıldığı geyiği o vurmuş, Roland’ın bıçağıyla derisini yüzdükten sonra Susannah’nın da yardımıyla deri şeritlerle dikmemiş miydi? Büyük robot ayı Shardik’in Eddie’nin iç organlarını az kalsın söküp alacağı günden kısa Wr süre sonraydı. Sanki önceki yüzyılda kalmış gibiydi.</p>

  <p class="calibre2">“Evet,” dedi Cullum. Yaşlı adamın gülümsemesi daha da tatlı bir hal alınca Eddie’nin son şüpheleri de kayboldu. Bu dünya için doğru adamı bulmuşlardı. Doğruydu ve Gan’a çok çok teşekkürler dedi.</p>

  <p class="calibre2">“Tabancanı kuşan, Eddie,” dedi Roland yıpranmış sandal ağacından kabzası olan silahı ona uzatarak.</p>

  <p class="calibre2">Benim. Artık benim olduğunu söylüyor. Eddie hafif bir ürperti hissetti.</p>

  <p class="calibre2">“Susannah ve Jake’e gideceğimizi sanıyordum.” Ama yine de tabancayı hevesle kuşandı.</p>

  <p class="calibre2">Roland başını salladı. “Ama önce yapılacak bir işimiz olacağını sanıyorum. Callahan’ı öldürüp Jake’i öldürmeye çalışanlarla.” Konuşurken yüz ifadesi değişmemişti ama hem Eddie Dean, hem de John Cullum kanlarının donduğunu hissetti. Bir an için Silahşor’a bakabilmek neredeyse imkânsız oldu.</p>

  <p class="calibre2">Böylece kendileri bilmiyordu ve aslında böylesi bir merhameti hak etmiyorlardı Flaherty, taheen Lamla ve fcafef’lerinin ölüm fermanı imzalanmış oldu.</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">Aman Tanrı‘m, demek istedi Eddie ama ağzından hiç ses çıkmadı.</p>

  <p class="calibre2">Cullum’ın kamyonetinin teki yanan geri lambasını takip ederek Turtleback Yolu’nda kuzeye doğru ilerlerken giderek artan parlaklığı görmüştü. Önce zengin bir adamın evine giden yolu aydınlatan lambalardan yayıldığını, sonra projektör olabileceğini düşünmüştü. Ama sırtın göle doğru indiği sol taraflarındaki mavimsi, altın rengi parlaklık giderek artmıştı. Işığın kaynağına yaklaşırlarken (Cullum’ın kamyoneti artık neredeyse emekleme hızında ilerliyordu) Eddie yutkundu ve ana bedenden ayrılıp renk değiştirerek onlara doğru uçan parlak çemberi işaret etti: maviden altın rengine, sonra kırmızıya ve yeşile, tekrar altın rengine ve maviye. Merkezinde dört kanatlı bir böceğe benzer bir şey vardı. Cullum’ın kamyonetinin kasasının üzerinden geçip ağaçların arasına girerken onlara doğru döndü ve Eddie böceğin insan yüzüne sahip olduğunu gördü.</p>

  <p class="calibre2">“Ne… ulu Tanrı‘m, Roland ne…”</p>

  <p class="calibre2">“Taheen,” dedi Roland ve daha fazla konuşmadı. Giderek artan parlaklıkta yüzü sakin ve yorgun görünüyordu.</p>

  <p class="calibre2">Başka ışık çemberleri özgür kalıp ana bedenden ayrılarak bir kuyrukluyıldız haşmetiyle yolun üzerinden uçarak geçti. Eddie sinekler, minik mücevherlerle süslü sinekkuşları ve kanatlı kurbağalar gördü. Onlam ötesinde…</p>

  <p class="calibre2">Cullum’ın kamyonetinin fren lambaları yandı; Eddie şaşkınca bakmaya öylesine dalmıştı ki Roland, onu sertçe uyarmasaydı yaşlı adama arkadan şiddetle çarpabilirdi. Eddie el frenini çekmeye veya kontağı kapamaya tenezzül etmeden Galaxie’nin vitesini Park konumuna getirdi. Sonra arabadan indi ve ağaçlarla kaplı dik yamaçtan aşağı inen yolun karanlık başlangıcına doğru yürüdü. Gözleri irileşmiş, ağzı bir karış açılmıştı. Cullum, genç adamın yanına gitti ve birlikte aşağı baktılar. Yolun iki yanında iki tabela vardı: soldakinde <i class="calibre5">CARA LAUGHS</i>, sağdakinde ise <i class="calibre5">19</i> yazıyordu.</p>

  <p class="calibre2">“Esaslı bir şey, değil mi?” diye usulca sordu Cullum.</p>

  <p class="calibre2">Üstüne bastın, diye karşılık vermek istedi Eddie, ama hâlâ konuşamıyordu. Tek yapabildiği, nefesini vızıltıyla vermek oldu.</p>

  <p class="calibre2">Işığın büyük bölümü yolun doğusundaki ağaçların arasından, Cara Laughs’a giden yolun sol tarafından geliyordu. Burada ağaçlar çoğunlukla çamlar, ladinler ve kış sonunda bastıran bir kar fırtınası yüzünden dallan eğilmiş huş ağaçları vardı ayrılarak birbirlerinden uzaklaşmıştı ve yüzlerce figür, kırsal bir balo salonundaymış gibi aralarında ağırbaşlılıkla, çıplak ayakları yaprakların arasına gömülerek yürüyordu. Bazılarının Roderick’in Evlatları olduğu belliydi, en az Chayven’li Chevin kadar deforme olmuşlardı. Derileri radyasyon yaralarıyla kaplıydı ve neredeyse hiçbirinin saçı yoktu ama içinde yürümekte oldukları ışık onlara adeta bakılması imkânsız bir güzellik veriyordu. Eddie kucağında ölü görünen bir bebek taşıyan tek gözlü bir kadın gördü. Kadın, ona hüzün dolu bir ifadeyle baktı ve dudakları kıpırdadı ama Eddie hiçbir şey duyamadı. Yumuğunu alnına götürerek dizini kırdı. Sonra gözünün kenarına dokunarak onu işaret etti. Seni görüyorum, anlamındaydı bu hareket… ya da öyle olduğunu umuyordu. Seni çok iyi görüyorum. Ölü olan veya uyuyan çocuğu taşıyan kadın harekete karşılık verdi ve sonra gözden kayboldu.</p>

  <p class="calibre2">Yukarıda gök şiddetle gürledi ve bir yıldırım, ışığın merkezine doğru indi. Gövdesi yosunla kaplı çok yaşlı bir köknar ağacı ortadan ikiye ayrıldı ve gövdesinin ayrılan parçaları yere yaklaştı. Ağacın içi alev almıştı. Uçuşan kıvılcımlar ateş değildi, bu değildi, daha ziyade gerçeküstü bir ışıltıydı alçak bulutlara doğru yükseldi. Eddie o kıvılcımların içinde dans eden minik bedenler gördü ve bir an için soluğu kesildi. Bir sürü Tinker Bell’i izlemek gibiydi ve ardından gözden kayboldular.</p>

  <p class="calibre2">“Şunlara bak,” dedi John hürmetkar bir sesle. “Gaiptengelenler! Tanrı‘m,yüzlerce var! Keşke arkadaşım Donnie burda olup görebilseydi.”</p>

  <p class="calibre2">Eddie, onun haklı olduğunu düşündü: yüzlerce adam, kadın ve çocuk aşağıdaki ağaçların arasında, ışığın içinde yürüyor, kayboluyor, beliriyor, tekrar kayboluyordu. İzlerken ensesine soğuk bir damla çarptı, sonra ikinci ve üçüncü damlalar onu takip etti. Rüzgâr ağaçların arasından şiddetle esti, periye benzer yaratıkları havaya uçurdu ve ağacın ikiye ayrılmış gövdesini dev meşalelere çevirdi.</p>

  <p class="calibre2">“Haydi,” dedi Roland, Eddie’nin kolunu kavrayarak. “Yağmur bastırınca bir mum gibi sönecek. O sırada bu tarafta olursak çıkış yolumuz kapanmış demektir.”</p>

  <p class="calibre2">“Nerde…” diye söze başladı Eddie, ama o sırada gördü. Işığın merkezi yolun sonunda, ağaçların bitip göle doğru uzanan kayaların başladığı yerdeydi ve o an bakılamayacak kadar parlaktı. Roland, onu o tarafa doğru sürüklüyordu. Gaiptengelenleri seyretmeye dalmış olan John Cullum olduğu yerde birkaç saniye daha kaldıktan sonra onları izlemeye kalktı.</p>

  <p class="calibre2">“Hayır!” diye bağırdı Roland omzu üzerinden. Yağmurun şiddeti artmıştı, bozuk para iriliğindeki soğuk damlalar tenine artan sıklıkta düşüyordu. “Senin işin burda, John! Hoşça kal!”</p>

  <p class="calibre2">“Güle güle, çocuklar!” diye seslendi John. Durdu ve el salladı. Bir şimşek çakarak yüzünü bir anlığına parlak maviye, ardından koyu bir siyaha boyadı. “Elveda!”</p>

  <p class="calibre2">“Işığın tam merkezine doğru koşacağız, Eddie,” dedi Roland. “Bu eski insanların değil, Prim’in kapılarından biri… yani sihirli. Yeterince konsantre olursak bizi istediğimiz yere götürecek.”</p>

  <p class="calibre2">“Nereye…”</p>

  <p class="calibre2">“Vakit yok! Jake neresi olduğunu bana dokunuş yoluyla söyledi! Elimi sıkıca tut ve zihnini boşalt! Ben ikimizi götürebilirim!”</p>

  <p class="calibre2">Eddie, ona bundan kesinlikle emin olup olmadığını sormak istedi ama zaman yoktu. Roland koşmaya başladı. Eddie, ona katıldı. Tepenin eteğinden ışığa doğru koştular. Eddie milyonlarca minik ağız teninin üzerinde nefes alıyormuş gibi bir hisse kapıldı. Çizmeleri yerdeki kuru yaprakları çıtırdatarak eziyordu. Yanan ağaç sağ tarafındaydı. Pişen kabuğunun özsuyunun kokusunu alıyor, cızırtısını duyuyordu. Artık ışığın merkezine yaklaşmışlardı. Eddie ışığın gerisindeki Kezar Gölü‘nü bir anlığına görebildi, sonra devasa bir gücün onu yakalayıp yağmur damlaları arasından mırıldanan, parlak ışığa doğru çektiğini hissetti. Bir an için bir kapı şekli seçebildi. Sonra Roland’m elini her iki eliyle sıkıca kavrayıp gözlerini kapattı. Yapraklarla kaplı zemin ayaklarının altında yok oldu ve uçmaya başladılar.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
