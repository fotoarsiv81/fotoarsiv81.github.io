<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>DÖRDÜNCÜ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">DÖRDÜNCÜ BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">FEDIC (</i></span><span class="t4"><i class="calibre3">İ</i></span><span class="t4"><i class="calibre3">K</i></span><span class="t4"><i class="calibre3">İ</i></span> <span class="t4"><i class="calibre3">MANZARA)</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Şuranın ne kadar aydınlık olduğuna bakın hele!</p>

  <p class="calibre2">Daha önce geldiğimizde Fedic gölgesiz ve donuktu, ama öyle olması için bir sebep vardı: gerçek Fedic değil, sadece bir geçiş kopyasıydı; Mia’nın çok iyi bilip hatırladığı (şartlar Walter o’Dim olarak vücut bulmuşlardı ona fiziksel bir beden vermeden önce sık sık gittiği cehennem kıyısı şatosunu hatırladığı gibi) ve dolayısıyla tekrar yaratabildiği Fedic’in bir kopyasıydı. Bununla birlikte bugün, terk edilmiş kasaba neredeyse bakılamayacak kadar aydınlık (ama elbette Gök Gürültüsü‘nün ve Dixie Pig’in altındaki geçitin loşluğuna alışmış gözlerimiz bu aydınlığa adapte olduğunda daha iyi görebileceğiz). Her gölge keskin; kapkara kadifeden kesilip toprağın üzerine serilmiş gibi. Bulutsuz gökyüzü masmavi. Hava serin. Boş binaların çatılarının saçakları arasında ve Discordia Şatosu’nun mazgallı siperlerinde inleyerek esen rüzgâr sonbaharın habercisi. Fedic İstasyonu’nda, burnunun her iki tarafında TOPEKA’NIN RUHU yazan atomik bir lokomotif eski insanlar kızgınmakine derdi duruyor. Önündeki zarif camlar yüzyıllardır biriken çöl kumu yüzünden neredeyse görülmez halde ama bunun pek önemi yok; Topeka’nın Ruhu son seferini yaptı ve seferlerini düzenli bir şekilde yaptığı zamanlarda da bir insanın yönlendirmesine ihtiyacı yoktu. Lokomotifin gerisinde sadece üç vagon var. Son seferinde Gök Gürültüsü İstasyonu’ndan yola çıktığında ve bu hayalet kasabaya ulaştığında sayıları bir düzineydi ama…</p>

  <p class="calibre2">Ah şey, bu hikâyeyi anlatmak Susannah’ya düşer ve liderliğine gerek duyulan bir katet’va olduğu günlerde dinh’i olan adama anlatırken dinleyeceğiz. İşte Susannah da burada, onu daha önce otururken gördüğümüz yerde, GinPuppy Meyhanesi’nin önünde oturuyor. Eddie’nin Suzie’nin Gezinti Bisikleti adını verdiği aracını park etmiş. Üşüyor ve üzerine giyebileceği bir kazağı bile yok, ama kalbinin sesi ona bekleyişinin sona ermek üzere olduğunu söylüyor. Kalbinin sesinin haklı olması için dua ediyor çünkü bu kasaba hayaletli. Rüzgârın iniltisi Susannah’nm kulaklarına bedenlerinin deforme edilip beyinlerinin boşaltılması için zorla oraya getirilen dehşet içindeki çocukların çığlıklarıymış gibi geliyor.</p>

  <p class="calibre2">Yolun sonundaki paslı Quonset kulübenin (16. Kavis Deney İstasyonu, hatırlayın, size uyarsa) yanında gri robot atlar var. Son ziyaretimizden sonra birkaçı daha devrilmiş, gelip kendilerini çözecek binicileri görmeye çalışıyormuş gibi başlarını sabırsızca öne arkaya sallayanların sayısı ise artmış. Ama kimse onları çözmeyecek, çünkü Kırıcılar durdurulup salıverildi. Artık o yetenekli beyinlerini beslemek için çocukların getirilmesine gerek kalmadı.</p>

  <p class="calibre2">Ve şimdi bakın! Hanımın o uzun gün boyunca ve ondan önceki gün Ted Brautigan, Dinky Earnshaw ve diğer birkaçıyla (Sheemie aralarında yoktu, o yolun sonundaki açıklığa gitmişti, üzgünüm derim) vedalaştığı ondan önceki günden beri beklediği kişi geliyor. Dogan’ın kapısı açılıyor ve bir adam dışarı çıkıyor. Susannah’nm ilk gördüğü, artık topallamadığı. Sonra yeni gömleğini ve kot pantolonunu fark ediyor. Şık kıyafet ama o da bu soğuk havaya en az Susannah’nm olduğu kadar hazırlıksız. Yeni gelenin kucağında kulaklarını geriye yatırmış tüylü bir hayvan var. Buraya kadar iyi ama hayvanı kucağında tutuyor olması gereken çocuk yok.</p>

  <p class="calibre2">Çocuk yok… kalbi kederle doluyor. Ama şaşkın değil, çünkü biliyordu, şu adamın (şu chary adamın) açıklığa gidenin Susannah olduğu takdirde bileceği gibi.</p>

  <p class="calibre2">Oturduğu yerden aşağı kaydı ve elleri ve kesik bacakları üzerinde ilerleyerek kaldırımdan yola indi. Yola inince tek elini kaldırıp salladı. “Roland!” diye seslendi. “Hey Silahşor! Burdayım!”</p>

  <p class="calibre2">Roland, onu gördü ve o da el salladı. Sonra eğilip hayvanı yere bıraktı. Oy başını eğip kulaklarını kafasına yapıştırarak kar üzerindeki bir sansar gibi çılgınca koşmaya başladı. Susannah’nm yanına varmasına iki metre (en az) kalmışken havaya sıçradı. Gölgesi toprak yol üzerinde hızla süzüldü. Susannah, onu yakaladı ama çarpışmanın şiddetiyle sırtüstü düştü. Ciğerlerindeki nefes boşalmıştı. Ama yeni soluğunu kahkahalar eşliğinde aldı. Ön ayaklarını göğsüne, arka ayaklarını karnına dayayan Oy üzerinde durup kuyruk sallayarak yanaklarını, burnunu, gözlerini yalarken hâlâ gülüyordu.</p>

  <p class="calibre2">“Yavaş ol!” diye bağırdı gülerek. “Dur yoksa beni öldüreceksin!” Ağzından fütursuzca çıkan sözleri duyunca kahkahaları kesildi. Oy üzerinden indi, oturdu, burnunu gökyüzüne kaldırdı ve ona bilmesi gereken her şeyi tek bir acı ulumayla anlattı.</p>

  <p class="calibre2">Susannah doğrulup oturdu ve gömleğindeki tozları silkeledi. O sırada üzerine bir gölge düştü. Başını kaldırdı, ama Roland’ın yüzünü göremedi. Başı tam güneşin önündeydi ve alevlerden oluşan bir taç takıyormuş gibiydi. Yüz hatları gölgede kalmış, seçilmiyordu. Ama ellerini ona uzatmıştı.</p>

  <p class="calibre2">Susannah’nm benliğinin bir bölümü uzatılan elleri tutmak istemedi, ve bu anlaşılabilir bir şeydi, değil mi? Bir bölümü her şeyi burada sonlandınp onu kötü topraklara yalnız göndermek istiyordu. Eddie’nin istediği ou olmasa da. Jake’in de şüphesiz. Güneşin kafasının etrafında göz kamaştıran bir taç oluşturduğu bu koyu şekil onu çoğunlukla konforlu olan yaşamından (ah evet, hayaletleri vardı ve en az bir kötü kalpli iblisi ama hangimizin yok ki?) çekip almıştı. Onu önce aşkla, sonra acıyla, dehşetle ve kayıpla tanıştırmıştı. Bir başka deyişle her şey giderek kötüye gitmişti. Kederinin sorumlusu eski bir dünyadan eski çizmeleri ve kalçalarından sarkan eski ölüm makineleriyle çıkagelen, elleri ölümcül, uğursuz bir yeteneğe sahip, macera arayan bu tozlu şövalyeydi. Bunlar duygusal düşünceler, mor görüntülerdi ve eski Odetta bunlara hiç şüphesiz kahkahalarla gülerdi. Ama artık değişmişti, bu adam, onu değiştirmişti ve kederli düşüncelere kapılmayı hak eden biri varsa o da Dan’in kızı Susannah’ydı.</p>

  <p class="calibre2">Benliğinin bir parçası onu reddetmek istiyordu, yolculuğunu sonlandırmak veya kararlılığını kırmak değil (bunlara sadece ölüm muktedirdi) kasti olmayan o insafsız acımasızlığını cezalandırmak istiyordu. Ama ka hepimizin hükmü altında olduğu bir tekerlektir ve tekerlek döndüğünde biz de mecburen onunla birlikte döneriz. Başımız önce cennete yükselir, sonra içindeki beynin yanıyormuş gibi olduğu cehenneme iner. Bu yüzden, reddetmek yerine…</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Bu yüzden reddetmek yerine benliğinin bir diğer parçasının yapmasını istediği gibi ellerini Roland’a uzattı. Roland, onu çekerek kaldırdı (ayağa değil, bir süre ödünç alınmış ayakları olmuştu ama artık yoktu) ve kucağına aldı. Yanağını öpmeye çalışınca Susannah dudaklarının birleşmesi için başını çevirdi. Bunun yan yola kadar olmayacağını anlasın, diye düşündü nefesini ona verip onunkini alırken. Bu iste sonuna kadar olduğumu anlasın. Tanrı yardımcım olsun, sonuna kadar onunlayım.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Fedic Şapkacılık &amp; Bayan Giyim’de kıyafetler vardı, ama dokunur dokunmaz parçalanıyorlardı, güveler ve geçen yıllar hepsini mahvetmişti. Roland, Fedic Hotel’de (SESSİZ ODALAR, İYİ YATAKLAR) bir dolapta onları en azından akşamüstü serinliğinden koruyabilecek battaniyeler buldu. Rüzgârın üzerlerine sinen rutubet kokusunu nispeten tahammül edilir . kildiğj battaniyelere sarındılar ve Susannah acısını bir an önce yaşayıp ardında bırakabilmek için Jake’i sordu.</p>

  <p class="calibre2">“Yine yazar,” dedi olanları dinledikten sonra gözyaşlarını acıyla silerek “Tanrı” onu kahretsin.”</p>

  <p class="calibre2">“Kalçam tutmadı ve ço… ve Jake bir an bile tereddüt etmedi.” Roland, Jake’e neredeyse Walter’a yaklaştıkları sırada kendi kendine Elmer’ın oğlunu düşünürken kullanmayı telkin ettiği sözcük olan çocuk diyecekti. İkinci bir şans verilmiş olsa bunu asla tekrarlamayacağına söz verdi.</p>

  <p class="calibre2">“Elbette etmemiştir,” dedi Susannah gülümseyerek. “Etmezdi. Jake’imiz çok cesurdu. Onunla ilgilendin mi? Ona hak ettiğini verdin mi? O kısmı dinlemek isterim.”</p>

  <p class="calibre2">Roland, Irene Tassenbaum’un gül için verdiği söz de dahil olmak üzere yaptıklarını anlattı. Susannah .başını salladı ve, “Keşke aynısını dostun Sheemie için de yapabilseydik,” dedi. “Trende öldü. Üzgünüm, Roland.”</p>

  <p class="calibre2">Roland başını salladı. Tütünü olmasını diledi ama yoktu elbette. İki tabancası yine yanındaydı, ayrıca yedi Oriza vardı. Bunların dışında erzak namına hiçbir şeyleri yoktu.</p>

  <p class="calibre2">“Buraya gelirken yine kapı açması mı gerekti? Galiba öyle. Bir girişimde daha bulunursa öleceğini biliyordum. Sai Brautigan da öyle düşünüyordu. Ve Dinky.”</p>

  <p class="calibre2">“Ama öyle olmadı, Roland. Sorun ayağıydı.”</p>

  <p class="calibre2">Silahşor anlamayarak ona baktı.</p>

  <p class="calibre2">“Mavi Cennet’teki çarpışma sırasında ayağını kırık bir cam parçasıyla kesmiş. Oranın hem havası, hem toprağı zehirli!” Son kelimeyi tükürürcesine söyleyen Detta’ydı. Aksanı o kadar ağırdı ki Silahşor ne söylediğini güçlükle anladı. “Kahrolası ayağı balon gibi şişti… parmakları sosis gibi oldu… sonra yanakları ve boğazı morarmış gibi renk değiştirdi… ateşi çıktı..” Derin bir nefes alarak üzerindeki iki battaniyeye daha sıkı sarındı. Sürekli sayıklıyordu ama sonlara doğru bilinci yerine geldi. Senden ve</p>

  <p class="calibre2">Susan Delgado’dan bahsetti. Sesinde yoğun bir sevgi ve pişmanlık vardı…” Bir an duraksadıktan sonra patladı. “Oraya gideceğiz, Roland, gide. ceğiz ve Kule’nin tüm bunlara değmediğini görürsek değmesini sağlayacağız?</p>

  <p class="calibre2">“Gideceğiz,” dedi Roland. “Kara Kule’yi bulacağız ve kimse bize engel olamayacak. Ve içeri girmeden önce hepsinin adını söyleyeceğim. Tüm kaybettiklerimizin.”</p>

  <p class="calibre2">“Senin listen benimkinden uzun olacak,” dedi Susannah. “Ama benimki de pek kısa olmayacak.”</p>

  <p class="calibre2">Roland buna karşılık vermedi ama belki duyduğu seslerle uzun uykusundan şaşkınca uyanmış olan robotun sesi duyuldu. “Kızlar, kızlar, kızlar!” diye bağırdı HoşVakit Meyhanesi’nin yaylı kapılarının gerisinden. “Bazıları insan bazıları biyonik, ama kimin umurunda, farkı anlayamazsınız, sizi…” Bir duraksama oldu ve ardından pazarlama robotunun sesi tekrar yükseldi. “TATMİN EDERLER? Ve ardından sesi tamamen kesildi.</p>

  <p class="calibre2">“Tanrılar adına, burası içler acısı bir yer,” dedi Roland. “Geceyi geçirip burdan dönmemecesine gidelim.”</p>

  <p class="calibre2">“Hiç olmazsa güneş var ve Gök Gürültüsü‘nden sonra insanı rahatlatıyor ama ne soğuk, değil mi?”</p>

  <p class="calibre2">Roland başını salladı ve diğerlerini sordu.</p>

  <p class="calibre2">“Devam ettiler,” dedi Susannah. “Ama öyle bir an oldu ki hiçbirimizin şu yarıktan başka bir yere gidemeyeceğini sandım.”</p>

  <p class="calibre2">Fedic’in tek caddesinin şatonun aksi yönündeki ucunu gösterdi.</p>

  <p class="calibre2">“Vagonlardan bazılarında hâlâ çalışan televizyon ekranları var. Kasabaya yaklaşırken yok olmuş köprüyü gördük. Boşluğun iki yanındaki uçları görüyorduk, ama aradaki boşluk en azından yüz metre vardı. Hatta daha da fazla. Tren yolunu da görebiliyorduk. Olduğu gibi duruyordu. Tren o sıralarda yavaşlamıştı ama aşağı atlayabileceğimiz kadar değilAyrıca vakit kalmamıştı. Atlayanın ölmesiyse neredeyse muhakkaktı. Saatte seksen kilometre civarı bir süratle ilerliyorduk. Tren sehpasına varır varmaz kahrolası şey çıtırdayıp inlemeye başladı. Ya da James Turber okuduysan gıcırdayıp mızıldanmaya ama okuduğunu sanmıyorum. Trende müzik yayını vardı. Blaine’deki gibi, hatırlıyor musun?”</p>

  <p class="calibre2">“Evet.”</p>

  <p class="calibre2">“Ama sehpanın yıkılacağını müzik sesine rağmen anladık. Sonra her şey iki yana sallanmaya başladı. Bir ses çok soğukkanlı, sakin ‘Küçük bir sorun yaşıyoruz, lütfen yerlerinize oturun,’ dedi. Dinky o küçük Rus kız Dani’yi tutuyordu. Ted ellerimi tuttu ve, ‘Sizinle tanışmak benim için büyük bir zevk oldu, hanımefendi,’ dedi. Öyle sert bir sarsıntı oldu ki neredeyse koltuğumdan fırlayacaktım Ted, beni tutmasa fırlardım ve ‘Buraya kadar, sonumuz geldi, Tanrı‘m aşağıda her ne varsa dişlerini etime geçirmeden önce öleyim ne olur,’ diye düşündüm ve bir iki saniyeliğine geri gittik. Geri Roland! Tüm vagonun havalandığını görebiliyordum; lokomotifin hemen arkasındaki vagondaydık. Yırtılan metalin sesi duyuldu. Sonra sevgili Topeka’mn Ruhu aniden hızlandı. Eski insanlar hakkında istediğini söyle, pek çok konuda hata yaptıklarını biliyorum, ama yaptıkları makineler çok esaslıymış.</p>

  <p class="calibre2">“Sonra bir baktım ki istasyona giriyoruz. Yine aynı sakinleştirici ses duyuldu. Bu kez etrafımıza iyice bakmamızı ve bir şey unutmamamızı istiyordu. Sanki yeni inmiş bir TWA uçağmdaydık! Platforma inene dek trenin dokuz vagonunun gitmiş olduğunu görmedik. Tanrı‘ya şükür hepsi boştu.” Caddenin sonuna uğursuzca (aynı zamanda korkuyla) baktı. “Aşağıda her ne varsa umarım boğazında kalırlar ve boğulur.”</p>

  <p class="calibre2">Sonra yüzü aydınlandı.</p>

  <p class="calibre2">“Bir iyi yönü var saatte beş yüz kilometre hızla gittiğimiz göz önüne alınırsa Topeka’mn Ruhu’nun nekadardaşeniz sesinin söylediği buydu Örümcek Çocuk Efendi’yi epey geride bırakmış olmalıyız.”</p>

  <p class="calibre2">“Ben o kadar emin olmazdım,” dedi Roland.</p>

  <p class="calibre2">Susannah gözlerini bezgince devirdi. “Öyle deme.”</p>

  <p class="calibre2">“Ama diyorum. Mordred ile zamanı geldiğinde ilgileneceğiz. O zamanın bugün olduğunu sanmıyorum.”</p>

  <p class="calibre2">“Güzel.”</p>

  <p class="calibre2">“Yine Dogan’m altına mı gittin? Sanırım öyle.”</p>

  <p class="calibre2">Susannah’nm gözleri irileşti. “Etkileyici, değil mi? Grand Central onun yanında Sticksville’de bir yerde bir tren istasyonu gibi kalıyor. Yukarı çıkan yolu bulman ne kadar sürdü?”</p>

  <p class="calibre2">“Tek başıma olsaydım hâlâ aşağıda dolanıyor olurdum,” dedi Roland. “Yolu Oy buldu. Sanırım senin kokunu takip ediyordu.”</p>

  <p class="calibre2">Susannah bunu düşündü. “Belki. Jake’in kokusunu takip etmiş olması daha muhtemel. Üzerinde SADECE TURUNCU GEÇİŞ KARTİNİ GÖSTERİN, MAVİ KARTLAR GEÇERSİZDİR yazan bir duvarın bulunduğu geniş bir geçitten geçtin mi?”</p>

  <p class="calibre2">Roland başını salladı ama duvardaki rengi solmuş yazı onun için hiçbir anlam ifade etmemişti. İki hareketsiz gri atı ve sırıtan maskeyi görünce Kurtların akınlarının başlangıç noktasına yaklaştığını anlamıştı. Ayrıca çok iyi hatırladığı, lastikten yapılma tek bir mokasen görmüştü. Ted veya Dinky’nin olması gerektiğini düşündü; Sheemie’ninkiler şüphesiz onunla birlikte mezara gömülmüştü.</p>

  <p class="calibre2">“Eee,” dedi. “Trenden indiğinizde kaç kişiydiniz?”</p>

  <p class="calibre2">“Sheemie’yi kaybedince beş kişi kaldık,” dedi Susannah. “Ben, Ted, Dinky, Dani Rostov ve Fred Worthington… Fred’i hatırlıyor musun?”</p>

  <p class="calibre2">Roland başını salladı. Takım elbiseli, bankacıya benzeyen adamdı.</p>

  <p class="calibre2">“Rehberleri olup onlara bir Doğan turu yaptırdım,” dedi Susannah. “En azından yapabildiğim kadar. Çocukların beyinlerini çaldıkları ve Mia’nın canavarını doğurduğu yatakları, Fedic ve New York’taki Dixie Pig arasındaki tek yönlü kapıyı ve Nigel’ın dairesini gösterdim.</p>

  <p class="calibre2">“Ted ve arkadaşları kapıların dip dibe sıralandığı daire şeklindeki odayı görünce bir hayli şaşırdı. Özellikle de Başkan Kennedy’nin öldürüldüğü zaman ve mekân olan 1963 Dallas’ına açılan kapıyı gördüklerinde. İki kat aşağıda geçitlerin çoğu o katta Başkan Lincoln’ün 1865’te suikasta kurban gittiği Ford Tiyatrosu’na açılan bir başka kapı bulduk. Bo0th onu öldürdüğü sırada izlemekte olduğu oyunun bir afişi bile vardı. Amerikalı Kuzenimiz idi adı. Ne tür bir insan gidip öyle bir şeyi izler?”</p>

  <p class="calibre2">Roland pek çok insanın gidebileceğini düşündü ama söylememeyi tercih etti.</p>

  <p class="calibre2">“Her şey çok eski,” dedi Susannah. “Ve sıcak. Ve doğruyu söylemek gerekirse insanın altına ettirecek kadar korkutucu. Makinelerden çoğu durmuş ve her yerde su, yağ ve ne olduğunu sadece Tanrı‘nın bildiği bir sıvının birikintileri var. Bazı birikintiler hafifçe ışıldıyordu. Dinky radyoaktif olabileceklerini söyledi. Kemiklerimin irileşmesi ve saçlarımın dökülmeye başlaması fikri hiç hoşuma gitmiyor. O korkunç çınlamaların yayıldığı kapılar da vardı… insanın dişlerini kamaştıran çınlamaların.”</p>

  <p class="calibre2">“Geçi çınlamaları.”</p>

  <p class="calibre2">“Evet. Ve bazılarının gerisindeki şeyler insanın tüylerini ürpertiyor. Kaygan şeyler. Geçiş karanlığında canavarlar olduğunu bana söyleyen sen miydin Mia mı?”</p>

  <p class="calibre2">“Ben olabilirim.” Tanrılar biliyordu ya geçiş karanlığında canavarlar vardı.</p>

  <p class="calibre2">“Kasabanın ötesindeki derin yarıkta da yaratıklar var. Mia söylemişti. ‘Aldatan, kandıran, kaçmak için fırsat kollayan yaratıklar,’ demişti. Ve sonra Ted, Dinky, Dani ve Fred el ele tutuştu. Ted’in ‘iyi akıl’ dediği şeyi yaptılar. Çembere dahil olmadığım halde hissedebiliyordum ve hissettiğim için mutluydum çünkü o eski yer gerçekten insanı ürkütüyor.” Battaniyeleri iyice üzerine sardı. “Tekrar gitmeye can attığım kesinlikle söylenemez.”</p>

  <p class="calibre2">“Ama gitmemiz gerekeceğini düşünüyorsun.”</p>

  <p class="calibre2">“Şatonun altında ilerleyip Discordia’ya açılan bir geçit var. Ted ve arkadaşları bu geçiti Ted’in hayaletdüşünceler dediği eski düşünceleri bularak tespit etti. Fred’in cebinde bir tebeşir varmış. Kapıyı onunla işaretledi ama bulmak yine de zor olacak. Aşağısı eski bir Yunan hikâyesinde boğacanavarın kaçması gerektiği söylenen labirent gibi. Tekrar bulacağımızı sanıyorum…”</p>

  <p class="calibre2">Roland eğilip Oy’un kürkünü okşadı. “Bulacağız. Küçük dostumuz kokunu geriye doğru takip edebilir. Değil mi, Oy?”</p>

  <p class="calibre2">Oy başını kaldırıp altın halkalı gözleriyle ona baktı ama hiçbir şey söylemedi.</p>

  <p class="calibre2">“Her neyse,” diye devam etti Susannah. “Ted ve diğerleri kasabanın dışındaki yarıkta yaşayan yaratıklara dokundu. İstemeden oldu ama dokundular. O şeyler Kızıl Kral’ın ne yandaşı ne de karşıtı. Sadece kendileri için varlar ama düşünebiliyorlar. Ve telepati yetenekleri var. Orada olduğumuzu biliyorlardı. Temas kurulduktan sonra sohbet etmeye pek istekli gölündüler. Ted ve arkadaşlarının dediğine göre çok uzun zamandır Deney İstasyonu’nun altından yeraltı mezarlığına doğru bir tünel kazıyorlarmış ve yüzeye çıkmalarına çok az kalmış. Çıktıktan sonra dünya üzerinde istedikleri yere gidebileceklermiş.”</p>

  <p class="calibre2">Roland çizmelerinin aşınmış topukları üzerinde ileri geri sallanarak bunu bir süre sessizce düşündü. Yüzeye çıkmalarından uzun zaman önce Susannah ile oradan gitmiş olacaklarını umdu… ama belki yaratıklar Mordred oraya geldiği sırada çıkmış olurdu. O zaman buçukluğun takibe devam etmek için onlarla yüzleşmesi gerekirdi. Bebek Mordred yeraltının eski canavarlarına karşı. Bu hoş bir düşünceydi.</p>

  <p class="calibre2">Sonunda başını sallayarak Susannah’ya devam etmesini işaret etti.</p>

  <p class="calibre2">“Geçiş çınlaması bazı geçitlerden de geliyordu. Girişlerini kapatacak kapılar olmayan geçitlerden! Bunun ne anlama geldiğini biliyor musun?”</p>

  <p class="calibre2">Biliyordu. Yanlış geçite girerlerse ya da Ted ve arkadaşları yanlış kapıyı işaretlemişse o, Susannah ve Oy Discordia Şatosu’nun tarafına varmak yerine sonsuza dek yok olacaktı.</p>

  <p class="calibre2">“Beni orda tek başıma bırakmak istemediler yollarına devam etmeden önce benimle revire kadar geldiler ve ben de buna çok memnun oldum. Yolumu tek başıma bulmaya hiç hevesli değildim. Zaten muhtemelen asla bulamazdım.”</p>

  <p class="calibre2">Roland bir kolunu ona dolayarak sarıldı. “Planları Kurtların kullandığı kapıdan geçmek miydi?”</p>

  <p class="calibre2">“Hıhı, TURUNCU GEÇİŞ‘KARTİ koridorunun sonundaki Kurtların çıktl5i yere çıkacaklar, Whye Nehri’ni bulup Calla Bryn Sturgis’e geçecekler. Calla ahalisi onları aralarına alır, değil mi?”</p>

  <p class="calibre2">“Evet.”</p>

  <p class="calibre2">“Bütün hikâyeyi dinlediklerinde onları… onları linç falan etmezler, değil mi?”</p>

  <p class="calibre2">“Etmeyeceklerinden eminim. Kimse olmasa bile Henchick doğru söylediklerini anlayıp onları savunacaktır.”</p>

  <p class="calibre2">“Geçit Mağarası‘ndaki kapıyı kullanıp Amerika tarafına dönmeyi umuyorlar.” İçini çekti. “Umarım her şey istedikleri gibi olur ama şüpheliyim doğrusu.”</p>

  <p class="calibre2">Roland’ın da şüpheleri vardı. Ama o dördü çok güçlüydü ve Ted, ona son derece sebatkâr ve kararlı biri gibi görünmüştü. Manniler de kendilerine göre güçlüydü ve dünyalar arasında yolculuk söz konusu olduğunda çok ustalardı. Ted ve arkadaşlarının er ya da geç Amerika tarafına döneceklerine inanıyordu. Susannah’ya ka isterse olacağını söylemeyi düşündü ama bunun akıllıca olmayacağına karar vererek vazgeçti. Ka o an Susannah’nın sevdiği bir kelime sayılmazdı ve bu yüzden onu suçlayamazdı.</p>

  <p class="calibre2">“Şimdi bana kulak ver ve iyice düşün, Susannah. Dandelo sözcüğü senin için herhangi bir anlam ifade ediyor mu?”</p>

  <p class="calibre2">Oy başını kaldırıp parlak gözlerle onlara baktı.</p>

  <p class="calibre2">Susannah bir süre düşündü. “Bir yerlerden hatırlıyor gibiyim,” dedi. “Ama çıkaramadım. Neden?”</p>

  <p class="calibre2">Roland, ona ölüm döşeğinde yatarken Eddie’ye bir şey… bir yer… veya bir kişi hakkında bir imgelem bağışlandığına inandığını söyledi. Dandelo adında bir şey. Eddie bu kelimeyi Jake’e, Jake Oy’a, Oy da Roland’a nakletmişti.</p>

  <p class="calibre2">Susannah’nın kaşları kuşkuyla çatılmıştı. “Belki çok fazla dolaştırıldı. Çocukken bir oyun oynardık. İsmi ‘kulaktan kulağa’ idi. İlk çocuk bir cümle veya kelime düşünür ve yanındaki çocuğun kulağına fısıldardı. Sadece bir kez söylemeye izin vardı, tekrar etmek yasaktı. Yanındaki çocuk ne duyduysa diğer yanmdakinin kulağına fısıldar, böylece devam ederdi. Son çocuğa söylendiğinde bambaşka bir cümle veya kelimeye dönüşür, herkes kahkahalara boğulurdu. Ama bu kelime değişmişse güleceğimi hiç sanmıyorum.”</p>

  <p class="calibre2">“Eh,” dedi Roland. “Kelimeyi aklımızda tutup yanlış olmadığını ummaktan başka yapacak şey yok. Belki de hiçbir anlamı yoktur.” Ama buna inanmıyordu.</p>

  <p class="calibre2">“Kıyafet konusunu ne yapacağız? Ya hava daha da soğursa?”</p>

  <p class="calibre2">“İhtiyaç duyarsak kendimiz yapacağız. Nasıl yapıldığını biliyorum. Bugün bu konu için endişelenmek yersiz. Asıl sorun yiyecek bulmak. Sanırım mecbur kalırsak Nigel’ın kilerinden…”</p>

  <p class="calibre2">“Dogan’ın altına mecbur kalmadıkça gitmek istemiyorum,” dedi Susannah. “Revirin yanında bir mutfak olmalı. Zavallı çocuklara yemek veriyorlardı herhalde.”</p>

  <p class="calibre2">Roland bunu düşündükten sonra başını salladı. İyi fikirdi.</p>

  <p class="calibre2">“Haydi şimdi gidelim,” dedi Susannah. “Hava karardıktan sonra oranın en üst katında bile olmak istemiyorum.”</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Stephen King Turtleback Yolu’nda, ‘02 yılının ağustos ayında Fedic’i gördüğü bir hayalden gerçek dünyaya döner. “Hava karardıktan sonra oranın en üst katında bile olmak istemiyorum” yazar. Sözcükler önündeki ekranda belirir. Bir alt bölüm dediği kısmın sonuna gelmiştir, ama bu her zaman o günkü işinin bittiği anlamına gelmez. O günkü işinin bitmesi ne duyduğuna bağlıdır. Ya da daha doğrusu ne duymadığına. Ves’Ka Gan’ı, Kaplumbağa’nın Şarkısı‘nı dinlemektedir. Bazı günlerde belli belirsiz, bazı günlerdeyse kulaklarını sağır edecek kadar yüksek olan müzik bu kez susmuş görünür. Ertesi gün geri dönecektir. En azından o güne dek hep öyle olmuştur.</p>

  <p class="calibre2">Çtrl ve S tuşlarına aynı anda basar. Bilgisayar, o gün yazdıklarının kaydedildiğini belirten hafif bir bip sesi çıkarır. Sonra kalçasmdaki ağrı vüzünden suratını buruşturarak ayağa kalkar ve ofisinin penceresine doğru yürür. Pencere, artık nadiren yürüdüğü yola doğru uzanan dik bir giriş voluna bakmaktadır. (Ana yol olan 7. Karayolu’nda artık hiç yürümemektedir.) Kalçası o sabah çok kötüdür ve bacak kasları alev almış gibidir. Dışarı bakarken kalçasını dalgınca ovar.</p>

  <p class="calibre2">Roland seni piç kurusu, bana ağrıyı geri verdin, diye düşünür. Sancı kalçasından aşağı erimiş kurşun gibi iner, İlah diyebilir misiniz, İlahbombası diyebilir misiniz, sonunda onun başına kalmıştır. Neredeyse canını kaybettiği kazanın üzerinden üç yıl geçmiştir, ama ağrısı hâlâ kesilmemiştir. Artık şiddeti daha hafiftir, insan bedeni kendi kendini iyileştirmekte çok usta, inanılmaz bir makinedir (bir kızgınmakine diye düşünür ve gülümser) ama ağrı ara sıra kötüleşir. Yazarken pek aklına gelmez, yazmak bir anlamda geçiş yapmak gibidir, ama masa başında birkaç saat geçirdikten sonra hep tutulur.</p>

  <p class="calibre2">Jake’i düşünür. Jake öldüğü için son derece üzgündür ve son kitap basıldığında okuyucuların çılgına döneceğini tahmin etmektedir. Neden olmasın? Bazıları Jake Chambers’ı yirmi yıldır, neredeyse çocuğun yaşadığı hayat süresinin iki katı kadar bir zamandır tanır. Evet, çılgına döneceklerdir. Peki onlara cevap verse ve en az onlar kadar üzgün, en az onlar kadar şaşkın olduğunu söylese ona inanırlar mı? Büyükbabasının diyeceği gibi, daha çok bekler. Sadist’i, Annie Wilkes’in Paul Sheldon’a o aptal, kaz kafalı Misery Chastain’den kurtulmaya kalktığı için şımarık piç deyişini düşünür. Annie Paul’e yazarın karakterler için Tanrı olduğunu ve yazar istemezse karakterlerin ölmeyeceğini söylemiştir.</p>

  <p class="calibre2">Ama o Tanrı değildir. En azından bu hikâyede. Kaza gününde Jake Chambers’ın da Roland Deschain’in de orada olmadığını adı gibi bilmektedir fikir çok saçmadır, bunlar kurgu karakterler, Tanrı aşkına ama fiyakalı Macintosh yazı makinesinin başında otururken duyduğu şarkının w noktada Jake’in ölüm şarkısı olduğunun farkındadır ve bunu göz ardı etmek Ves’Ka Gan ile teması tamamen kaybetmek anlamına gelir. Bunu yapmamalıdır. Bitirmek istiyorsa yapmamalıdır. Diktiği bu şaşırtıcı hikâye ormanından çıkmak istiyorsa takip etmesi gereken ekmek kırıntılarından yol, sahip olduğu tek çıkış haritası o şarkıdır ve…</p>

  <p class="calibre2">Onu kendin diktiğinden emin misin?</p>

  <p class="calibre2">Şey… hayır. Aslında değil. O zaman beyaz önlüklü adamları çağırın.</p>

  <p class="calibre2">Jake’in o gün orada olmadığından kesinlikle emin misin? Kahrolası kazanın ne kadarını hatırlıyorsun ki zaten?</p>

  <p class="calibre2">Pek fazlasını değil. Bryan Smith’in minibüsünün tepesinin yokuşun başında belirdiğini ve aracın olması gerektiği gibi yolda değil, yolun sol kenarında olduğunu fark edişini hatırlamaktadır. Ondan sonra ilk hatırladığı Smith’in taş duvara oturmuş halde ona bakması ve bacağının altı, belki yedi yerden kırılmış olduğunu söyleyişi. Ama bu iki anının arasında minibüsün yaklaşması ve olayın ardı hafızası kapkara bir boşluktan ibarettir.</p>

  <p class="calibre2">Ya da neredeyse kapkara.</p>

  <p class="calibre2">Bazen geceler, tam olarak hatırlayamadığı rüyalardan uyandığında…</p>

  <p class="calibre2">Bazen… şey…</p>

  <p class="calibre2">“Bazen sesler oluyor,” der. “Neden söyleyivermiyorsun?”</p>

  <p class="calibre2">Sonra gülerek: “Sanırım şimdi söylemiş oldum.”</p>

  <p class="calibre2">Koridordan tırnakların zemine çarpmasıyla meydana gelen tıkırtılar gelir ve Marlowe uzun burnunu ofis kapısından içeri sokar. Kısa bacaklı, uzun kulaklı bir İrlanda Corgi’sidir ve artık iyice yaşlanmıştır. Onun da kendince ağrıları, sancıları vardır. Önceki sene kanser yüzünden bir gözünü kaybetmesi de cabası. Veteriner büyük ihtimalle operasyonu kaldıramayacağını söylemiş, ama o hayatta kalmayı başarmıştır. Ne uslu bir köpek. Ne çetinceviz hayvan. Başını yazara doğru kaldırır ve yüzünde o tanıdık, şeytani sırıtışla bakar. N’aber ahbap, der gibidir bakışı. Bugün iyi is çıkardın mı? Kitap nasıl gidiyor?</p>

  <p class="calibre2">“İyidir,” der Marlowe’a. “İdare ediyorum. Senden ne haber?”</p>

  <p class="calibre2">Marlowe (bazen Ustaburun olarak bilinir) karşılık olarak kuyruğunu sallar</p>

  <p class="calibre2">“Yme sen.” Ona böyle demiştim. O da bana sormuştu. “Beni hatırladın mT Ya da belki “Beni hatırladın,” demişti. Ona susadığımı söyledim. İçecek u;r şeyi yoktu, üzgün olduğunu söyledi ve ben de ona yalancı dedim. Ve öyle demekte sonuna kadar haklıydım çünkü zerre kadar üzülmemişti. Susuzluğum umurunda bile değildi, çünkü Jake ölmüştü ve suçu benim üstüme atmaya çalıştı, orospu çocuğu kabahati bana atmaya çalıştı…</p>

  <p class="calibre2">“Ama bunlar aslında olmadı,” der King, Marlowe’un uzun şekerlemelerinden birini yapmadan önce mama kâsesini kontrol etmek için mutfağa gidişini izlerken. Evde sadece ikisi vardır ve böyle anlarda sık sık kendi kendine konuşur. “Bunu biliyorsun, değil mi? Hiçbirinin gerçekte olmadığını?”</p>

  <p class="calibre2">Biliyordur galiba ama Jake’in o şekilde ölmesi çok tuhaftır. Jake bütün notlarında var ve bu bir sürpriz değil zira sonuna dek etrafta olacağını varsaymıştır. Aslında bu hepsi için geçerlidir. Elbette kötü bir hikâye hariç hiçbir hikâye tamamen yazarın kontrolü altında değildir, ama bu hikâye kontrolden öylesine çıkmıştır ki aptalca gelir. Kahrolası bir kurgu hikâye yazmak yerine bir olayın gerçekleşmesini izlemek veya bir şarkıyı dinlemek gibidir.</p>

  <p class="calibre2">Öğle yemeği için kendine fıstık ezmeli jöleli bir sandviç yapmaya ve lanet hikâyeyi ertesi güne dek unutmaya kadar verir. O akşam yeni Clint Eastwood filmi Kan Borcu’mı görmeye gidecektir. Bir yere gidip bir şeyler yapabildiği için mutludur. Ertesi gün yine çalışma masasının başına geçecektir. Belki filmden bir şey kitaba eklenir… mesela Roland, kısmen Sergio Leone’nin İsmi Olmayan Adam’ı Clint Eastwood’dur.</p>

  <p class="calibre2">Ve… kitaplardan bahsetmişken…</p>

  <p class="calibre2">Sehpanın üzerinde o sabah FedEx ile Bangor’daki ofisinden gelmiş bir kitap vardır. Robert Browning’in Bütün Şiirleri. İçinde elbette “Childe Roland Kara Kule’ye Geldi” de vardır; King’in uzun (ve yorucu) hikâyesin’n kökünde yatan öykü şiir. Aklına aniden bir fikir gelir ve yüzünde kahkahanın hemen öncesindeki ifade belirir. Marlowe’un şeytani sırıtışı aklından geçenleri okuyabiliyormuşçasına (ve muhtemelen okuyordur King köpeklerin büyük nehissettiğiniçokiyibiliyorum diyarı Empathica’nın dünyaya göçmüş sakinleri olduğundan daima şüphelenir) genişle. miş gibi görünür.</p>

  <p class="calibre2">“Şiir için bir yer, yaşlı dostum,” der King ve kitabı tekrar sehpanın üzerine atar. Kalın kitap sehpaya gürültüyle çarpar. “Bir yer, sadece bir tek yer.” Sonra koltuğa iyice yerleşir ve gözlerini kapar. Sadece bir iki dakikalığına oturacağım, diye düşünür kendi kendini kandırdığını, uyuyakalmasının an meselesi olduğunu bilerek. Ve uyuyakalır.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
