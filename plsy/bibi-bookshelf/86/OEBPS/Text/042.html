<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>SON SÖZ</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p2"><span class="t"><b class="calibre1">SON SÖZ</b></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Hikâyemi sonuna kadar anlattım ve tatmin olmuş durumdayım. Canavarlar, mucizeler ve oraya burayayapılan yolculuklarla dolu, sadece iyi bir Tanrı‘nm sona saklayacağı türden (bunu garanti ederim) bir hikâyeydi. Artık durabilir, kalemimi bırakabilir ve yorgun elimi dinlendirebilirim (ama sonsuza kadar değil muhtemelen, hikâye anlatan ellerin kendi iradeleri ve sabırsızlanma gibi bir huyları vardır). Gözlerimi Orta-dünya’ya ve Orta-dünya’nın ötesinde yatan her şeye kapatabilirim. Ancak onlar olmadan hiçbir hikâyenin bir gün bile hayatta kalamayacağı kulakları sunan bazılarınız buna o kadar da istekli olmayacaktır. Sizler, daha önce kaç kez kanıtlanmış olsa da işin keyfinin varılan hedeften ziyade yolculuğun kendisinde olduğuna inanmayan, sonuca kilitlenmiş, acımasız insanlarsınız. Sizler, sevişmeyi sonunda gelen değersiz sıvıyla karıştıran talihsizlersiniz (ne de olsa orgazm, Tanrı‘nm bize en azından o an için işimizin bittiğini ve uyumamız gerektiğini söylemesinin bir yoludur). Sizler, yorgun karakterlerin dinlenmek için gittiği Grey Havens’ı inkâr eden zalimlersiniz. Her şeyin nasıl sonlandığını görmek istediğinizi söylersiniz. Roland’ın peşinden Kule’ye girmek istediğinizi, parasını ödeyip izlemeye geldiğiniz gösterinin bu olduğunu söylersiniz.</p>

  <p class="calibre2">Umarım çoğunuz daha farklı düşünüyordur. Daha iyisini istiyordur. Umarım sayfalan sona varana dek öğütmek için değil, hikâyeyi dinlemek için gelmişsinizdir. Sonu öğrenmek için tek yapmanız gereken son sayfayı açıp üzerinde yazanları okumak. Ama sonlar kalpsizdir. Bir son, hiçbir insanın (veya Manni’nin) açamayacağı kapalı bir kapıdır. Pek çok son yazdım ama bunun sebebi, her sabah yatak odamdan çıkmadan önce pantolonumu giyme sebebimle aynı… âdet yerini bulsun diye.</p>

  <p class="calibre2">Sevgili Sadık Okuyucu, sana şunu söyleyeyim: Burada durabilirsin. Son anının Central Park’taki Eddie, Susannah ve Jake’in “What Child IsThis”i söyleyen çocuk korosunu dinlerken tekrar ilk kez bir araya gelişini görmek olmasına izin verebilirsin. Oy’un (muhtemelen uzun boyunlu, garip altın halkalı gözlere sahip bazen kulağa ürpertici şekilde konuşmaymış gibi gelen tuhaf bir havlayışı olan bir köpek versiyonu) er ya da geç o resme dahil olacağını bilerek memnun olabilirsin. Bu çok güzel bir resim, değil mi? Bence öyle. Ve sonsuza dek mutlu yaşadılar cümlesine oldukça yakın.</p>

  <p class="calibre2">Devam edersen düş kırıklığına uğrayacağın muhakkak, belki kalbin bile kırılacaktır. Kcmcı iımle asılı tek bir anahtarım kaldı ve o da son kapıyı, üzerinde }@5)J@( 1© olam açıyor. Kapının gerisindekiler aşk hayatını güzelleştirmeyecek, başının kelleşen bölgesinde tekrar saç bitmesini sağlamayacak veya hayatına beş yıl eklemeyecek (beş dakika bile eklemeyecek). Mutlu son diye bir şey yoktur. “Bir zamanlar”la eşdeğer tek bir tanesine bile rastlamadım.</p>

  <p class="calibre2">Sonlar acımasızdır.</p>

  <p class="calibre2">Son, sadece elveda demenin bir başka yoludur.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Hâlâ devam ediyor musun?</p>

  <p class="calibre2">Pekâlâ, gel o zaman. (İç geçirdiğimi duyabiliyor musun?) İşte Uç-dünya’nın sonundaki Kara Kule. Gör onu yalvarırım. Onu çok iyi gör. İşte günbatımında Kara Kule.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Kule’ye, Eddie ve Susannah’nın deja vu diye adlandırdığı o tuhaf tanıdıklık hissiyle geldi.</p>

  <p class="calibre2">Can’Ka No Rey’in gülleri, Kara Kule’ye giden patika boyunca açıldı; merkezlerindeki sapsarı güneşler, ona gözlermişçesine bakıyor gibiydi. Roland o grisiyah sütuna doğru yürürken her zaman bildiği dünyadan kaydığını hissetti. Kendi kendine yapacağına söz verdiği gibi dostlarının ve sevdiklerinin isimlerini söyledi; alacakaranlıkta isimlerini kusursuz bir güçle haykırdı zira artık enerjisini Kule’nin çekimine karşı koymak için saklamasına gerek yoktu. Pes etmek nihayet hayatında hissettiği en büyük rahatlamayı sağlamıştı.</p>

  <p class="calibre2">Compadrelennin ve amoralarının ismini haykırdı ve hepsi de kalbinin derinliklerinden kopup gelmesine rağmen her birinin ondan geri kalanla daha az ilgisi kalmış gibiydi. Sesi isim üzerine isimle, kararan kızıl ufka doğru yuvarlandı. Eddie’nin ve Susannah’nın isimlerini söyledi. Jake’in ismini haykırdı ve son olarak kendi ismini söyledi. Yankısı duyulmaz olunca dev bir borunun sesi duyuldu. Kaynağı Kule değil, etrafında bir halı gibi uzanan güllerdi. Bu boru, güllerin sesiydi ve onu krallara layık bir patlamayla karşıladılar.</p>

  <p class="calibre2">Rüyalarımda boru hep benimdi, diye düşündü. Olmadığını bilmeliydim çünkü benimkini Cuthbert ile Jericho Tepesi’nde kaybettim.</p>

  <p class="calibre2">Tepesinden bir ses fısıldadı: Eğilip alman üç saniyelik işti. O duman ve ölüm arasında bile. Üç saniye. Zaman, Roland; her şey dönüp dolaşıp zamana geliyor.</p>

  <p class="calibre2">Bunun Işın’ın sesi olduğunu düşündü… kurtardıkları Işın’ın. Minnettarlığı yüzünden konuşuyorsa nefesini harcamayabilirdi, artık kelimelerin ne faydası olabilirdi? Browning’in şiirinden bir mısra hatırladı: Eski günlerden bir tat, her şeyi doğru kılar.</p>

  <p class="calibre2">O hiç böyle bir şey yaşamamıştı. Anılar ona daima hüzün getirmişti. Onlar şairlerle aptalların besin kaynağı, ağızda ve boğazda sonradan acı bir tat bırakan şekerlemelerdi.</p>

  <p class="calibre2">Roland kulenin altındaki hayaletağacından kapıya on adım kala durdu ve güllerin sesinin o karşılayan boru sesi yankılarının sonlanmasını bekledi. Dejâ vu hissi hâlâ kuvvetliydi, neredeyse oraya daha önce gelmiş olduğunu düşünecekti. Ve gelmişti elbette; binlerce haberci rüyada. Ka’ya meydan okuyup yolunu kesmek isteyen Kızıl Kral’ın durduğu balkona baktı. Kalan birkaç sneetch’in durduğu kutunun (görünüşe bakılırsa yaşlı delinin başka silahı yoktu) yaklaşık yüz seksen santim yukarısında iki kırmızı göz kararan havada ona sonsuz bir nefretle bakıyordu. Gümüş rengi (batan güneşin ışığıyla turuncuya dönmüşlerdi) ince göz sinirleri arkalarından sarkıyordu. Silahşor sahipleri Patrick’in silgisinin ve büyülü Ressam gözünün gönderdiği yer neresiyse orada başıboş dolaşırken bu gözlerin orada Can’Ka No Rey’i izleyerek sonsuza dek kalacağını tahmin etti. Kızıl Kral muhtemelen dünyalar arasındaki boşluktaydı.</p>

  <p class="calibre2">Roland patikanın kara hayaletağacından yapılmış çelik bantlı kapının önünde son bulduğu yere yürüdü. Kapının üzerinde, yaklaşık dörtte üçlük kısmının bittiği yerde çok iyi tanıdığı bir sigul vardı:</p>

  <p class="calibre2">Olduğu yere çıkınındaki son iki parçayı koydu: Talitha Teyze’nin haçı ve babasının tabancası. Ayağa kalktığında ilk iki hiyeroglifin solmuş olduğunu gördü:</p>

  <p class="calibre2">BULUNMAMIŞ, BULUNMUŞ OLMUŞTU.</p>

  <p class="calibre2">Bir elini çalacakmış gibi kaldırdı ama kapı daha dokunamadan gerisindeki yukarı çıkan spiral merdivenin tabanını açığa çıkararak açılıverdi. İç çekişe benzer bir ses duyuldu… Hoş geldin, Eld soyundan Roland. Kule’nin sesiydi. Bina taş gibi görünmesine rağmen taştan yapılmamıştı, yaşayan bir varlık, muhtemelen Gan’ın kendisiydi ve kafasının içinde kilometrelerce uzaktayken bile hissettiği ritim, Gan’ın yaşam gücünün nabız gibi atışıydı.</p>

  <p class="calibre2">Commala, Silahşor. Commalagelgel.</p>

  <p class="calibre2">Ve esintiyle taşınan, gözyaşları kadar acı olan alkali kokusu dışarı kadar geldi. Neyin kokuşuydu? Tam olarak neydi? Tanımlayamadan koku kayboldu ve Roland hayal ürününün bir eseri olduğunu düşündü.</p>

  <p class="calibre2">İçeri girdi ve daima beşiğinin başında ona ninni söyleyen annesinin sesinde gizli olduğu Gilead’dayken bile duyduğu Kule’nin Şarkısı sonunda kesildi. Bir başka iç çekiş daha oldu. Kapı çarparak kapandı, ama Silahşor karanlıkta kalmadı. Merdivenin batan güneşin ışıltısıyla birleşen pırıltısı önünü aydınlatıyordu.</p>

  <p class="calibre2">Sadece tek kişinin geçebileceği genişlikteki basamaklar dönerek yükseliyordu.</p>

  <p class="calibre2">“İşte Roland geliyor,” diye seslendi ve sözcükler dönerek sonsuzluğa yükselir gibi oldu. “Sen, tepedeki, beni duy ve istersen hoş karşıla. Düşmanımsan bil ki silahsızım ve niyetim kötü değil.”</p>

  <p class="calibre2">Tırmanmaya başladı.</p>

  <p class="calibre2">On dokuz basamak sonra ilk kata vardı (ondan sonraki her kata yine on dokuz basamakla varılıyordu). Birinci katta açık bir kapı, ardında küçük bir oda vardı. Duvarlarını oluşturan taşlara iç içe geçmiş binlerce yüz oyulmuştu. Çoğunu tanıyordu (suratlardan biri Calvin Tower’di, açık bir kitabın üzerinden sinsice bakıyordu). Yüzler ona bakıyor, Roland mırıltılarını duyabiliyordu.</p>

  <p class="calibre2">Hoş geldin, Roland pek çok dünyadan ve pek çok kilometreden gelen; hoş geldin Eld soyundan, Gilead’h olan.</p>

  <p class="calibre2">Odanın karşısında, her iki tarafında altın işlemeli koyu kırmızı süslemeler bulunan bir kapı vardı. Kapının yaklaşık yüz seksen santim yükseklikte bir noktasında (tam göz hizasıydı) küçük, yuvarlak bir pencere vardı. Tatlı bir koku genzini doldurdu ve bu kez ne kokusu olduğunu anladı: annesinin önce beşiğine, sonra ilk gerçek yatağına yerleştirdiği lavanta kesesinin kokuşuydu. Koku, aromaların daima yaptığı gibi o günleri inanılmaz bir netlikle geri getirdi; zaman makinesi işlevi gören bir duyumuz varsa o da koklamadır.</p>

  <p class="calibre2">Sonra alkalinin acımtırak kokusu gibi bu da yok oldu.</p>

  <p class="calibre2">Oda çıplaktı, içeride yerdeki nesneden başka hiçbir şey yoktu. Roland odanın ortasına yürüyüp yerdeki nesneyi aldı. Sedir ağacından küçük bir klipsti. Üzerinde fiyonk yapılmış mavi bir kurdele vardı. Buna benzer klipsleri çok uzun zaman önce, Gilead’da görmüştü; kendisi de bir zamanlar takmış olmalıydı. Yeni doğan bir bebeği annesine bağlayan göbek bağı kesildikten sonra bebekte kalan parça düşene dek bu klipslerle tutturulurdu. (Göbek deliğine tetka can Gan denirdi.) Bunun üzerindeki ipek kurdele, bir erkeğe ait olduğunu belirtiyordu. Bir kıza ait olsa rengi pembe olacaktı.</p>

  <p class="calibre2">Bu benimdi, diye düşündü. Büyülenmiş gözlerle elindekine bir süre daha baktıktan sonra aldığı yere bıraktı. Ait olduğu yere. Tekrar ayağa kalktığında diğer pek çokları arasında bir bebeğin (Bu benim sevgili bahbo’m olabilir mi? Öyle diyorsan öyle olsun!) yüzünü gördü. Yüzü, rahmin dışında aldığı ilk soluğu beğenmemiş, hava ölümle kirlenmiş gibi buruşmuştu. Çok yakında hissettiklerini Steven ve Gabrielle Deschain’in büyük malikânesinin odalarında çınlayacak, duyan dostların ve hizmetkârların rahatlayarak gülümsemesine yol açacak bir çığlıkla dünyaya duyuracaktı. (Sadece Marten Broadcloak somurtacaktı.) Doğum sona ermişti ve çocuk yaşıyordu, Gan’a ve tüm tanrılara teşekkürler deriz. Eld soyuna bir vâris gelmişti, bu yüzden dünyaların yıkıma doğru hüzünlü ilerleyişine bir son vermek için minik de olsa bir olasılık belirmişti.</p>

  <p class="calibre2">Roland, dejâ vu hissi daha da kuvvetlenerek odadan çıktı. Gan’ın bedenine girmiş olduğu hissi de güçlenmişti.</p>

  <p class="calibre2">Merdivenlere yöneldi ve tekrar tırmanmaya başladı.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">On dokuz basamak sonra ikinci kata ve ikinci odaya vardı. Daire şeklindeki odanın zeminine serpiştirilmiş kumaş parçaları vardı. Hırçın bir delinin gül tarlasına bakmak için balkona çıkıp oraya hapsolmadan önce yerden alıp paramparça ettiği, bir bebeğe ait bezler olduklarına şüphe yoktu. Kötücül bilgelikle dolu, inanılmayacak kadar sinsi bir yaratıktı… ama sonunda boş bulunup bir hata yapmıştı ve bedelini sonsuza dek ödeyecekti.</p>

  <p class="calibre2">Tek istediği güllere bakmaksa neden dışarı çıkarken cephanesini yanına aldı?</p>

  <p class="calibre2">Çünkü cephaneler onun çıkınıydı ve sırtına asmıştı, diye fısıldadı taş duvara oyulmuş yüzlerden biri. Mordred’in yüzüydü. Roland artık bu yüzde nefret değil, sadece terk edilmiş bir çocuğun yalnız hüznünü görüyordu. Yüzü, aysız bir gecede yükselen tren düdüğü gibi yalnızdı. Dünyaya geldiğinde Mordred’in göbek bağına takılacak bir klips yoktu, tek sahip olduğu, ilk öğünü olarak yediği annesiydi. Hayatı boyunca bir klipsi olmamıştı çünkü Mordred hiçbir zaman Gan’ın fef’ine dahil olmamıştı. Hayır, o değil.</p>

  <p class="calibre2">Kızıl Baba’m silahsız adım atmazdı, diye fısıldadı taş çocuk. Şatosundan ayrıldıktan sonra silahlarını yanından hiç ayırmadı. Deliydi ama o kadar da değil.</p>

  <p class="calibre2">Bu odada, annesinin banyodan yeni çıkmış, yakın zamanda keşfettiği ayak parmaklarıyla neşe içinde oynayarak bir havlunun üzerinde çıplak yatarken bedenine serptiği talk pudrasının kokusu vardı. Pudrayı tenine yayıyor, onu okşarken bir yandan da şarkı söylüyordu: Canım bebeğim, güzel bebeğim, hep koklayayım öpeyim.</p>

  <p class="calibre2">Bu koku da geldiği gibi gitmişti.</p>

  <p class="calibre2">Roland parçalanmış bebek bezleri arasında ilerleyerek küçük pencereye yürüdü ve dışarı baktı. Bedensiz kalmış gözler varlığını hissederek havada fırıldak gibi ona doğru döndü.</p>

  <p class="calibre2">Dışan çık, Roland! Dışarı çık ve benimle teke tek yüzleş! Erkek erkeğe! Göze göz, sana yarasın!</p>

  <p class="calibre2">“Hiç sanmıyorum,” dedi Roland. “Daha yapılacak işim var. Şimdi bile biraz daha var.”</p>

  <p class="calibre2">Bunlar, Kızıl Kral’a söylediği son sözlerdi. Çılgın mahkûm arkasından haykırarak düşündü ama beyhudeydi, Silahşor bir kez olsun dönüp bakmadı. Tepeye varmadan önce tırmanacak daha çok kat, keşfedilecek pek çok oda vardı.</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Üçüncü katta kapıdan bakınca şüphesiz bir yaşındayken ona ait olan kadife bir bebek giysisi gördü. Taş duvardaki yüzler arasında babasınınki de vardı ama henüz genç bir adamdı. Bu yüz daha sonra gaddarlaşacak; olaylar ve sorumluluklar hatlarını sertleştirecekti. Ama duvardaki yüz öyle değildi. Burada, Steven Deschain’in gözleri, onu daha önce hiçbir şeyin edemediği, edemeyeceği kadar hoşnut eden bir şeye bakıyormuş gibiydi. Roland bu odada babasının tıraş köpüğünün tatlı ve hafif kokusunu aldı. Hayalet bir ses fısıldadı: Bak, Gabby, bak! Gülümsüyor! Bana gülümsüyor! Ve yeni bir dişi çıkmış!</p>

  <p class="calibre2">Dördüncü kattaki odanın zemininde ilk köpeği RingALevio’nun tasması vardı. Kısaca Ringo diyorlardı. Roland üç yaşındayken ölmüştü ve bu, bir anlamda bir lütuftu. Üç yaşında bir çocuk hâlâ kaybettiği evcil hayvanının ardından ağlayabilecek kadar küçüktü; damarlarında Eld kanı akıyor olsa bile. Silahşor burada harika ama isimsiz bir koku aldı ve Ringo’nun tüylerindeki TamDünya güneşinin kokusu olduğunu anladı.</p>

  <p class="calibre2">Ringo’nun Odası‘ndan belki iki düzine kat yukarıda bir zamanlar David adında bir şahine ait olan bir tüy yığını ve serpiştirilmiş ekmek kırıntıları vardı. David bir evcil hayvan değil, iyi bir dosttu. Roland’m Kara Kule yolunda yapacağı pek çok fedakârlıktan ilkiydi. Roland, David’in uçar halde bir görüntüsünün duvarın bir bölümüne oyulduğunu gördü, geniş kanatlarını Gilead’ın toplanmış maiyeti üzerinde açmıştı (Büyücü Marten de aralarındaydı). Balkona açılan kapının soluna David’in bir başka görüntüsü oyulmuştu. Kanatlarını yapıştırmış, Cort’un kaldırılmış sopasına aldırmadan adamın üzerine kör bir kurşun gibi iniyordu.</p>

  <p class="calibre2">Eski günler.</p>

  <p class="calibre2">Eski günler ve eski suçlar.</p>

  <p class="calibre2">Cort’un biraz ötesinde o gece birlikte olduğu fahişenin gülen yüzü vardı. David’in odasına fahişenin ucuz ve tatlı parfümünün kokusu sinmişti. Silahşor kokuyu içine çekerken fahişenin apış arasındaki tüylere dokunuşunu hatırladı ve parmakları ıslak organına doğru kayarken hatırladığı şeyi tekrar hatırlayarak şok oldu: annesinin ellerini hissederek bebek banyosundan çıkışı.</p>

  <p class="calibre2">Sertleşmeye başlayan Roland odadan korkuyla kaçtı.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Artık önünü aydınlatacak kızıl ışıltı yoktu. Silahsız yabancının üzerine düşen tek aydınlık, pencerelerin ürkütücü mavi pırıltısıydı, Silahşor’a bakan, canlı olan cam gözlerin. Kara Kule’nin dışında, Can’Ka No Rey’in gülleri bir başka gün için kapanmıştı. Zihninin bir parçası, yoluna koyulmuş engelleri büyük bir kararlılıkla birer birer aşıp oraya kadar gelebilmiş olmasına hâlâ inanamıyor gibiydi. Eski insanların robotlarından biri gibiyim, diye düşündü. Ulaşması için yaratıldığı hedefe varacak veya bu uğurda ölecek bir robot gibi.</p>

  <p class="calibre2">Bununla birlikte bir başka parçası hiç de şaşkm değildi. Bu, Işınlar’ın yapmış olması gerektiği gibi hayal eden parçaydı ve bu daha karanlık parçası yine Cuthbert’ün parmaklarının arasından düşen boruyu düşündü… ölümüne gülerek giden Cuthbert’ün. O gün bile Jericho Tepesi’nin kayalık eteğinde düşmüş olduğu yerde yatıyor olabilecek boruyu.</p>

  <p class="calibre2">Ve elbette daha önce böyle odalar gördüm! Ne de olsa hayatımı anlatıyorlar.</p>

  <p class="calibre2">Gerçekten de öyleydi. Kara Kule’nin yükselen odaları Roland Deschain’in hayatını ve yolculunu kat kat, öykü öykü (ve elbette ölüm ölüm) anlatıyordu. Her birinin kendine ait bir hatırası, bir kokusu vardı. Bazı yıllara birden fazla kat ayrılmıştı, ama her yılın mutlaka en az bir odası vardı. Ve otuz sekizinci kattan sonra (on dokuzun iki katı olduğunu görmüyor musunuz) daha fazla bakmak istemedi. Bu odada Susan Delgado’nun bağlandığı yanık kazık vardı. İçeri girmedi, ama duvardaki yüze baktı. Ona bu kadarını borçluydu. Roland, seni seviyorum! diye haykırmıştı Susan Delgado ve Roland bunun doğru olduğunu biliyordu, çünkü onu tanımasını sağlayan sadece aşkıydı. Ve aşk olsun olmasın, sonunda yanmaktan kurtulamamıştı.</p>

  <p class="calibre2">Burası ölüm yeri, diye düşündü. Ve sadece burası da değil. Tüm odalar öyle. Bütün katlar.</p>

  <p class="calibre2">Evet, silahşor, diye fısıldadı Kule’nin sesi. Ama bunun tek sebebi senin hayatının onu bu hale getirmiş olması.</p>

  <p class="calibre2">Roland otuz sekizinci kattan sonra daha hızlı tırmandı.</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Silahşor dışarıdan baktığında Kule’nin yaklaşık yüz seksen metre yükseklikte olduğunu düşünmüştü. Ama yüzüncü, daha sonra iki yüzüncü odaya kısaca göz atarken yüz seksen metrenin sekiz kat fazlasını tırmanmış olduğundan emindi. Pek yakında Amerika tarafından gelen dostlarının bir buçuk kilometre diyeceği mesafeyi aşacaktı. Mümkün görünenden daha fazla oda vardı hiçbir Kule bir buçuk kilometre yüksekliğinde olamazdı! ama hızını neredeyse koşma süratine varana dek arttırıp tırmanmayı sürdürdü ve hiç yorgunluk hissetmedi. En tepeye varamayacağı, Kara Kule’nin zamanda olduğu gibi yükseklikte de sonsuz olabileceği düşüncesi bir kez aklından geçti. Ama bir süre düşündükten sonra bunun mümkün olamayacağını düşündü, çünkü Kule onun hayat hikâyesini anlatıyordu ve ömrü uzundu ama sonsuz olduğu kesinlikle söylenemezdi. Ve bir başlangıcı olduğu gibi (mavi kurdeleli klipsin de belirttiği gibi) bir sonu da olmalıydı.</p>

  <p class="calibre2">Yakında ulaşması muhtemel bir son.</p>

  <p class="calibre2">Gözlerinin gerisinde hissettiği ışık artık daha kuvvetliydi ve pek de mavi gibi değildi. Ot yiyicinin kulübesindeki kuş, Zoltan’ın bulunduğu bir odadan geçti. Konaklama Yeri’ndeki atomla çalışan pompanın bulunduğu bir başka odayı ardında bıraktı. Basamakları tırmandı ve içinde ölü bir ıstanavarın bulunduğu bir odanın önünde duraksadı. Hissettiği ışık artık çok daha parlaktı ve mavi değildi.</p>

  <p class="calibre2">Bu…</p>

  <p class="calibre2">Oldukça emindi, bu ışık…</p>

  <p class="calibre2">Gün ışığıydı. Vakit alacakaranlığı geçmiş, Yaşlı Yıldız’la Yaşlı Ana, Kara Kule’nin üzerinde parlıyor olabilirdi ama Roland, gördüğünün veya hissettiğinin günışığı olduğundan emindi.</p>

  <p class="calibre2">Odalara daha fazla bakmadan, kokuları içine çekmeye tenezzül etmeden hızla tırmanmaya devam etti. Basamaklar, neredeyse omuzlarının iki taraftan duvara sürtmesine yol açacak kadar daraldı. Artık şarkı yoktu; tabi duyduğunu sandığı rüzgâr sesi bir şarkı sayılmazsa.</p>

  <p class="calibre2">Son bir açık kapının önünden geçti. Küçük odanın zemininde üzerindeki yüzün silindiği bir resim defteri vardı. Geriye tek kalan, dik dik bakan iki kırmızı gözdü.</p>

  <p class="calibre2">Şu ana ulaştım. Şimdiki zamana geldim.</p>

  <p class="calibre2">Evet ve commala gün ışığı gözlerinin içindeydi, onu bekliyordu. Yoğunluğunu ve sıcaklığını teninde hissedebiliyordu. Rüzgârın sert uğultusu artmıştı. Aman vermezdi. Roland dönerek yükselen basamaklara baktı; artık omuzları duvarlara değiyordu zira geçitin genişliği bir tabutunki kadardı. On dokuz basamak daha… sonra Kara Kule’nin tepesindeki oda onun olacaktı.</p>

  <p class="calibre2">“Geliyorum!” diye bağırdı. “Beni duyuyorsan iyi dinle! Geliyorum!”</p>

  <p class="calibre2">Başını kaldırıp sırtını dikleştirerek basamakları teker teker tırmandı. Diğer odaların kapısı hep açık olmuştu. Ancak sonuncu kapı kapalıydı. Üzerinde tek bir sözcük olan hayaletağacmdan kapı, yolunu kapatıyordu. Üzerindeki sözcük şuydu:</p>

  <p class="calibre2"><i class="calibre5">ROLAND</i></p>

  <p class="calibre2">Tokmağı kavradı. Üzerine babasına ait olan ve artık sonsuza dek yok olan eski tabancalara benzeyen bir altıpatlara dolanmış yabani bir gül motifi işlenmişti.</p>

  <p class="calibre2">Yine senin olacaklar, diye fısıldadı Kule’nin ve güllerin sesi; artık birleşip tek ses haline gelmişlerdi.</p>

  <p class="calibre2">Ne demek istiyorsun?</p>

  <p class="calibre2">Buna cevap gelmedi ama tokmak avucunun içinde döndü ve belki de cevap buydu. Roland, Kara Kule’nin tepesindeki kapıyı açtı.</p>

  <p class="calibre2">Gördü ve hemen anladı, tüm çöllerin ilahı olan çölün güneşi gibi kızgın kavrayış, bir balyoz darbesi gibi indi. Daha önce bu basamakları kaç kez tırmanmış, geriye döndüğünü, geriye itildiğini, geriye fırlatıldığını kaç kez görmüştü? En başa değil (olayların değiştirilebilip zamanın lanetinin kaldırılabileceği kadar geriye değil) o düşüncesiz, sorgusuz görevini başarıyla tamamlayacağını sonunda anladığı, Mohaine Çölü‘ndeki o güne.</p>

  <p class="calibre2">Daha önce kaç kez göbek deliğini, kendi îetka can Gan’mı bir zamanlar kıstıran klipsin fiyonguna benzer döngülere girmişti? Aynı yolculuğu daha kaç kez yapacaktı?</p>

  <p class="calibre2">“Ah, olamaz!” diye haykırdı. “Lütfen, bir daha olmasın! Merhamet et! Acı bana!”</p>

  <p class="calibre2">Eller onu sözlerine aldırmadan çekti. Kule’nin elleri merhamet nedir bilmezdi.</p>

  <p class="calibre2">Gözyaşları gibi acı alkali kokusu burnuna çarptı. Kapının ötesindeki çöl bembeyaz; kör edici; susuz; ufuktaki belli belirsiz dağlar dışında bomboştu. Alkalinin gerisindeki koku, tatlı rüyalar, karabasanlar ve ölüm getiren şeytanotunun kokuşuydu.</p>

  <p class="calibre2">Ama senin ölümün değil, Silahşor. Asla senin değil. Sen karanlığa karışıyorsun. Rengin belirsizleşiyor. Acıtacak kadar dürüst olabilir miyim? Sen devam ediyorsun.</p>

  <p class="calibre2">Ve her seferinde bir önceki seferi unutuyorsun. Senin için her seferi ilk oluyor.</p>

  <p class="calibre2">Geri çekilmek için son bir çaba sarf etti: umutsuz bir girişimdi. Ka daha güçlüydü.</p>

  <p class="calibre2">Gilead’h Roland son kapıdan geçti, daima aradığı ve her seferinde bulduğu kapıdan. Ve kapı arkasından nazikçe kapandı.</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">Silahşor ayakları üzerinde sallanarak bir süreliğine durdu. Neredeyse bayılacağını düşündü. Sıcak yüzündendi, elbette; kahrolası sıcak. Rüzgâr vardı ama kupkuruydu ve rahatlatmıyordu. Su kesesine baktı, ne kadar kaldığını gördü. İçmemesi gerektiğini biliyordu içme vakti gelmemişti ama yine de bir yudum aldı.</p>

  <p class="calibre2">Bir an için başka bir yerdeymiş gibi hissetmişti. Hatta belki Kule’nin içinde. Ama çöl insanı kandıran numaralarla, seraplarla doluydu elbette. Kara Kule hâlâ binlerce tekerlek ötedeydi. Yüzlerce basamağı tırmanıp birçok yüzün ona döndüğü pek çok odaya bakmış olma hissi hızla kayboluyordu.</p>

  <p class="calibre2">Ona ulaşacağım, diye düşündü amansız güneşe gözlerini kısıp bakarak. Ona ulaşacağıma babamın adı üzerine yemin ederim.</p>

  <p class="calibre2">Belki bu kez oraya vardığında her şey farklı olur, diye fısıldadı bir ses… çöl deliliğinin sesiydi muhakkak, bundan önce başka sefer olmamıştı ki? Neyse oydu ve neredeyse oradaydı, hepsi buydu, ne eksik, ne fazla. Espri anlayışının olduğu söylenemezdi ve hayal gücü de pek geniş değildi, ama ölümcül bir hıza sahipti. Bir silahşordu. Ve yüreğinin derinliklerinde, iyi gizlenmiş bir yerde, görevin acı cazibesini hissediyordu.</p>

  <p class="calibre2">Aralarında hiç değişmeyen sensin, demişti Cort, ona bir keresinde ve Roland, adamın sesinde korku duyduğuna yemin edebilirdi… ama Cort’ un ondan küçük bir çocuk niçin korkuyor olabileceğini anlamamıştı. Bu senin lanetin olacak evlat. Cehenneme doğru yürüyüşünde yüz çift çizme eskiteceksin.</p>

  <p class="calibre2">Ve Vannay: Geçmişten ders alamayanlar onu sürekli yaşamaya mahkûmdur.</p>

  <p class="calibre2">Ve annesi: Roland her zaman bu kadar ciddi olmak zorunda mısın? Hiç durup dinlenemez misin?</p>

  <p class="calibre2">Ama ses yine fısıldadı (bu kez farklı olabilir belki bu kez farklı olur) ve Roland alkali ile şeytanotundan başka bir şeyin kokusunu hissetti. Çiçek kokusu olabileceğini düşündü.</p>

  <p class="calibre2">Belki güller.</p>

  <p class="calibre2">Çıkınını bir omzundan diğerine aktardı ve sağ kalçasındaki tabancanın yanında duran boruya dokundu. Bu çok eski pirinç boruyu bir zamanlar bizzat Arthur Eld üflemişti; veya hikâyede anlatılan buydu. Roland boruyu Jericho Tepesi’nde Cuthbert Allgood’a vermiş ve Cuthbert öldüğünde eğilip yerden alarak tepenin ölüm tozunu üzerinden silkeleyecek kadar duraksamıştı.</p>

  <p class="calibre2">Bu senin sigul’un, dedi giderek belirsizleşmekte olan ve beraberinde güllerin tatlı kokusunu, bir yaz akşamındaki ev kokusunu ah, kayıp olan! bir taşı, bir gülü, bulunmamış bir kapıyı; bir taşı, bir gülü, bir kapıyı getirmiş olan fısıltı.</p>

  <p class="calibre2">Bu, her şeyin bu kez farklı olabileceğine dair vaadin, Roland… sonunda dinlenebileceğine dair. Hatta belki kurtuluşa dair.</p>

  <p class="calibre2">Bir duraksama. Ve ardından:</p>

  <p class="calibre2">Sebat edersen. Doğru olursan.</p>

  <p class="calibre2">Zihnini temizlemek için başını iki yana salladı ve bir yudum su daha içmeyi düşünüp hemen ardından vazgeçti. O gece. Walter’m ateşinin kemikleri üzerinde kendi kamp ateşini yaktığında. O zaman içecekti. Şimdi ise…</p>

  <p class="calibre2">Yolculuğuna kaldığı yerden devam edecekti. Kara Kule ileride bir yerdeydi. Bununla birlikte daha yakında, çok daha yakında, belki ona oraya nasıl ulaşabileceğini söyleyebilecek bir adam (bir adam mıydı? gerçekten?) vardı. Roland, onu yakalayacak ve yakaladığında adam konuşacaktı… evet, aynen öyle olacaktı: Walter yakalanacak ve konuşacaktı.</p>

  <p class="calibre2">Roland boruya tekrar dokundu. Gerçekliği tuhaf bir şekilde rahatlatıcıydı, sanki ona daha önce hiç dokunmamış gibi.</p>

  <p class="calibre2">Devam etme zamanı.</p>

  <p class="calibre2">Siyahlı adam çölde kaçıyordu, Silahşor da peşindeydi.</p>

  <p class="calibre2">19 Haziran 19707 Nisan 2004: Tanrı‘ya teşekkürler derim.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
