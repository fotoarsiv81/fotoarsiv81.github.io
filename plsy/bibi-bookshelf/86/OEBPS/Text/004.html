<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİRİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">B</b></span><span class="t"><b class="calibre1">İ</b></span><span class="t"><b class="calibre1">R</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">CALLAHAN VE VAMP</i></span><span class="t4"><i class="calibre3">İ</i></span><span class="t4"><i class="calibre3">RLER</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Peder Don Callahan bir zamanlar, ismi Salem’s Lot olan ve artık hiçbir haritada yer almayan bir kasabanın Katolik rahibiydi. Artık umursadığı yoktu. Gerçeklik gibi kavramlar onun için önemini yitirmişti.</p>

  <p class="calibre2">Bu eski rahip şimdi elinde kâfir bir nesne, fildişinden oyulmuş bir kaplumbağa heykeli tutuyordu. Kaplumbağanın ağzında bir çentik, sırtında da soru işareti şeklinde bir çizik vardı ama bunlar dışında harikuladeydi.</p>

  <p class="calibre2">Güzel ve güçlü. Gücü elinde elektrik akımı gibi hissediyordu.</p>

  <p class="calibre2">“Ne kadar güzel,” diye fısıldadı yanındaki çocuğa. “Bu Kaplumbağa Maturin mi? O, değil mi?”</p>

  <p class="calibre2">Çocuk Jake Chambers’dı ve başlangıç noktası olan Manhattan’a tekrar dönmeden önce uzun süren bir tur atmıştı. “Bilmiyorum,” dedi. “Ona sköldpadda diyor. İşimize yarayabilir ama içerde bizi beklemekte olan adamları öldüremez.” Başını Dixie Pig’e doğru sallarken az önceki cümlesinde Susannah’yı mı Mia’yı mı kastettiğini merak etti. Bir zamanlar bunun önemli olmadığı, zira iki kadının sıkıca iç içe geçmiş olduğu söylenebilirdi. Ancak o an önemi olduğunu veya çok yakında olacağını düşündü.</p>

  <p class="calibre2">“Yapacak mısın?” diye sordu Jake, pedere. Mücadele edecek misin? Savaşacak mısın? Öldürecek misin, anlamındaydı sorusu.</p>

  <p class="calibre2">“Ah, evet,” dedi Callahan sakince. Bilge gözlü, sırtı çizik fildişi kaplumbağayı, taşıdığı tabancanın yedek kurşunlarını koyduğu göğüs cebine attı ve orada olduğundan emin olmak için üstten şöyle bir yokladı. “Kurşunlar bitene dek ateş edeceğim. Onlar beni öldürmeden önce biterse… tabancanın kabzasıyla saldıracağım.”</p>

  <p class="calibre2">Duraksaması o kadar kısaydı ki Jake hissetmedi bile. Ama o duraksamada Beyaz, Peder Callahan ile konuştu. Arada birkaç yıllık inançsızlık dönemi, onu kavrama yeteneğinin önce azaldığı, sonra tamamen kaybolduğu zamanlar olmasına rağmen çok eskiden, hatta çocukluğundan beri tanıdığı bir güçtü. Artık o karanlık günler geride kalmıştı. Beyaz yine onunla birlikteydi ve Tanrı‘ya teşekkürler, dedi.</p>

  <p class="calibre2">Jake başını sallıyor, Callahan’m zar zor duyabildiği bir şey söylüyordu. Jake’in ne dediği önemli değildi. Diğer sesin, belki Tanrı demek için fazla yüce olan bir şeyin… sesinin söylediği çok önemliydi.</p>

  <p class="calibre2">Çocuk yola devam etmeli, dedi ses ona. Burada ne olursa olsun, olaylar nasıl gelişirse gelişsin çocuk ilerlemeli. Hikâyedeki rolün sona ermek üzere. Onunki daha sürecek.</p>

  <p class="calibre2">Krom bir ayak üzerine yerleştirilmiş levhanın önünden geçtiler (<i class="calibre5">ÖZEL B</i><i class="calibre5">İ</i><i class="calibre5">R FAAL</i><i class="calibre5">İ</i><i class="calibre5">YET YÜZÜNDEN KAPALIYIZ</i>). Jake’in özel arkadaşı Oy, dişleri sırıtırmış gibi gözler önüne serilmiş halde ikisinin arasında yürüyordu. Jake basamakların tepesine varınca SusannahMio’nun Calla Bryn Sturgis’den getirdiği saz keseye uzandı ve iki tabağı çıkardı‘Rizalar. Tabakları hafifçe birbirlerine vurdu, çıkan tok tınlama sesi üzerine başını salladı ve, “Seninkini görelim,” dedi.</p>

  <p class="calibre2">Callahan, Jake’in Calla New York’tan götürdüğü ve sonra tekrar geri getirdiği Ruger’ı havaya kaldırdı; hayat bir tekerlektir ve hepimiz teşekkürler deriz. Peder, Ruger’ın namlusunu düelloya hazırlanan biri gibi bir anlığına sağ yanağının önünde tuttu. Sonra kurşunları ve kaplumbağayı koyduğu göğüs cebine dokundu. Sköldpadda’yı koyduğu cebine.</p>

  <p class="calibre2">Jake başını salladı. “İçeri girdikten sonra bir arada kalacağız. Daima birlikte. Oy aramızda olacak. Üçe kadar sayacağım. Ve bir kez başladık mı sonuna dek durmayacağız.”</p>

  <p class="calibre2">“Durmayacağız.”</p>

  <p class="calibre2">“Evet. Hazır mısın?”</p>

  <p class="calibre2">“Evet. Tanrı seni korusun evlat.”</p>

  <p class="calibre2">“Seni de, peder. Bir… iki… üç.” Jake kapıyı açtı ve ikisi birlikte loş ışığa ve kızarmış etin yoğun kokusuna daldı.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Jake akıbetinin ölüm olacağından şüphe duymadığı savaşa girerken gerçek babası Roland Deschain’in iki sözünü hatırladı. Beş dakika süren savaşlar, binlerce yd yaşayan efsaneler yaratır. Ve ecel geldiğinde mutlu ölmek zorunda değilsin ama tatmin hissi duyarak ölmelisin, zira hayatını başından sonuna dek yaşamış olacaksın ve daima ka’ya hizmet edildiğini bileceksin.</p>

  <p class="calibre2">Jake Chambers, Dixie Pig’i tatmin dolu gözlerle inceledi.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Aynı zamanda kusursuz bir berraklıkla. Duyuları o kadar keskinleşmişti ki sadece kızaran etin değil, sıvandığı biberiyenin de kokusunu alıyor; nefesinin sakin ritmini duymakla kalmıyor, boynunun bir tarafından beynine çıkıp diğer tarafından kalbine inen kanının mırıltısını da duyuyordu.</p>

  <p class="calibre2">Ayrıca Roland’ın en kısa savaşın bile içinde yer alanlar için ilk atıştan son ceset yere yığılana dek uzun göründüğünü söylediğini de hatırlıyordu. Zaman esniyor, yokluğun sınırlarına dek uzanıyordu. Jake o zaman anlamadığı halde anlıyormuş gibi başını sallamıştı.</p>

  <p class="calibre2">Artık anlıyordu.</p>

  <p class="calibre2">İlk düşüncesi, sayılarının çok fazla olduğuydu… çok çok fazla. Çoğunluğunu pederin “sığ adamlar” dediği yaratıkların oluşturduğu yüze yakın düşmanla karşı karşıyaydılar. (Bazıları sığ kadınlardı ama Jake prensibin aynı olduğundan emindi.) Aralarında, etraflarında mavi auralarla, kül gibi benizlere sahip ve bazıları eskrim kılıçları gibi ince olan vampirler vardı. Alçak sesle hırlayan ve dişlerini gösteren Oy, Jake’in ayağının dibinde duruyordu. Kokusu havayı saran kızarmış etin, domuz eti olmadığı muhakkaktı.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Aramızda daima üç metrelik mesafe olmalı, peder, demişti Jake kaldırımda konuşurlarken ve Callahan, şef garsonun masasına yaklaşırlarken aralarına gereken mesafeyi koymak için Jake’in sağına doğru seğirtmeye başlamıştı bile.</p>

  <p class="calibre2">Jake, ona ayrıca olabildiğince uzun süre avazı çıktığı kadar bağırmasını da söylemişti. Callahan tam bunu yapmak için ağzını açmıştı ki Beyaz’ın sesi içinde yine yükseldi. Tek bir kelime söyledi ama bu kadarı yeterliydi.</p>

  <p class="calibre2"><a id="a1"></a>“Sköldpadda,” dedi.</p>

  <p class="calibre2">Callahan Ruger’ı sağ yanağının yanında tutuyordu. Sol eliyle göğüs cebine uzandı. Duyuları yanındaki çocuğunki gibi en yüksek seviyeye ulaşmamıştı ama yine de çok fazla şeyi görebiliyordu: duvarlardaki turuncumsu kızıl elektrikli şamdanlar; masaların üzerinde daha canlı, Cadılar Bayramı‘nı hatırlatan cam hazneler içine konan mumlar; katlanmış peçeteler. Yemek salonunun solunda, uzun bir ziyafet masasının etrafına oturan şövalyelerin ve leydilerin resmedildiği bir perde vardı. İçeriye, (Callahan bunu neyin tetiklediğinden emin değildi, sinyaller fazlasıyla belirsizdi) heyecanlı bir olayın ardından tekrar normal düzenlerine dönmekte olan insanların havası hâkimdi; belki bir mutfak yangını veya caddede bir trafik kazası.</p>

  <p class="calibre2">Ya da bir kadının doğum yapması, diye düşündü Callahan parmakları kaplumbağanın üzerine kapanırken. Ana yemeğe geçmeden önce biraz ara vermek daima iyidir.</p>

  <p class="calibre2">“Bakın hele, Gilead’ın kamai’l&amp;ri gelmiş!” diye bağırdı heyecanlı, tedirgin bir ses. Callahan bu sesin bir insana ait olmadığından emindi. İnsan sesi olamayacak kadar vızıltılıydı. Callahan salonun uzak köşesindeki korkunç kuşinsan karışımını gördü. Yaratığın üzerinde boru paça kot pantolon ve düz beyaz bir gömlek vardı ama gömleğin yakasından çıkan kafa koyu sarı tüylerle kaplıydı. Gözleri, dökülmüş sıvı zift damlaları gibiydi.</p>

  <p class="calibre2">“Haklayın!” diye bağırdı bu korkunç derecede aptal yaratık ve bir peçeteyi kenara fırlattı. Peçetenin altında bir tür silah vardı. Callahan bunun bir tabanca olduğunu düşündü ama Uzay Yow’ndakilere benziyordu. Ne deniyordu onlara? Ayrıştırıcılar? Sersemleticiler?</p>

  <p class="calibre2">Fark etmiyordu. Callahan’ın çok daha etkili bir silahı vardı ve onu herkesin gördüğünden emin olmak istiyordu. En yakın masanın üzerindekileri yere fırlattıktan sonra örtüyü gösteri yapan bir sihirbaz gibi çekti. İstediği son şey, en kritik anda masa örtüsüne takılıp sendelemekti. Sonra, bir hafta önce bile inanmayacağı bir çeviklikle önce sandalyelerden birine, oradan masanın üzerine çıktı. Çıkar çıkmaz gövdesinin altından tuttuğu sköldpadda’yı herkesin görebileceği şekilde havaya kaldırdı.</p>

  <p class="calibre2">Bir şarkı mırıldanabilirdim, diye düşündü. Belki “Moonlight Becomes You” veya “I Left My Heart in San Francisco”</p>

  <p class="calibre2">Tam olarak otuz dört saniyedir Dixie Pig’in içindeydiler.</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Bir sınıfta veya okul toplantısında büyük bir grup öğrenciyle karşı karşıya gelmiş lise öğretmenleri size ergenlerin, daha yeni duş alıp temizlenmiş bile olsalar vücutlarının üretmekle çok meşgul olduğu hormonlar yüzünden leş gibi koktuğunu söyleyecektir. Stres altındaki her insan grubundan buna benzer kötü bir koku yayılır. Duyulan aşırı derecede keskinleşen Jake aynı kokuyu yemek salonunda da alıyordu. Şef garsonun masasını (babası bu masalara Şantaj Merkezleri derdi) geçtikleri sırada Dixie Pig’de yemek yiyenlerin kokusu hafifti, havaya telaşlı bir ortamdan çıkıp rahatlamakta olan insanların kokusu hâkimdi. Ama Jake uzak köşedeki kuşyaratık bağırdığında sürekli müşterilerin kokusunu daha iyi hissetti. Metalik bir aromaydı, öfkesini ve duygularını ateşlemek için kan kadar etkiliydi. Evet, Kuş Tweety’nin masanın üzerindeki peçeteyi bir kenara bıraktığını gördü; evet, altındaki silahı gördü; evet, masanın üzerinde dikilen Callahan’ın kolay bir hedef olduğunu gördü. Jake için bu, Kuş Tweety’nin ağzı olan harekete geçirme silahını etkisiz hale getirmekten daha önemsizdi. Callahan kaplumbağayı havaya kaldırdığı sırada Jake on dokuz tabaktan ilkini fırlatmaya niyetlenerek sağ kolunu geriye atmıştı.</p>

  <p class="calibre2">İşe yaramayacak, burada olmaz, diye düşündü Jake ama bu fikir daha zihninde tam olarak şekillenemeden işe yaradığını gördü. Kokularından anlamıştı. İçindeki saldırganlık yok olmuştu. Masalarından kalkmaya niyetlenmiş olan birkaçı (sığ adamların alinlarindaki kırmızı delikler, hiç kırpılmayan gözler gibiydi; vampirlerin etrafındaki mavi auralar sanki gerilemiş ve yoğunlaşmıştı) kaslarını kontrol edemiyormuşçasına sertçe yerlerine oturdu.</p>

  <p class="calibre2">“Öldürün, Sayre’ın söylediği onlar…” Sonra Tweety sustu. Sol eli (öylesine çirkin bir pençeye el denebilirse) ileri teknoloji ürünü silahının kabzasına dokunduktan sonra yanma düştü. Gözlerindeki parlaklık kaybolmuş gibiydi. “Sayre’ın geleceklerini söylediği… SSSayre’m…” Bir başka duraksama oldu. Sonra, “Ah sai, elinizdeki o harikulade şey nedir?” diye sordu kuşyaratık.</p>

  <p class="calibre2">“Ne olduğunu biliyorsunuz,” dedi Callahan. Jake’in hareket ettiğini fark edince çocuk, Silahşor’un dışarıda söylediklerini hatırlayarak (Ne zaman sağıma baksam yüzünü görebileyim) masadan indi ve kaplumbağayı havada tutarak ilerlemeye başladı. Salondaki sessizliği neredeyse tadabiliyordu ama…</p>

  <p class="calibre2">Ama bir başka salon daha vardı. Sert kahkahalara ve neşeli haykırışlara bakılırsa yakınlarda bir yerde bir parti vardı. Sol tarafta. Şövalyeler ve leydilerin yemek yerken resmedildiği perdenin gerisinde. Orada bir şeyler oluyor, diye düşündü Callahan. Ve muhtemelen bir poker partisi değil.</p>

  <p class="calibre2">Oy’un kusursuz bir küçük motor gibi kesintisizce hırladığını duydu. Ve bir şey daha. Alçak ve süratli bir tıkırtı ile sert bir şıkırtı. Bu iki sesin birleşimi Callahan’ın dişlerini kamaştırdı ve tüylerini ürpertti. Masaların altma saklanan bir şey vardı.</p>

  <p class="calibre2">Yaklaşmakta olan böcekleri ilk gören Oy oldu ve avın yerini gösteren bir köpek gibi bir ayağı havada, burnu öne uzanmış halde donakaldı. Bir süre için bedeninde tek hareket eden yer gerilip dişlerini gösteren, sonra rahatlayıp gizleyen, daha sonra tekrar gerilip gösteren burun derisi oldu.</p>

  <p class="calibre2">Böcekler yaklaşmaya devam etti. Bunlar her ne idiyse, Peder Callahan’ın havada tuttuğu Kaplumbağa Maturin’e hiç mi hiç aldırmıyorlardı. Ekose klapaları olan bir smokin giymiş şişman bir adam kuşyaratığa güçsüzce, neredeyse sorarcasına, “Burdan ileri gitmemeleri gerekiyordu, Meiman,” dedi. “Gitmelerine de izin veremeyiz. Aldığımız emirler…”</p>

  <p class="calibre2">Oy şiddetle hırlayarak öne atıldı. Oy’dan hiç beklenmeyecek bir sesti ve Callahan’a çizgi roman balonlarım hatırlattı: Hırrrrrr! “Yoo!” diye telaşla haykırdı Jake. “Oy, yapma!” Jake’in haykırışı üzerine perdenin gerisinden yükselen neşeli sesler ve kahkahalar, diğer salonda bir şeylerin değiştiğini fark etmişlercesine aniden kesildi.</p>

  <p class="calibre2">Oy, Jake’in haykırışına kulak asmadı. Böceklerden üçünü büyük bir hızla ve başarıyla ezdi. Parçalanan kabuklarının çıtırtısı salondaki yeni sessizlikte mide bulandırıcı bir netlikle duyuldu. Oy böcekleri yemeye yeltenmiyor, birer fare büyüklüğündeki cesetlerini boynunun sert bir hareketi ve yüzünü terk etmeyen sırıtışıyla bir kenara fırlatıyordu.</p>

  <p class="calibre2">Diğerleri masaların altına çekilmeye başladı.</p>

  <p class="calibre2">Bu iş için yaratılmış, diye düşündü Callahan. Belki bir zamanlar tüm Hantal Billyler bunun içindi. Bazı köpek cinslerinde olduğu gibi…</p>

  <p class="calibre2">Perdenin gerisinden yükselen boğuk bir çığlık düşüncelerini böldü: “İnsanlar,” diye bağırdı bir ses. “Kainsanlar!” diye haykırdı bir diğeri.</p>

  <p class="calibre2">Callahan’ın içinden çok yaşa, diye bağırmak gibi saçma bir istek yükseldi.</p>

  <p class="calibre2">Ama ağzından herhangi bir ses çıkamadan Roland’ın sesi kafasının içini kapladı.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">“Jake, git.”</p>

  <p class="calibre2">Çocuk şaşkın bir ifadeyle Peder Callahan’a döndü. Kollarını çaprazlamış, ‘Rizaları kıpırdayacak ilk sığ adama veya kadına fırlatmak üzere hazır halde yürüyordu. Oy tekrar ayaklarının dibinde yerini almıştı ama parlak gözleri yeni avlar görebilmek için sürekli zemini tarıyordu.</p>

  <p class="calibre2">“Birlikte gideceğiz,” dedi Jake. “Sersemlediler, peder! Ve çok yaklaştık! Onu burdan çıkarmışlar… sonra mutfaktan geçirmişler ve…”</p>

  <p class="calibre2">Callahan, onu dinlemedi. Kaplumbağayı karanlık bir mağarada fener taşıyormuşçasına havaya kaldırmış, perdeye doğru dönmüştü. Gerisindeki sessizlik, tüyler ürperten kahkahalardan ve kulak tırmalayan haykırışlardan çok daha korkunçtu. Üzerlerine doğrultulmuş bir silahtı adeta. Ve çocuk durmuştu.</p>

  <p class="calibre2">“Hâlâ yapabilecekken git,” dedi Callahan sükûnetini korumaya çalışarak. “Yapabilirsen ona yetiş. Bu dinh’inin emri. Aynı zamanda Beyaz’ın iradesi.”</p>

  <p class="calibre2">“Ama sen tek başına…”</p>

  <p class="calibre2">“Git Jake”</p>

  <p class="calibre2">Dixie Pig’deki sığ adamlar ve kadınlar sköldpada’nın etkisinde olmalarına rağmen bu haykırış üzerine huzursuzca mırıldandı ve huzursuzlanmakta haklıydılar zira Callahan’ın ağzından çıkan ses ona ait değildi.</p>

  <p class="calibre2">“Tek bir şansın var, bunu iyi değerlendirmelisin! Susannah’yı bul! Dinh’in olarak sana emrediyorum!”</p>

  <p class="calibre2">Callahan’ın ağzından Roland’ın sesini duyunca Jake’in gözleri irileşti. Ağzı bir karış açıldı ve şaşkınca etrafına bakındı.</p>

  <p class="calibre2">Callahan perde yırtılarak açılmadan bir saniye önce üzerindeki resmin, dikkatsiz bir gözün muhtemelen algılayamayacağı kara mizahını gördü: ziyafet masasının ortasındaki mangalda kızaran bir insan bedeniydi; şövalyeler ve leydiler insan eti yiyor, insan kanı içiyordu. Perdenin üzerinde, bir yamyam toplantısının resmi vardı.</p>

  <p class="calibre2">Sonra kendi akşam yemeklerini yemekte olan eskiler dehşet verici perdeyi yırtarak açtı ve deforme olmuş ağızlarının sonsuza dek açık kalmasına neden olacak devasa dişlerinin arasından salona tiz çığlıklar yayıldı. Gözleri körlük kadar kara, yanaklarındaki ve kaslarındaki deriler hatta ellerinin üzeri tümörümsü vahşi dişlerle kaplıydı. Bedenleri, yemek salonundaki vampirler gibi auralarla sarılıydı ama öylesine koyu, zehirli bir mordular ki siyah gibi görünüyorlardı. Gözlerinin ve ağızlarının kenarlarından bir tür cerahat sızıyordu. Anlaşılmaz sesler çıkarıyorlar, birkaçı da gülüyordu: sanki seslere kaynak olmuyorlar, yaşayan kiralık varlıklarmış gibi havadan çekip kullanıyorlardı.</p>

  <p class="calibre2">Ve Callahan onları tanıyordu. Elbette tanıyordu. Onlardan biri tarafından gönderilmemiş miydi? Bunlar gerçek, Birinci Tip vampirlerdi. Bir sır gibi saklanırlardı ve şimdi de yabancıların üzerine salınmışlardı.</p>

  <p class="calibre2">Havada tuttuğu kaplumbağa onları bir anlığına bile durdurmamıştı.</p>

  <p class="calibre2">Callahan, Jake’in bu korkunç ucubeler karşısında her şeyi unutup solgun bir yüz, dehşetle parlayan, yuvalarından fırlamış gözlerle olduğu yerde donakaldığını gördü.</p>

  <p class="calibre2">Ne söyleyeceğini ağzından çıktığı ana dek bilmeden bağırdı: “Önce Oy’u öldürecekler! Gözlerinin önünde öldürüp kanını içecekler!”</p>

  <p class="calibre2">İsmini duyan Oy havladı. Bu ses üzerine Jake’in gözlerindeki donuk bakışlar kaybolur gibi oldu, ama Callahan’ın onu daha fazla izleyecek vakti yoktu.</p>

  <p class="calibre2">Kaplumbağa onları durdurmayacak ama en azından diğerlerinin yaklaşmasını engelliyor. Kursunlar da ise yaramaz ama…</p>

  <p class="calibre2">Callahan bir deja vu hissiyleneden olmasın, tüm bunları daha önce Mark Petrie adında bir çocuğun evinde de yaşamıştı. Elini gömleğinin yakasından içeri soktu ve taktığı haçı çıkardı. Haç, Ruger’ın kabzasına çarptıktan sonra aşağı sarktı. Mavimsi beyaz, parlak bir ışıltısı vardı. En öndeki iki yaşlı yaratık onu yakalayıp aralarına çekmek üzereydi. Haçı görünce acıyla çığlık atarak gerilediler. Callahan yaratıkların derilerinin cızırdayarak erimeye başladığını gördü ve içi vahşi bir mutlulukla doldu.</p>

  <p class="calibre2">“Uzak durun!” diye bağırdı. “Tanrı‘nın gücü size emrediyor! İsa’nın gücü size emrediyor! Orta-dünya ka’sı size emrediyor! Beyaz’ın gücü size emrediyor!”</p>

  <p class="calibre2">İçlerinden biri yine de öne fırladı. Çok eski, küfle kaplı bir yemek kıyafeti içinde deforme olmuş bir iskeletti. Boynunda bir tür çok eski nişan asılıydı… belki Malta Haçı‘ydı? Uzun tırnaklı ellerinden birini Callahan’ın tuttuğu haça doğru savurdu. Callahan haçı son anda indirdi ve vampirin pençesi birkaç santim yukarıdan geçti. Sonra hiç düşünmeden atıldı ve haçın ucunu yaratığın sarı parşömene benzeyen alnına daldırdı. Altın haç, kızgın bir bıçağın bir kalıp tereyağma girmesi gibi yaratığın kafasına gömüldü. Paçavraya dönmüş kıyafetler içindeki vampir acı ve korkuyla bir çığlık atarak geriye doğru sendeledi. Callahan haçı geri çekti. Bir an için, yaşlı yaratığın alnına götürdüğü ellerinin arasından haçın açtığı deliği gördü. Sonra vampirin parmaklarının arasından sapsarı, yoğun bir madde sızmaya başladı. Dizleri çözüldü ve iki masanın arasında yere yığıldı. Yandaşları öfkeyle haykırarak ondan uzaklaştı. Yaratığın suratı, parmaklarının arasında içeri göçmeye başlamıştı. Aurası sönen bir mumun alevi gibi uçup gitti ve kısa süre sonra geride sadece eriyen bir vücudun ceketin kol ağızlarından ve pantolonun paçalarından kusmuk gibi fırlayan, sapsarı kalıntıları kaldı.</p>

  <p class="calibre2">Callahan sert ve emin adımlarla diğerlerinin üzerine yürüdü. Korkusu yok olmuştu. Barlow’un haçını alıp kırmasından beri kurtulamadığı utanç hissi sonunda onu terk etmişti.</p>

  <p class="calibre2">Nihayet özgürüm, diye düşündü. Yüce Tanrım, sonunda özgürüm. Sonunda. Sonra: Sanırım bu kefaret. Ve iyi, değil mi? Hem de çok iyi.</p>

  <p class="calibre2">“Elindekini at,” diye bağırdı biri ellerini korunmak için yüzüne doğru kaldırarak. “Çoban Tanrı‘nın adi süsü. Cesaretin varsa at onu elinden!”</p>

  <p class="calibre2">Demek Çoban Tanrı‘nın adi süsü. Öyleyse neden çekmiyorsun?</p>

  <p class="calibre2">Barlow karşısında bu meydan okumaya karşı bir şey yapamamış ve ceremesini çekmişti. Dixie Pig’de, haçı konuşmaya cüret eden yaratığa doğru çevirdi.</p>

  <p class="calibre2">“İnancımı senin gibi bir yaratığın meydan okumasıyla tehlikeye atacak değilim, sai,” dedi sesi salonda çınlayarak. Yaşlı yaratıkları neredeyse çıktıkları yere kadar geriletmeyi başarmıştı. Öndeki vampirlerin ellerinde ve yüzlerinde yaşlı, kâğıdımsı derilerini asit gibi eriten kapkara, büyük tümörler belirmişti. “Ve bunun gibi eski bir dostumu asla fırlatıp atmam. Ama bir kenara kaldırmak? Onu yapabilirim isterseniz.” Ve haçı tekrar yakasından içeri soktu.</p>

  <p class="calibre2">Vampirlerden dört beş tanesi hemen öne atıldı, sivri dişlerin taştığı ağızları sırıtışa benzer bir ifadeyle gerilmişti. Callahan ellerini onlara doğru uzattı. Parmakları (ve Ruger’ın namlusu) mavi ateşe bandırılmış gibi parlıyordu. Kaplumbağanın gözleri de aynı şekilde parlıyor, kabuğu ışıldıyordu.</p>

  <p class="calibre2">“Uzak durun!” diye haykırdı Callahan. “Tanrı‘nın gücü ve Beyaz size emrediyor!”</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Korkunç şaman, büyükbabalarla yüzleşmek için döndüğünde taheen Meiman, Kaplumbağa’nın dehşet verici, muhteşem çekiminin bir nebze azaldığını hissetti. Çocuğun gitmiş olduğunu gördü ve içi korkuyla doldu ama dışarı kaçmak yerine iç tarafa doğru ilerlediğini fark edince biraz rahatladı. Bununla birlikte çocuk Fedic’e giden kapıyı bulup kullanmayı başarırsa başı büyük belaya girerdi. Zira Sayre, Walter o’Dim’e, Walter da doğrudan Kızıl Kral’a hesap veriyordu.</p>

  <p class="calibre2">Bu konuyu o an için boş verdi. Her seferinde bir sorunla uğraşacaktı. Önce şamanın büyülü müdahalesi engellenmeli, Büyükbabalar üzerine salınmalıydı. Sonra çocuğun peşine düşerlerdi. Belki seslenerek arkadaşının ona ihtiyacı olduğunu söylerlerse işe yara…</p>

  <p class="calibre2">Meiman (Mia için Kanaryaadam, Jake için Kuş Tweety) bir eliyle Andrew’yu ekose klapalı smokin giyen şişman adam diğeriyle de Andrew’nun ondan da şişman karısını kavrayarak sinsice ilerledi. Arkası onlara dönük olan Callahan’ı işaret etti.</p>

  <p class="calibre2">Tirana başını şiddetle iki yana salladı. Meiman gagasını aralayarak ona tısladı. Kadın büzülerek geriledi. Detta Walker’in yırttığı maske Tirana’nın çenesinden ve boynundan sarkıyordu. Alnının ortasında kızıl bir yara, ölmekte olan bir balığın solungaçları gibi açılıp kapanıyordu.</p>

  <p class="calibre2">Meiman, Andrew’ya döndü, şamanı göstermesine yetecek kadar kısa bir süre adamı bıraktı ve sonra eli yerine geçen pençesini tüylü boğazına doğru kaldırarak sert bir kesme işareti yaptı. Andrew başını salladı ve karısının onu engellemeye çalışan tombul ellerini itti. Yüzündeki insanlık maskesi, iğrenç smokin içindeki sığ adamın cesaretini toplamak için sarf ettiği çabayı yansıtacak kadar iyiydi. Sonra boğuk bir çığlık atarak öne atıldı ve şişman kollarını Callahan’ın boynuna doladı. Karısı aynı anda çığlıklar atıp fırlayarak pederin elindeki kaplumbağaya vurdu ve yere düşürdü. Sköldpadda kırmızı halının üzerinde yuvarlandı, sekerek masalardan birinin altına düştü ve bu hikâyedeki yeri orada (bazılarınızın hatırlayabileceği malum bir kâğıttan kayık gibi) sona erdi.</p>

  <p class="calibre2">Büyükbabalar, daha önce salonda yemek yemekte olan Üçüncü Tip vampirlerle birlikte geride durmaya devam ediyordu. Fakat zayıflığı sezen sığ adamlar ve kadınlar önce tereddütle, sonra giderek artan bir güvenle harekete geçti. Callahan’ın etrafını sardılar, duraksadılar ve sonra hepsi birden üzerine çullandı.</p>

  <p class="calibre2">“Tanrı adına beni bırakın!” diye bağırdı Callahan ama elbette işe yaramadı. Alınlarında kırmızı delikler olan yaratıklar, Callahan’ın Tanrı‘sının adına vampirler gibi tepki göstermedi. Tek yapabileceği, Jake’in durmayacağını, Oy ile rüzgâr gibi Susannah’ya gideceklerini umut etmekti. Yapabilirlerse onu kurtarmalarını. Yapamazlarsa onunla birlikte ölmelerini. Ve fırsatları olursa bebeği öldürmelerini. Tanrı‘nın yardımcısı olmasını dileyerek o konuda yanıldığını düşündü. Calla’dayken, hazır fırsatları varken o şeyi Susannah’nın bedeninden söküp çıkarmalıydılar.</p>

  <p class="calibre2">Bir şeyin dişleri boynuna gömüldü. Vampirler artık haç olsun olmasın saldırabiliyordu. Kanının kokusunu alınca köpekbalıkları gibi üzerine çullandılar. Tann’m yardım et, bana kuvvet ver, diye dua etti Callahan ve gücün içine dolduğunu hissetti. Pençeler gömleğini yırtıp paramparça ederken sol tarafına doğru yuvarlandı. Sağ eli bir an için serbest kaldı. Ruger’ı hâlâ sıkıca kavrıyordu. Tabancayı (Jake’in paranoyak televizyon yöneticisi babası tarafından çok eski bir geçmişte ev güvenliği için satın alınmıştı) Andrew adındaki sığ adamın terli, nefretle çarpılmış yüzüne doğru kaldırdı ve namlusunun ucunu sığ adamın alnındaki yumuşak kırmızı yaraya bastırdı.</p>

  <p class="calibre2">“Hayuıır, sakın yapayım deme!” diye haykırdı Tirana ve silaha uzandığında devasa göğüsleri sonunda elbisesinin yakasından kurtularak serbest kaldı. Üzerleri kaba bir kürkle kaplıydı.</p>

  <p class="calibre2">Callahan tetiği çekti. Ruger’ın kulakları sağır eden sesi salonu sardı. Andrew’nun kafası, kanla dolu bir sukabağı gibi patladı ve yanındaki yaratıkların üzerine kanla karışık parçacıklar saçıldı. Dehşet ve inanmazlık dolu çığlıklar yükseldi. Callahan’ın, böyle olması gerekmiyordu, değil mi? Bu beni kulübe sokmaya yeter mi? Artık bir silahşor muyum, diye düşünecek kadar vakti oldu.</p>

  <p class="calibre2">Belki hâlâ bir silahşor değildi. Ama tam önünde, iki masa arasında gagasını açıp kapayan, boğazı heyecanla titreyen kuşadam vardı. Callahan, Jake’in Ruger’ını doğrulttu.</p>

  <p class="calibre2">“Yoo,” diye haykırdı Meiman şekilsiz ellerini gereksiz bir korunma çabasıyla yüzüne doğru kaldırarak. “Hayır, YAPAMAZSIN!” dedi.</p>

  <p class="calibre2">Öyle bir yaparım ki, diye düşündü Callahan çocuksu bir neşeyle ve tekrar ateş etti. Meiman geriye doğru sendeleyerek iki adım attı, sonra üçüncüsünü. Bir masaya çarptı ve üzerine düştü. Üç sarı tüy, hemen üzerinde, havada tembelce süzülüyordu.</p>

  <p class="calibre2">Callahan vahşi ulumalar duydu. Öfke veya korku değil, açlık doluydular. Kan kokusu sonunda yaşlı vampirlerin yıpranmış burun deliklerine ulaşmıştı. Artık onları hiçbir şey durduramazdı. Yani eğer onlara katılmak istemiyorsa…</p>

  <p class="calibre2">Bir zamanlar Salem’s Lot’un Peder Callahan’ı olan Peder Callahan, Ruger’ın namlusunu kendine çevirdi. Namlunun karanlığındaki sonsuzluğa bakmakla vakit harcamayarak doğruca çenesinin altına dayadı.</p>

  <p class="calibre2">“Selam olsun, Roland,” dedi ve duyulduğunu (dalga, dalga onları kaldırmıştı) anladı. “Selam olsun, Silahşor!”</p>

  <p class="calibre2">Yaşlı canavarların sivri dişlerle dolu ağızları ona doğru yaklaşırken tetiği çekti. Soğuk ve kansız nefeslerine gömülmüş ama gözü korkmamıştı. Kendisini hiç bu kadar güçlü hissetmemişti. Hayatı boyunca en mutlu olduğu zamanlar, basit bir göçebe olduğu yıllardı. Rahip değil, Gezgin Callahan olduğu günler. Ve görevlerini yerine getirdiğini, pek yakında özgür bırakılarak o hayata kaldığı yerden devam edebileceğini hissetti. Bu iyi bir histi.</p>

  <p class="calibre2">“Dilerim Kule’ni bulursun, Roland, içine girer ve en üst katına kadar çıkarsın!”</p>

  <p class="calibre2">Eski düşmanlarının, kendine Kurt Barlow diyen yaratığın çok yaşlı jaz ve erkek kardeşlerinin dişlerini bedenine iğneler gibi gömüldü. Callahan hiçbirini hissetmedi. Tetiği çeker ve onlardan sonsuza dek kaçarken gülümsüyordu.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
