<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>DÖRDÜNCÜ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">DÖRDÜNCÜ BÖLÜM</b></span></p>

  <p class="calibre2"><span class="t4">&nbsp;</span></p>

  <p class="p"><span class="t4"><i class="calibre3">DAN-TETE</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Susannah Dean, bebeğin doğumu yaklaşırken etrafına bakınarak Roland’ın ona öğrettiği gibi düşmanlarını tekrar saydı. Karşında kaç kişi olduğunu bilmeden, öğrenemeyeceğinden emin olmadan ya da o günün öleceğin gün olacağına karar vermeden silahını asla çekme, demişti Roland. Kafasına geçirilen düşünce istilacısı korkunç başlıkla baş etmek zorunda olmamayı diledi ama başındaki her ne ise, Mia’nın bebesinin gelişine tanıklık etmek isteyenleri sayma çabasıyla pek ilgileniyor gibi değildi. Ve bu iyiydi.</p>

  <p class="calibre2">Sayre vardı, operasyonun şefi. Alnının ortasında nabız gibi atan kırmızı deliğin bulunduğu sığ adam. Mia’nın bacaklarının arasında duran ve doğumu başlatmaya hazırlanan Scowther vardı. Sayre küstahlık edince doktoru biraz hırpalamıştı ama işini yapmasına engel olacak kadar değildi anlaşılan. Sayre’ın yanı sıra beş sığ adam daha vardı, ama sadece ikisinin ismini öğrenebilmişti. Gerdanı buldoklarınki gibi sarkmış, iri göbekli olanın adı Haberdi. Haber’ın yanında, bir şahinin kötücül boncuk gözlenne ve kahverengi tüylerine sahip kafasıyla kuşumsu bir yaratık duruyordu. Bu yaratığın ismi Jey ya da muhtemelen Gee olabilirdi. Hepsi de koltukaltlarında otomatik tabancalara benzeyen silahlar taşıyordu. Scowther’ın tabancası, dikkatsizce her eğilişinde hafifçe aşağı sarkıyordu. Susannah, onu gözüne kestirmişti bile.</p>

  <p class="calibre2">Ayrıca Mia’nın ötesinde duran üç solgun, tetikte insanımsı yaratık vardı. Susannah koyu mavi auralar içindeki bu yaratıkların vampir olduğundan emindi. Muhtemelen Peder Callahan’ın Üçüncü Tip adını verdiği vampirlerdi. (Peder bir keresinde onlar için pilot köpekbalıkları demişti.) Toplam on ediyordu. Vampirlerden ikisinde arbaletler vardı, üçüncüsü ise o sırada hafif bir ışıltı saçan bir tür ateşlikılıç taşıyordu. Scowther’in tabancasını alabilirse (aldığında şekerim, diye düzeltti Pozitif Düşüncenin Gücü‘nü okumuştu ve Rahip Peale’in yazdığı her bir kelimeye hâlâ inanıyordu) önce ateşlikılıcı olan adamı haklayacaktı. Öyle bir silahın ne kadar hasar vereceğini Tanrı bilirdi ve Susannah Dean’in öğrenmeye niyeti yoktu.</p>

  <p class="calibre2">Ayrıca bir de kocaman, kahverengi bir sıçan kafası olan hemşire vardı. Alnında nabız gibi atan kırmızı gözü gören Susannah, sığ ahalinin çoğunun New York kaldırımlarında dolaşırken avlarını ürkütmemek için insan maskesi taktığını düşündü. Belki maskenin gerisindekilerin hepsi sıçan kafası değildi ama Susannah, Robert Goulet’e benzemediklerinden emindi. Sıçan kafalı hemşire, Susannah’mn görebildiği kadarıyla aralarında tek silah taşımayandı.</p>

  <p class="calibre2">Toplam on bir. Manhattan’ın altında olmadığından şüphe duymadığı bu devasa ve çoğunlukla terk edilmiş revirde on bir kişi. Harekete geçecekse, hepsi Mia’nın bebeğiyle meşgulken olmalıydı… kıymetli bebe ile. “Geliyor, doktor!” diye haykırdı hemşire huzursuz bir coşkuyla. Gerçekten de geliyordu. O ana dek hissettiği en korkunç sancı Susannah’mn sayımını yarıda kesti. İki kadını da pençesine aldı. Gömdü. Aynı anda çığlık attılar. Scowther, Mia’ya it, diyordu, ŞİMDİ İT!</p>

  <p class="calibre2">Susannah gözlerini kapadı ve o da ıkındı, çünkü bu onun da bebeğiydi… ya da bir zamanlar öyleydi. Acının karanlık bir deliğe doğru döne döne akan su gibi içinden çıktığını hissederken hayatı boyunca duyduğu en derin keder, tüm benliğini sardı. Çünkü bebeğin aktığı, Mia’ydı; Susannah’mn bedeninin her nasılsa ilettiği yaşayan mesajın son satırları da gönderilmişti. Artık bitiyordu. Bundan sonra ne olursa olsun bu bölüm sona eriyordu ve Susannah Dean rahatlamayla pişmanlığın karıştığı bir çjğhk attı; şarkıya benzer bir çığlık.</p>

  <p class="calibre2">Ve sonra, dehşet başlamadan o kadar korkunçtu ki her bir ayrıntıyı yolun sonundaki açıklığa vardığı güne dek parlak gün ışığında görmüş gibi hatırlayacaktı küçük, sıcak bir elin bileğini kavradığını hissetti. Başlığın nahoş ağırlığını taşıyarak başını çevirdi. Gözleri Mia’nınkilerle karşılaştı. Mia ağzını açtı ve tek bir kelime söyledi. Susannah, Scowther’in kükremeleri arasında Mia’nın ne söylediğini duyamadı (Scowther, Mia’nın açık bacakları arasına iyice eğilmiş, forsepsi kaşının üzerine kaldırmıştı). Ama Susannah yine de onu bir şekilde duyabildi ve sözünü tutmaya çalıştığını anladı.</p>

  <p class="calibre2">Fırsatım olursa seni özgür bırakacağım, demişti bedenini ele geçiren kadın. Susannah’mn o an zihninde duyduğu ve doğum yapmakta olan kadının dudaklarında okuduğu kelime chassit’tı.</p>

  <p class="calibre2">Susannah, beni duyuyor musun?</p>

  <p class="calibre2">Seni çok iyi duyuyorum, dedi Susannah.</p>

  <p class="calibre2">Ve anlaşmamızı hatırlıyor musun?</p>

  <p class="calibre2">Evet. Yapabilirsem bebenle birlikte buradan kaçmana yardım edeceğim. Ve…</p>

  <p class="calibre2">Yapamazsan bizi öldüreceksin, diye bitirdi ses vahşice. Hiç bu kadar yüksek olmamıştı. Susannah bunda onları birleştiren bağlantı kablosunun da etkisi olduğundan emindi. Söyle Susannah, Dan’in kızı!</p>

  <p class="calibre2">ikinizi de öldüreceğim. Eğer…</p>

  <p class="calibre2">Orada durdu. Mia yine de tatmin olmuş görünüyordu ve bu iyiydi zira Susannah o an ikisinin hayatı buna bağlı olsaydı bile konuşmaya devam edemezdi. Gözü dev odanın tavanına, boş yatakların oluşturduğu sıraların üzerine takıldı. Ve orada Eddie ile Roland’ı gördü. Belli belirsizdiler, hayalet balıklar gibi tavandan içeri dışarı süzülüyorlar, Susannah’ya bakıyorlardı.</p>

  <p class="calibre2">Bir başka acı dalgası bedenini sardı ama bu, önceki kadar şiddetli değildi. Bacak kaslarının sertleştiğini, ıkınma duygusunu hissedebiliyordu, ama hepsi çok uzaktaymış gibiydi. Önemsizdi. O an asıl önemli olan, gördüğünü sandığı şeyi gerçekten görüp görmediğiydi. Fazlasıyla zorlanmış, kurtarılmayı dileyen beyni onu rahatlatmak için bu halüsinasyonu yaratmış olabilir miydi?</p>

  <p class="calibre2">Neredeyse inanacaktı. İkisi de çıplak ve havada uçuşan çer çöple bir kibrit kutusu, bir fıstık, küller, bir peni sarılı olmasalardı büyük ihtimalle inanacaktı. Ve Tanrı aşkına, uçuşan nesnelerden biri bir paspastı! Üzerinde FORD yazan bir araba paspasıydı. “Doktor, bebeğin kafasını göre…”</p>

  <p class="calibre2">Bir centilmen olmayan Dr. Scowther Sıçan Hemşire’yi dirseğiyle kabaca bir kenara itip Mia’nın bacakları arasına daha da eğilirken sıçan yaratık nefesi kesilmişçesine cıyakladı. Doktor öylesine eğilmişti ki gören bebeği dişleriyle doğurtacağını sanırdı. İsmi Jey ya da Gee olan şahinyaratık, heyecanlı, vızıldayan bir sesle Haber adındaki diğer yaratıkla konuşuyordu.</p>

  <p class="calibre2">Gerçekten oradalar, diye düşündü Susannah. Paspas varlıklarını kanıtlıyor. Paspasın bunu nasıl kanıtladığını bilmiyordu ama öyleydi işte. Mia’nın az önce söylediği kelimeyi sessizce onlara iletti: chassit. Bu bir şifreydi. En az bir, belki pek çok kapıyı açacaktı. Mia’nın yalan söylüyor olabileceği Susannah’nın aklının ucundan bile geçmedi. Birbirlerine sadece kablo ve başlıklarla değil, daha ilkel (ve çok daha güçlü) doğum olgusuyla bağlanmışlardı. Hayır, Mia yalan söylememişti.</p>

  <p class="calibre2">“Ikın, tanrıların belası tembel sürtük” diye ulurcasına haykırdı Scowther ve Eddie’yle Roland adamın nefesinin şiddetiyle uçmuş gibi tavandan bir daha dönmemecesine kayboldu. Susannah’nın tüm bildikleri…</p>

  <p class="calibre2">Susannah başlığın içinde sırılsıklam olup kafasına yapışmış saçlarını ve bedeninden fışkıran ter damlacıklarını hissederek yan döndü. Mia’ya cowther’a, Scowther’in sarkan otomatik tabancasının kabzasına biraz daha yaklaştı.</p>

  <p class="calibre2">“Kıpırdama hanım, beni dinle yalvarırım,” dedi sığ adamlardan biri ve Susannah’nın koluna dokundu. İri yüzüklerle kaplı eli soğuk ve yumuşaktı. Dokunuşu Susannah’nın derisini karıncalandırdı. “Bu iş bir dakika içinde bitecek ve bütün dünyalar değişecek. Bu çocuk Gök Gürültüsü‘ndeki Kırıcı‘lara katıldığında…”</p>

  <p class="calibre2">“Kes sesini Straw,” diye terslendi Haber ve Susannah’yı sözde teselli eden yaratığı itti. Sonra tekrar hevesle doğumu izlemeye koyuldu.</p>

  <p class="calibre2">Mia inleyerek sırtını yay gibi gerdi. Sıçan kafalı hemşire ellerini Mia’nın kalçalarına koymuş, nazikçe yatağa bastırıyordu. “Haydi annecik, ıkın annecik.”</p>

  <p class="calibre2">“Bok ye, orospu!” diye haykırdı Mia. Susannah acısının çok az bir kısmını hissetti. Aralarındaki bağlantı zayıflıyordu.</p>

  <p class="calibre2">Sonra tüm konsantrasyonunu topladı ve kendi zihninin derin kuyusuna haykırdı. Hey! Pozitronik’çi hanım! Hâlâ orada mısın?</p>

  <p class="calibre2">“Bağlantı… kesildi,” dedi hoş kadın sesi. Daha önceki gibi Susannah’nın kafasının içinden geliyordu ama önceki seferin aksine bu kez tehlikeli değil, bir radyonun uzaktan duyulan sesi gibi belli belirsizdi. “Tekrar ediyorum: bağlantı… kesildi. Umarız tüm zihinsel geliştirme ihtiyaçlarınız için Kuzey Merkez Pozitronik’i kullanırsınız. Ve Sombra Şirketi’ni! On binli yıllardan beri zihindenzihne iletişimde lider!”</p>

  <p class="calibre2">Susannah’nın kafasının derinliklerinde dişlerinin takırdamasına yol açan bir BİİİÎİİÎİİP sesi oldu ve sonra bağlantı kesildi. Korkunç bir şekilde hoş olan nazik kadın sesi yok olmakla kalmamış, her şey bitmişti. Susannah kendini vücudunu hapsetmiş acı veren bir kapandan kurtulmuş gibi hissetti.</p>

  <p class="calibre2">Mia tekrar bir çığlık attı ve Susannah da ona katıldı. Bunu yapmasının bir sebebi, Sayre ve adamlarının Mia ile aralarındaki bağın koptuğunu öğrenmesini istememesiydi; diğer sebep ise hissettiği derin üzüntüydü. Bir anlamda gerçek kız kardeşi kadar yakın olan kadını kaybetmişti.</p>

  <p class="calibre2">“Susannah! Suze, orada mısın?”</p>

  <p class="calibre2">Bu yeni ses üzerine irkilerek dirsekleri üzerinde doğruldu ve bir an için yanındaki kadını neredeyse tamamen unuttu. Bu ses…</p>

  <p class="calibre2">“Jake? Sen misin, tatlım? Sensin, değil mi? Beni duyabiliyor musun?”</p>

  <p class="calibre2">“EVET!” diye bağırdı Jake. “Nihayet! Tanrım, kiminle konuşuyordun öyle? Bağırmaya devam et ki sesini takip ederek sana…”</p>

  <p class="calibre2">Ses aniden kesildi ama Susannah hemen öncesinde uzaklardan gelen silah seslerinin hayaletimsi takırtısını duyabildi. Jake birine ateş mi ediyordu? Sanmıyordu. Birileri Jake ‘e ateş ediyordu.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">“Şimdi!” diye bağırdı Scowther. “Şimdi, Mia! Ikın! Hayatın adına! Elinden geleni yap! IKIN!”</p>

  <p class="calibre2">Susannah yuvarlanarak diğer kadına yaklaşmaya çalıştı ah endişeliyim ve teselli arıyorum, bakın ne kadar da endişeliyim, teselli bulmak istiyorum, başka bir amacım yok ama Straw denen yaratık onu geri çekti. İki kadın arasındaki boğumlu çelik kablo sallandı ve gerildi. “Mesafeni koru, kaltak,” dedi Straw ve Susannah, Scowther’in tabancasına ulaşmasına izin vermemeleri olasılığıyla ilk kez yüzleşti. Ne Scowther’in tabancasına ne de bir başka silaha.</p>

  <p class="calibre2">Mia tekrar çığlık attı; garip bir dilde, garip bir Tanrı‘mn adını haykırıyordu. Karnını yataktan kaldırmaya yeltenince hemşire Alia, Susannah hemşirenin isminin Alia olduğunu düşündü zorla tekrar yatağa bastırdı ve Scowther memnuniyet belirtiyor gibi görünen kısa bir çığlık attı. Elindeki forsepsi bir kenara fırlattı.</p>

  <p class="calibre2">“Bunu niye yaptın?” diye sordu Sayre. Mia’nın ayrılmış bacaklarının altındaki çarşaf şimdi kanla ıslanmıştı ve patron kızmış gibiydi.</p>

  <p class="calibre2">“Artık ihtiyacım olmayacak!” diye cevap verdi Scowther neşeyle. “Bu kadın çocuk doğurmak için yaratılmış. Çeltik tarlasında çalışırken işini hiç aksatmadan bir düzine çocuk doğurabilir. İşte sorunsuzca geliyor!”</p>

  <p class="calibre2">Scowther bitişikteki yatağın üzerindeki genişçe leğeni almaya niyetlendi ama yeterince zaman olmadığına karar vermiş olacak ki vazgeçip pembe, eldivensiz ellerini Mia’nın bacaklarının arasına uzattı. Susannah yine Mia’ya yaklaşmaya çalıştı ve Straw bu kez ona engel olmadı. Herkes, tüm sığ adamlar ve vampirler doğumun son safhasını büyülenmiş gibi izliyordu. Çoğu, birleştirilmiş iki yatağın ayakucunda toplaşmıştı. Sadece Straw hâlâ Susannah’nın yakınında duruyordu. Ateşlikılıcı olan vampir artık birincil hedef olmaktan çıkmıştı; Susannah ilk önce Straw’u vurmaya karar verdi.</p>

  <p class="calibre2">“Bir kez daha!” diye bağırdı Scowther. “Bebeğin için!” Sığ adamlar ve vampirler gibi Mia da Susannah’yı unutmuştu. Yaralı, acı dolu gözleri Sayre’a döndü. “Onu alabilir miyim, efendim? Lütfen tasa bir süre için de olsa onu alabileceğimi söyleyin!”</p>

  <p class="calibre2">Sayre, Mia’nın elini tuttu. Gerçek yüzünü örten maske gülümsedi. “Evet, hayatım,” dedi. “Bebe yıllarca seninle kalacak. Sen bir kez daha ıkın sadece.”</p>

  <p class="calibre2">Ona inanma, Mia! diye haykırdı Susannah ama sesi hiçbir yere gitmedi. Belki böylesi daha iyiydi. O an için tamamen unutulmak işine gelirdi.</p>

  <p class="calibre2">Düşüncelerini bir başka hedefe yöneltti. Jake! Neredesin, Jake?</p>

  <p class="calibre2">Cevap yoktu. İyiye işaret değildi. Tanrı‘ya hâlâ sağ olması için yalvardı.</p>

  <p class="calibre2">Belki sadece meşguldür. Kaçıyordur… saklanıyordun., savaşıyordun Sessizlik sadece öldüğü anlamına gelme…</p>

  <p class="calibre2">Mia uluyarak küfre benzer sözcükler haykırdı ve ıkındı. Halihazırda aralanmış vajinasının dudakları iyice ayrıldı. Bacaklarının arasından taze kan boşaldı ve altındaki çarşafı iyice ıslattı. Ve sonra Susannah kırmızı karışımın arasından siyah beyaz bir başın tepesini gördü. Beyaz olan teni, siyahsa saçıydı.</p>

  <p class="calibre2">Siyah beyaz kafa kırmızı yuvaya gerilemeye başlayınca Susannah bebeğin dünyaya gelmekten vazgeçerek tekrar rahme döneceğini düşündü, ama Mia yeterince beklemişti. Yumruk haline getirdiği titreyen ellerini havaya kaldırdı, dudakları gerilip dişlerini ortaya çıkardı, gözleri kısıldı ve tüm gücüyle bebeği itti. Bir damar alnında tehlikeli bir şekilde kabarıp nabız gibi attı, boynunda bir başkası aynı şekilde belirginleşti.</p>

  <p class="calibre2">“HEEEYAHHHH!” diye bağırdı. “COMMALA SENİ GÜZEL PİÇ; COMMALAGELGEL!”</p>

  <p class="calibre2">“Dan-tete,” diye mırıldandı şahinyaratık Jey ve diğerleri büyülenmişçesine fısıldadı: Dan-tete… dan-tete… commaladan-tete. Küçük tanrının gelişi.</p>

  <p class="calibre2">Bebeğin başı bu kez tamamen fırladı. Susannah, bebeğin minik yumruklarının yaşamla titreşen göğsüne yapışmış olduğunu gördü. Şaşırtıcı bir farkındalıkla bakan ve Roland’ınkilere benzeyen masmavi gözlerini gördü. Simsiyah kirpikler gözlerini çevrelemişti. Kirpiklerinin ucunda barbarca doğum süsleri gibi minik kan damlacıkları vardı. Susannah, bebeğin alt dudağının annesinin vajinasmın iç dudağını bir anlığına nasıl takıldığını gördü, bu görüntüyü hayatı boyunca unutmayacaktı. Bebeğin ağzı kısa bir an için açıldı ve alt çenesindeki bir dizi bembeyaz diş gözler önüne serildi. Gerçekten dişlerdi, sivri değillerdi ama yeni doğmuş bir bebeğin ağzının dişlerle dolu olduğunu görmek Susannah’yı ürpertti. Bebenin orantısızca büyük ve tam anlamıyla ereksiyon halindeki penisini görmek de aynı etkiyi yarattı. Susannah, bebenin penisinin serçe parmağından uzun olduğunu düşündü.</p>

  <p class="calibre2">İrileşmiş gözleri yaşlarla parlayan Mia zafer dolu bir çığlık atarak dirsekleri üzerinde doğruldu. Scowther, bebeği ustaca yakalarken Mia uzanıp demir gibi parmaklarla Sayre’ın kolunu kavradı. Sayre acıyla bağırıp kolunu kurtarmaya çalıştı ama bu… şey, Oxford, Mississippi’de bir şerif yardımcısından kurtulmaya çalışmayı denemek gibi bir şeydi. Büyülenmiş fısıltılar kesildi ve bir an için şok dolu bir sessizlik oldu. Susannah’nın aşırı yorgun kulakları bu sessizlikte Sayre’ın birbirine sürten kemiklerinin sesini yakalayabildi.</p>

  <p class="calibre2">“YAŞIYOR MU?” diye haykırdı Mia, Sayre’ın şaşkın suratına. Dudaklarından tükürükler saçılıyordu. “SÖYLESENE SENİ BEŞ PARA ETMEZ OROSPU EVLADI, BEBEM HAYATTA MI?”</p>

  <p class="calibre2">Scowther, bebeği yüz yüze gelebileceği şekilde havaya kaldırdı. Doktorun kahverengi gözleri bebeğin mavi gözleriyle birleşti. Ve Susannah, kebe dikilmiş penisiyle Scowther’in ellerinde havada dururken sol topugundaki kızıl izi açık seçik gördü. Sanki o topuk, bebek Mia’nın rahminden ayrılmadan hemen önce kana batırılmıştı.</p>

  <p class="calibre2">Scowther, bebeğin poposuna vurmak yerine derin bir nefes aldı ve doğruca bebenin açık gözlerine üfledi. Mia’nın bebesi gözlerini komik (ve inkâr edilemeyecek kadar insana özgü) bir şekilde şaşkınca kırpıştırdı. O da nefes aldı, bir süre tuttu ve bıraktı. Kralların kralı veya tüm dünyaların yok edicisi olabilirdi ama dünyaya kendisinden önceki pek çok bebek gibi öfkeyle bağırarak selam verdi. Bu çığlığı duyan Mia mutluluk gözyaşlarına boğuldu. Çiçeği burnunda annenin etrafına toplanan şeytani yaratıklar Kızıl Kral’ın hizmetkârlarıydı ama bu, az önce şahit oldukları olayın etkisinde kalmalarına bir engel değildi. Hepsi birden gülüp alkışlamaya başladı. Susannah, kendinden iğrenerek de olsa onlara katıldı. Bebek yüzünde şaşkın bir ifadeyle etrafına bakındı.</p>

  <p class="calibre2">Sümüğü akan ve gözyaşları yanaklarından süzülen Mia kollarını uzattı. “Onu bana ver,” dedi hiçliğin kızı, birin annesi Mia ağlayarak. “Bırakın onu kollarıma alayım, yalvarırım! Bırakın oğluma sarılayım! Kıymetlimi tutayım!”</p>

  <p class="calibre2">Ve bebek, başını annesinin sesine doğru çevirdi. Susannah böyle bir şeyin mümkün olamayacağını düşünürdü, ama ona bakılırsa ağzı dişlerle dolu ve gözleri tamamen açık bir şekilde doğması da mümkün değildi. Bununla birlikte bebek diğer her açıdan normal görünüyordu: tombul, tüm uzuvları yerinde, insan ve dolayısıyla güzel. Evet, topuğunda kırmızı bir leke vardı ama doğum lekeleri pek de nadir değildi, değil mi? Kendi babası da aile efsanesine göre kırmızı elle doğmamış mıydı? Bu leke çocuk plajda olmadığı sürece görünmeyecekti bile.</p>

  <p class="calibre2">Yeni doğan bebeği hâlâ ellerinde tutmakta olan Scowther, Sayre’a baktı. Susannah’nın Scowther’in tabancasını kolayca ele geçirebileceği bir anlık duraksama oldu. Ama bunu yapmak aklının ucundan bile geçmedi.</p>

  <p class="calibre2">Jake’in telepatik haykırışını ve Roland’la kocasının yaptığı tuhaf ziyareti tamamen unutmuştu. Jey, Straw, Haber ve diğerleri gibi kendini önündeki manzaraya, bir çocuğun bu yıpranmış dünyaya gelişine kaptırmıştı.</p>

  <p class="calibre2">Sayre neredeyse algılanamayacak kadar belirsizce başını salladı ve Scowther hâlâ bağırmakta olan (ve belli ki annesini görebilmek için omzundan geriye bakan) bebek Mordred’i Mia’nın bekleyen kollarına bıraktı.</p>

  <p class="calibre2">Mia, oğlunu ona bakabilmek için çevirdi ve Susannah’nm yüreği korku ve dehşetle doldu. Çünkü Mia aklını kaçırmıştı. Parlak gözlerinden çılgınlık akıyordu. Bir gülümsemeyle gerilen dudaklarının kenarlarından süzülen, dilini ısırdığı için kanla pembeleşmiş salyalardan, en çok da zafer dolu kahkahasından anlaşılıyordu. İlerideki günlerde akıl sağlığına tekrar kavuşabilirdi ama…</p>

  <p class="calibre2">Kaltak asla geri dönmeyecek, dedi Detta sesinde bir sempati kırıntısıyla. Bu noktaya ulaşmak ve görevini tamamlamak onu tüketti. Sınırını aştı ve bunu sen de benim kadar iyi biliyorsun!</p>

  <p class="calibre2">“Ah bu ne güzellik!” diye mırıldandı Mia. “Şu mavi gözlerine, GenişDünya’nın ilk karından önceki gökyüzü kadar beyaz tenine bak! Kusursuz böğürtlenleri andıran meme uçlarına, taze şeftaliler kadar pürüzsüz aletine ve hayalarına bak!” Önce Susannah’ya dönerek bakışları hiçbir tanıma belirtisi olmaksızın Susannah’nm üzerinden kayıp geçti etrafındakilere baktı. “Bebemi görün sizi talihsizler, sizi zavallılar! Kıymetlime, oğluma, bebeğime bakın!” Çılgınca bakan gözlerinde kahkahalarla, çarpılmış dudaklarından akan salyaları çenesinden süzülerek onlara bağırdı. “Sonsuzluğu ne için feda ettiğimi görün! Mordred’ime bakın, ona iyi bakın, çünkü onun gibisini bir daha asla göremezsiniz!”</p>

  <p class="calibre2">Gözlerini kırpmadan bakan bebeğin kanlı yüzünü öpücüklere boğdu. Kana bulanan yüzü, ruj sürmeye çalışmış bir sarhoşunki gibi görünüyordu. Bir kahkaha attı ve tombul bebeğin gerdanını, meme uçlarını, karnını ve dikilmiş penisinin ucunu öptü. Mordred adını verdiği ve ona şaşkınca bakan bebeği titreyen kollarıyla giderek daha yükseğe kaldırıyordu.</p>

  <p class="calibre2">Sonra bebesinin dizlerine ve minik ayaklarına birer öpücük kondurdu. Susannah odadaki ilk emme seslerini duydu ama sesin kaynağı annesinin göğsünü emen bebek değildi; Mia, bebeğin her biri kusursuz olan ayak parmaklarını emiyordu.</p>

  <p class="calibre2">Bu çocuk âmh’imin laneti, diye soğukça düşündü Susannah. Başka hiçbir şey yapamasam bile Scowther’in tabancasını alıp onu vurabilirim. İki saniyelik iş.</p>

  <p class="calibre2">Sahip olduğu sürat düşünüldüğünde silahşor sürati bu muhtemelen doğruydu. Ama kıpırdayamıyordu. Oyunun bu perdesinin sonuna dair pek çok tahminde bulunmuştu ama Mia’nın çıldıracağını hiç düşünmemiş, bu yüzden hazırlıksız yakalanmıştı. Pozitronik bağlantısı daha önce kesildiği için şanslı olduğunu düşündü. Kesilmeseydi o da Mia gibi çıldırabilirdi.</p>

  <p class="calibre2">O bağlantı tekrar kurulabilir, güzelim… hâlâ fırsatın varken harekete geçsen daha iyi olmaz mı?</p>

  <p class="calibre2">Ama yapamıyordu, sorun da buydu. Büyülenmişçesine donakalmış, anın etkisine kapılmıştı.</p>

  <p class="calibre2">“Kes şunu!” diye çıkıştı Sayre. “Görevin onu emmek değil, beslemek! Ona sahip olmak istiyorsan acele et! Onu emzir! Yoksa bir sütanne mi getirteyim? Bu fırsat için gözlerini feda etmeye hazır pek çok sütanne var</p>

  <p class="calibre2">“Hayatta…OLMAZ!” diye bağırdı Mia gülerek ama çocuğu göğüs hizasına indirdi ve giydiği basit, beyaz elbisenin yakasını sabırsızca açarak sağ göğsünü açtı. Susannah erkeklerin Mia’nın büyüsüne niçin kapıldığını görebiliyordu; bembeyaz göğsü mükemmel uçlarıyla o an bile beslenmeyi bekleyen bir bebeğin ağzından ziyade bir erkeğin avuçları ve şehvetli dokunuşları için yaratılmış gibiydi. Mia, bebeği göğüs ucuna yaklaştırdı. Bebek bir an için ne yapacağını bilemez gibi başını salladı, yüzü göğüs ucuna değip uzaklaştı. Ama bir dahaki birleşmede gül goncasına benzeyen ağzı dikleşmiş ucu yakaladı ve emmeye başladı.</p>

  <p class="calibre2">Hâlâ gülmekte olan, Mia, bebeğin kanla ıslanmış, karışık siyah saçlarını okşadı. Kahkahaları Susannah’ya birer çığlık gibi geliyordu.</p>

  <p class="calibre2">Bir robotun yaklaşmasıyla tak tuk sesler oldu. Biraz Haberci Robot Andy’ye benziyordu; o da inceydi, boyu iki metreyi geçiyordu, aynı elektrikli mavi gözlere ve çok eklemli parlak bedene sahipti. Kollarında, içi yeşil ışıkla dolu camdan bir kutu taşıyordu.</p>

  <p class="calibre2">“O kahrolası şey ne için?” diye tersçe sordu Sayre. Hem öfkeli, hem inanamaz gibiydi.</p>

  <p class="calibre2">“Bir kuvöz,” dedi Scowther. “Sonradan üzülmektense tedbirli olmanın daha iyi olacağını düşündüm.”</p>

  <p class="calibre2">Bakmak için döndüğü sırada askı içindeki tabancası Susannah’ya doğru savruldu. Böyle bir fırsat bir daha eline geçmezdi ve bunu biliyordu. Harekete geçmenin tam sırasıydı. Ama tabancayı alamadan Mia’nın bebesi değişti.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Susannah kırmızı bir ışığın çocuğun kafasının tepesinden topuklarına kadar pürüzsüz teninde yol aldığını gördü. Kızarma değil, ışımaydı ve çocuğu içten aydınlatıyordu: Susannah buna yemin edebilirdi. Ve sonra, bebek, annesinin düz karnında yatıp göğsünü emerken kırmızı ışığı kabaran ve genişleyen bir siyahlık takip etti. Çocuğu, Mia’nın rahminden çıkan gül pembesi bebeğin tam tersi kapkara bir cüceye çevirerek tüm bedenini sardı. Aynı anda bedeni büzülmeye başladı, bacakları geri çekilip karnında eriyerek yok oldu, başı boynundan içeri gömüldü Mia’nın göğsünü de beraberinde çekerek ve boğazı bir kurbağanınki gibi şişti. Mavi gözleri zifte dönüştü, sonra tekrar mavileşti.</p>

  <p class="calibre2">Susannah çığlık atmaya çalıştı ama yapamadı.</p>

  <p class="calibre2">Simsiyah yaratığın yan taraflarında yumrular belirip irileşti, sonra açılıp birer bacak haline geldiler. Bebeğin topuğundaki kırmızı leke hâlâ görülebiliyordu ama artık bir kara dulun karnındaki kızıl damga gibi görünüyordu. Bebenin dönüştüğü de oydu: bir örümcek. Ama bebek tamamen kaybolmamıştı. Örümceğin sırtından beyaz, çirkin bir şişlik yükseldi. Susannah bu şişlikte deforme olmuş küçük suratı ve gözleri olduğu anlaşılan mavi kıvılcımları görebiliyordu.</p>

  <p class="calibre2">“Ne?…” dedi Mia ve yine dirsekleri üzerinde doğrulmaya yeltendi. Göğsünden kan boşalıyordu. Bebek kanı, tek damlasını bile ziyan etmeden süt gibi içiyordu. Mia’nın yanında duran Sayre ağzı bir karış açılmış, gözleri yuvalarından fırlamış halde donakalmıştı. Bu doğumdan beklediği her neyse beklemesinin söylendiği bu gördükleri değildi, orası muhakkaktı. Susannah’nın içindeki Detta, adamın şokla çarpılmış yüzünün ifadesinden çocuksu bir keyif alıyordu: Sayre komedyen Jack Benny’ye benziyordu.</p>

  <p class="calibre2">Bir süre için olan biteni sadece Mia kavramış göründü; yüzü bilginin verdiği dehşet ve muhtemelen acıyla çarpıldı. Sonra bir azizenin meleğimsi gülümseyişi yüzüne geri döndü. Elini uzatıp göğsündeki hâlâ değişmekte olan yaratığı, karnında kırmızı leke, sırtındaysa minik bir insan kafası olan örümceği okşadı.</p>

  <p class="calibre2">“Ne kadar güzel, değil mi?” diye haykırdı. “Oğlum yaz güneşi kadar güîxl, değil mi?”</p>

  <p class="calibre2">Bunlar son sözleri oldu.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Yüzü tam anlamıyla donmadı, bir anda hareketsiz kaldı. Daha bir dakika önce yıpratıcı doğumun etkisiyle kıpkırmızı olan yanakları, kaşları ve boynu solarak bir orkidenin taçyapraklarının balmumu beyazlığına büründü. Parlayan gözleri hareketsizleşti ve yuvalarının içinde sabitlendi. Susannah aniden kendini bir kadına değil, yatakta yatmakta olan bir kadının resmine bakıyormuş gibi hissetti. Olağanüstüydü ama yine de bir parça kömür ve soluk renklerle bir parça kâğıdın üzerine yapılmış bir resim gibiydi.</p>

  <p class="calibre2">Susannah, Discordia Şatosu’nun yürüyüş yoluna yaptıkları ilk ziyaretin ardından PlazaPark Hyatt Hotel’e dönüşünü ve Mia’yla son konuşmasından sonra oraya, Fedic’e gelişlerini hatırladı. Gökyüzünün, şatonun ve gözlerinin önündeki taşların nasıl bir kâğıt parçası gibi yırtıldığını düşündü. Sonra, sanki bu düşünce tetiklemiş gibi Mia’nın yüzü saç diplerinden çenesine kadar yırtılarak ayrıldı. Sabit bakışlı gözleri her iki yana doğru sarktı. Dudakları çılgınca bir ikizsırıtış gibi ikiye ayrıldı. Kafasındaki yarıktan boşalan kan değil, bayat kokulu beyaz bir tozdu. Mia’nın dan-tete’i iğrenç kafasını ilk öğününden kaldırırken Susannah’nın zihnine T. S. Eliot’tan (boş adamlar, doldurulmuş adamlar, samanla doldurulmuş kafa) ve Lewis Carrol’dan (ama siz bir deste karttan başka bir şey değilsiniz) parçalı anılar üşüştü. Örümcek kanla sıvanmış ağzını açtı ve bacaklarının üzerinde yükseldi. Arka bacakları, annesinin içi boşalan karnından destek alıyor, ön bacakları neredeyse Susannah’nın yüzüne değiyordu.</p>

  <p class="calibre2">Yaratık bir zafer çığlığı attı. O an onu karnında büyütüp besleyen diğer annesine de saldıracak olsaydı Susannah Dean hiç şüphesiz Mia’nın yanı başında ölecekti. Ama yaratık onun yerine ilk yudumunu emdiği patlak balon gibi inmiş göğse döndü ve yırtarak kopardı. Çiğneme sesi ıslak ve sakindi. Bir süre sonra açtığı yarığa yumuldu. İnsan yüzü giderek kayboluyor, Mia’nın yüzüyse ikiye ayrılan kafasından boşalan beyaz tozla giderek belirsizleşiyordu. Keskin, şiddetli bir emme sesi duyuldu ve Susannah, içindeki tüm nemi emiyor, geride kalan ne varsa kurutuyor. Ve şuna bir bak! Nasıl da şişiyor! Bir atın boynundaki sülük gibi, diye düşündü.</p>

  <p class="calibre2">Tam o sırada aptalca denebilecek kadar İngiliz bir ses bir centilmenin baygın sesiydi duyuldu: “Pardon, beyler ama bu kuvöze ihtiyacınız olacak mı? Beni mazur görün ama durumun artık bir kuvözü gerektirmediğini söylemek durumundayım.”</p>

  <p class="calibre2">Susannah’yi kıpırtısız bırakan şok halini dağıtan bu ses oldu. Bir eliyle bedenini yukarı itip diğeriyle Scowther’in otomatik tabancasını kavrayrak cekti ama tabanca kabzasının altından geçen kayış yüzünden askıdan kurtulmadı. İşaret parmağı emniyeti bulup açtı. Sonra tabancayı kılıfının içinde Scowther’in göğüs kafesine doğru çevirdi.</p>

  <p class="calibre2">“Neler olu…” dedi Scowther ama Susannah hiç zaman kaybetmeyerek tetiği orta parmağıyla çekti. Aynı anda tabancayı da tüm gücüyle kendisine doğru çekmişti. Askıyı Scowther’in gövdesine bağlayan kayışlar sağlam kaldı ama tabancayı tutan ince kayış koptu. Scowther beyaz önlüğünün üzerindeki duman tüten deliğe bakmaya çalışarak yan tarafına doğru düşerken Susannah tabancayı tamamen ele geçirmeyi başardı. Straw’u ve hemen yanındaki vampiri, elinde ateşlikılıcı tutanı vurdu. Vampir bir an için normal bir bebek gibi doğan örümcektanrıya şok içinde bakar halde kaldı, sonra aurası bedenini terk etti. Ve yaratığın vücudu yok oldu. Az önce olduğu yerde içi boş bir gömlek ve gömleğin eteğinin içine sokuşturulduğu bir blucin hâlâ bir bedenin üzerindeymiş gibi havada kaldı. Sonra yere düştüler.</p>

  <p class="calibre2">“Öldürün onu,” diye bağırdı Sayre kendi silahına uzanırken. “Gebertin sürtüğü!”</p>

  <p class="calibre2">Susannah hâlâ annesinin büyük bir hızla sönen bedeninin üzerinde durmakta olan örümcekten yuvarlanarak uzaklaştı. Yatağın kenarından aşağı sarkarken bir yandan da başlıktan kurtulmaya çalışıyordu. Bir an için dayanılmaz bir acı duydu. Tam kurtulamayacağını düşünüyordu ki, başlık kafasından çıktı ve Susannah hemen ardından yere düştü. Başlık yatağın kenarından sarkıyordu. Susannah’nın kopmuş bir tutam saçı içinde görülebiliyordu. Annesinin bedeni o tarafa doğru çekilince tünediği yerden bir anlığına ayrılan örümcekyaratık öfkeyle bağırdı.</p>

  <p class="calibre2">Susannah kurşunlar üzerinden vızıldayarak geçerken yatağın altına yuvarlandı. Kurşunlardan biri bir yaya çarpınca yüksek bir BOİNKK sesi çıktı. Susannah sıçan kafalı hemşirenin ayaklarını ve tüylü bacaklarını görerek dizlerinden birine ateş etti. Hemşire haykırarak döndü ve topallaya topallaya kaçmaya çalıştı.</p>

  <p class="calibre2">Sayre tabancasını Mia’nın giderek sönen bedeninin altındaki uyduruk çift kişilik yatağa doğru çevirerek öne eğildi. Çarşafta şimdiden duman tüten üç delik vardı. Dördüncü atışını yapamadan örümceğin bacaklarından biri yüzünü sıyırdı ve maskesini yırtarak altındaki tüylerle kaplı yanağı ortaya çıkardı. Sayre bağırarak geriledi. Örümcek, ona dönerek miyavlar gibi bir ses çıkardı. Sırtındaki beyaz şey insan suratlı şişlik Sayre’ı yemeğinden uzak durması için uyarıyormuşçasına ışıldadı. Sonra artık pek de insana benzemeyen kadına döndü; Mia artık toza ve paçavralara dönmüş inanılmayacak kadar eski bir mumyadan geri kalanlara benziyordu.</p>

  <p class="calibre2">“Söylemeliyim ki bu durum biraz kafa karıştırıcı,” dedi kuvözü taşıyan robot. “Huzurdan çekilmeli miyim? Belki koşullar belirgin hale geldiğinde geri dönsem daha iyi olur.”</p>

  <p class="calibre2">Susannah yatağın altından yuvarlanarak çıkıp yön değiştirdi. İki sığ adamın kaçmış olduğunu gördü. Şahinyaratık Jey ne yapacağına karar verememiş gibi görünüyordu. Kaçsın mı, kalsın mı? Susannah, yaratığın kahverengi tüylerle kaplı kafasına bir kurşun gömerek kararı onun yerine verdi. Kan ve tüyler havaya saçıldı.</p>

  <p class="calibre2">Susannah dengesini sağlamak için yatağın kenarına tutunarak olabildiğince doğruldu. Scowther’in tabancasını bir anlığına bile indirmemişti. Dördünü haklamıştı. Sıçan kafalı hemşire ve bir başkası daha kaçmıştı. Sayre tabancasını düşürmüş, kuvözü taşıyan robotun arkasına saklanmaya çalışıyordu.</p>

  <p class="calibre2">Susannah kalan iki vampiri ve buldok suratlı sığ adamı vurdu. Sonuncusu Haber Susannah’yı unutmamış, kaçmayıp atış için uygun fırsatı beklemişti. Susannah daha erken davrandı ve yere yığılmasını tatmin hissiyle izledi. Ona göre içlerinde en tehlikelileri Haber’dı.</p>

  <p class="calibre2">“Hanımefendi, acaba bana söyleyebilir misiniz…” diye söze başladı robot ve Susannah çelik surata çabucak iki el ateş ederek elektrikli mavi gözleri kararttı. Bu numarayı Eddie’den öğrenmişti. Çok yüksek bir larm sesi anında yükseldi. Susannah bu sesi uzun süre duyarsa sağır olacağından emindi.</p>

  <p class="calibre2">“ATEŞLİ SİLAHLA KÖR EDİLDİM! diye bağırdı robot aynı absürt birnncançaydahaalırmısınızefendim aksanıyla. “GÖRÜŞ SIFIR YARDIMA İHTİYACIM VAR KOD 7, İMDAT!”</p>

  <p class="calibre2">Sayre ellerini kaldırarak robottan uzaklaştı. Susannah alarm sesi ve robotun haykırışı yüzünden sesini duyamıyordu ama piç herifin söylediklerini dudaklarının hareketlerinden okuyabildi: “Teslim oluyorum, kabul edecek misin?”</p>

  <p class="calibre2">Bu eğlendirici düşünce üzerine farkında olmayarak gülümsedi. Gülümsemesinde ne neşe, ne de merhamet vardı ve sadece bir tek anlama gelebilirdi: bacaklarının kesik uçlarını daha önce Mia’ya çizmelerini yalattığı gibi yalatmak isterdi. Ama bunun için yeterince zaman yoktu. Sırıtışında sonunun geldiğini gören Sayre dönüp kaçmaya yeltendi ve Susannah başının arkasına iki el ateş etti… biri Mia, biri Peder Callahan içindi. Sayre’ın kafası kan ve beyin parçacıkları saçarak parçalandı. Duvara çarpan Sayre malzeme dolu bir rafı devirerek yere yığıldı.</p>

  <p class="calibre2">Susannah örümcektanrıya nişan aldı. Yaratığın kapkara sırtındaki küçük beyaz surat ona döndü. Roland’ınkilere tıpatıp benzeyen mavi gözler parladı.</p>

  <p class="calibre2">“Hayır, yapamazsın! Yapmamalısın! Ben Kral’ın tek oğluyum!”</p>

  <p class="calibre2">“Yapamaz mıyım, diye düşündü Susannah tabancasını doğrulturken. Ah şekerim, fena… halde… YANILIYORSUN!”</p>

  <p class="calibre2">Ama tetiği çekemeden arkasından bir silah sesi geldi. Bir kurşun, boynunun yan tarafını sıyırdı. Susannah anında tepki göstererek döndü ve kendini yan tarafı üzerine attı. Kaçan sığ adamlardan biri fikrini değiştirip geri dönmüştü. Susannah yaratığın göğsüne iki kurşun sıkarak bu kararından sonsuza dek pişmanlık duymasını sağladı.</p>

  <p class="calibre2">Daha fazlası için hevesli bir şekilde döndü evet, istediği buydu, yaradılış amacı buydu ve bunu ona gösterdiği için Roland’ı daima sevip sayacaktı ama geri kalanlar ya ölmüş ya da kaçmıştı. Örümcek, annesinin ıslak kâğıt hamuruna benzeyen cesedini geride bırakarak doğduğu yatağın yan tarafından aşağı hızla ilerliyordu. Beyaz bebek başını kısa bir süre için Susannah’ya çevirdi.</p>

  <p class="calibre2">“Gitmeme izin versen iyi olur, Karaderili, yoksa…”</p>

  <p class="calibre2">Susannah, ona ateş etti ama tam o sırada şahinadamın koluna takılıp sendelemişti. Korkunç yaratığı öldürecek olan kurşun hedefinden saparak sekiz tüylü bacaktan birine isabet etti. Kandan çok irine benzeyen sarımsıkırmızı bir sıvı, bacağın gövdeyle birleştiği noktadan fışkırdı. Yaratık acı ve şaşkınlıkla çığlık attı. Susannah’nın bu çığlığı robotun kesilmeksizin devam eden haykırışı ve alarm sesi yüzünden kulaklarıyla duyması zordu ama kafasının içinde gayet net bir şekilde duydu.</p>

  <p class="calibre2">“Bunun hesabını vereceksin! Babamla bunun intikamını alacağız! Ölümün için yalvaracaksın, evet seni yalvartacağız!”</p>

  <p class="calibre2">“Öyle bir şansınız olmayacak, şekerim,” diye gönderdi düşüncesini Susannah. Olabildiğince güvenli görünmeye çalışıyor, yaratığın asıl korkusunu sezmesini engellemek için elinden geleni yapıyordu: Scowther’m otomatiğinde hiç kurşun kalmamış olabilirdi. Gereksiz bir dikkatle nişan aldı. Örümcek önce sesini kesmeyen robotun arkasına fırlayıp ardından karanlık bir kapıdan geçti ve gözden kayboldu.</p>

  <p class="calibre2">Pekâlâ. Mükemmel sayılmazdı. Kesinlikle en iyi çözüm değildi ama hiç olmazsa hayattaydı ve bu kadarı da az sayılmazdı.</p>

  <p class="calibre2">Sayre’ın bütün adamlarının da ölmüş veya kaçmış olması gerçeği de iyi sayılırdı.</p>

  <p class="calibre2">Susannah, Scowther’m tabancasını bir kenara fırlatarak bir başkasını aldı; bu seferki bir Walther PPK idi. Silahı Straw’un taktığı askıdan almıştı. Ceplerini karıştırınca yarım düzine fazladan şarjör buldu. Cephanesine vampirin ateşlikılıcını da eklemeyi düşündü ama sonra olduğu yerde bırakmaya karar verdi. Kullanmayı bildiği silahlarla devam etmesi daha akıllıca olacaktı.</p>

  <p class="calibre2">Jake ile temas kurmaya çalıştı, kendi düşüncelerini duyamadı ve robota döndü. “Hey, koca adam! O kahrolası sireni kapatmaya ne dersin?”</p>

  <p class="calibre2">İşe yarayacağını pek ummamıştı ama yaradı. Sessizlik çok ani ve muhteşemdi. Susannah’nın çok işine yarayabilirdi. Bir karşı saldırı olursa geldiklerini duyabilecekti. Ve pek övünülemeyecek gerçek şuydu ki bir karşı saldırı olmasını umuyordu, gelmelerini istiyordu ve bunun makul olup olmadığı umurunda değildi. Bir silahı vardı ve iyice ısınmıştı. Önemli olan sadece buydu.</p>

  <p class="calibre2">(Jake! Jake, beni duyuyor musun, evlat? Duyuyorsan ablana cevap ver!)</p>

  <p class="calibre2">Hiçbir şey yoktu. Uzaklardan gelen bir silah sesi bile. Muhtemelen fazla uzak…</p>

  <p class="calibre2">Sonra tek bir kelime duydu… bu bir kelime miydi? (naynanay)</p>

  <p class="calibre2">Daha da önemlisi, bu Jake miydi?</p>

  <p class="calibre2">Emin değildi ama o olabileceğini düşündü. Ses ona her nasılsa tanıdık gelmişti.</p>

  <p class="calibre2">Susannah daha şiddetli seslenmek için konsantre oldu ama sonra aklına sezgi olabilmek için fazla güçlü bir fikir geldi. Jake sessiz olmaya çalışıyordu. Belki de… saklanıyordu? Bir pusu kurmaya hazırlanıyor olabilirdi? Çılgınca bir fikirdi ama o da ısınmıştı. Bilmiyordu ama o tuhaf kelimeyi (naynanay) kasten göndermiş olabileceğini veya ağzından kaçırdığını düşündü. Her iki durumda da onu rahat bırakması daha akıllıca olacaktı.</p>

  <p class="calibre2">“Ateşli silahla kör edildim diyorum!” dedi robot ısrarla. Sesi hâlâ yüksekti ama en azından normale yakın bir tona inmişti. “Hiçbir şey göremiyorum ve kucağımda bu kuvöz…”</p>

  <p class="calibre2">“Bırak,” dedi Susannah.</p>

  <p class="calibre2">“Ama…”</p>

  <p class="calibre2">“Bırak onu dedim, Chumley.”</p>

  <p class="calibre2">“Bağışlayın hanımefendi ama adım Kâhya Nigel ve gerçekten…”</p>

  <p class="calibre2">Susannah bu kısa konuşma süresinde robota yaklaşmıştı bir süreliğine bacaklara sahip olması eski hareket yöntemlerini unutturmamıştıve robotun çelik göğsündeki isimle seri numarasını okuyabiliyordu.</p>

  <p class="calibre2">“Nigel DNK 45932, o kahrolası cam kutuyu bırak, teşekkürler derim!”</p>

  <p class="calibre2">Robot (seri numarasının hemen altında HİZMETÇİ yazıyordu) kuvözü elinden bıraktı ve çelik ayaklarının dibinde tuzla buz olunca sızlandı.</p>

  <p class="calibre2">Susannah, Nigel’a doğru süründü ve üç parmaklı çelik ele uzanıp tutmadan önce içindeki korkuyu alt etmesi gerekti. Kendine bu robotun Calla Bryn Sturgis’teki Andy olmadığını ve Nigel’ın onu tanımasının mümkün olmadığını hatırlattı. Kâhyarobot intikam duygusuna sahip olacak kadar karmaşık yapıda olabilirdi de olmayabilirdi de Andy’nin intikam duygusuna sahip olduğu muhakkaktı korkunun hareketlerini yönlendirmesine izin veremezdi.</p>

  <p class="calibre2">Ama umut etmeye devam etti.</p>

  <p class="calibre2">“Nigel, beni kucağına al.”</p>

  <p class="calibre2">Robot eğilirken servomotorlar vızıldadı.</p>

  <p class="calibre2">“Hayır tatlım, biraz daha yaklaşman gerek. Durduğun yerde cam kırıkları var.”</p>

  <p class="calibre2">“Bağışlayın hanımefendi ama körüm. Sanırım gözlerime ateş eden de sizdiniz.”</p>

  <p class="calibre2">Ah. O mesele.</p>

  <p class="calibre2">“Şey,” dedi Susannah sesindeki sinirin daha derindeki korkuyu gizlediğini umarak. “Beni yerden kaldırmazsan sana yeni gözler bulamam, değil mi? Şimdi dediğimi yap, sana uyarsa. Zaman harcamayalım.”</p>

  <p class="calibre2">Nigel kırık camları ezerek Susannah’nın sesine doğru ilerledi. Susannah içinden yükselen gerileme isteğini büyük bir çabayla bastırdı, ama</p>

  <p class="calibre2">Hizmetçi Robot’un dokunuşu son derece nazikti. Onu kollarına alarak kaldırdı</p>

  <p class="calibre2">“Şimdi beni kapıya götür.”</p>

  <p class="calibre2">“Hanımefendi bağışlayın ama On Altı‘da pek çok kapı vardır. Şatonun altında daha da çok.”</p>

  <p class="calibre2">Susannah merakına engel olamadı. “Kaç tane?” Kısa bir duraksama oldu. “Şu an işlevsel beş yüz doksan beş kapı olduğunu söyleyebilirim.” Susannah beş dokuz ve beşin toplamının on dokuz olduğunu hemen fark etti. Yani chassit.</p>

  <p class="calibre2">“Beni silahlar patlamaya başlamadan önce girdiğim kapıya götürebilir misin?” dedi Susannah odanın uzak ucunu göstererek.</p>

  <p class="calibre2">“Tabi hanımefendi, götürebilirim ama işinize yarayacağını sanmıyorum,” dedi Nigel yapmacık sesiyle, “NEW YORK #7FEDİC kapısı tek yönlüdür.” Bir duraksama oldu. Çelik kafasının içinden tıkırtılar duyuldu. “Ayrıca son kullanımdan sonra hizmet dışı kaldı. Yolun sonundaki açıklığa vardı da denebilir.”</p>

  <p class="calibre2">“Ah, bu harika işte,” diye bağırdı Susannah, ama Nigel’ın verdiği haber onu fazla şaşırtmamıştı. Sayre, onu kapıdan içeri kabaca iterken duyduğu düzensiz mırıltıyı ve içinde bulunduğu şartlara rağmen kapının ölmek üzere olduğunu düşündüğünü hatırladı. “Aman ne güzel!”</p>

  <p class="calibre2">“Sıkıntılı olduğunuzu seziyorum hanımefendi.”</p>

  <p class="calibre2">“Çok haklısın, kesinlikle sıkıntılıyım! Lanet kapının tek yöne açılması yeterince kötüydü zaten! Şimdi tamamen işe yaramaz hale gelmiş!”</p>

  <p class="calibre2">“Varsayılan hariç,” dedi Nigel.</p>

  <p class="calibre2">“Varsayılan mı? Ne demek istiyorsun?”</p>

  <p class="calibre2">“NEW YORK #9FEDIC kapısı,” dedi Nigel. “Bir zamanlar New York’tan Fedic’e otuzun üzerinde tek yönlü kapı vardı ama bildiğim kadarıyla geriye sadece #9 kaldı, NEW YORK #7FEDICE mahsus tüm komutlar şimdi #9’a yüklendi.”</p>

  <p class="calibre2">Chassit, diye düşündü… neredeyse dua etti Susannah. Galiba chasşiften bahsediyor. Tann’m, umarım öyledir.</p>

  <p class="calibre2">“Şifre gibi şeylerden mi bahsediyorsun, Nigel?” “Evet, hanımefendi.” “Beni #9 Kapısı‘na götür.” “Başüstüne.”</p>

  <p class="calibre2">Nigel bembeyaz çarşafları tavandaki parlak ışıklar altında göz alan yüzlerce boş yatak arasındaki boşlukta yürümeye başladı. Susannah’nm hayal gücü odayı bir anda Call a Bryn Sturgis’ten ve diğer Callalar’dan kaçırılıp getirilen yüzlerce korkmuş, çığlık atan çocuklarla doldurdu. Sadece tek bir sıçan kafalı hemşire yoktu, dehşet içindeki çocukların kafalarına çelik başlıkları geçirmek için bekleyen onlarca iğrenç yaratık vardı. Başlıkları takacaklar ve işlemi başlatacaklardı. Çocukları… ne yapan? Bir şekilde deforme eden işlemleri. Beyinlerinden zekâyı emerek büyüme hormonlarını azdıran ve çocukları geri dönüşü olmayacak şekilde deforme eden işlemleri. Susannah çocukların kafalarının içinde onları karşılayan ve Kuzey Merkez Pozitronik ile Sombra Şirketi’nin harika dünyasına geldikleri için teşekkür eden hoş bir ses duydukları an kısa süreliğine de olsa neşelendiklerini düşündü. Ağlamaları kesilecek gözleri umutla dolacaktı. Beyaz üniformalı hemşirelerin tüylü, korkunç suratlarına ve sivri dişlerine rağmen iyi yürekli olabileceğini düşüneceklerdi belki. Hoş sesli kadın gibi iyi.</p>

  <p class="calibre2">Sonra vızıltı başlayacak ve şiddeti gittikçe artarak beyinlerini saracaktı. Sonra korku dolu çığlıkları odayı dolduracak… “Hanımefendi? İyi misiniz?” “Evet. Neden sordun, Nigel?” “Titrediniz.”</p>

  <p class="calibre2">“Boş ver. Beni New York’a açılan kapıya götür yeter. Hâlâ çalışan kapıya.”</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Nigel revirden ayrılmalarından sonra onu önce bir koridor boyunca hızla taşıdı, sonra bir başkasına saptı. İkinci koridorun sonunda asırlardır orada duruyormuş gibi görünen basamaklara vardılar. Merdivenlerin yansını inmişlerdi ki bacakları olan çelik bir top kehribar rengi gözleri yanıp sönerek Nigel’a “Hop hop,” diye bağırdı. Nigel da, “Hop hop,” diye karşılık verdikten sonra Susannah’ya döndü ve (dedikoducu insanların Talihsiz Zavallılardan bahsederken kullandığı sır veren tonla), “Bir Mekanik Ustabaşı. Sekiz yüz yıldan fazladır burda sıkışıp kalmış… sanırım devreleri yanmış. Zavallı şey! Yine de elinden geleni yapmaya çalışıyor.”</p>

  <p class="calibre2">Nigel, Susannah’ya gözlerinin yerine yenilerinin takılıp takılamayacağını iki kez sordu. Susannah ilk seferinde bilmediğini söyledi. İkinci seferinde (bu kez onun adına samimi bir üzüntü duyarak ve onu neredeyse bir insan gibi görerek) Nigel’a kendisinin ne düşündüğünü sordu.</p>

  <p class="calibre2">“Hizmet süremin sona ermek üzere olduğunu düşünüyorum,” dedi Nigel. Sonra Susannah’nm tüylerini ürpertecek şekilde ekledi. “Ah Discordia!”</p>

  <p class="calibre2">Diem Kardeşler öldü, diye düşündü Susannah (bir rüya mıydı? Bir imgelem mi? Kendi Kule’sine bir bakış mı?) Mia ile geçirdiği zamanı hatırlayarak. Yoksa kendi zamanındaki Oxford, Mississippi miydi? Belki de ikisi birdendi? Papa Doc Duvalier öldü. Christa McAuliffe öldü. Stephen King öldü, popüler yazar bir öğle sonrası yürüyüşe çıktığı sırada öldü, ah Discordia, ah kayıp olan!</p>

  <p class="calibre2">Ama Stephen King kimdi? Veya Christa McAuliffe?</p>

  <p class="calibre2">Bir keresinde Mia’nın canavarının doğumunda bulunan sığ adamlardan birinin cesedinin yanından geçtiler. Bir elinde tabanca, kafasında bir delikle koridorun tozlu zemininde bir insan karides gibi yatıyordu. Susannah sığ adamın intihar ettiğini düşündü. Bir açıdan mantıklı bir hareketti.</p>

  <p class="calibre2">Çünkü işler sarpa sarmıştı, değil mi? Ve Mia’nın bebeği ait olduğu yere kendi başına gidemezse Büyük Kızıl Babacık öfkeden kuduracaktı. Mordred evin yolunu bulmayı bir şekilde basarsa bile öfkelenebilirdi.</p>

  <p class="calibre2">Diğer babası. Çünkü bu dünya ikizler ve akis görüntüler dünyasıydı. Susannah artık gördüklerini dilediğinden fazla anlıyordu. Mordred da bir ikizdi, iki kişilikli bir Jekyll ve Hyde yaratığıydı. Yüzlerini hatırlamak zorunda olduğu iki babası vardı.</p>

  <p class="calibre2">Yollarına başka cesetler de çıktı; Susannah tümünün de intihar etmiş olduğunu düşündü. Nigel’a bunu doğrulayıp doğrulayamayacağını sordu (belki kokuları yardımıyla veya başka bir şekilde) ama Nigel yapamayacağını söyledi.</p>

  <p class="calibre2">“Sence geride kaçı kaldı?” diye sordu Susannah. Kanındaki ateş biraz sönmüştü ve kendini biraz huzursuz hissediyordu.</p>

  <p class="calibre2">“Fazla değil, hanımefendi. Çoğunun kaçtığına inanıyorum. Büyük ihtimalle Derva’ya.” “Derva da ne?”</p>

  <p class="calibre2">Nigel çok üzgün olduğunu ama bu bilginin gizli olduğunu ve ancak doğru şifre girilirse açıklayabileceğini söyledi. Susannah chassit’i denedi ama işe yaramadı. On dokuz ve son denemesi olan doksan dokuz da. Çoğunun gitmiş olduğu gerçeğiyle tatmin olması gerekecekti.</p>

  <p class="calibre2">Nigel sola dönerek her iki tarafında kapıların sıralandığı bir koridora girdi. İçlerinden birini denemek için Nigel’ı durdurdu ama kapının gerisinde kayda değer bir şey göremedi. Çok uzun zaman önce terk edilmiş, bütün eşyaların kalın bir toz tabakasıyla kaplı olduğu bir ofisti. Bir duvarda, deli gibi sving dansı yapan bir grup gencin olduğu bir poster vardı. Altına iri mavi harflerle şöyle yazılmıştı:</p>

  <p class="calibre2">&nbsp;</p>

  <p class="calibre2"><i class="calibre5">ÇILGIN KED</i><i class="calibre5">İ</i><i class="calibre5">LER VE ZIPLAYAN KED</i><i class="calibre5">İ</i><i class="calibre5">C</i><i class="calibre5">İ</i><i class="calibre5">KLER</i></p>

  <p class="calibre2"><i class="calibre5">ALAN FREED</i> <i class="calibre5">İ</i><i class="calibre5">LE HIRTLARINIZI DÖKÜN!</i></p>

  <p class="calibre2"><i class="calibre5">CLEVELAND, OHID, EK</i><i class="calibre5">İ</i><i class="calibre5">M 1954</i></p>

  <p class="calibre2">&nbsp;</p>

  <p class="calibre2">Susannah sahnedeki şarkıcının Richard Penniman olduğundan emindi Kendisi gibi gece kulübü müdavimleri Phil Ochs’dan başka herkesi küçük görürdü ama Susannah’nın kalbinde Küçük Richard için daima bir yer olmuştu: vay canına Bayan Molly, dans etmeyi gerçekten seviyorsunuz. Bunun Detta’ya ait bir şey olduğunu düşündü.</p>

  <p class="calibre2">Bu insanlar bir zamanlar kapıları istedikleri zamana ve mekâna tatile gitmek için mi kullanmış? Işınlar’ın gücünü Kule’nin bazı katlarını turistlerin ziyaretine açmak için mi kullanmışlar?</p>

  <p class="calibre2">Nigel’a sordu ama Nigel cevabı bilmiyordu. Gözlerini kaybettiği için hâlâ üzgün gibiydi. Sonunda kapıların dip dibe sıralandığı daire şeklinde, kubbeli bir odaya geldiler. Zemin, Susannah’nın Mia’nın bebesini beslediği rüyalarından hatırladığı siyah beyaz mermerlerle döşenmişti. Çok yukarıda, elektrikli takımyıldızları artık pek çok yeri çatlamış kubbeden göz kırpıyordu. Burası Susannah’ya Lud’un Beşiğini, Büyük Merkez İstasyonu’nu hatırlatmıştı. Klimalar ya da havalandırıcılar bir yerlerde gıcırtıyla çalışıyordu. Tuhaftı ama havadaki koku çok tanıdıktı ve Susannah kısa bir süre sonra ne olduğunu buldu: Comet Hava Temizleyici. Sabahları evde olduğu günlerde izlediği Doğru Fiyat programının sponsorlarından biriydi. “Ben Don Pardo, lütfen sunucunuz Bay Bili Cullen’a hoş geldin deyin!” Susannah bir anlık baş dönmesi hissederek gözlerini kapadı.</p>

  <p class="calibre2">Bili Cullen öldü. Don Pardo öldü. Martin Luther King öldü, Memphis’te vuruldu. Hüküm sür, Discordia!</p>

  <p class="calibre2">Ah Tanrım bu sesler, hiç susmayacaklar mıydı? Gözlerini açınca üzerlerinde ŞANGAYFEDİC ve BOMBAYFEDİC yazan kapılar gördü. Bir başkasının üzerinde DALLAS (KASİM 1963)FEDIC yazıyordu. Diğerlerinin üstünde Susannah’nın anlayamadığı rünler vardı. Sonunda Nigel, Susannah’nın üzerindeki yazıyı okuyabildiği bir kapının önünde durdu.</p>

  <p class="calibre2"><i class="calibre5">KUZEY MERKEZ POZ</i><i class="calibre5">İ</i><i class="calibre5">TRON</i><i class="calibre5">İ</i><i class="calibre5">K, LTD.</i></p>

  <p class="calibre2"><i class="calibre5">New York&nbsp; Maksimum Güvenlik</i></p>

  <p class="calibre2">Susannah tüm bunları diğer tarafta da gördüğü için biliyordu ama SÖZLÜ GİRİŞ KODU GEREKLİ yazısının altında uğursuzca yanıp sönen kıpkırmızı harflerle şu yazılıydı:</p>

  <p class="calibre2"><i class="calibre5">#9 SON VARSAYILAN</i></p>

  <p class="calibre2">“Şimdi ne yapmak istersiniz, hanımefendi?” diye sordu, Nigel.</p>

  <p class="calibre2">“Beni yere bırak, hayatım.”</p>

  <p class="calibre2">Bir an için Nigel, ona karşı gelse ne yapacağını düşündü ama robot tereddüt etmedi bile. Susannah eski stiliyle kapıya doğru süründüyürüdüemekledi ve ellerini üzerine dayadı. Kapı ne ahşaptan, ne de metalden yapılmış gibiydi. Çok hafif bir mırıltı duyabiliyordu. Chassit’i (Ali Baha’nın açıl susam ‘inin kendi versiyonu) denemeyi düşündü ama zahmet etmedi. Bir kapı kolu bile yoktu. Tek yönlü, tek yönlü anlamındaydı; şaka yapmıyorlardı.</p>

  <p class="calibre2">(JAKE!)</p>

  <p class="calibre2">Tüm gücüyle gönderdi.</p>

  <p class="calibre2">Cevap yoktu. O belli belirsiz (naynanay) saçma kelime bile. Bir süre daha bekledi, sonra arkasına döndü ve sırtını kapıya yaslayarak oturdu. Yedek şarjörleri açık bacaklarının arasına bırakarak Walther PPK’yı sağ elinde tutmaya devam etti. Sırtı kilitli bir kapıya dayalıyken sahip olunabilecek iyi silahlardan biriydi; ağırlığı hoşuna gidiyordu. Bir zamanlar diğerleriyle birlikte pasif direniş adında bir protesto yönteminin eğitimini almıştı. Yumuşak karnını ve diğer hassas bölgelerini koruyarak yemekhanenin zeminine yat. Sana vuranlara, hakaret edenlere, ailene şovenlere karşılık verme. Zincirlerinde şarkı söyle. Eski arkadaşları şimdi olduğu kişiyi görselerdi ne derlerdi?</p>

  <p class="calibre2">“Biliyor musun? Umurumda bile değil,” dedi Susannah. “Pasif direniş de öldü.”</p>

  <p class="calibre2">“Hanımefendi?” “Yok bir şey, Nigel.” “Hanımefendi acaba size…” “Ne yaptığımı mı soracaksın?” “Evet, tam üstüne bastınız.” “Bir arkadaşı bekliyorum, Chumley. Bir dostu.” DNK 45932’nin ona isminin Nigel olduğunu hatırlatacağını sandı, ama beklediği gerçekleşmedi. Robot, onun yerine ne kadar beklemeye niyetli olduğunu sordu. Susannah, ona cehennem donana dek bekleyeceğini söyledi. Bunun üzerine uzun bir sessizlik oldu. Sonunda Nigel sordu. “O halde ben gidebilir miyim, hanımefendi?” “Nasıl göreceksin?”</p>

  <p class="calibre2">“Kızılötesi görüş sistemini açtım. ÜçX makrovizyon kadar tatmin edici değil ama tamirat bölümüne gitmeme yeter.”</p>

  <p class="calibre2">“Tamirat bölümünde seni tamir edebilecek biri var mı?” diye merakla sordu Susannah. Şarjörü serbest bırakan düğmeye bastı, sonra çıkan yağlı, metalik ŞAK! sesinden ilkel bir zevk alarak geri yerleştirdi.</p>

  <p class="calibre2">“Bunu bilmiyorum, hanımefendi,” diye cevapladı Nigel. “Ama olasılığın çok düşük, yüzde birden az olduğunu söyleyebilirim. Kimse gelmezse ben de sizin yaptığınız gibi bekleyeceğim.”</p>

  <p class="calibre2">Susannah kendini aniden çok yorgun hissederek başını salladı; büyük görevin orada bittiğinden bir anda emin oldu… orada, bir kapının önünde. Ama pes etmiyordunuz, değil mi? Pes etmek korkaklara göreydi, silahşorlara değil.</p>

  <p class="calibre2">“İyi olasın, Nigel… beni taşıdığın için teşekkür ederim. Uzun günler ve hoş geceler dilerim. Umarım gözlerine kavuşursun. Onları parçaladığım için üzgünüm ama kötü bir zamandı ve hangi tarafta olduğunu bilmiyordum.”</p>

  <p class="calibre2">“Esenlikler dilerim, hanımefendi.”</p>

  <p class="calibre2">Susannah başını salladı. Nigel gürültülü adımlarla uzaklaştı ve Susannah, New York’a açılan kapının kör tarafında yapayalnız kaldı. Jake’i bekliyordu. Jake’i dinliyordu.</p>

  <p class="calibre2">Ama tek duyduğu, duvarların gerisindeki paslı makinelerin gıcırtılı mırıltısıydı.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
