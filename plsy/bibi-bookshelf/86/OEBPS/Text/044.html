<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>YAZARIN NOTU</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">YAZARIN NOTU</b></span></p>

  <p class="calibre2">&nbsp;</p>

  <p class="calibre2">Bazen Kara Kule kitaplarından çok Kara Kule hakkında yazmışım gibi hissediyorum. Bu ilgili yazılara, ilk beş kitabın başında yer alan, sürekli gelişen özet (ya da eskiden kullanılan tuhaf deyişle Tartışma) ve son sözler (çoğu tamamen önemsiz ve düşününce bazıları aslında utanç verici) de dahil. Hem ilk, hem de bu sonuncu kitabı resimlendiren sıra dışı ressam Michael Whelan, Yedinci Kitap’ın bir taslağını okumasının ardından sona eklediğim neşeli sayılabilecek notun sinir bozucu ve yersiz olduğunu insanı tazeleyecek kadar dobra dobra söyleyerek edebi bir eleştirmen olarak da boş olmadığını gösterdi. Nota tekrar göz gezdirince haklı olduğunu gördüm.</p>

  <p class="calibre2">İyi niyetle yazılmış ama amacından sapmış yazının ilk yarısı artık serinin ilk dört kitabına giriş olarak bulunabilir; ismi, “On Dokuz Olmak Üzerine.” Yedinci kitabın sonuna hiçbir yazı eklememeyi, Roland’ın Kule’nin tepesindeki keşfini bu konu üzerine son sözlerim olarak bırakmayı düşündüm. Ama sonra söyleyecek bir şeyim daha olduğunu fark ettim, söylenmesi gereken bir şey. Kitabımdaki varlığımla ilgili.</p>

  <p class="calibre2">Bunun için süslü bir akademik terim var… “üstkurmaca.” Nefret ediyorum. Kelimenin gösterişçiliğinden nefret ediyorum. Hikâyenin içinde olmamın tek sebebi eserlerimin çoğunun (bilinçli olarak 1995’te Uykusuzluk’u yazışımdan, bilinçsiz olarak ise Rahip Don Callahan’ı Korku Ağı‘nm sonlarına doğru geçici olarak kaybedişimden beri) Roland’ın dünyası ve hikayesiyle bir şekilde ilintili olması. Onları yazan ben olduğum için Silahşor’un ka ‘sının bir parçası olmam mantıklı göründü. Aklımdan geçen, Kara Kule hikâyelerinin bir tür toplama olması, önceki hikâyelerimden olabildiğince çoğunu bir süperhikâyenin çatısı altında birleştirmekti. Gösteriş yapmayı hiç düşünmedim (ve umarım yaptığım bu değildir), tek istediğim hayatın sanatı nasıl etkilediğini (veya tam tersi) bir şekilde göstermekti. Son üç Kara Kule kitabını okuduysanız emeklilikten bahsedişimin bu bağlamda daha mantıklı geldiğini göreceğinizi sanıyorum. Bir anlamda, Roland hedefine ulaştığı için artık söyleyecek bir şey kalmadı… ve umarım okuyucular, Silahşor’un Eld’in Borusu’nu keşfederek nihayet kendi çözümüne ulaşma yolunda ilerliyor olabileceğini görecektir. Hatta belki kurtuluşuna. Görüyorsunuz ya, her şey Kule’ye ulaşmakla ilgiliydi Roland’ın olduğu kadar benim için de ve o da sonunda gerçekleşti. Roland’ın tepede bulduğu hoşunuza gitmemiş olabilir, ama bu tamamen başka bir konu. Bana bu konuya dair öfkeli mektuplar yazmayın, çünkü cevaplamayacağım. Bu konuda söylenecek hiçbir şey kalmadı. Doğruyu söylemek gerekirse sona ben de bayılmadım ama doğru olan son buydu. Daha doğrusu, yegâne son buydu. Bunları tam anlamıyla benim uydurmadığımı da unutmayın; ben sadece gördüklerimi yazıyorum.</p>

  <p class="calibre2">Okuyucular, bu sayfalarda görülen Stephen King’in ne kadar “gerçek” olduğuna dair yorumlar yapacaktır. Cevap, “fazla değil,” ancak Eddie ve Roland’ın Bridgton’da (Susannah’nın Şarkısı) tanıştığı Stephen King’in hatırladığım kadarıyla o günlerdeki halime çok benzediğini söyleyebilirim. Bu son kitapta görülen Stephen King’e gelince… şey, şöyle diyeyim: karım nazikçe, serinin hayranlarına gerçekte kim olduğumuza ve nerede yaşadığımıza dair elle tutulur bilgiler vermememi rica etti. Ricasını kabul ettim. Tam olarak istediğim için değil bence bu hikâyeyi iten kuvvet, kısmen kurgu dünyanın GerçekDünya’ya karışması hissi bu hayat bana olduğu kadar karıma da ait olduğu ve beni sevdiği veya benimle yaşadığı için cezalandırılmaması gerektiği için. Bu yüzden okuyucuların kurgunun niyetini kavrayacağına ve içindeki kendime dair bölümleri niçin öyle yaptığımı anlayacaklarını güvenerek batı Maine’in coğrafi yapısını epeyce değiştirdim. Bir merhaba demek için uğrama ihtiyacı hissederseniz lütfen bir daha düşünün. Ailemle eskiden olduğundan çok daha kısıtlı bir özel hayata sahibiz ve daha fazlasını feda etmek istemiyoruz, size yarasın. Kitaplarım, sizi tanıma yolum. Bırakın, sizin de beni tanıma yolunuz olsunlar. Bu kadarı yeterli. Son olarak, Roland ve tüm katet’i artık hepsi dağıldı, üzgünüm derim adına bizimle gelip bu macerayı paylaştığınız için teşekkür ederim. Hayatımda hiçbir proje için bu kadar sıkı çalışmamıştım ve tamamen başarılı olmadığını biliyorum. Hangi kurgu eseri tam anlamıyla başarılı sayılabilir ki? Her şeye rağmen, Roland’ın zamanında ve mekânında geçirdiğim tek bir dakikadan bile vazgeçmem. Orta-dünya ve Uç-dünya’daki günler olağanüstüydü. Hayal gücümün, toz kokusunu alıp derinin gıcırdamasını duyabileceğim kadar net olduğu günlerdi.</p>

  <p class="calibre2">Stephen King 21 Ağustos 2003</p>

  <p class="calibre2">&nbsp;</p>
</body>
</html>
