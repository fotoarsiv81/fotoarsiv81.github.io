<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>İKİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">İ</b></span><span class="t"><b class="calibre1">K</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">MORDRED</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Birlikte yolculuk etmeye başladıkları uzun saçlı genç, Susannah’nın omzunu kavrayıp uzaktaki dans eden, turuncu ışıkları gösterdiği sırada dan-tete onları izliyordu. Mordred, Susannah’nın Beyaz Baha’sının büyük tabancalarından birini çekerek hızla döndüğünü gördü. Odd’s Lane’deki evde bulduğu uzağı gören cam gözler bir an için Mordred’in elinde titredi. Kara Kuş Anne’sinin Ressam’ı vurmasını ne kadar da isterdi! Kadının içi suçlulukla dolup taşacaktı! Kör bir baltanın ağzı gibi içine gömülecekti, evet! Yaptığı korkunç şeyin etkisiyle namluyu kendi kafasına dayayıp tetiği ikinci kez çekmesi bile mümkündü. Yaşlı Beyaz Baba’sı uyanıp bunu gördüğünde ne yapacaktı?</p>

  <p class="calibre2">Ah, çocuklar ne kadar da hayalperest olur.</p>

  <p class="calibre2">Düşündükleri elbette gerçekleşmedi ama seyre değer pek çok şey oldu. Ancak bazılarını görmek güçtü. Çünkü dürbünün titremesine yol açan sadece heyecan değildi. Artık sıkıca giyinmişti, Dandelo’nun evinde pek çok insan giysisi bulmuştu ama hâlâ üşüyordu. Çok sıcak olduğu zamanlar hariç. Her iki anda da, soğuk veya sıcak, dişsiz bir ihtiyar gibi tir tir titriyordu. Joe Collins’in evinden ayrıldığından beri her şey kademeli olarak daha kötüye gitmişti. Yüksek ateş, kemiklerinde bir fırtına gibj kükrüyordu. Mordred artık aç değildi (çünkü artık Mordred’in iştahı yoktu) ama Mordred hastaydı, hastaydı, çok hastaydı.</p>

  <p class="calibre2">Aslında, Mordred ölüyor olabileceğinden korkuyordu.</p>

  <p class="calibre2">Yine de Roland’ın grubunu büyük bir ilgiyle izledi ve ateş beslenince daha iyi görmeye başladı. Kapının yoktan var olduğunu gördü ama üzerindeki sembolleri okuyamıyordu. Ressam’ın bir şekilde kapıyı çizerek var ettiğini anladı… ne tanrısal bir yetenekti! Mordred, onu sırf bu yeteneğin kendisine geçip geçmeyeceğini görmek için yemek istiyordu. Geçeceğinden şüpheliydi, yamyamlığın manevi tarafı fazla abartılıyordu ama yaşayıp görmekten ne zarar gelirdi?</p>

  <p class="calibre2">Görüşmelerini izledi. Ressam’a ve İt’e kendisiyle gelip gelmeyeceklerini sızlanarak sormasını seyretti (anladı) (benimle gel ki tek başıma gitmek zorunda kalmayayım, haydi, benimle gel, ikiniz de gelin, iihühü) ve teklifi hem çocuk, hem de hayvan tarafından reddedilince hissettiği üzüntü ve öfkeye coşkuyla tanık oldu. Bu gelişmenin işlerini zorlaştıracağını bilmesine rağmen çok keyiflenmişti. (En azından birazcık zorlaştıracağını, şekil değiştirip hamlesini yaptığında dilsiz bir çocuk ve bir Hantal Billy, onu ne kadar engelleyebilirdi?) Bir an için kadının o öfkeyle Yaşlı Beyaz Baha’sını kendi tabancasıyla vuracağını sandı. Mordred bunu istemiyordu işte. Yaşlı Beyaz Baba’sı ona ait olacaktı. Kara Kule’den gelen ses öyle söylemişti. Hastaydı şüphesiz, belki de ölmek üzereydi ama Yaşlı Beyaz Baba’sı onun öğünü olacaktı, Kara Kuş Anne’sinin değil. O kadın, eti tek bir lokma bile yemeden çürümeye bırakırdı! Ama onu vurmadı. Onun yerine Yaşlı Beyaz Baha’sını öptü. Mordred bunu görmek istemiyordu, bakmak midesini her zamankinden daha beter bulandırdı ve bu yüzden dürbünü bir kenara bıraktı. Küçük bir kızılağaç grubu arasında, otların üzerine uzandı. Titriyor, bedeni kâh yanıyor kâh buz kesiyordu. Kusmamaya çalışıyordu (önceki günün tamamını bağırsaklarını hem alttan, hem üstten boşaltarak geçirmiş gibiydi; sonunda karın kasları bu çift yönlü trafiği kaldıramayacak kadar yorulmuş, boğazından ip gibi, sümüksü sıvılardan, arkasından ise kahverengi bir sıvıyla osuruklardan başka bir şey çıkmaz olmuştu) ve dürbünü gözlerine tekrar götürdüğünde Kara Kuş Anne’sinin kullandığı aracın arkasının kapıdan geçip kaybolduğunu gördü. Kapıdan dışarı bir şeyler savruluyordu. Toz olabileceklerini düşündü, ama kar olmaları daha muhtemeldi. Şarkı söyleyen sesler de vardı. Bunları duyunca midesi kadının Yaşlı Beyaz Silahşor Baha’sını öptüğünü gördüğü andaki gibi şiddetle bulandı. Sonra kapı çarparak kapandı, şarkı sesleri kesildi ve Silahşor yüzünü ellerine gömüp zırlayarak oracığa oturdu. Hantal Billy yanına gidip teselli etmek istercesine uzun burnunu çizmelerinin üzerine koydu, aman ne tatlı, kusmuk gibi tatlı. Şafak vaktiydi, Mordred biraz uyudu. Yaşlı Beyaz Baha’sının sesiyle uyandı. Mordred’in saklandığı yer rüzgâr altı olduğu için sözcükleri net bir şekilde duyabiliyordu: “Oy? Bir lokma bile yemeyecek misin?” Hantal Billy yemeyecekti. Silahşor bunun üzerine tüylü it için doldurduğu tabağı otların üzerine boşalttı. Mordred daha sonra, yola devam ettiklerinde (Yaşlı Beyaz Silahşor Baba’sı robotun onlar için yaptığı arabayı Kule Yolu üzerindeki tekerlek izleri boyunca omuzları çökmüş, başı öne eğik halde çekiyordu) kamp alanına süzüldü. Dökülen yemeğin bir kısmını gerçekten de yedi Roland tüylü itin yemesini istediğine göre zehirli olmadığı muhakkaktı ama üç dört lokmadan sonra durdu zira devam ettiği takdirde yediklerini hem alttan, hem üstten çıkaracağını biliyordu. Bunu tekrar yaşamak istemiyordu. Yediklerinin hiç olmazsa bir kısmını içinde tutmayı başaramazsa onları izleyemeyecek kadar bitkin düşerdi. Ve takip etmek zorundaydı, aradaki mesafenin kısa bir süre daha açılmaması gerekiyordu. O gece olmalıydı. O gece olmak zorundaydı çünkü ertesi gün Yaşlı Beyaz Baba’sı Kara Kule’ye ulaşacak ve artık çok geç olacaktı. Kalbinin sesi öyle diyordu. Mordred, Roland gibi ayaklarım sürüyerek yürümeye başladı, ama ondan da yavaş ilerliyordu. Ara sıra karnına giren bir sancıyla iki büklüm oluyor, şekli belirsizleşiyor, örümceğin siyah rengi te ninin altında yüzeye çıkacakmış gibi oluyor, kıllı bacaklar özgür kalmaya çalıştıkça kalın ceketinin altında yumrular belirip kayboluyor, dişlerini sıkıp iradesini son damlasına dek kullanarak değişimi engellediğinde yine eski haline dönüyordu. Bir keresinde altını sıvı, kahverengi dışkıyla doldurdu, bir başka seferde de pantolonunu indirebildi. Öyle ya da böyle olması onun için fark etmiyordu. Kimse onu Hasat Balosu’na davet etmemişti, ha ha! Davetiye postada kaybolmuştu mutlaka! Daha sonra, saldırı zamanı geldiğinde küçük Kızıl Kral’ı serbest bırakacaktı. Ama şimdi gerçekleşirse bir daha şekil değiştiremeyeceğinden neredeyse emindi. Yeterince gücü olmayacaktı. Örümceğin hızlı metabolizması hastalığını, kuvvetli bir rüzgârın ateşi canlandırması gibi büyütürdü. Onu yavaşça öldürecek olan illet, o şekilde hızla öldürürdü. Bu yüzden mücadele etti ve vakit öğleyi geçtiğinde kendini biraz daha iyi hissetti. Kule’nin ritmi giderek şiddetleniyordu. Hem gücü, hem aciliyeti artıyordu. Kızıl Baba’smın sesindeki sabırsızlık da öyle. Ona acele etmesini, geride kalmamasını söylüyordu. Yaşlı Beyaz Silahşor Baba’sı haftalardır gecede dört saatten fazla uyumuyordu, çünkü her gece, artık gitmiş olan Kara Kuş Anne’siyle nöbet tutuyordu. Ama Kara Kuş Anne’sinin arabayı çekmesi hiç gerekmemişti, değil mi? Hayır, arabanın içinde Bok Ülkesi’nin kraliçesi gibi kurumla oturmuştu. Yani Yaşlı Beyaz Silahşor Baba’sı, Kara Kule’nin onu canlandırıp kendine çeken ritmine rağmen çok yorgundu. O gece ilk nöbeti tutmaları için Ressam’a ve İt’e güvenmesi gerekecek ya da bütün gece uyumayacaktı. Mordred kendisinin bir gecelik uykusuzluğa dayanabileceğini düşündü, çünkü bir başkasına sahip olamayacağını biliyordu. Önceki gece yaptığı gibi iyice yaklaşacaktı. Yaşlı canavarın uzağı görmeye yarayan cam gözleriyle onları izleyecekti. Uykuya daldıklarında son kez şekil değiştirecek ve saldıracaktı. Savunun, Mordred geliyor, he he! Yaşlı Beyaz Baba’sı belki uyanmazdı bile, ama Mordred uyanmasını ümit ediyordu. En sonunda. Başına ne geldiğini anlamasına yetecek kadar bir süre. O kıymetli Kara Kule’sine ulaşmasına saatler kalmışken oğlu tarafından ölüm diyarına gönderildiğini görmeliydi. Mordred yumruklarını sıktı ve parmaklarının siyaha dönüşmesini izledi. Örümcek bacaklarının kurtulmaya çalışmasıyla bedeninin yan taraflarında kendini gösteren korkunç, bir o kadar da keyif veren kaşıntıyı hissetti; aynı anda hem hamile olan, hem de olmayan Kara Kuş Anne’si yüzünden sekiz yerine yedi taneydiler. Kara Kuş Anne’sinin geçiş karanlığında sonsuza dek çığlıklar atarak çürümesini diledi; ya da karanlıktaki Büyükler’den biri onu bulup yiyene dek. Değişime hem karşı koyuyor, hem de tetikleyecek düşünceleri aklından geçiriyordu. Sonunda düşünmeyi bırakıp sadece mücadele etti ve değişim isteği azaldı. Bir zafer osuruğu gönderdi, ama bu seferki uzun ve kokulu olmasına rağmen sessizdi. Popo deliği artık ses üretemeyen, ancak yutkunan bozuk bir düdük gibiydi. Parmakları pembemsi beyaz rengine döndü ve vücudunun iki yanındaki kaşıntı hissi kayboldu. Başı, yüksek ateş yüzünden ağırlaşmış gibiydi, ince kolları (birer değnek gibiydiler) ürpererek ağrıyordu. Kızıl Baba’smın sesi bazen yüksek, bazen alçaktı ama daima oradaydı: Gel bana. Koş bana. Gel, sen çift olan. Gelcommala, gel akıllı oğlum. Kule’yi yerle bir edeceğiz, var olan ışığı yok edecek ve karanlığa birlikte hükmedeceğiz.</p>

  <p class="calibre2">Gel bana.</p>

  <p class="calibre2">Gel.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Geride kalan üçünün (kendisi de sayılırsa dördü) ka’nm şemsiyesinin altından kaçtığı muhakkaktı. Prim’m çekilmesinden beri Mordred Deschain gibi bir yaratık görülmemişti; yarı insan, yarısı da o zengin ve kudretli çorbadan bir parçaydı. Ka’mn böyle bir yaratığı o an karşı karşıya bulunduğu gibi sıradan bir ölüme layık bulmayacağı muhakkaktı: yemek zehirlenmesi sonucu yüksek ateş.</p>

  <p class="calibre2">Roland olsa ona, Dandelo’nun ahırının civarında bulacağı yiyecekleri yemesinin kötü bir fikir olacağını söylerdi; aynı şekilde Robert Browning de. Habis veya değil, gerçekten bir at veya değil, Lippy (ismini muhtemelen daha iyi bilinen bir Browning şiiri olan “Fra Lippo Lippi” den almıştı) Roland hayatına kafasına sıktığı bir kurşunla son verdiğinde zaten hasta bir hayvandı. Ama Mordred, bir ata benzeyen yaratık önüne çıktığında örümcek bedenindeydi ve eti yemekten onu hiçbir şey alıkoyamazdı. Dandelo’nun sıska atından nasıl o kadar çok et çok da yumuşak ve ılıktı ve o kadar bol pıhtılaşmamış kan olduğunu içini bir tedirginlik sararak merak etmesi, insan şekline bürünmesinden sonra olmuştu. Ne de olsa bir kar yığınının içinde günlerce beklemişti. Kısraktan geri kalanların kaskatı donmuş olması gerekirdi.</p>

  <p class="calibre2">Sonra istifralar başlamıştı. Ardından ateşi yükselmiş, Yaşlı Beyaz Baha’sını parçalayacak kadar yakınına ulaşmadan örümcek şekline bürünmemek için sıkça mücadele etmesi gerekmişti. Gelişi binlerce yıl öncesinin kehanetlerinde (çoğunlukla Mannilerin dehşet dolu fısıltılarla aktardıkları kehanetler) belirtilmiş varlık, büyüyünce yarı insan, yarı tanrı olacak varlık, insanlığın sonunu ve Prim’in geri dönüşünü izleyecek olan varlık… o varlık sonunda saf ve kötü kalpli bir çocuk olarak vücut bulmuştu ve mide dolusu zehirli at eti yüzünden ölmek üzereydi.</p>

  <p class="calibre2">Isa’nın bunda hiçbir payı olamazdı.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Roland ve iki yoldaşı, Susannah’nın onları terk ettiği gün fazla bir ilerleme kaydedemedi. Kule’ye ertesi gün günbatımında varmayı planladığı için o gün kısa bir mesafe almayı kararlaştırmamış olsaydı bile daha fazla ilerleyemezdi. Cesareti kırılmıştı, yalnızdı ve ölesiye yorgundu. Patrick de yorgundu ama o hiç olmazsa isterse arabada yolculuk edebiliyordu. O günün büyük bir bölümünde kâh uyuklayarak, kâh resim çizerek arabada gitmeyi tercih etmişti. Ara sıra inip kısa süreler için yürümüş, sonra Ho Fat Il’ye tekrar binip kıvrılarak uyumuştu.</p>

  <p class="calibre2">Roland, Kule’nin ritmini kalbinde ve kafasının içinde kuvvetli bir şekilde hissedebiliyordu. Kule’nin artık binlerce ses söylüyormuş gibi gelen şarkısı çok güçlü ve tatlıydı, ama kemiklerini dolduran kurşunu bu bile yok edemiyordu. Mola verip öğle yemeği yiyebilecekleri gölgelik bir alan ararken (vakit öğle sonrasını bulmuştu) bitkinliğini ve üzüntüsünü bir anlığına unutturan bir şey gördü.</p>

  <p class="calibre2">Yolun kenarında boş arsadakinin kusursuz bir ikizi gibi görünen yabani bir gül vardı. Mevsime kafa tutarcasına açmıştı; Roland baharın başlarında olduklarını düşünüyordu. Dışı toz pembe, içi parlak kırmızıydı; Roland bir kalbin arzusunun rengi olduğunu düşündü. Gülün önünde diz çöktü, kulağını taçyapraklarına yaklaştırdı ve dinledi.</p>

  <p class="calibre2">Gül şarkı söylüyordu.</p>

  <p class="calibre2">Bitkinlik olduğu gibi kaldı, (mezarın bu tarafında hep olduğu gibi) ama yalnızlık ve üzüntü hiç olmazsa bir süre için yüreğini terk etti. Gülün kalbine bakmak istedi ama sapsarı merkezi öylesine parlaktı ki doğruca bakmak mümkün değildi.</p>

  <p class="calibre2">Gan’ın geçiti, diye düşündü. Bunun tam olarak ne anlama geldiğinden emin değildi ama haklı olduğunu biliyordu. Evet, Gan’ın geçiti, öyle!</p>

  <p class="calibre2">Bu gül, boş arsadakinden hayati bir fark gösteriyordu: hastalık hissi ve belli belirsiz ahenksiz sesler yoktu. Bu gül çok sağlıklı, ışık ve sevgiyle doluydu. O ve diğerleri… tümü… öyle olmalıydı…</p>

  <p class="calibre2">Işınlar’ı onlar besliyor, değil mi? Kokuları ve şarkılarıyla. Işınlar’ın onları beslediği gibi. Bu yaşayan bir güç sahası, veren ve alan her şey Kale’den yayılıyor. Ve bu sadece ilki, en dıştaki. Can’Ka No Rey’de tıpkı bunun gibi on binlercesi var.</p>

  <p class="calibre2">Bu düşüncenin şaşkmlığıyla kendini bir an güçsüz hissetti. Sonra içi öfke ve korkuyla doldu: o muhteşem kırmızı battaniyeyi gören yegâne kişi çılgının tekiydi. Dizginleri izin verirse hepsini bir anda kavurabilirdi.</p>

  <p class="calibre2">Biri omzuna tereddütle dokundu. Ayağının dibinde duran Oy’la Patrick’ti dokunan. Gülün gerisindeki otlarla kaplı alanı işaret edip yeme hareketleri yaptı. Sonra gülü gösterip çiziyormuş gibi yaptı. Roland pek aç değildi ama çocuğun diğer fikri çok hoşuna gitti.</p>

  <p class="calibre2">“Evet,” dedi. “Burda birkaç lokma yeriz ve belki sen gülün resmini çizerken ben de küçük bir şekerleme yapabilirim. îki resim yapabilir misin,</p>

  <p class="calibre2">Patrick?” Anladığından emin olmak için sağ elinin kalan parmaklarından ikisini kaldırdı.</p>

  <p class="calibre2">Hâlâ anlamamış olan delikanlı kaşlarını çatarak başını hafifçe yana eğdi. Parlak saçları bir omzu üzerine perde gibi inmişti. Roland, Susannah’nın çocuğun saçlarını sözsüz itirazlarına rağmen derede yıkayışını hatırladı. Bu, Roland’ın aklına gelmezdi, ama delikanlı saçları yıkandıktan sonra çok daha iyi görünmeye başlanmıştı. Parlak saçlara bakınca içi, gü. le rağmen Susannah’ya duyduğu özlemle doldu. Susannah hayatına zarafet getirmişti. Ve bu sözcük o gidene dek aklından geçmemişti.</p>

  <p class="calibre2">Artık yanında Patrick vardı; son derece yetenekliydi ama kavrayışı usandıracak kadar yavaştı.</p>

  <p class="calibre2">Roland resim defterini, ardından gülü işaret etti. Patrick başını salladı, bu kadarını anlamıştı. Roland sonra sağlam elinin iki parmağını kaldırıp tekrar resim defterini gösterdi. Bu kez Patrick’in yüzü kavrayışın ışığıyla aydınlandı. Gülü, defteri, Roland’ı ve sonra kendini gösterdi.</p>

  <p class="calibre2">“Aynen öyle, koca oğlan,” dedi Roland. “Gülün ikimiz için birer resmi. Çok güzel, değil mi?”</p>

  <p class="calibre2">Patrick başını hevesle salladı ve Roland yemeği hazırlarken çizmeye koyuldu. Roland yine üç tabak hazırlamış, Oy yemeyi yine reddetmişti. Roland, Hantal Billy’nin altın halkalı gözlerine bakıp bomboş olduklarını görünce bir tür kayıp içinde bir şeyler kırıldı. Oy bu şekilde yememeye daha fazla devam edemezdi; zaten fazlasıyla zayıftı. Cuthbert olsa, muhtemelen gülümseyerek kemik torbası derdi.</p>

  <p class="calibre2">“Neden öyle bakıyorsun?” diye sordu Hantal Billy’ye tersçe. “Onunla gitmiş olmayı diliyorsan fırsatın varken gitmeliydin! Neden şimdi bana öyle mahzunca bakıyorsun?”</p>

  <p class="calibre2">Oy, ona bir süre daha baktı ve Roland, küçük yaratığın duygularını incitmiş olduğunu gördü; aptalca ama doğruydu. Oy kuyruğunu indirerek uzaklaştı. Roland, onu geri çağırmayı düşündü ama bu daha da aptalca olurdu, değil mi? Planı neydi? Hantal Billy’den özür dilemek mi?</p>

  <p class="calibre2">İçi kendine öfke ve hoşnutsuzlukla doldu; Eddie, Susannah ve Jake’i Amerika tarafından hayatına çekmeden önce böyle hisleri bilmezdi. Onlar gelmeden önce neredeyse hiçbir şey hissetmezdi; o günlerde hayatı basitti ve bunun da kendine göre iyi yanları vardı. En azından sert çıktığı için bir hayvandan özür dilemesi gerekip gerekmediğini düşünmezdi, tanrılar aşkına.</p>

  <p class="calibre2">Gülün yanı başına çömelerek şarkısının sakinleştirici gücüne ve merkezinden yayılan parlak ışığına sağlıklı ışığına doğru eğildi. Sonra Patrick dikkatini çekmek için kuş ötüşüne benzeyen sesi çıkardı ve gülün resmini yapabilmesi için biraz kenara çekilmesini işaret etti. Bu, Roland’ın hissettiği rahatsızlığı ve sinir bozukluğunu arttırdı ama yine de tek kelime etmeden gülden uzaklaştı. Ne de olsa resmi yapmasını Patrick’ten isteyen kendisiydi, değil mi? Susannah orada olsa gözlerinin, çocuklarının yaramazlıkları üzerine bakışan anne babalar gibi nasıl anlayışla birleşeceğini düşündü. Ama Susannah orada değildi elbette; sonuncularıydı ve artık o da yoktu.</p>

  <p class="calibre2">“Pekâlâ, şimdi gülü biraz daha iyi görebiliyor musun?” diye sordu şakacı bir tonla olmasına çalışarak ama sesi yine hırçın çıkmıştı, hırçın ve yorgun.</p>

  <p class="calibre2">Neyse ki Patrick, Silahşor’un sesindeki sertliğe tepki göstermedi; muhtemelen söylediklerimi duymadı bile, diye düşündü Roland. Dilsiz delikanlı bacaklarını ayak bilekleri üst üste gelecek şekilde uzatmış, resim defterini kucağına koymuştu. Yarısı yenmiş yemeği, hemen yan tarafında duruyordu.</p>

  <p class="calibre2">“Resme dalıp yemeğini bitirmeyi ihmal etme,” dedi Roland. “Beni duydun, değil mi?” Çabalarına cevap olarak dalgın bir baş sallaması alınca pes etti. “Ben biraz uyuyacağım, Patrick. Uzun bir gün olacak.” Daha da uzun bir gece, diye ekledi içinden… ama o da Mordred ile aynı teselliye sahipti: o gece, sonuncu olacağa benziyordu. Gül tarlasının bitimindeki Kara Kule’nin içinde onu neyin beklemekte olduğunu tam olarak bilmiyordu ama Kızıl Kral’ın işini bitirse bile bunun son yürüyüşü olduğundan oldukça emindi. Can’Ka No Rey’den bir daha ayrılacağını sanmıyordu ve bunun bir sakıncası yoktu. Çok yorgundu. Ve gülün gücüne rağmen üzgündü.</p>

  <p class="calibre2">Gilead’lı Roland kolunu gözlerinin üzerine koydu ve anında uyudu.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">Patrick yaptığı ilk gül resmini göstermek için onu çocuksu bir coşkuyla uyandırdığında uykuya dalalı çok az bir süre olmuştu… güneşin konumuna bakılırsa on, en fazla on beş dakika uyumuştu.</p>

  <p class="calibre2">Patrick’in bütün resimleri gibi bunun da acayip bir gücü vardı. Patrick sadece bir kurşunkalemle çalışmasına rağmen resme adeta hayat vermişti. Roland yine de bu sanat eserini takdir etmeyi bir saat sonrasına bırakmayı tercih ederdi. Bununla birlikte başını sallayarak beğendiğini belirtti böylesine harikulade bir şeyin karşısında daha fazla hırçınlık etmeyeceğine dair kendine söz verdi ve Patrick aldığı tepki çok büyük olmamasına rağmen mutlulukla gülümsedi. Sayfayı çevirip gülü tekrar çizmeye başladı. İkisi için birer resim, tıpkı Roland’ın istediği gibi.</p>

  <p class="calibre2">Roland tekrar uyuyabilirdi ama ne anlamı vardı? Dilsiz çocuk ikinci resmi sadece dakikalar sonra tamamlayacak ve göstermek için onu yine uyandıracaktı. Uyumak yerine Oy’un yanma gitti ve gür kürkünü okşadı. Bunu nadiren yapardı.</p>

  <p class="calibre2">“Sana öyle sert çıktığım için üzgünüm, dostum,” dedi Hantal Billy’ye. “Bana hiç olmazsa tek bir kelime söylemeyecek misin?”</p>

  <p class="calibre2">Söylemeyecekti.</p>

  <p class="calibre2">Roland on beş dakika sonra arabadan indirdiği tek tük eşyayı tekrar yerine yerleştirdi, avuçlarına tükürdü ve tutamakları kavradı. Araba artık daha hafifti, öyle olmalıydı, ama daha ağırmış gibi geliyordu.</p>

  <p class="calibre2">Elbette daha ağır gibi gelir, diye düşündü. İçinde kederim var. Her gittiğim yere onu da götürüyorum, evet götürüyorum.</p>

  <p class="calibre2">Kısa süre sonra Patrick de Ho Fat H’deki yerini aldı. Kendine rahat bir köşe hazırlayarak kıvrılıp hemen uyudu. Gölgesi giderek uzayan Roland başı önde, ayaklarını sürüyerek yürümeye devam etti. Oy hemen yanı başında yürüyordu.</p>

  <p class="calibre2">Bir gece daha, diye düşündü Silahşor. Bir gece ve bir gün daha, sonra bitecek. Öyle ya da böyle.</p>

  <p class="calibre2">Kule’nin ritminin ve şarkı söyleyen binlerce sesinin zihnini doldurup ayaklarını hafifletmesine izin verdi… hiç olmazsa biraz. Yol kenarındaki güllerin sayısı artmıştı; her iki taraftaki düzinelerce gül, genel olarak kasvetli olan manzarayı aydınlatıyordu. Yolun üzerinde de birkaç güle rastladı ve zarar vermemeye özen göstererek etraflarından dolaştı. Son derece yorgundu, ama tek bir yapraklarına bile zarar vermemişti. Yolun üzerine düşmüş olanlara bile.</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Güneş ufkun hâlâ epey üzerindeyken gece için durdu; havanın kararmasına daha en az iki saat vardı ama daha fazla ilerleyemeyecek kadar bitkindi. Kurumuş bir dere yatağının yanında kamp kurdular. Dere yatağının içi o muhteşem güllerle doluydu. Şarkıları bitkinliğini yok etmedi ama ruhunu bir nebze olsun canlandırdı. Aynı şeyin Patrick ve Oy için de geçerli olduğunu düşündü; bu iyiydi. Patrick uyandığında etrafına önce ilgiyle bakmıştı. Sonra suratı asıldı ve Roland, çocuğun Susannah’nın gidişini hatırladığını tahmin etti. Kapı arkasından kapandığında Patrick biraz ağlamıştı ama Roland burada ağlayacağını sanmıyordu.</p>

  <p class="calibre2">Dere yatağı boyunda kavak ağaçları vardı en azından Silahşor kavak olduklarını düşünüyordu ama köklerinin beslendiği dere kuruyunca onlar da kuruyup kalmıştı. Dalları artık gökyüzüne doğru uzanan kemiksi, yapraksız kördüğümlerdi. Roland kuru dallar arasında on dokuz rakamlarını görebiliyordu. Hem Susannah’nın dünyasının, hem de kendi dünyasının rakamlarıyla. Bir yerde dallar, kararmakta olan gökyüzü önünde CHASSIT yazarcasına iç içe geçmişti.</p>

  <p class="calibre2">Roland bir ateş yakıp erken bir akşam yemeği pişirmeden önce Dandelo’nun kilerinden aldıkları konserve yiyecekler o akşam için iyi bir öğün olacaktı kuru dere yatağına gidip gülleri kokladı. Ölü ağaçlar arasında yavaş adımlarla yürüyerek şarkılarını dinledi. Hem koku, hem de şarkı canlandırıcıydı.</p>

  <p class="calibre2">Kendini biraz daha iyi hissederek ağaçların altından odun topladı (alçak dalları koparıp geride Patrick’in kurşunkalemlerini hatırlatan küçük parçalar bırakıyordu) ve ortalarına çalı çırpıları yerleştirdi. Sonra eski duayı neredeyse duymayarak söyledi ve ateşi yaktı: “Karanlıkta kıvılcım, kimdir atam? Yatacak mıyım? Kalacak mıyım? Bu kampı ateşle kutsa.”</p>

  <p class="calibre2">Roland ateşin önce harlayıp sonra korlara dönüşmesini beklerken New York’ta kendisine hediye edilen saati çıkardı. Pilinin en az elli yıl bitmeyeceği garanti edilmesine rağmen saat önceki gün durmuştu.</p>

  <p class="calibre2">Öğle saatlerinin akşama döndüğü o an ise kollar yavaşça ters yöne doğru ilerlemeye başlamıştı.</p>

  <p class="calibre2">Bunu büyülenmişçesine bir süre izledi, sonra kapağını kapattı ve üzerine işlenmiş sigul’lara baktı: anahtar, gül ve Kule. Spiral şeklinde yükselen pencerelerden hafif, ürkütücü, mavi bir ışık yayılmaya başlamıştı.</p>

  <p class="calibre2">Bunu yapacağını bilmiyorlardı, diye düşündü ve saati her zaman yaptığı gibi düşebileceği bir delik olup olmadığını kontrol ettikten sonra ön sol cebine dikkatle koydu. Sonra yemek pişirdi. Patrick ile karınlarını güzelce doyurdular.</p>

  <p class="calibre2">Oy hiçbir şey yemedi.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Kuru dere yatağının yanında, karanlıkta geçirdiği on iki saat, siyahlı adamla konuşarak geçirdiği gece dışında Walter’in önceden dizildiğine şüphe olmayan bir deste kart ile geleceğe dair kasvetli kehanetlerde bulunduğu gece Roland’ın hayatının en uzun saatleri oldu. Giderek artan bitkinliği, üzerine taşlardan yapılmış bir pelerin gibi çöktü. Uykuyla ağırlaşan gözlerinin önünden eski yüzler ve yerler birer birer geçmeye başladı sarı saçları gerisinde savrularak deli gibi Uçurum’a at süren Susan; aynl şekilde Jericho Tepesi’nden aşağı koşan, çığlıklar atan ve gülen Cuthbert; şerefe kadeh kaldıran Alain Johns; Oy etraflarında havlayarak dans ederken çimler üzerinde neşeyle bağırarak güreşen Eddie ve Jake.</p>

  <p class="calibre2">Mordred karanlığın içinde bir yerlerdeydi ve çok yakındaydı, ama Roland kendini giderek artan bir sıklıkla uykunun kollarına yuvarlanmak üzereyken yakalıyordu. Sıçrayarak uyandığı her seferde karanlığa deli gibi bakıyor, bilinçsizliğin kıyısına kadar geldiğini biliyordu. Her seferinde karnında kırmızı leke olan örümceği üzerine saldırırken görmeyi bekliyor, ama uzakta dans eden turuncu ışıklar dışında hiçbir şey göremiyordu.</p>

  <p class="calibre2">Ama bekliyor. Fırsat kolluyor. Ve uyursam uyuduğumda üzerimize saldıracak.</p>

  <p class="calibre2">Saat sabah üç civarında derin bir uykuya dönüşmek üzere olan bir şekerlemeden sadece iradesinin gücüyle uyandı. Avuçlarının alt kısmıyla gözlerini görüş alanında karmaşık geometrik şekiller uçuşmasına yol açacak kadar sertçe ovuşturarak etrafına umutsuzca baktı. Ateş sönmeye yüz tutmuştu. Patrick ateşin yaklaşık altı metre ötesinde, bir kavak ağacının yumrulu gövdesinin önünde uyuyordu. Roland’ın bulunduğu yerden üzeri deriyle örtülü bir yığından başka bir şey değilmiş gibi görünüyordu. İlk anda Oy’dan hiçbir iz göremedi. Hantal Billy’ye seslendi, ama karşılık alamadı. Silahşor tam ayağa kalkmak üzereydi ki Jake’in eski dostunun ateşin aydınlattığı alanın hemen ötesinde durmakta olduğunu gördü; daha doğrusu, gözlerindeki altın halkaların ışıltısıydı gördüğü. Gözler Roland’a bir anlığına baktıktan sonra kayboldu, Hantal Billy muhtemelen burnunu patilerinin üzerine koymuştu.</p>

  <p class="calibre2">O da yorgun, diye düşündü Roland. Neden olmasın?</p>

  <p class="calibre2">Oy’a ertesi günden sonra ne olacağı sorusu Silahşor’un karışık, yorgun zihninde şekillenmeye çalıştı, ama Roland soruyu tam anlamıyla oluşamadan aklından uzaklaştırdı. Ayağa kalktı (o bitkinlikle eli kalçasında bir zamanlar yer etmiş acıyı beklercesine yine aynı yere uzandı) Patrick’in yanına gidip onu sarsarak uyandırdı. Biraz uğraşması gerekmiş ama çocuğun gözleri sonunda açılmıştı. Bu kadarı Roland için yeterince iyi değildi Patrick’in omuzlarını kavradı ve doğrultup oturmasını sağladı. Çocuk tekrar uzanmaya çalışınca Roland, onu yine sarstı. Sertçe. Patrick, Silahşor’a uykulu bir şaşkınlıkla baktı.</p>

  <p class="calibre2">“Ateş yakmama yardım et, Patrick.”</p>

  <p class="calibre2">Hareket etmek çocuğun uykusunu biraz olsun açacaktı. Ateş canlandığında Patrick kısa bir süre nöbet tutmak durumunda kalacaktı. Bu fikir Roland’ın hiç hoşuna gitmiyor, kampı Patrick’in sorumluluğuna bırakmanın tehlikeli olacağını biliyordu, ama bütün gece uyanık kalmaya çalışması daha da tehlikeli olacaktı. Uykuya ihtiyacı vardı. Bir iki saat yeterli olacaktı. Patrick o kadar süre uyanık kalabilirdi elbette.</p>

  <p class="calibre2">Patrick tekrar ayağa kaldırılmış bir ceset gibi hareket ediyor olmasına rağmen çalı çırpı toplayıp ateşe atmak için yeterince istekli görünüyordu. Ateş harlayınca önceki yerine oturarak ellerini dizlerinin arasından sarkıttı. Şimdiden uyumaya başlamış gibiydi. Roland, çocuğu tamamen uyandırmak için tokat atması gerekebileceğini düşündü. Daha sonra acı acı düşündüğünü yapmış olmayı dileyecekti.</p>

  <p class="calibre2">“Patrick, dinle beni.” Çocuğu omuzlarından kavrayıp uzun saçlarının havada savrulmasına yol açacak kadar sertçe sarstı. Saçları gözlerine doğru düşünce Roland sabırsızca kenara itti. “Uyanık kalıp nöbet tutmanı istiyorum. Sadece bir saatliğine… sadece… başını kaldır, Patrick! Bana bak! Tanrı‘m, sakın uyuyakalayım deme! Şunu görüyor musun? Bize en yakındaki parlak yıldızı?”</p>

  <p class="calibre2">Roland, Yaşlı Ana’yı gösteriyordu. Patrick hemen başını salladı. Gözlerinde bir ilgi pırıltısı olduğunu gören Silahşor bundan biraz cesaret aldı. Patrick’in yüzünde, “çizmek istiyorum” ifadesi vardı. En büyük kavak ağacının dallarındaki en geniş aralıktan görünen Yaşlı Ana’nın resmini yapmaya başlarsa uyanık kalabilirdi. Kendini çok kaptırırsa şafak vaktine kadar bile çizebilirdi.</p>

  <p class="calibre2">“Otur, Patrick.” Çocuğu ağacın dibine oturtup sırtını gövdesine yaslamasını sağladı. Ağacın yumrulu gövdesinin onu uyanık tutacak kadar rahatsız edici olacağını umuyordu. Roland tüm bu hareketleri su altında yapıyormuş gibi hissediyordu. O kadar yorgundu ki. Çok yorgundu. “Yıldızı hâlâ görüyor musun?”</p>

  <p class="calibre2">Patrick başım hevesle salladı. Uykulu halini üzerinden atmış gibiydi ve Silahşor bu lütuf için tanrılara şükretti.</p>

  <p class="calibre2">“Yıldız şu kalın dalın arkasında kaldığında ve oturduğun yerden göremediğinde veya kalkmadan çizmeye devam edemediğinde… beni çağır. Beni ne kadar zor olursa olsun uyandır. Anladın mı?”</p>

  <p class="calibre2">Patrick hemen başını salladı ama onunla bir süredir yolculuk etmekte olan Roland başını böyle sallamasının bir anlamı olmadığını biliyordu. Patrick’in tek istediği, onu hoşnut etmekti. Ona dokuzla dokuzun toplamının doksan dokuz olduğunu söyleyecek olsa yine aynı şekilde hevesle başını sallayacaktı.</p>

  <p class="calibre2">“Oturduğun yerden yıldızı göremediğinde…” Kendi sözleri artık çok uzaklardan geliyormuş gibiydi. Patrick’in onu anladığını ummaktan başka seçeneği yoktu. Dilsiz çocuk hiç olmazsa resim defterini ve ucu yeni açılmış bir kalem çıkarmıştı.</p>

  <p class="calibre2">En iyi korumam bu, diye mırıldandı Roland’ın zihni, bedeni Ho Fat II ile kamp ateşi arasındaki deri yığınından oluşan döşeğine yıkıhrcasına uzanırken. Resim yaparken uyuyakalmaz, değil mi?</p>

  <p class="calibre2">Umudu o yöndeydi ama cevabı bildiği söylenemezdi. Önemi de yoktu çünkü Gilead’h Roland her halükârda uyuyacaktı. Elinden geleni yapmıştı ve bu kadarı yeterli olmak zorundaydı.</p>

  <p class="calibre2">“Bir saat,” diye mırıldandı ve sesi kendi kulaklarına çok uzaklardan geldi. “Beni uyandır… yıldız… Yaşlı Ana dalın arkasında…”</p>

  <p class="calibre2">Ama Roland cümlesini tamamlayamadı. Artık ne söylediğini bile bilmiyordu. Bitkinlik onu yakaladı ve rüyasız bir uykunun içine çekiverdi.</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Mordred tüm bunları uzağı gören cam gözlerle izledi. Ateşi yükselmiş ve parlak alevinde kendi bitkinliği en azından geçici bir süre için yok olmuştu. Silahşor’un dilsiz çocuğu Ressam uyandırmasını ve ateş yafc. ması için yardım etmeye zorlamasını ilgiyle izledi. Dilsiz çocuğun bu işi bitirip Silahşor, onu engelleyemeden tekrar uykuya dalmasını umarak izlemeye devam etti. Ne yazık ki umduğu gerçekleşmedi. Bir grup ölü kavak ağacının yanına kamp kurmuşlardı. Roland, Ressam’ı en büyüğünün yanına götürdü. Vardıklarında, gökyüzünü işaret etti. Gökyüzü yıldızlarla doluydu ama Mordred, Yaşlı Beyaz Silahşor Baha’sının Yaşlı Ana’yı gösterdiğini tahmin etti zira en parlağı oydu. Pek zeki sayılamayacak Ressam sonunda anlamış göründü. Resim defterini çıkarıp çizmeye koyuldu. Yaşlı Beyaz Baba’sı Ressam’ın dinlemediği açıkça görülen talimatlar mırıldanarak biraz öteye gidip devrilircesine yattı.</p>

  <p class="calibre2">Öyle ani yatmıştı ki Mordred, orospu çocuğunun kalbinin bunca yorgunluğa dayanamayıp iflas ettiğinden korktu. Sonra Roland hafifçe kıpırdanarak yattığı yere iyice yerleşti ve kuru dere yatağının yaklaşık doksan metre ötesinde bir tepeciğe uzanmış izleyen Mordred’in kalp atışları yavaşladı. Yaşlı Beyaz Silahşor Baha’sının uykusu çok derin olabilirdi ama Ressam o sözsüz, ancak şeytana yakışacak kadar yüksek çığlıklarından birini attığında tabancasını çekmiş, ateş etmeye hazır bir halde anında uyanmasını sağlayacak bir eğitime ve Eld’in kendisine kadar uzanan bir soya sahipti. Mordred’in sancıları giderek kötüleşiyordu. Çığlık atmamak, insan şeklini koruyabilmek, ölmemek için mücadele ederek iki büklüm oldu. Aşağıdan o uzun pırtlama sesini duydu ve kahverengi sıvı dışkının bacaklarından aşağı süzüldüğünü hissetti. Ama son derece keskin burnu bu kez bokla birlikte kan kokusu da aldı. Acının asla sona ermeyeceğini, onu ikiye bölene dek artacağını sandı ama sonunda hafiflemeye başladı. Sol eline bakınca parmaklarının siyahlaşıp birbirine yapıştığını gördü ve hiç şaşırmadı. Bu parmaklar bir daha asla insan parmağı olmayacaktı; sadece bir kez daha değişeceğini biliyordu. Sağ eliyle kaşındaki teri sildi ve geri zekâlı dilsiz veledi uyuyakalmış görmek için Kızıl Baha’sına dua ederek dürbünü yine gözlerine kaldırdı. Ama hâlâ uyanıktı. Sırtını ağacın gövdesine yaslamış, dalların arasından gökyüzüne bakarak Yaşlı Ana’nın resmini yapıyordu. Mordred Deschain’in ümitsizliğe en fazla yaklaştığı an bu oldu. Roland gibi o da, resim yapmanın geri zekâlı çocuğu uyanık tutabilecek tek aktivite olduğunu düşünüyordu. Yükselen ateşi içini bu tahrip edici enerjiyle doldurmuşken neden şekil değiştirmiyordu? Neden şansını denemiyordu? Ne de olsa istediği çocuk değil, Roland’dı; örümcek bedeninde Silahşor’un üzerine süratle çullanıp bedenini aç ağzına yaklaştırabilirdi mutlaka. Yaşlı Beyaz Baba’sı bir, hatta belki iki el ateş etme fırsatı bulabilirdi ama Mordred kurşunlar örümceğin sırtındaki beyaz yumruya, çifte bedeninin beynine isabet etmediği sürece tehlikede olacağını sanmıyordu. Ve onu bir kez yakaladım mı emip kupkuru edene dek bırakmayacağım, tıpkı Mia adındakine yaptığım gibi tozdan bir mumyaya dönecek. Rahatladı ve bedeninin değişimine izin vermeye hazırlandı. Tam o sırada zihninde bir başka ses duydu. Kara Kule’nin dışına hapsolmuş ve özgür kalabilmek için Mordred’in hiç olmazsa bir gün daha yaşamasına muhtaç olan Kızıl Baha’sının sesiydi.</p>

  <p class="calibre2">Biraz daha bekle, dedi ses. Birazcık daha. Sana yardımı olabilecek bir numaram var. Bekle… biraz daha bekle…</p>

  <p class="calibre2">Mordred bekledi. Ve bir iki dakika sonra Kara Kule’den yayılan ritmin değiştiğini hissetti.</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">Değişimi Patrick de hissetti. Ritim daha sakinleştirici olmuştu. Ve içinde sözcükler vardı; çizme isteğini körelten kelimeler. Bir çizgi daha Çekti, duraksadı, sonra kalemi bir kenara bırakıp kafasının içindeki kelimelerin ritmiyle uyumlu bir şekilde parlayıp sönüyormuş gibi görünen Yaşlı Ana’yı seyretmeye koyuldu. Roland duysa bu kelimeleri hemen tanırdı. Ancak bu kez söyleyen bir kadın değil, yaşlı bir adamdı. Sesi titriyordu ama tatlıydı:</p>

  <p class="calibre2">“Canım bebeğim, güzel bebeğim, Bak bitti bir gün daha Tatlı ve mutlu rüyalar sana Çilek tarlaları gör rüyanda</p>

  <p class="calibre2">Canım bebeğim, güzel bebeğim Hep koklayayım öpeyim Chussit, chissit, chassit! Yetmesi gerek, dolacak sepet!”</p>

  <p class="calibre2">Patrick’in başı göğsüne düştü. Gözleri kapandı… açıldı… tekrar kapandı…</p>

  <p class="calibre2">Yetmesi gerek dolacak sepet, diye düşündü ve ateşin aydınlığında uyuyakaldı.</p>

  <p class="calibre2">&nbsp;</p>

  <p class="calibre2"><b class="calibre4">9</b></p>

  <p class="calibre2">&nbsp;</p>

  <p class="calibre2">Şimdi, akıllı oğlum, diye fısıldadı Mordred’in kaynayan, eriyen beynindeki soğuk ses. Şimdi. Git ve uykusundan asla uyanmamasını sağla. Onu birlikte hükmedeceğimiz güllerin arasında öldür.</p>

  <p class="calibre2">Mordred saklandığı yerden çıktı. Dürbün, artık bir ele benzemeyen elinden düşmüştü. Değişirken içini yoğun bir özgüven kapladı. Bir dakika sonra iş bitecekti. İkisi de uyuyordu, başaramaması için hiçbir sebep yoktu.</p>

  <p class="calibre2">Yedi bacak üzerinde bir kâbus gibi, uyuyan iki erkeğin üzerine doğru hızla gitti. Ağzı açılıp kapanıyordu.</p>

  <p class="calibre2">&nbsp;</p>

  <p class="calibre2"><b class="calibre4">10</b></p>

  <p class="calibre2">&nbsp;</p>

  <p class="calibre2">Roland binlerce kilometre ötede bir yerlerden gelen havlama sesini duydu. Ses yüksek, telaşlı, öfkeli ve vahşiydi. Yorgun beyni havlamayı algılamamak, bir çukura gömüp üzerini örtmek istedi. Sonra onu bir anda uyandıran, acı dolu, korkunç bir çığlık yükseldi. Acıyla değişmiş bile olsa Roland bu sesi çok iyi tanıyordu.</p>

  <p class="calibre2">“Oy!” diye haykırdı yerinden fırlayarak. “Oy, neredesin? Yanıma gel! Yanı…”</p>

  <p class="calibre2">Oradaydı, örümceğin kolları arasında kıvranıyordu. Ateşin aydınlığında ikisi de net bir şekilde görülebiliyordu. Daha ötelerinde Patrick, Susannah gittiğine göre artık kirlenmiş olabilecek bir saç perdesinin gerisinden aptalca bakıyordu. Hantal Billy, Mordred bedenini doğal olmayacak bir şekilde bükmüş olmasına rağmen öne arkaya var gücüyle kıvranıyor, ağzından köpükler saçarak örümceğin bedeninin herhangi bir parçasını ısırmaya çalışıyordu.</p>

  <p class="calibre2">Uzun otlar arasından fırlamasaydı Mordred’in pençelerindeki o değil, ben olacaktım, diye düşündü Roland.</p>

  <p class="calibre2">Oy dişlerini örümceğin bacaklarından birine sertçe geçirdi. Roland dişlerini daha derine geçirirken Hantal Billy’nin kaslarında beliren madeni para büyüklüğündeki gamzeleri ateşin aydınlığında görebiliyordu. Yaratık hafifçe yalpaladı ve kavrayışı gevşedi. İsteseydi Oy o an serbest kalabilir, örümceğin pençelerinden kurtulabilirdi. Ama yapmadı. Mordred, onu tekrar kavrayamadan atlayıp koşarak uzaklaşmak yerine zamanını boynunu uzatıp yaratığın bacaklarından birinin şiş bedeniyle birleştiği yeri yakalamakla harcadı. Dişlerini derinlere geçirince siyahımsı bir sıvı, burnunun iki yanından fışkırdı. Ateşin ışığında turuncu pırıltılar saçıyordu. Mordred daha yüksek bir çığlık attı. Oy’u hiç hesaba katmamıştı ve bedelini ödüyordu. Kıvranan iki şekil, ateşin aydınlığında bir karabasandan fırlamış iki yaratığa benziyordu.</p>

  <p class="calibre2">Patrick yakınlarda bir yerde dehşetle haykırıyordu.</p>

  <p class="calibre2">Beş para etmez orospu evladı uyuyakalmış, diye düşündü Roland acıyla. Peki ona nöbet tutturan kimdi?</p>

  <p class="calibre2">“Bırak onu, Mordred!” diye bağırdı. “Bırakırsan bir gün daha yaşamana izin veririm! Babamın adı üzerine yemin ederim!”</p>

  <p class="calibre2">Delilik ve kötülükle dolu kıpkırmızı gözler, Oy’un çarpılmış bedeninin üzerinden ona dik dik baktı. Gözlerin üzerinde, örümceğin sırtında topluiğne başı gibi minik mavi gözler vardı. Silahşor’a fazla insani bir nefretle bakıyorlardı.</p>

  <p class="calibre2">Kendi gözlerim, diye düşündü korkuyla, ardından acı bir çıtırtı duyuldu. Kırılan, Oy’un omurgasıydı ama bu ölümcül yaralanmaya, çelik gibi sert kıllar bir zamanlar Jake’in bileğini şefkatle kavrayıp çocuğun görmesini istediği bir şeye doğru çeken ağzını ve çevresini parçalamış olmasına rağmen Mordred’in bacağının gövdesiyle birleştiği yeri kavrayan dişleri ayrılmadı. Ake! derdi öyle anlarda heyecanla. AkeAke!</p>

  <p class="calibre2">Roland’ın sağ eli tabancasına gitti ama kılıfının boş olduğunu anladı. Susannah’nın diğer dünyaya geçerken tabancalarından birini yanında götürmüş olduğunu ancak o zaman, genç kadının gidişinden saatler sonra fark etti. Güzel, diye düşündü. Güzel. Diğer tarafta karanlık varsa içindeki yaratıklar için beş, kendisi için bir kurşunu olacak. Alâ.</p>

  <p class="calibre2">Ama bu düşünce de belli belirsiz ve uzaktı. Mordred ağırlığını arka bacakları üzerine verip kalan orta bacağını Oy’un gövdesine dolayarak hâlâ diş göstermekte olan Hantal Billy’yi kanayan bacağından uzaklaştırırken diğer tabancasını çekti. Örümcek, tüylü bedeni korkunç bir şekilde havada döndürdü. Oy’un bedeni bir an için parlak Yaşlı Ana’yı perdeledi. Sonra örümcek, Hantal Billy’yi bir kenara fırlattı ve Roland dejâ vu hissine kapıldı. Bu olanları çok uzun zaman önce, Büyücü‘nün Küresi’nde görmüştü. Oy ateşin yardığı karanlıkta süzüldü ve Roland’ın yakmak için kopardığı dallardan birinin köküne sertçe çarptı. Acı dolu, korkunç bir çığlık attı ölüm çığlığı ve Patrick’in başının üzerinde havada hareketsizce asılı kaldı.</p>

  <p class="calibre2">Mordred bir an bile duraksamadan Roland’ın üzerine atıldı ama hareketleri yeterince süratli değildi; bacaklarından biri doğar doğmaz vurularak koparıldığı, bir diğeri de az önce kötü bir şekilde yaralandığı için nispeten yavaş ilerliyor, yaralı bacağının ucundaki kıskaç yerde yararsızca sürünürken istemsizce açıhp.kapanıyordu. Roland’ın gözleri hiç bu kadar keskin, böyle anlarda içini saran soğukluk hiç bu kadar derin olmamıştı.</p>

  <p class="calibre2">Örümceğin sırtındaki beyaz yumruyu ve kendisinin olan masmavi gözlerini gördü. Tek oğlunun korkunç yaratığın sırtından bakan yüzünü gördü ve ilk kurşunun parçalamasıyla gördüğü yüz fışkıran kanlar ardında bir anda kayboldu. Örümcek arka ayakları üzerinde yükseldi, ön bacakları yıldızlarla dolu gökyüzüne doğru havayı yardı. Roland’ın sonraki iki kurşunu açığa çıkan karnına gömüldü ve koyu renk bir sıvı fışkırtarak sırtından çıktı. Örümcek, belki kaçma niyetiyle yan tarafına döndü ama kalan bacakları, gövdesini daha fazla destekleyemedi. Mordred Deschain kızıl ve turuncu kıvılcımlar saçarak ateşin üzerine düştü. Korların arasında kıvrandı, karnındaki kıllar yanmaya başladı ve acı acı gülümseyen Roland tekrar ateş etti. Ölmekte olan örümcek artık dağılmış olan ateşin içinden yuvarlanarak çıktı, arka bacakları birleşip düğüm oldu, ardından tekrar ayrıldı. Biri yine ateşin içine girdi ve yanmaya başladı. Koku felaketti.</p>

  <p class="calibre2">Ateşten fırlamış korları ve tutuşmuş otları üzerlerine basarak söndürmeye niyetlenen Roland o tarafa doğru yürümeye başlamıştı ki kafasının içinde öfke dolu, korkunç bir uluma duydu.</p>

  <p class="calibre2">Oğlum! Tek oğlum! Onu öldürdün!</p>

  <p class="calibre2">“Benim de oğlumdu,” dedi Roland üzerinden duman tüten canavara bakarak. Gerçeği kabullenebilirdi. Evet, hiç olmazsa bu kadarını yapabilirdi.</p>

  <p class="calibre2">Gel o halde! Gel, evlat katili! Gel ve Kule’ne bak ama şunu bil… kapısına bile dokunamadan Can’Ka’nın kıyısında ihtiyarlıktan öleceksin! Geçmene hiçbir zaman izin vermeyeceğim! Geçiş karanlığı gelip geçecek, sen geçemeyeceksin! Katil! Ana katili, arkadaş katili… evet, her biri öldü, Susannah onu gönderdiğin kapının diğer tarafında boğazı kesilmiş halde ölü yatıyor… ve şimdi de evlat katili oldun!</p>

  <p class="calibre2">“Onu bana gönderen kimdi?” diye sordu Roland kafasındaki sese. “Şu çocuğu çünkü görünüşü ne olursa olsun o bir çocuk eceline kim gönderdi, seni kızıl canavar?”</p>

  <p class="calibre2">Buna cevap gelmedi. Roland tabancasını kılıfına koydu ve alevleri daha fazla yayılmalarına fırsat vermeden söndürdü. Sesin Susannah hakkında söylediklerini düşündü ve inanmamaya karar verdi. Susannah ölmüş olabilirdi, evet olabilirdi, ama Mordred’in Kızıl Baba’sının bu konuda Roland’dan fazlasını bildiğini sanmıyordu.</p>

  <p class="calibre2">Silahşor bu fikri ardında bıraktı ve katef inin sonuncu üyesinin dalın köküne saplanmış halde havada asılı olduğu ağaca yöneldi. Oy hâlâ yaşıyordu. Altın halkalı gözler Roland’a keyifli bir yorgunluk denebilecek bir ifadeyle baktı.</p>

  <p class="calibre2">“Oy,” diyerek elini uzattı ısırılabileceğini bilerek ama zerre kadar umursamayarak. Galiba bir parçası hem de küçük sayılamayacak bir parçası ısırılmak istiyordu. “Oy, hepimiz teşekkürler deriz. Ben teşekkürler derim, Oy.”</p>

  <p class="calibre2">Hantal Billy ısırmadı ve tek bir kelime söyledi. “Olan.” Sonra içini çekti, Silahşor’un elini bir kez yaladı ve cansız başı aşağı sarktı.</p>

  <p class="calibre2">&nbsp;</p>

  <p class="calibre2"><b class="calibre4">11</b></p>

  <p class="calibre2">&nbsp;</p>

  <p class="calibre2">Patrick şafağın belirsizliği yerini sabahın parlaklığına bıraktığı sırada kucağında Oy’un bir etole benzeyen cansız bedeniyle kuru dere yatağında, güllerin arasında oturmakta olan Roland’ın yanına tereddütle yürüdü. Delikanlı yumuşak, soru dolu bir ses çıkardı.</p>

  <p class="calibre2">“Şimdi olmaz, Patrick,” dedi Oy’un tüylerini dalgınca okşayan Roland. Tüyleri gür ama yumuşaktı. Sertleşen kaslara ve kuruyan kana rağmen tüylerin altındaki yaratığın öldüğüne inanmakta zorlanıyordu. Kuru kanla kaplı tüyleri, parmaklarıyla elinden geldiğince tarayıp düzeltti. “Şimdi olmaz. Oraya varmak için önümüzde koca bir gün var ve sorun yaşamayacağız.”</p>

  <p class="calibre2">Hayır, acele etmelerine gerek yoktu; son ölüsünün ardından dilediğince yas tutmaması için hiçbir sebep yoktu. Kule’nin kapısına bile dokunamadan ihtiyarlıktan öleceğini söylerken yaşlı Kral’ın sesinde hiç şüphe yoktu. Gideceklerdi elbette ve Roland araziyi inceleyecekti ama Kule’ye yaşlı canavarın göremediği bir noktadan yaklaşıp aşağıdan kapıya dolanmanın bir fikir değil, aptalca bir umut olduğunu o an bile biliyordu. Yaşlı canavarın sesinde hiçbir şüphe yoktu; geride gizlenmiş bir zerre bile.</p>

  <p class="calibre2">Ama o an için hiçbirinin önemi yoktu. Öldürdüklerinden biri daha kucağında yatıyordu ve bir teselli varsa o da şuydu: Oy sonuncuydu. Artık Patrick hariç yine yalnızdı ve içinden bir ses, Patrick’in Silahşor’un taşıdığı korkunç mikroba bağışıklı olduğunu söylüyordu çünkü Patrick hiçbir zaman katet olmamıştı.</p>

  <p class="calibre2">Sadece ailemi öldürüyorum, diye düşündü ölü Hantal Billy’yi okşayarak.</p>

  <p class="calibre2">Onu en çok üzen, önceki gün Oy’la konuşma tarzıydı. Onunla gitmiş olmayı diliyorsan fırsatın varken gitmeliydin!</p>

  <p class="calibre2">Roland’ın ona ihtiyacı olacağını bildiği için mi kalmıştı? Patrick’in iş başa düştüğünde (Eddie’nin deyişiydi elbette) başaramayacağını bildiği için mi?</p>

  <p class="calibre2">Neden şimdi bana öyle mahzunca bakıyorsun?</p>

  <p class="calibre2">Çünkü son günü olduğunu ve ölümünün kolay olmayacağını biliyordu?</p>

  <p class="calibre2">“Bence ikisini de biliyordun,” dedi Roland ve ellerinin altındaki kürkü daha iyi hissedebilmek için gözlerini kapadı. “Seninle o şekilde konuştuğum için çok üzgünüm, sözlerimi geri alabilmek için sağlam elimin tüm parmaklarını feda ederdim. Ederdim, doğru söylüyorum.”</p>

  <p class="calibre2">Ama zaman, Anahtar-Dünya’da olduğu gibi burada da tek yöne doğru akıyordu.</p>

  <p class="calibre2">Roland içinde hiç öfke kalmadığını, her zerrenin tükendiğini söyleyebilirdi, ama teninin ürpertisini hissedip anlamını kavradığında yüreğinden taze bir hiddet dalgası yükseldi. Ve yorgun, ancak hâlâ mahir ellerine bir soğukluğun yerleştiğini hissetti.</p>

  <p class="calibre2">Patrick, onu çiziyordu. Değeri ondan on kat hayır, yüz kat! fazla, cesur, küçük bir yaratık ikisi için canını o ağacın üzerinde vermemiş gibi kavak ağacının altına oturmuş, resim yapıyordu.</p>

  <p class="calibre2">Onun tarzı da bu, dedi Susannah zihninin derinliklerinden sakin, şefkat dolu bir sesle. Tek sahip olduğu bu, diğer her şey ondan çekilip alınmış… yuvası olan dünya, annesi, dili ve akıl sağlığı. O da yas tutuyor, Roland. Üstelik çok da korkuyor. Bu, kendisini sakinleştirebilmesinin tek yolu.</p>

  <p class="calibre2">Kuşkusuz hepsi doğruydu. Ama doğru oluşları öfkesini dindireceğine daha da alevlendirdi. Kalan tabancasını bir kenara koydu (şarkı söyleyen iki gül arasında parlıyordu) çünkü o anki ruh haliyle yakınında bulundurması tehlikeli olabilirdi. Sonra Patrick’i hayatında duymadığı şekilde azarlama niyetiyle ayağa kalktı. Başka bir işe yaramasa da kendini daha iyi hissetmesini sağlayacaktı. İlk kelimelerini şimdiden duyabiliyordu: O değersiz hayatını kurtaranların resmini yapmak hoşuna mı gidiyor, seni geri zekâlı? Kalbin neşeyle mi doluyor?</p>

  <p class="calibre2">Tam ağzını açmıştı ki Patrick kalemini bırakıp eline yeni oyuncağını aldı. Silginin yarısı tükenmişti ve başka yoktu; Susannah pembe silgileri Roland’ın tabancası gibi yanında götürmüştü ve muhtemelen bunun tek sebebi, aklı o an daha önemli konularla meşgul olduğundan kavanozu tamamen unutmasıydı. Patrick silgiyi resmin üzerine getirdi ve duraksayıp başını kaldırdı belki de silmeyi gerçekten isteyip istemediğine karar vermeye çalışıyordu ve dere yatağındaki Silahşor’un kaşlarını çatarak ona bakmakta olduğunu gördü. Sebebi hakkında muhtemelen en ufak fikri bile yoktu ama Roland’ın öfkeli olduğunu hemen anladı ve yüzü, korku ve mutsuzlukla buruştu. Roland, Dandelo’nun Patrick’i böyle gördüğünü düşündü ve öfkesi hemen söndü. Patrick’in ondan korkmasına izin vermeyecekti… kendisi için olmasa bile Susannah’nın hatırı için buna fırsat vermeyecekti.</p>

  <p class="calibre2">Ve bunun kendisi için olduğunu keşfetti.</p>

  <p class="calibre2">O halde neden onu öldürmüyorsun? diye sordu zihnindeki sinsi ses. Ona karşı böylesine merhamet duyuyorsan öldür de zavallı yaratığın çektiği acı bir son bulsun. Hantal Billy ile açıklığa beraber gidebilirler. Orada senin için bir yer hazırlayabilirler, Silahşor.</p>

  <p class="calibre2">Roland başını iki yana salladı ve gülümsemeye çalıştı. “Hayır, Patrick, Sonia’nın oğlu,” dedi (robot Bili, ona öyle demişti). “Hayır, yanılmışım yine ve seni azarlamayacağım Ama…”</p>

  <p class="calibre2">Patrick’in oturmakta olduğu yere yürüdü. Patrick, Roland’ın tekrar öfkelenmesine yol açan köpeğimsi, yatıştırmaya uğraşan bir gülümsemeyle olduğu yerde büzüldü. Ancak Silahşor öfkesini bu kez kolayca bastırdı. Oy’u Patrick de seviyordu ve evet, üzüntüsüyle baş edebilmesinin tek yolu buydu.</p>

  <p class="calibre2">O an bu, Roland için pek az anlam ifade ediyordu.</p>

  <p class="calibre2">Eğilip silgiyi çocuğun elinden nazikçe aldı. Patrick, ona sorarcasına baktıktan sonra harika (ve kullanışlı) oyuncağını geri vermesi için boş elini uzattı. Gözleriyle vermesini diliyordu.</p>

  <p class="calibre2">“Olmaz,” dedi Roland olabildiğince nazik bir sesle. “Tanrılar bilir kaç yıldır bu olmadan resim yaptın; bugünü silgi olmadan tamamlayabilirsin eminim. Daha sonra çizmeni ve sonra silmeni isteyeceğim bir şey olabilir. Anlıyor musun, Patrick?”</p>

  <p class="calibre2">Patrick anlamamıştı ama silgi, Roland’ın saatinin yanını boylayınca az önce olanları hemen unutmuş göründü ve tekrar resmine döndü.</p>

  <p class="calibre2">“Resmini de bir süreliğine bırak,” dedi Roland, ona.</p>

  <p class="calibre2">Patrick söyleneni hiç itiraz etmeden yaptı. Önce arabayı, sonra Kule Yolu’nu gösterdi ve sorarcasına bir ses çıkardı.</p>

  <p class="calibre2">“Evet,” dedi Roland. “Ama önce Mordred’in yanındakilere bakalım işe yarar bir şey bulabiliriz ve dostumuzu gömelim. Oy’u gömmeme yardım eder misin, Patrick?”</p>

  <p class="calibre2">Patrick hevesle yardım etti ve gömme işi fazla uzun sürmedi; cansız beden, içindeki yürekten çok daha küçüktü. Öğleye doğru Kara Kule’ye giden uzun yolun son birkaç kilometresini almaya başladılar.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
