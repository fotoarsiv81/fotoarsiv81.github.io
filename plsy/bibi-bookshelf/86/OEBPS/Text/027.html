<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>İKİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">İ</b></span><span class="t"><b class="calibre1">K</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">VES’KA GAN</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Olanlar, ölümcül bir basitlikteydi: Roland’ın sakat kalçası ona ihanet etmişti. Hiddet, acı ve korkuyla haykırarak dizlerinin üzerine düştü. Sonra Jake hiç duraksamadan üzerinden geçti ve gölgesi bir anlığına Silahşor’un üzerine düştü. Oy kamyonetin içinden deli gibi havlıyordu. “AkeAke! AkeAke!”</p>

  <p class="calibre2">“Jake, hayır!” diye bağırdı Roland. Her şeyi korkunç bir netlikle gördü. Çocuk, mavi araç ne bir kamyonet, ne de bir arabaydı, galiba ikisinin bir karışımıydı ahenksiz bir müzik eşliğinde son hızla üzerlerine gelirken yazarı belinden kavradı. Bedenini siper ederek King’i sol tarafa çevirdi ve minibüsün çarptığı da o oldu. Kanayan elleri kuma gömülmüş halde hâlâ dizleri üzerinde durmakta olan Silahşor’un gerisindeki kadın çığlık attı.</p>

  <p class="calibre2">“JAKE, HAYIR!” diye bağırdı Roland tekrar ama çok geçti. Oğlu olarak kabul ettiği çocuk minibüsün altında gözden kaybolmuştu. Silahşor küçük bir elin havaya kalktığım gördü hiçbir zaman unutmayacaktı ve sonra onu da göremez oldu. Önce Jake’in, sonra Jake’e çarpan minibüsün ağırlığıyla savrulan King küçük korunun kıyısına, çarpışma noktası</p>

  <p class="calibre2">üç metre ötesine düştü. Sağ tarafının üzerine düşmüş, başını bir kaya çarpmış, şapkası çarpmanın şiddetiyle başından uçmuştu. Sonra, belki vağa kalkma niyetiyle diğer tarafına döndü. Belki hiçbir şeye niyetlenmemişti. Gözleri şokla boş boş bakıyordu.</p>

  <p class="calibre2">Şoför direksiyonu kırınca minibüs onu yere yapıştırmak yerine yüzüne tozları savurarak Roland’ın birkaç santim solundan geçti. Yavaşlamaya başlamıştı, şoför belki frene basmayı akıl etmişti. Çok geç de olsa. Yan tarafı kamyonete sürttü ve minibüs biraz daha yavaşladı, ama hasar vermesi son bulmamıştı. Tamamen durmadan önce yerde yatmakta olan King’e tekrar çarptı. Roland bir kemiğin kırıldığını duydu. Yazarın feryadı kemik sesini takip etti. Roland artık kalçasındaki acının ne olduğunu biliyordu, değil mi? Eklem eceli hiçbir zaman söz konusu olmamıştı.</p>

  <p class="calibre2">Sancısının tamamen kaybolduğunu hayal meyal fark ederek ayağa fırladı. Stephen King’in mavi aracın ön tekerleği altında kalan, doğal olmayan bir şekilde çarpılmış bedenine baktı ve, güzel, diye düşündü vahşice. Güzel! Birinin burada ölmesi gerekiyorsa ölen sen ol! Gan’ın göbek bağının, oradan gelen hikâyelerin, Kale’nin cehenneme kadar yolu var! Ölen oğlum değil, sen ol!</p>

  <p class="calibre2">Hantal Billy, Roland’ın yanından hızla geçti ve minibüsün arkasında, egzoz gazının içinde, gözleri açık halde sırtüstü yatan Jake’in yanına koştu. Hiç tereddüt etmeyen Oy hâlâ Jake’in omzuna asılı olan Oriza kesesini dişleriyle kavradı ve güçlü kısa arka bacaklarıyla yerden destek alarak çocuğun vücudunu santim santim minibüsten uzaklaştırmaya başladı. Jake’in kulaklarından ve ağzının kenarından kan süzülüyordu. Kısa çizmelerinin topukları toprak ve sert, kahverengi çam iğneleri üzerinde çift sıra halinde iz bırakıyordu.</p>

  <p class="calibre2">Roland sendeleyerek Jake’in yanına gitti ve başucunda diz çöktü. İlk düşüncesi Jake’in her şeye rağmen iyi olduğuydu. Tüm tanrılara şükür, Çocuğun kolları ve bacakları doğal açılarıyla duruyordu ve burun kemiğinden sakalsız yanağına doğru inen Roland’ın korktuğu gibi kan değil, pas ve yağ karışımıydı. Evet, kulaklarından ve ağzından kan geliyordu ama belki sadece çarpma sırasında dişi yanağının içini kesmişti ya da belki…</p>

  <p class="calibre2">“Git ve yazarla ilgilen,” dedi Jake. Sesi sakindi, hiç acı çekmiyormıış gibiydi. Gün boyunca süren yürüyüşün ardından yaktıkları bir kamp ateşinin başında oturuyor olabilirlerdi.</p>

  <p class="calibre2">“Yazar bekleyebilir,” dedi Roland tersçe. Bir yandan da, bana bir mucize bahşedildi, diye düşünüyordu. Bir çocuğun henüz tam gelişmemiş esnek bedeni ve orospu çocuğunun kamyonmobili üzerinden geçtiği sırada altında olan yumuşak toprak sayesinde.</p>

  <p class="calibre2">“Hayır,” dedi Jake. “Bekleyemez.” Hareket edip doğrulmaya çalışınca gömleği vücudunun üst kısmına yapıştı ve Roland, çocuğun göğsündeki korkunç çöküntüyü gördü. Jake’in ağzından kan gelmeye devam ediyordu, tekrar konuşmaya çalıştığında öksürmeye başladı. Roland’ın kalbi göğsünde bir paçavra gibi dalgalanıyor gibiydi ve bir an, karşısındaki görüntüye rağmen çarpmaya nasıl devam edebildiğini merak etti.</p>

  <p class="calibre2">Oy hüzünle inledi, Jake’in ismini Roland’ın kollarındaki tüyleri ürpertecek şekilde yarı uluyarak söylemişti.</p>

  <p class="calibre2">“Konuşmaya çalışma,” dedi Roland. “İçinde bir şey kırılmış olabilir. Belki bir kaburga kemiği ya da iki.”</p>

  <p class="calibre2">Jake başını yan tarafa çevirdi. Ağız dolusu kan tükürdü bir kısmı çiğnenmiş tütün gibi yanağından aşağı süzüldü ve Roland’ın bileğini kavradı. Tutuşu kuvvetliydi, sesi de öyle. Her bir kelimesi açık ve netti.</p>

  <p class="calibre2">“Her şey kırıldı. Ölmek bu; biliyorum çünkü daha önce de yapmıştım.” Daha sonra söylediği, Roland’ın Cara Laughs’den ayrılmadan hemen önce düşündüğüydü. “Ka öyle istiyorsa bırak öyle olsun. Kurtarmaya geldiğimiz adamla ilgilen.”</p>

  <p class="calibre2">Çocuğun bakışlarındaki ve sesindeki emre karşı koymak imkânsızdı. Artık bitmişti, On Dokuz Ka’sı sona varmıştı. Belki King için değil. Kurtarmaya geldikleri adam için değil. Yazgılarının ne kadarı tütün lekeli parmaklarının ucundan akmıştı? Hepsi mi? Birazı mı? Bu mu?</p>

  <p class="calibre2">Cevap her neyse, Roiand, ona çarpan makinenin altında sıkışmış, halde yatan adamı çıplak elleriyle öldürebilirdi. Minibüsü onun kullanmıor oluşunun bir önemi yoktu. Ka’nm istediği şeyi yapıyor olsaydı zaten rada olmayacak, Jake’in göğsü de öyle korkunç bir şekilde içe göçmeyekti. gu kadarı çok fazla, Eddie’nin ölümünden sonra çok erkendi. Ama yine de…</p>

  <p class="calibre2">“Kıpırdama,” dedi ayağa kalkarken. “Oy, hareket etmesine izin verme.” “Kıpırdamayacağım.” Kendinden emin, net. Ama Roland şimdi çocuğun gömleğinin eteklerinin ve kot pantolonunun bacaklarının arasının da kanla koyulaştığını görebiliyordu. Daha önce bir kez ölmüş ve geri gelmişti. Ama bu dünyadan değil. Bu dünyada ölümden dönüş yoktu. Roland, yazarın yatmakta olduğu yere döndü.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Irene Tassenbaum, direksiyonun başından ayrılmaya çalışan Bryan Smith’i kabaca geri itti. Köpekleri belki kanın, Oy’un veya her ikisinin birden kokusunu almışlardı havlıyor ve adamın arkasında çılgınca hoplayıp zıplıyordu. Radyoda şimdi gürültülü, cehennemden çıkmış gibi bir heavy metal parça çalıyordu, Irene başı ikiye ayrılacakmış gibi hissediyordu, ama bunun sebebi az önce yaşananlar değil, gürültü patırtıydı. Adamın tabancasını görüp yerden aldı. Zihninin hâlâ tutarlı bir şekilde düşünebilen tarafı silahın ağırlığıyla şaşkına dönmüştü. Buna rağmen tabancayı adama doğrulttu, sonra uzanıp radyoyu kapattı. Müziğin gürültüsü kesilince kuş seslerini, köpeklerin havlayışını ve… o tuhaf yaratığın ulumasını duydu.</p>

  <p class="calibre2">“Minibüsü çarptığın adamdan uzaklaştır,” dedi. “Yavaşça. Ve geri giderken çocuğu yine ezecek olursan yemin ederim kafanı uçururum.” Bryan Smith, ona kanlanmış, şaşkın gözlerle baktı. “Hangi çocuk?”</p>

  <p class="calibre2">Roland minibüsün ön tekerleği yazardan yavaşça uzaklaşınca adamın vücudunun alt kısmının sağa doğru doğal olmayan bir açıyla dönmüş olduğunu ve sağ bacağında bir çıkıntı belirdiğini gördü. Uyluk kemiği olmalıydı. Ayrıca kayaya çarptığı alnı yarılmış, yüzünün sağ tarafı kanla kaplanmıştı. Jake’ten çok daha kötü görünüyordu ama tek bir bakış bile adamın kalbi güçlüyse ve şok onu öldürmezse muhtemelen hayatta kalacağını anlamaya yeterdi. Jake’in adamı belinden kavrayıp çekişi ve darbeyi küçük bedeniyle karşılayışı bir kez daha gözlerinin önüne geldi. “Yine sen,” dedi King cılız sesle. “Beni hatırlıyorsun.”</p>

  <p class="calibre2">“Evet. Şimdi.” King dudaklarını yaladı. “Su.”</p>

  <p class="calibre2">Roland’ın yanında içecek bir şey yoktu, olsaydı da dudaklarını ıslatmaya yetecek kadarından fazlasını vermezdi. Sıvı alımı yaralı bir adamda kusmaya, kusma da boğulmaya yol açabilirdi. “Üzgünüm,” dedi. “Hayır. Değilsin.” Dudaklarını tekrar yaladı. “Jake?” “Orda, yerde yatıyor. Onu tanıyor musun?”</p>

  <p class="calibre2">King gülümsemeye çalıştı. “Onu yazdım. Daha önce seninle oları genç adam nerde? Eddie nerde?”</p>

  <p class="calibre2">“Öldü,” dedi Roland. “Devartoi’de.” King’in kaşları çatıldı. “Devar?… Bunu bilmiyorum.” “Öyle. Bu yüzden burdayız. Bu yüzden gelmek zorunda kaldık. Dostlarımdan biri öldü, bir diğeri ölmek üzere ve tet parçalandı. Hepsi to’nın ona verdiği görevi yapmayı bırakan tembel, korkak bir adam yüzünden.’ Yol üzerinde hiç trafik yoktu. Dünya cıvıldayan kuşlar, havlayan köpekler ve uluyan Hantal Billy hariç sessizdi. Zaman içinde donmuş olabilirlerdi. Belki gerçekten öyle, diye düşündü Roland. Bunun mümkün olabileceğine inanmasına yetecek kadar çok şey görmüştü. Her şey mümkündü.</p>

  <p class="calibre2">“Işın’ı kaybettim,” dedi King ağaçların kıyısındaki çam iğneleriyle kaph toprağın üzerinde yatarken. Yaz başının tatlı güneşi, o altın rengi ve yeşil ışıltı etrafını sarmıştı.</p>

  <p class="calibre2">Roland uzanıp King’in oturmasına yardımcı oldu. Yazar sağ kalçasının si§ eklemi parçalanmış yuvasına sürtünce acıyla bağırdı, ama itiraz etmedi. Roland gökyüzünü işaret etti. Şişman beyaz bulutlar Mejis’teki sığırtmaçlar onlara los ângeles derdi başlarının üzerindekiler hariç mavi gökyüzünde kıpırtısızca duruyordu. Tam üstlerindeki bulutlar dar bir bölgeyi etkileyen bir rüzgârla sürükleniyormuşçasına hızla ilerliyordu.</p>

  <p class="calibre2">“İşte!” diye öfkeyle fısıldadı Roland, yazarın sıyrılmış, kirlenmiş kulağına. “Tam tepende! Etrafında! Hissetmiyor musun? Görmüyor musun?” “Evet,” dedi King. “Şimdi görüyorum.”</p>

  <p class="calibre2">“Hep ordaydı. Onu kaybetmedin, sadece o korkak gözlerini başka tarafa çevirdin. Tekrar görebilmen için arkadaşım hayatını kurtarmak zorunda kaldı.”</p>

  <p class="calibre2">Roland sol eliyle kemerinden bir kurşun çıkardı. Parmaklan önce o alışık oldukları eski numarayı yapamadı; çok fazla titriyorlardı. Kendi kendine bu iş ne kadar uzarsa bölünmesi olasılığının o kadar artacağını ya da o bu zavallı insan müsveddesiyle uğraşırken Jake’in ölebileceğim hatırlatarak parmaklarındaki titremeyi yok edebildi.</p>

  <p class="calibre2">Başını kaldırınca tabancasını minibüsün şoförüne doğrultmuş olan kadını gördü. Bu iyiydi. Kadın iyiydi: Gan neden Kule hikâyesini onun gibi birine vermemişti sanki? Onu yanlarında tutma içgüdüsü haklı çıkmıştı. Köpeklerin kafa ütüleyen havlaması ve Hantal Billy’nin uluması bile kesilmişti. Oy, Jake’in yüzündeki toz ve yağı yalayarak temizliyordu; minibüsteki Bullet ve Pistol ise hamburger köftesini efendilerinin müdahalesi olmadan rahatça midelerine indirmekle meşgullerdi.</p>

  <p class="calibre2">Roland tekrar King’e döndü ve kurşun parmaklarının üzerinde o eski dansına başladı. King daha önce hipnotize edilmiş insanların çoğunluğunda olduğu gibi neredeyse anında uykuya daldı. Gözleri hâlâ açıktı ama Silahşor’a değil, ötesine bakıyor gibiydi.</p>

  <p class="calibre2">Roland’ın yüreği şu işi bir an önce bitirmesini haykırıyor, ama aklı işin aceleye gelmeyeceğini biliyordu. Yüzüne gözüne bulaştırmamamın. Jake’in fedakârlığını anlamsızlaştırmak istemiyorsan bu isi hakkıyla yapmalısın.</p>

  <p class="calibre2">Kadın, ona bakıyordu. Minibüsün içinde, açık kapının dibinde oturmakta olan sürücü de. Roland sai Tassenbaum’un mücadele ettiğini gördü. Ama Bryan Smith, King’in ardından uyku diyarına gitmişti bile. Bu Silahşor’u fazla şaşırtmadı. Adam, orada ne yaptığına dair en ufak fikir sahibi olsaydı kaçmak için her fırsatı denerdi. Geçici bir kaçış bile olsa.</p>

  <p class="calibre2">Silahşor dikkatini tekrar yaşam öyküsünün yazarı olduğunu düşündüğü adama çevirdi. Tıpkı daha önce yaptığı gibi başladı. Kendi hayatında sadece günler, yazarın hayatında ise yirmi yıldan fazla bir süre önce yaptığı gibi.</p>

  <p class="calibre2">“Stephen King, beni görüyor musun?” “Seni çok iyi görüyorum, Silahşor.” “Beni en son ne zaman görmüştün?”</p>

  <p class="calibre2">“Bridgton’da yaşıyorduk. Tefim henüz gençti. Yazmayı daha yeni öğreniyordum.” Bir duraksama oldu, sonra Roland’ın ona göre zamanı işaretlemekte en önemli yol olduğunu düşündüğü bir açıklama yaptı; herkes için değişen bir zaman belirleyici: “Hâlâ kafa çekiyorken.” “Şimdi derin bir uykuda mısın?” “Derin.”</p>

  <p class="calibre2">“Acının altında mısın?” “Altında, evet. Teşekkür ederim.”</p>

  <p class="calibre2">Hantal Billy tekrar uludu. Bunun ne anlama gelebileceğini düşünüp dehşete kapılan Roland etrafına bakındı. Kadın, Jake’in yanı başında diz çökmüştü. Jake’in kolunu kadının boynuna dolayıp kulağına bir şey söylemek amacıyla başını kendine çektiğini görünce rahatladı. Bunu yapabilecek kadar güçlüyse…</p>

  <p class="calibre2">Kes sunu! Gömleğinin altında vücudunun şeklinin ne hale geldiğim gördün. Umut ederek vakit harcama lüksün yok.</p>

  <p class="calibre2">Burada zalim bir paradoks vardı: Jake’i sevdiği için Jake’in ölüsünü ryj ve bir saatten kısa bir süre önce tanıştığı bir kadının ellerine bırakmak zorundaydı.</p>

  <p class="calibre2">Neyse. Şimdi asıl işi King’di. Jake, ona arkası dönükken yolun sonundaki açıklığa giderse… ka öyle istiyorsa bırak öyle olsun.</p>

  <p class="calibre2">Roland tüm iradesini ve konsantrasyonunu topladı. Onları kızgın bir nokta halinde odakladı ve dikkatini yazara yöneltti. “Sen Gan mısın?” diye sordu aniden, sebebini bilmeden; tek bildiği, bunun doğru soru olduğuydu.</p>

  <p class="calibre2">“Hayır,” dedi King hiç duraksamadan. Alnındaki yarıktan akan kan ağzına doluyordu. Kanı hiç gözünü kırpmadan tükürdü. “Bir keresinde olduğumu düşünmüştüm, ama bu sadece içkinin etkisiydi. Ve bir de gururun sanırım. Hiçbir yazar… hiçbir ressam, heykeltıraş veya besteci Gan değildir. Biz kaska Gan’ız. KaGan değil, kaska Gan. Anlıyor musun? Söyle, yalvarırım.”</p>

  <p class="calibre2">“Evet,” dedi Roland. Gan’ın peygamberleri ya da şarkıcıları: her ikisi anlamına da gelebilirdi. Ve şimdi neden sorduğunu biliyordu. “Ve senin söylediğin şarkı Ves’Ka Gan. Değil mi?”</p>

  <p class="calibre2">“Ah, evet,” dedi King ve gülümsedi. “Kaplumbağa’nın Şarkısı. Benim gibiler için fazla güzel, bir ezgiyi bile taşıyamayanlar için!”</p>

  <p class="calibre2">“Umurumda değil,” dedi Roland. Şaşkın zihninin elverdiğince derin ve net düşünmeye uğraşıyordu. “Ve şimdi yaralandın.”</p>

  <p class="calibre2">“Felç mi oldum?”</p>

  <p class="calibre2">“Bilmiyorum.” Ve aldırmıyorum. “Tek bildiğim yaşayacağın ve tekrar yazabildiğinde daha önce yaptığın gibi Kaplumbağa’nın Şarkısı‘nı, Ves’Ka Gan’ı dinleyeceğin. Felçli ya da değil, fark etmiyor. Ve bu kez şarkı bitinceye dek söyleyeceksin.”</p>

  <p class="calibre2">“Pekâlâ.”</p>

  <p class="calibre2">“Sen…”</p>

  <p class="calibre2">“Ve UrsKa Gan, Ayı‘nın Şarkısı,” diye sözünü kesti King. Sonra hipozda olmasına rağmen bu canını, acıtıyormuş gibi başını iki yana salladı. “UiMKa Gan.”</p>

  <p class="calibre2">Ayı‘nın Haykırışı mı? Ayı‘nın Çığlığı? Roland hangisi olduğunu bil. miyordu. Fark etmeyeceğini, bunun yazarın gevelemelerinden biri oldu. ğunu ummak zorundaydı.</p>

  <p class="calibre2">Bir araba kaza mahallinden hiç yavaşlamadan geçti, sonra iki büyük motosiklet aksi yöne doğru önlerinden geçip gitti. Tuhaf bir şekilde ikna edici olan bir fikir Roland’ın zihnini sardı: zaman durmamıştı ama o an için loştular. Artık saldırı altında olmayan, dolayısıyla biraz da olsa yardım edebilen Işın onları bu şekilde koruyordu.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Ona tekrar söyle. Hiçbir yanlış anlama olmamalı. Ve daha önce olduğu gibi zayıf düşmemeli.</p>

  <p class="calibre2">Başını eğip yüzünü King’inkine yaklaştırdı; burunları neredeyse birbirine değecekti. “Bu kez şarkıyı bitene dek söyleyecek, hikâyeyi bitIrene dek yazmayı bırakmayacaksın. İyice anladın mı?”</p>

  <p class="calibre2">‘“Ve ömürlerinin sonuna dek mutlu yaşadılar,’” dedi King rüyadaymış gibi. “Bunu yazabilmeyi dilerdim.”</p>

  <p class="calibre2">“Ben de.” Bunu her şeyden çok istiyordu. Yoğun kederine rağmen henüz gözyaşları yoktu; gözleri kafasının içinde kızgın taşlar gibiydi. Belki gözyaşları daha sonra gelirdi, olanların gerçekliğini biraz olsun sindirebildiğinde.</p>

  <p class="calibre2">“Dediğini yapacağım, Silahşor. Sayfalar azaldığında hikâye nasıl şekillenirse şekillensin.” King’in sesi de inceliyor, zayıflıyordu. Roland yazarın yakında bilinçsizlik denizine dalacağını düşündü. “Dostların için üzgünüm, gerçekten üzgünüm.”</p>

  <p class="calibre2">“Teşekkür ederim,” dedi Roland yazan çıplak elleriyle boğma dürtüsüne karşı koymaya devam ederek. Ayağa kalkmaya davranmıştı ki King ID söylediği bir şey onu durdurdu.</p>

  <p class="calibre2">“Söylediğim gibi onun şarkısını dinledin mi? Susannah’mn Şarkisı‘nı?”</p>

  <p class="calibre2">“Ben… evet.”</p>

  <p class="calibre2">King kendini zorlayarak tek dirseği üzerinde doğruldu. Takati giderek azalıyordu, ama sesi net ve güçlüydü. “Sana ihtiyacı var. Senin de ona. Simdi beni rahat bırak. Nefretini daha çok hak edenlere sakla. Gan’ı veya dünyayı nasıl ben yaratmadıysam ka’m da ben yaratmadım ve bunu ikimiz de biliyoruz. Sersemliğinive kederiniardında bırak ve bana dediğin gibi yapman gerekeni yap.” King’in sesi yükselmişti, neredeyse bağırıyordu. Eli uzanıp Roland’ın bileğini inanılmaz bir kuvvetle kavradı. “İşi bitir!”</p>

  <p class="calibre2">Roland cevap vermeye çalıştığında önce ağzından hiç ses çıkmadı. Boğazını temizleyip tekrar denemesi gerekti. “Uyu, saiuyu ve sana çarpan adam dışında burda olan herkesi unut.”</p>

  <p class="calibre2">King’in gözleri kapandı. “Bana çarpan adam dışında burda olan herkesi unut.”</p>

  <p class="calibre2">“Yürüyüşe çıkmıştın ve bu adam sana çarptı.”</p>

  <p class="calibre2">“Yürüyordum… bu adam bana çarptı.”</p>

  <p class="calibre2">“Başka kimse yoktu. Ne ben, ne Jake ne de kadın.”</p>

  <p class="calibre2">“Başka kimse yok,” dedi King. “Sadece o ve ben. O da aynı şeyi söyleyecek mi?”</p>

  <p class="calibre2">“Evet. Çok yakında derin bir uykuya dalacaksın. Daha sonra acı hissedebilirsin ama şu an hiç acın yok.”</p>

  <p class="calibre2">“Şu an acı yok. Derin uyku.” Çam iğnelerinin üzerinde yatmakta olan King’in yüz hatları gevşedi.</p>

  <p class="calibre2">“Ama uyumadan önce bana bir kez daha kulak ver,” dedi Roland. “Dinliyorum.”</p>

  <p class="calibre2">“Bir kadın sana gelebi… dur bir dakika. Rüyanda erkeklerle seviştiğini görür müsün?”</p>

  <p class="calibre2">“Bana eşcinsel olup olmadığımı mı soruyorsun? Ya da gizli bir homoseksüel?” King’in sesi bitkin, aynı zamanda şaşkındı. “Bilmiyorum.” Roland duraksadı. “Galiba evet.”</p>

  <p class="calibre2">“Cevap hayır,” dedi King. “Bazen rüyamda kadınlarla seviştiğimi gö. rürüm. Artık yaşlandım, eskiye nazaran daha az görüyorum… ve muhtemelen bir süre iş görmeyeceğim. O kahrolası adam beni haşat etti.”</p>

  <p class="calibre2">Benimkini ettiği kadar değil, diye acıyla düşündü Roland ama yüksek sesle söylemedi.</p>

  <p class="calibre2">“Rüyanda sadece kadınlarla seviştiğini görüyorsan sana bir kadın gelebilir.”</p>

  <p class="calibre2">“Öyle mi dersin?” King ilgilenmiş gibiydi.</p>

  <p class="calibre2">“Evet. Eğer gelirse çok da güzel bir kadın olacaktır. Sana açıklıktaki huzur ve zevkten bahsedebilir. Adının Uykunun Kızı Morphia veya Ayın Kızı Selena olduğunu söyleyebilir. Kolunu uzatıp seni oraya götürmeyi vaat edebilir. Onu reddetmelisin.” “Reddetmeliyim.”</p>

  <p class="calibre2">“Gözleri ve göğüsleri seni cezp etse de.” “Öyle olsa bile,” dedi King. “Neden reddedeceksin, sai?” “Çünkü şarkı bitmedi.”</p>

  <p class="calibre2">Roland sonunda tatmin olmuştu. Bayan Tassenbaum hâlâ Jake’in yanında diz çökmüş halde duruyordu. Silahşor, ona da çocuğa da aldırmayarak bütün hasara yol açan aracın direksiyonunun başında oturmakta olan adama yöneldi. Adamın irileşmiş gözleri boş boş bakıyordu, ağzı bir karış açılmıştı. Salyası tıraşsız çenesinden aşağı süzülüyordu. “Beni duyuyor musun, sai?”</p>

  <p class="calibre2">Adam korkuyla başını salladı. Arkasında duran iki köpek de sessizleşmişti. Dört parlak göz koltukların arasından Silahşor’a bakıyordu. “İsmin nedir?”</p>

  <p class="calibre2">“Bryan, sizi hoşnut etsin… Bryan Smith.”</p>

  <p class="calibre2">Hayır, hiç hoşnut etmiyordu. Bu adam da boğmak istediklerinden biriydi. Yoldan bir başka araba daha geçti ve bu kez sürücüsü geçtiği sırada korna çaldı. Korumaları her neyse, zayıflamaya başlamış olmalıydı.</p>

  <p class="calibre2">“Sai Smith arabanla, kamyonmobilinle veya adı her neyse onunla bir adama çarptın.”</p>

  <p class="calibre2">Bryan Smith baştan aşağı titremeye başladı. “Ben ömrümde park cezası bile yemedim,” diye mızmızlandı. “Şimdi de gidip eyaletteki en ünlü adama çarptım, olacak iş mi? Köpeklerim kavga ediyordu…”</p>

  <p class="calibre2">“Yalanların beni öfkelendirmiyor,” dedi Roland. “Ama onlara sebep olan korku kızdırıyor. Kapa çeneni.”</p>

  <p class="calibre2">Bryan Smith söyleneni yaptı. Yüzünün rengi yavaşça ama kesintisizce çekiliyordu.</p>

  <p class="calibre2">“Ona çarptığın sırada yalnızdın,” dedi Roland. “Hikayeci ve senden başka kimse yoktu. Anladın mı?”</p>

  <p class="calibre2">“Yalnızdım. Bayım, siz bir gaiptengelen misiniz?”</p>

  <p class="calibre2">“Ne olduğumu boş ver. Kontrol ettin ve hâlâ hayatta olduğunu gördün.”</p>

  <p class="calibre2">“Hâlâ hayatta, güzel,” dedi Smith. “Kimseyi incitmek istemedim, gerçekten.”</p>

  <p class="calibre2">“Seninle konuştu. Yaşadığını o şekilde anladın.”</p>

  <p class="calibre2">“Evet!” Smith gülümsedi. Sonra kaşlarını çattı. “Ne dedi peki?”</p>

  <p class="calibre2">“Hatırlamıyorsun. Çok korkmuş ve heyecanlanmıştın.”</p>

  <p class="calibre2">“Korkmuş ve heyecanlanmış. Heyecanlanmış ve korkmuş. Evet öyleydim.”.</p>

  <p class="calibre2">“Şimdi aracına bin ve git. Giderken yavaş yavaş uyanacaksın. Bir eve veya bir dükkâna varınca duracak ve yolun aşağısında yaralı bir adam olduğunu söyleyeceksin. Yardıma ihtiyacı olan bir adam. Söylediklerimi tekrarla ve doğru ol.”</p>

  <p class="calibre2">“Sür,” dedi. Elleri hemen o an gitmek istiyormuşçasma direksiyonu okşadı. Roland gerçekten de gitmek istiyor olabileceğini düşündü. “Yava§ yavaş uyan. Bir eve veya dükkâna vardığında Stephen King’in yol kenarında yaralı bir halde yattığını söyle. Hayatta olduğunu biliyorum, çünkü benimle konuştu. Bir kazaydı.” Duraksadı. “Benim suçum yoktu. Yolda yürüyordu.” Tekrar duraksadı. “Belki.”</p>

  <p class="calibre2">Bu kargaşanın suçunun kime yüklendiğini umursuyor muyum? diye kendine sordu Roland. Umursamıyordu. King her iki türlü de yazmaya devam edecekti. Ve Roland, King’in suçlanmasını neredeyse umuyordu çünkü gerçekten de kabahat onundu. Orada olmaması gerekiyordu.</p>

  <p class="calibre2">“Haydi git,” dedi Bryan Smith’e. “Seni daha fazla görmek istemiyorum.”</p>

  <p class="calibre2">Smith çok rahatlamış görünerek minibüsün motorunu çalıştırdı. R0. land gidişini izlemeye tenezzül etmedi. Bayan Tassenbaum’un yanına gidip diz çöktü. Artık tamamen sessiz olan Oy, Jake’in başının yanında oturuyordu. Ulumalarının artık yasını tuttuğu kişi tarafından duyulmayacağını biliyordu. Silahşor’un en büyük korkusu gerçekleşmişti. Hiç hoşlanmadığı iki adamla konuştuğu sırada herkesten daha çok sevdiği çocuk ömrü boyunca sevdiği herkesten, Susan Delgado’dan bile çok sevdiği bir kez daha ulaşamayacağı yere gitmişti. Jake ölmüştü.</p>

  <p class="calibre2">&nbsp;</p>

  <p class="calibre2"><b class="calibre4">4</b></p>

  <p class="calibre2">&nbsp;</p>

  <p class="calibre2">“Seninle konuştu,” dedi Roland. Jake’i kollarına almış şefkatle öne arkaya sallıyordu. Kesenin içindeki ‘Rizalar tıngırdıyordu. Jake’in bedeninin soğumaya başladığını şimdiden hissediyordu.</p>

  <p class="calibre2">“Evet,” dedi kadın.</p>

  <p class="calibre2">“Ne söyledi?”</p>

  <p class="calibre2">‘“Burdaki iş bitince’ senin için geri dönmemi söyledi. Kullandığı kelimeler tam olarak bunlardı. Ve, ‘Babama onu sevdiğimi söyle,’ dedi.”</p>

  <p class="calibre2">Roland’ın boğazının derinliklerinden boğuluyormuş gibi, acı yüklü bir ses yükseldi. Kapının ötesine, Fedic’e geçtikleri sırada nasıl olduğunu hatırlıyordu. Selam olsun, baba, demişti Jake. Roland, onu o zaman da kollarının arasına almıştı. Ama o zaman çocuğun çarpan kalbini hissetmişti. Tekrar hissetmek için neler vermezdi.</p>

  <p class="calibre2">“Dahası var,” dedi kadın. “Ama şimdi bunun için zamanımız var ınıDaha sonra da söyleyebilirim.”</p>

  <p class="calibre2">Roland, kadının demek istediğini hemen anladı. Hem Bryan Smith, hern de Stephen King’in bildiği hikâye basitti. Bu hikâyede uzun boylu, silahlı bir adama, saçları beyazlamaya başlamış bir kadına ve kemerinde bir makineli tüfek omzuna astığı kesede de keskin kenarlı ölümcül tabaklar olan ölü bir çocuğa yer yoktu.</p>

  <p class="calibre2">Tek soru, kadının geri gelip gelmeyeceğiydi. Normal şartlarda yapmayacağı bir şeyi yapmasını sağladığı ilk insan değildi, ama yanından uzaklaştığında olayları farklı bir açıdan görebileceğini biliyordu. Söz vermesini istemek benim için geri döneceğine söz verir misin, sai? Bu çocuğun durmuş kalbi üzerine yemin eder misin? işe yaramayacaktı. Orada tüm samimiyetiyle söz verip ilk tepeyi aştığında fikrini değiştirebilirdi.</p>

  <p class="calibre2">Ama onun yerine dükkân sahibini de seçebilirdi ve seçmemişti. Yazarın evinin önündeki çimleri biçen yaşlı adamı da istememişti.</p>

  <p class="calibre2">“Sonra söylersin,” dedi. “Şimdi acele et, bir an önce yola çık. Bir sebeple geri dönemezsen seni suçlamam.”</p>

  <p class="calibre2">“Tek başına nereye gidersin?” diye sordu kadın. “Gideceğin yeri nasıl bileceksin? Bu senin dünyan değil. Değil mi?”</p>

  <p class="calibre2">Roland soruyu duymazdan geldi. “İlk gelişinde burda hâlâ insanlar olursa barış memurları, gözcü muhafızlar, mavi üniformalılar, bilmiyorum hiç durmadan geç git. Yarım saat sonra geri gel. Hâlâ burda olurlarsa tekrar uzaklaş. Buna hepsi gidene dek devam et.”</p>

  <p class="calibre2">“Bir o tarafa bir bu tarafa gidişim dikkatlerini çekmeyecek mi?” “Bilmiyorum,” dedi Roland. “Çekecek mi?”</p>

  <p class="calibre2">Kadın bir süre düşündükten sonra neredeyse gülümsedi. “Dünyanın bu bölgesindeki polislerin mi? Muhtemelen hayır.”</p>

  <p class="calibre2">Roland bu değerlendirmeyi kabul ederek başını salladı. “Güvenli olduğunu düşündüğünde dur. Beni görmeyeceksin ama ben seni göreceğ‘m. Karanlık çökene dek bekleyeceğim. O zamana kadar gelmemiş olurun gideceğim.”</p>

  <p class="calibre2">Senin için geri döneceğim ama o hurda yığınını kullanıyor olmayanın,” dedi Irene. “Altımda bir MercedesBenz S600 olacak.” Bunu gumrlu bir ifadeyle söylemişti.</p>

  <p class="calibre2">Roland, MercedesBens’in ne olduğunu bilmiyordu, ama biliyormuş gibi başını salladı. “Git. Geri döndüğünde konuşacağız.”</p>

  <p class="calibre2">Gelirsen, diye düşündü.</p>

  <p class="calibre2">“Bunu isteyebileceğini sanıyorum,” dedi Irene ve Roland’ın tabancasını kılıfına koydu.</p>

  <p class="calibre2">“Teşekkürler derim, sai.”</p>

  <p class="calibre2">“Bir şey değil.”</p>

  <p class="calibre2">Roland, kadının eski kamyonete doğru yürümesini (aşağılayıcı sözlerine rağmen hurda araçtan hoşlanmaya başladığından emindi) ve direksiyon başına geçmesini izledi. Tam o sırada bir şeye ihtiyacı olduğunu anladı, kamyonette olabilecek bir şeye. “Hey!”</p>

  <p class="calibre2">Bayan Tassenbaum elini kontak anahtarının üzerine koymuştu. Anahtarı çekip ona sorarcasına baktı. Roland, Jake’i yakında altında yatmak zorunda kalacağı (seslenmesine bu düşünce yol açmıştı) toprağın üzerine nazikçe bıraktı ve ayağa kalktı. Yüzünü buruşturup elini kalçasına koydu ama bunu yapmasının tek sebebi alışkanlıktı. Ağrı yoktu.</p>

  <p class="calibre2">“Ne?” diye sordu kadın o yaklaşırken. “Hemen yola çıkmazsam…”</p>

  <p class="calibre2">Gitmesinin bir anlamı kalmayacaktı. “Evet. Biliyorum.”</p>

  <p class="calibre2">Kamyonetin kasasına baktı. Mavi brandanın altında, dikkatsizce atılmış aletlerin arasında kare bir şekil vardı. Brandanın kenarları uçmasın diye onun altına sıkıştırılmıştı. Roland brandayı çekip alınca Eddie’nin “mukavva” dediği malzemeden yapılmış sekiz on kutu olduğunu gördü. Kare şekli oluşturacak şekilde dip dibe sıralanmışlardı. Kutuların üzerindeki resimlerden içlerinde bira olduğu anlaşılıyordu. Patlayıcı da olsa umurunda değildi.</p>

  <p class="calibre2">Onun istediği brandaydı.</p>

  <p class="calibre2">Su geçirmez branda kucağında olduğu halde geriledi. “Şimdi gidebilirsin.”</p>

  <p class="calibre2">Kadın kontak anahtarını tekrar kavradı, ama hemen çevirmedi. “Bayım,” dedi. “Kaybınız için üzgünüm. Size bunu söylemek istedim. Çocu’ ğun sizin için ne anlama geldiğini görebiliyorum.”</p>

  <p class="calibre2">Roland Deschain başını eğdi ve hiçbir şey söylemedi.</p>

  <p class="calibre2">Irene Tassenbaum kendine kelimelerin bazen hiçbir işe yaramadığını hatırlatarak ona bir süre daha baktıktan sonra motoru çalıştırarak kanıyı kapattı. Roland, kadının kamyoneti yola çıkarmasını (artık viteslere taınamen hâkim görünüyordu), kuzeye dönmesini ve Doğu Stoneham’a doğru ilerlemesini izledi.</p>

  <p class="calibre2">Kaybınız için üzgünüm.</p>

  <p class="calibre2">Ve şimdi o kayıpla baş başaydı. Jake ile baş başa. Roland bir süre olduğu yerde durup yol kenarındaki küçük koruya, oraya çekilen üç kişiden ikisine baktı: baygın bir adam ve ölü bir çocuk. Roland’ın gözleri kuru ve sıcaktı, yuvalarında titreşiyorlar gibiydi ve bir an için ağlama kabiliyetini yitirdiğini sandı. Bu düşünce onu dehşete düşürdü. Tüm bunlardan sonra bile gözyaşı dökemeyecekse tekrar kazandığını bir kez daha kaybettikten sonra ne anlamı vardı? Gözyaşları sonunda akmaya başladığında hissettiği rahatlık bu yüzden çok büyük oldu. Neredeyse çılgınca bakan mavi gözlerini susturup usulca aktılar. Kirli yanaklarından aşağı süzüldüler. Neredeyse hiç ses çıkarmadan ağlıyordu, ama Oy bir hıçkırığını duydu. Burnunu hızla ilerleyen bulut koridoruna doğru kaldırıp tek bir kez uludu. Sonra o da sessizliğe gömüldü.</p>

  <p class="calibre2">&nbsp;</p>

  <p class="calibre2"><b class="calibre4">5</b></p>

  <p class="calibre2">&nbsp;</p>

  <p class="calibre2">Roland, Jake’i ormanın derinliklerine taşıdı. Oy hemen ayaklarının dibinde onu takip ediyordu. Hantal Billy’nin de ağlıyor oluşu Roland’ı artık şaşırtmıyordu; ağladığını daha önce de görmüştü. Oy’un yaptıklarının zekâsından ve empati yeteneğinden değil sadece taklitten ibaret olabileceğini düşündüğü günler çok geride kalmıştı. Kısa yürüyüş sırasında Roland’ın düşünceleri birlikte yaptıkları, Jericho Tepesi’nde son bulan n’hai mücadelede Cuthbert’ün ölüler ardından ettiği duaya odaklanmıştı. Jake’in gönderilmek için bir duaya ihtiyaç duyacağından şüpheliydi, ama <span class="t6">si</span>lahşor’un aklını meşgul etmesi gerekiyordu, çünkü o sırada pek kuvvetli olmadığını hissediyordu. Yanlış yönde çok fazla ilerlerse bozulacağı muhakkaktı. Belki daha sonra kendini histerinin hatta belki iyileştirici delilik olan irina’nm kucağına bırakabilirdi, ama o an değil. O an kontrolünü kaybedemezdi. Çocuğun ölümünün bir hiç için olmasına izin vermeyecekti.</p>

  <p class="calibre2">Sadece ormanlarda (ve eski ormanlarda, Shardik’in altını üstüne getirdiği orman gibi eski) yaşayan altın rengi ve yeşil yaz ışıltısı koyulaştı. Ağaçların yapraklarının arasından süzülüyordu. Roland’ın sonunda durduğu yer insanda bir açıklıktan ziyade kilise hissi uyandırıyordu. Yoldan ayrıldıktan sonra batıya doğru yaklaşık iki yüz adım ilerlemişti. Jake’i yere bırakıp etrafa bakındı. İki paslı bira kutusu ve muhtemelen avcılardan kalma birkaç fişek kovanı buldu. Bulduklarını ağaçların arasına fırlattı. Sonra olabildiğince net görebilmek için gözyaşlarını sildi ve Jake’e baktı. Çocuğun yüzü açıklık gibi temizdi, Oy iyice temizlemişti, ama Jake’in tek gözü açıktı. Ona hiç yakışmayan kötücül bir ifadeyle göz kırpıyor gibiydi ve öyle kalmasına izin verilemezdi. Roland bir parmağıyla çocuğun gözünü kapadı, tekrar açıldığında (bir pencere panjuru gibi) başparmağının ucunu yaladı ve tekrar kapattı. Jake’in gözü bu kez kapalı kaldı.</p>

  <p class="calibre2">Jake’in gömleğinde kan ve toz vardı. Roland önce çocuğun gömleğini, sonra kendisininkini çıkardı ve onu bir oyuncak bebek gibi yerinden oynatarak daha temiz olan kendi gömleğini giydirdi. Gömlek neredeyse çocuğun dizlerine kadar inmişti, ama Roland pantolonundan içeri sokmaya yeltenmedi, bu şekilde Jake’in pantolonundaki kan lekeleri örtülmüş oluyordu.</p>

  <p class="calibre2">Oy tüm bunları altın halkalı gözlerinde yaşlarla izledi.</p>

  <p class="calibre2">Roland çam iğnelerinden oluşan kalın halının altındaki toprağın yumuşak olmasını beklemişti ve gerçekten de öyle olduğunu gördü. Yol tarafından bir motor sesi duyduğu sırada Jake’in mezarını epeyce kazmıştı. Jake’i ormanın içlerine taşımasından beri başka motorlu araçlar da geÇ’ misti, ama Roland bunun ahenksiz sesini tanımıştı. Mavi araçlı adam gerl dönmüştü. Roland döneceğinden tam anlamıyla emin olamamıştı.</p>

  <p class="calibre2">“Burda kal,” diye mırıldandı Hantal Billy’ye. “Efendini koru.” Ama hu yanlıştı. “Kal ve arkadaşını koru.”</p>

  <p class="calibre2">Oy’un komutu aynı alçak tonda tekrarlaması şaşırtıcı olmazdı (Kal! diyebilirdi) ama bu kez hiçbir şey söylemedi. Roland, hayvanın Jake’in vanma yatıp çocuğun yüzüne konmak üzere olan bir sineği havada kapmasını izledi. Sonra tatmin olmuş bir şekilde başını salladı ve geldiği yöne doğru yürümeye başladı.</p>

  <p class="calibre2">&nbsp;</p>

  <p class="calibre2"><b class="calibre4">6</b></p>

  <p class="calibre2">&nbsp;</p>

  <p class="calibre2">Roland, onu görebileceği kadar yaklaştığında Bryan Smith’in aracından çıkmış ve taş duvarın üzerine oturmuş olduğunu gördü. Bastonunu kucağına koymuştu. (Roland, adamın bastonu gerçekten ihtiyaç duyduğu için mi yoksa kendine acındırmak için mi kullandığını bilmiyor ve pek de umursamıyordu.) King hâlâ sersem görünmekle birlikte kendine gelmişti ve iki adam konuşuyordu.</p>

  <p class="calibre2">“Lütfen bana sadece burkulduğunu söyle,” dedi yazar cılız, endişeli bir sesle.</p>

  <p class="calibre2">“Hayır! Görünüşe bakılırsa altı, hatta belki yedi yerden kırılmış.” Sakinleşecek ve belki de iyi bir hikâye uyduracak zamanı bulmuş olan Smith’ in sesi normal, hatta neredeyse neşeli geliyordu.</p>

  <p class="calibre2">“Moralimi düzelttin doğrusu,” dedi King. Yüzünün görünen kısmı çok solgundu ama alnındaki yaranın kanaması neredeyse durmuştu. “Sigaran var mı?”</p>

  <p class="calibre2">“Yok,” dedi Smith aynı tuhaf, neşeli sesle. “Bıraktım,” Roland dokunuşta çok güçlü olmamasına rağmen adamın yalan söylediğini biliyordu. Smith’in sadece üç sigarası kalmıştı ve onları istediği takdirde minibüsünü sigarayla doldurabilecek kadar zengin olan bu adamla Paylaşmak istemiyordu. Ayrıca, diye düşündü Smith…</p>

  <p class="calibre2">“Ayrıca kaza geçirmiş insanlar sigara içmemeli,” dedi erdemli bir edayla.</p>

  <p class="calibre2">King başını salladı. “Nefes almakta zorlanıyorum zaten.”</p>

  <p class="calibre2">“Muhtemelen bir iki kaburga kemiğidir. Adım Bryan Smith. Size çarpan benim. Üzgünüm.” Elini uzattı ve inanılmazdı ama King uzatılan eli sıktı.</p>

  <p class="calibre2">“Daha önce başıma hiç böyle bir şey gelmemişti,” dedi Smith. “Park cezası bile yemedim.”</p>

  <p class="calibre2">King buna inanmış da olabilirdi inanmamış da; ama yorum yapmamayı seçti, aklı başka bir şeyle meşguldü. “Bay Smith Bryan burda başka biri var mıydı?”</p>

  <p class="calibre2">Ağaçların arasındaki Roland’ın vücudu katılaştı.</p>

  <p class="calibre2">Smith sorulanı bir süre düşündü. Elini cebine atıp bir Mars çikolatası çıkardı ve ambalajını açmaya koyuldu. Sonra başını iki yana salladı. “Hayır, sadece siz ve ben. Ama yol üstündeki dükkândan 911 Acil Yardım’ı aradım. Birinin çok yakınlarda olduğunu söylediler. Hemen burda olurmuş. Merak etmeyin.”</p>

  <p class="calibre2">“Kim olduğumu biliyorsunuz.”</p>

  <p class="calibre2">“Tanrı‘m evet!” dedi Bryan Smith ve kıkırdadı. Çikolatadan bir lokma aldı ve çiğnerken konuşmaya devam etti. “Görür görmez tanıdım. Bütün filmlerinizi gördüm. En sevdiğim Saint Bernard’la ilgili olan. Köpeğin adı neydi?”</p>

  <p class="calibre2">“Kujo,” dedi King. Bu Roland’ın tanıdığı bir isimdi. Baş başa oldukları anlarda Susan Delgado bazen söylerdi. Mejis’te kujo, “tatlı şey” anlamındaydı.</p>

  <p class="calibre2">“Evet! O harikaydı işte! Acayip korkunçtu! Küçük çocuğun ölmemesine çok sevinmiştim!”</p>

  <p class="calibre2">“Kitapta ölüyordu.” King sonra gözlerini kapatıp geriye yaslanarak beklemeye başladı.</p>

  <p class="calibre2">Smith çikolatadan kocaman bir lokma daha aldı. “Palyaçolu olanı da çok beğendim! Çok iyiydi!”</p>

  <p class="calibre2">King cevap vermedi. Gözleri kapalıydı. Roland, yazarın göğsünün derin ve düzenli nefeslere işaret eder şekilde yükselip alçaldığını gözlemledi. Güzel.</p>

  <p class="calibre2">Sonra bir araç kükreyerek bulundukları yere yaklaştı ve Smith’in mibüsünün önünde durdu. Yeni motorlutaşıyıcı bir cenaze arabası bü.jklüğündeydi ama rengj siyah değil, turuncuydu ve parlak ışıklar saçıyordu. Roland yeni aracın durmadan önce dükkân sahibinin kamyonetinin izlerinin üzerinden geçtiğini memnuniyetle gördü.</p>

  <p class="calibre2">Araçtan bir robotun çıkması onu şaşırtmazdı, ama inen bir adam oldu Adam aracın içinden siyah bir doktor çantası çıkararak King’in yanına seğirtti. Her şeyin olabildiğince iyi olduğunu görüp tatmin olan Roland o eski, bilinçsiz zarafetiyle yürüyerek Jake’in yattığı yere döndü: tek bir dal parçasını bile kırmamış, tek bir kuşu bile ürkütmemişti.</p>

  <p class="calibre2">&nbsp;</p>

  <p class="calibre2"><b class="calibre4">7</b></p>

  <p class="calibre2">&nbsp;</p>

  <p class="calibre2">Birlikte şahit olduğumuz onca şeyden ve öğrendiğimiz onca sırdan sonra Bayan Tassenbaum’un o gün saat on yedi on beşte Chip McAvoy’un eski kamyonetini daha önce ziyaret etmiş olduğumuz bir evin önüne çekmesi sizi şaşırtır mı? Muhtemelen hayır çünkü ka bir tekerlektir ve nasıl döneceğini bilir. 1977 yılında son kez ziyaret ettiğimizde hem ev, hem de Keywadin Gölü‘nün kıyısındaki kayıkhane beyaza boyanmıştı ve yeşil süslemeleri vardı. Orayı ‘94’te satın alan Tassenbaumlar evi çok hoş bir krem tonuna boyatmıştı (süslemeler yoktu, Irene Tassenbaum’a göre süslemeler kararsız insanlara göreydi). Ayrıca giriş yolunun hemen başına GÜNBATİMİ KULÜBESİ yazan bir tabela koymuşlardı ve Sam Amca’ya göre bu, adreslerinin bir parçasıydı ama yerel halk için Keywadin Gölü‘nün güney ucundaki bu ev daima John Cullum’m yeri olarak kalacaktı.</p>

  <p class="calibre2">Irene kamyoneti koyu kırmızı Benz’in arkasına park etti ve içeri girdi. Bir yandan da David’e kasabanın levazımatçısınm kamyonetini kullanma sebebini açıklayan, makul bir hikâye uydurmaya çalışıyordu, ama Günbatimi Kulübesi’ne sadece boş yerlere özgü o sessizlik hâkimdi ve İrene’in bunu fark etmesi fazla zaman almadı. Geçen yıllar içinde boş mekânlara önce apartman daireleri, sonra giderek büyüyen evler pek Sok kez girmişti. David dışarıda içiyor veya kadınlarla gününü gün ediyor olduğundan değildi, Tanrı korusun. Hayır, David ve arkadaşları ya bir ga. rajda ya da bodrum katında bir atölyede, Beverage Barn’dan alınma ucuz şarap ve biralar eşliğinde interneti ve onu desteklemek ve kullanıcı dostu haline getirmek için gerekli olan yazılımları üretiyor olurdu. Çoğu kimse buna inanmazdı ama kâr, onlar için bir yan etkiden ibaretti. Bir diğer yan etki de eşlerinin eve girdikleri zaman sıkça karşılaştığı sessizlikti. Zamanla bu mırıldanan sessizlik insanın asabını bozuyor, çıldırtıyordu ama o gün değil. O gün evin sadece ona ait olması Irene’i çok memnun etmişti.</p>

  <p class="calibre2">İsterse Şerif Dillon’la yatacak mısın?</p>

  <p class="calibre2">Bu sorunun cevabını düşünmesine bile gerek yoktu. Cevap evetti, isterse onunla yatardı: köpek stili, misyoner, o nasıl tercih ederse. Ama adam genç (sai? oğul?) dostu için yas tutuyor olmasaydı bile onunla yatmazdı; yüzü kırışıklıklarla dolu, saç dipleri grileşmiş, ünlü markalardan kıyafetlerinin saklayamadığı bir göbeğe sahip bir kadınla niye yatmak isteyecekti ki? Aptalca bir fikirdi.</p>

  <p class="calibre2">Ama evet. İsterse onunla yatardı.</p>

  <p class="calibre2">Buzdolabına baktı ve üzerinde mıknatısla (<i class="calibre5">B</i><i class="calibre5">İ</i><i class="calibre5">Z POZ</i><i class="calibre5">İ</i><i class="calibre5">TRON</i><i class="calibre5">İ</i><i class="calibre5">K’</i><i class="calibre5">İ</i><i class="calibre5">Z, GELECE</i><i class="calibre5">Ğİ</i> <i class="calibre5">DEVRE DEVRE</i> <i class="calibre5">İ</i><i class="calibre5">N</i><i class="calibre5">Ş</i><i class="calibre5">A ED</i><i class="calibre5">İ</i><i class="calibre5">YORUZ</i> yazıyordu mıknatısın üzerinde) tutturulmuş kısa bir not olduğunu gördü.</p>

  <p class="calibre2">&nbsp;</p>

  <p class="calibre2"><i class="calibre5">Ree,</i></p>

  <p class="calibre2"><i class="calibre5">Rahatlamam</i><i class="calibre5">ı</i> <i class="calibre5">istedin, ben de rahatl</i><i class="calibre5">ı</i><i class="calibre5">yorum i</i><i class="calibre5">ş</i><i class="calibre5">te (kahretsin!). Sonny Emerson’la gölün di</i><i class="calibre5">ğ</i><i class="calibre5">er ucuna bal</i><i class="calibre5">ı</i><i class="calibre5">k tutmaya gidiyorum, evet, evet. Böcekler çok kötü olmazsa aksam on dokuz gibi dönerim. Sana bir levrek getirirsem temizleyip pi</i><i class="calibre5">ş</i><i class="calibre5">irir misin?</i></p>

  <p class="calibre2"><i class="calibre5">D.</i></p>

  <p class="calibre2"><i class="calibre5">NOT: Levaz</i><i class="calibre5">ı</i><i class="calibre5">matç</i><i class="calibre5">ı</i><i class="calibre5">da 3 polis arabas</i><i class="calibre5">ı</i><i class="calibre5">n</i><i class="calibre5">ı</i> <i class="calibre5">gerektirecek kadar büyük bir olay var. GA</i><i class="calibre5">İ</i><i class="calibre5">PTENGELENLER mi yoksa? Bir</i> <i class="calibre5">ş</i><i class="calibre5">ey ö</i><i class="calibre5">ğ</i><i class="calibre5">renirsen bana da anlat</i><i class="calibre5">ı</i><i class="calibre5">rs</i><i class="calibre5">ı</i><i class="calibre5">n.</i></p>

  <p class="calibre2">&nbsp;</p>

  <p class="calibre2">Kocasına o öğleden sonra oraya gideceğini söylemiş yumurta ve süt imaya niyetliydi, ama alamamıştı elbette o da başını sallamıştı. Evet, hayanı Tamam, hayatım. Ama notunda hiç endişe belirtisi yoktu, söylediklerini hatırlıyor gibi bile değildi. Eh, ne beklemişti ki? Söylenenler David’in bir kulağından girer, diğerinden çıkardı. Dâhi Dünyası‘na hoş geldiniz.</p>

  <p class="calibre2">&nbsp;</p>

  <p class="calibre2">Kâğıdın arkasını çevirdi, kalemle dolu fincandan bir kurşunkalem aldı tereddüt etti, sonra yazmaya koyuldu:</p>

  <p class="calibre2">&nbsp;</p>

  <p class="calibre2"><i class="calibre5">David,</i></p>

  <p class="calibre2"><i class="calibre5">Bir</i> <i class="calibre5">ş</i><i class="calibre5">ey oldu, bir süreli</i><i class="calibre5">ğ</i><i class="calibre5">ine gitmek zorunday</i><i class="calibre5">ı</i><i class="calibre5">m. En az 2, belki 34 gün. Lütfen beni merak etme ve kimseyi arama. ÖZELL</i><i class="calibre5">İ</i><i class="calibre5">KLE DE POL</i><i class="calibre5">İ</i><i class="calibre5">S</i><i class="calibre5">İ</i><i class="calibre5">. Kay</i><i class="calibre5">ı</i><i class="calibre5">p kedi vakas</i><i class="calibre5">ı</i><i class="calibre5">.</i></p>

  <p class="calibre2">&nbsp;</p>

  <p class="calibre2">Bunu anlayacak mıydı? Nasıl tanıştıklarını hatırladığı takdirde anlayacağını düşündü. Santa Monica AHZKKD’de,n arka taraftaki kulübe sıralarının arasında tanışmışlardı: köpekler havlarken aşkları tomurcuklanmıştı. Kulağa James Joyce’danmış gibi geliyordu, Tanrı aşkına. David yarım düzine arkadaşıyla kaldığı apartman dairesinin yanındaki sokakta bulduğu sahipsiz köpeği derneğe getirmişti. Pek arkadaşı olmayan Irene ise renksiz hayatını canlandırması için bir kedi yavrusu almak niyetiyle oraya gitmişti. O zamanlar David’in saçları dökülmemişti. Ona gelince, kadınların saçlarını boyaması fikri ona çok uzak geliyordu. Zaman bir hırsızdı ve ilk çaldığı şey de espri anlayışıydı.</p>

  <p class="calibre2">Bir tereddütten sonra ekledi</p>

  <p class="calibre2">Seni seviyorum, Ree</p>

  <p class="calibre2">Bu hâlâ doğru muydu? Neyse, değilse bile olduğu gibi bırakacaktı, kazılanın üzerini karalamak daima çok çirkin görünürdü. Notu buzdolabına yine aynı mıknatısla tutturdu.</p>

  <p class="calibre2">Amerika Hayvanları Zulme Karşı Koruma Derneği.</p>

  <p class="calibre2">Mercedes’in anahtarlarını kapının yanındaki sepetin içinden al sonra hâlâ dükkânın arkasındaki iskeleye bağlı olan sandalı hatırla Orada kalmasında bir sorun yoktu. Ama sonra aklına başka bir şey geldj çocuğun ona söylediği bir şey. O para kavramını bilmez.</p>

  <p class="calibre2">Elliliklerden oluşan ince bir tomar sakladıkları (taşrada MasterCard’ın ne olduğunu ömrü boyunca duymamış insanlar vardı) kilere girdj ve üç ellilik aldı. Kapıya doğru birkaç adım attıktan sonra durdu, omuz silkti, geri döndü ve üç tane daha aldı. Neden olmasın? O günü tehlike içinde yaşıyordu.</p>

  <p class="calibre2">Dışarı çıkmadan önce bir kez daha duraksayıp bıraktığı nota baktı. Sonra kesinlikle bilmediği bir sebeple Pozitronik mıknatısını alıp yerine portakal dilimi şeklinde bir mıknatıs koydu. Sonra evden ayrıldı.</p>

  <p class="calibre2">Geleceği boş ver. Şimdiki zamanda yeterince meşguliyeti vardı zaten.</p>

  <p class="calibre2">&nbsp;</p>

  <p class="calibre2"><b class="calibre4">8</b></p>

  <p class="calibre2">&nbsp;</p>

  <p class="calibre2">Acil durum arabası gitmişti. Roland, yazarı en yakın hastaneye veya kliniğe götürmekte olduğunu tahmin etti. Barış memurları tam o ayrılırken gelmiş ve Bryan Smith ile yarım saatlik bir görüşme yapmıştı. Silahşor yapılan görüşmeyi bulunduğu yerden duyabiliyordu. Memurun soruları sakin ve net, Smith’in cevapları neredeyse birer gevelemeden ibaretti. Roland çalışmayı bırakmak için bir sebep göremedi. Memurlar geri dönüp onu bulacak olursa onlarla başa çıkabilirdi. Hepsini zarar veremeyecek duruma getirmekle yetinecekti; tanrılar biliyordu ya bir gün için yeterince ölüm olmuştu. Ama kendi ölüsünü gömecekti, öyle ya da böyle.</p>

  <p class="calibre2">Ölüsünü gömecekti.</p>

  <p class="calibre2">Açıklıktaki muhteşem altın rengi, yeşil ışıltı koyulaşmıştı. Sivrisinekler varlığını keşfedip teninin açıkta kalan bölümlerine saldırdı ama Roland onları kovalamaya tenezzül etmedi. İçecekleri kadar kan içip uzaklaşmalarına izin verdi. Mezarı elleriyle kazmayı bitirdiği sıralarda motorların çalıştığını duydu. İki aracın düzenli, Smith’in mavi minibüsmobilin” ahenksiz homurtusunu. İki memurun sesini duymuştu, demek ki ağzını crnayan üçüncü bir memur yoksa Smith’in tek başına sürüp gitmesine izin vermişlerdi. Roland bunun tuhaf olduğunu düşündü ama King’in felç olup olmaması gibi pek umursadığı söylenemezdi. Tek umursadığı yapmakta olduğu işti; ölüsünü gömmek.</p>

  <p class="calibre2">Taş toplamak için üç kez gidip geldi, çünkü elle kazılan mezarlar yeterince derin olmazdı ve ne kadar güzel bir yer de olsa dünyanın o bölgesinde aç hayvanlar vardı. Taşları çukurun başına koydu; siyah satene benzer kapkara toprakla çevrelenmiş bir yara izi gibiydi. Oy hiçbir şey söylemeksizin Jake’in başucunda yatıyor, Silahşor’un gidip gelmesini izliyordu. Daima hemcinslerinden farklı olmuştu; hatta Roland, kendi tefinin onu çenesinin olağanüstü düşüklüğünden dolayı kovduğunu düşünürdü. Nazik davrandıklarım da sanmıyordu. Nehir Geçiti kasabasının yakınlarında bu yaratıkla karşılaştıklarında bir deri bir kemikti, açlıktan ölmek üzereydi ve bir tarafında iyileşmeye yüz tutmuş bir ısırık yarası vardı. Hantal Billy, Jake’i ilk görüşte sevmişti: “Bu Dünya’nın gereksindiği kadar açık,” derdi Cort olsa (ya da Roland’ın kendi babası). Ve Hantal Billy en çok Jake ile konuşurdu. Roland, çocuk artık öldüğüne göre Oy’un bir daha hiç konuşmayabileceğim düşündü ve bu düşünce, kaybedilenin bir başka tanımı oldu.</p>

  <p class="calibre2">Çocuğun meşalelerin aydınlığında, Calla Bryn Sturgis halkının önünde duruşunu hatırladı. Yüzü sonsuza dek yaşayacakmışçasına çok genç ve güzeldi. Ben Elmer’ın oğlu, Eld soyundan, Doksan Dokuz katet’inden Jake Chambers, demişti ve işte Doksan Dokuz’daydı; mezarı kazılmış, hazırlanmış, onu bekliyordu.</p>

  <p class="calibre2">Roland tekrar ağlamaya başladı. Elleriyle yüzünü örtüp dizleri üzerinde öne geriye sallanıyor, çam iğnelerinin kokusunu alıyor ve ka denen yaşlı ve sabırlı iblis, ona amacının gerçek bedelini göstermeden önce yolundan dönmüş olmayı diliyordu. Olanları değiştirebilmek, önündeki Çukuru içine hiçbir şey koymadan kapatabilmek için her şeyini feda eder ama bu, zamanın tek yönde ilerlediği dünyaydı.</p>

  <p class="calibre2">&nbsp;</p>

  <p class="calibre2"><b class="calibre4">9</b></p>

  <p class="calibre2">&nbsp;</p>

  <p class="calibre2">Kontrolünü tekrar kazandığında Jake’i mavi brandayla dikkatlice sardı ve solgun yüzünün etrafına bir tür başlık yaptı. Mezarı doldururken yüzünü kapatacaktı ama o zamana kadar değil.</p>

  <p class="calibre2">“Oy?” dedi. “Vedalaşacak mısın?”</p>

  <p class="calibre2">Oy, Roland’a baktı ve Silahşor bir an için hayvanın anlamadığını düşündü. Sonra Hantal Billy başını uzattı ve diliyle çocuğun yanağını son bir kez okşadı. “Kal, Ake.” Hoşça kal, Jake veya Kal, Jake diyor olabilirdi.</p>

  <p class="calibre2">Silahşor, çocuğun bedenini kucağına aldı (Benny Slightman ile ambarın ikinci katından saman yığınına atlayan, Peder Callahan ile vampirlerle savaşan çocuk ne kadar da hafifti; sanki ölümüyle ağırlığı da yok olmuştu) ve çukura bıraktı. Çocuğun yanağına düşen toprak parçalarını temizledi. Sonra gözlerini kapatıp düşündü. Ardından, sonunda duraksayarak başladı. Bu dünyanın diline yapılacak tercümenin aslının yerini tutmayacağını biliyordu ama elinden geleni yaptı. Jake’in ruhadamı yakmlardaysa kendi dilini anlayacaktı elbette.</p>

  <p class="calibre2">“Zaman uçar, matem çanları çalar, hayat geçer, öyleyse duyun duamı.</p>

  <p class="calibre2">“Doğum hiçbir şeydir ama ölüm başlamıştır, öyleyse duyun duamı.</p>

  <p class="calibre2">“Ölüm dilsizdir, öyleyse duyun sesimi.”</p>

  <p class="calibre2">Kelimeler altın rengi ve yeşil loşluğa doğru süzüldü. Roland onlan gönderdi, sonra daha hızlı konuşmaya başladı.</p>

  <p class="calibre2">“Bu Jake, faz’sına ve katet’vae, hizmet etti. Doğru söylerim.</p>

  <p class="calibre2">“S’mana’nın bağışlayıcı bakışı yüreğini iyileştirsin. Lütfen derim.</p>

  <p class="calibre2">“Gan’ın kolları onu bu dünyanın karanlığından yukarı kaldırsın. Lütfen derim.</p>

  <p class="calibre2">“Onu ışıkla sarmala, Gan.</p>

  <p class="calibre2">“Onu güçle doldur, Chloe.</p>

  <p class="calibre2">“Susamışsa ona açıklıkta su verin.</p>

  <p class="calibre2">“Acıkmışsa ona açıklıkta yemek verin.</p>

  <p class="calibre2">“Uyanan ruhu için bu dünyadaki hayatı ve ölümünün acısı bir rüya lsun gözleri her şeyin en güzelini görsün; kaybettiği dostlarını bulsun, ismini seslendiği herkes onu duysun.</p>

  <p class="calibre2">“Bu iyi yaşayan, kendince seven ve A:a’nın istediğince ölen Jake.</p>

  <p class="calibre2">“Her yaşayanın bir ölüm borcu vardır. Bu Jake. Ona huzur verin.”</p>

  <p class="calibre2">Elleri dizlerinin arasında, hüznün gerçek gücünü, pişmanlığın hakiki acısını o ana dek anlamadığını düşünerek bir süre daha durdu.</p>

  <p class="calibre2">Onu bırakmaya dayanamam.</p>

  <p class="calibre2">Ama o zalim paradoks kendini bir kez daha gösterdi: yapmazsa Jake’in ölümü anlamsız olacaktı.</p>

  <p class="calibre2">Roland gözlerini açtı ve, “Hoşça kal, Jake,” dedi. “Seni seviyorum, canım.”</p>

  <p class="calibre2">Sonra çocuğun yüzünü sonradan geleceği muhakkak olan toprak yağmurundan koruyacak olan mavi brandayla örttü.</p>

  <p class="calibre2">&nbsp;</p>

  <p class="calibre2"><b class="calibre4">10</b></p>

  <p class="calibre2">&nbsp;</p>

  <p class="calibre2">Roland mezarı doldurup taşları üzerine yerleştirdikten sonra yol kenarındaki açıklığa yürüdü ve çeşitli izlerin anlattığı hikâyeyi inceledi, çünkü yapılacak başka bir şey yoktu. Bu anlamsız iş bitince devrilmiş bir kütüğün üzerine oturdu. Oy mezarın yanında kalmıştı ve Roland Hantal Billy’nin oradan hiç ayrılmayabileceğini düşünüyordu. Bayan Tassenbaum döndüğünde onu çağıracaktı, ama Oy’un gelmeyebileceğini biliyordu; gelmemesi, açıklıktaki dostuyla buluşmaya karar verdiği anlamına gelirdi. Hantal Billy, Jake’in mezarı başında açlıktan ölene (veya yırtıcı bir hayvana yem olana) dek nöbet tutacaktı. Bu düşünce Roland’ın üzüntüsünü arttırdı ama Oy’un kararına saygı gösterecekti.</p>

  <p class="calibre2">Hantal Billy on dakika sonra ormandan kendiliğinden çıkageldi ve Roland’ın sol ayağının dibine oturdu. “Uslu Oy,” dedi Roland ve Hantal “‘Uy’nin başını okşadı. Oy yaşamaya karar vermişti. Küçük ama iyi bir gedmeydi.</p>

  <p class="calibre2">Bundan on dakika sonra koyu kırmızı bir araba neredeyse hiç gürültü çıkarmadan King’in yaralanıp Jake’in öldüğü yere gelip durdu. Roland y0ı. cu tarafının kapısını açtı ve artık var olmayan acının düşüncesiyle yüzünü buruşturarak bindi. Oy hiçbir şey söylenmesine fırsat vermeden sıçrayın ayaklarının arasına geçti ve uyumaya niyetlenmişçesine kıvrılıp yattı.</p>

  <p class="calibre2">“Oğlunla ilgilendin mi?” diye sordu Bayan Tassenbaum tekrar yoia çıkarken.</p>

  <p class="calibre2">“Evet. Teşekkürler derim, sai.”</p>

  <p class="calibre2">“Sanırım bir mezar taşı koyamam,” dedi kadın. “Ama daha sonra bir şey dikebilirim. Aklına çocuğun hoşuna gidebilecek bir şey geliyor mu?”</p>

  <p class="calibre2">Roland başını kaldırdı ve Jake’in ölümünden sonra ilk kez gülümsedi. “Evet,” dedi. “Bir gül.”</p>

  <p class="calibre2">&nbsp;</p>

  <p class="calibre2"><b class="calibre4">11</b></p>

  <p class="calibre2">&nbsp;</p>

  <p class="calibre2">Yaklaşık yirmi dakika boyunca hiç konuşmadan ilerlediler, Irene, Bridgton kasaba sınırı üzerinde küçük bir dükkânda durup benzin aldı: MOBİL, Roland’ın yolculuklarından tanıdığı bir markaydı. Kadın benzinin ücretini ödemeye gittiğinde başını kaldırıp gökyüzünde durmaksızın ilerlemekte olan los ângeles’e baktı. Hayal gücünün bir oyunu değilse Işm’ın Yolu daha şimdiden kuvvetlenmiş görünüyordu. Yanılıyorsa bile önemli olmadığını düşündü. Işın o an güçlü olmasa bile pek yakında olacak ve gücü giderek artacaktı. Onu kurtarmayı başarmışlardı ama bu gerçek Roland’ı hiç neşelendirmiyordu.</p>

  <p class="calibre2">Bayan Tassenbaum dükkândan çıktığında elinde, üzerinde bir at arabası gerçek bir araba resmi olan bir fanila vardı. Ayrıca fanilanın üzerindeki dairenin içine birtakım kelimeler yazılmıştı. Roland sadece EV kelimesini okuyabilmişti. Bayan Tassenbaum’a diğerlerinin ne olduğunu sordu.</p>

  <p class="calibre2">“BRİDGTON ESKİ EV GÜNLERİ, 2730 TEMMUZ 1999,” dedi kadın, ona”Göğsünü örttüğü sürece üzerinde ne yazdığının bir önemi yok. Er ya da geç duracağız ve bu civarda bir deyiş vardır: ‘Gömlek yoksa, ayakkabı ksa hizmet de yok.’ Çizmelerin çok eski ve tozlu görünüyor ama çoğu erde sorun yaşayacağını sanmıyorum. Ama yarı çıplak? Iıh, mümkün jesil Jose. Daha sonra daha iyi bir gömlek alırım yakalı bir gömlek ve düzgün bir pantolon. Kotun o kadar kirli görünüyor ki sen içinde yokken He dik duracağına bahse girerim.” Kendisiyle kısa süreliğine (ama ateşli bir şekilde) tartıştıktan sonra devam etti. “İki milyon civarı yara izin var. Ve bunlar sadece görebildiğim yerlerinde olanlar.”</p>

  <p class="calibre2">Roland buna bir karşılık vermedi. “Paran var mı?” diye sordu. “Arabamı almak için eve döndüğümde üç yüz dolar aldım, yanımda da otuz kırk dolar vardı. Ayrıca kredi kartlarım da var, ama merhum arkadaşın mümkün olduğunca nakit kullanmamı istedi. Olabilirse sen tek başına yola devam edene dek. Seni arayabilecek kişiler olabileceğini söyledi. Onlardan bahsederken ‘sığ adamlar’ diyordu.”</p>

  <p class="calibre2">Roland başını salladı. Evet, sığ adamlar dışarıda bir yerdeydi ve katet’inin efendilerinin planını altüst etmesi kellelerini koparma isteklerini ikiye katlamış olmalıydı. Duman tüten kopuk kafalarını bir sopanın ucuna geçirmek için can attıklarına şüphe yoktu. Yaptıklarını öğrenirlerse sai Tassenbaum’un kellesini de listelerine ekleyeceklerdi muhakkak. “Jake, sana başka ne söyledi?” diye sordu Roland. “Gitmek istediğin takdirde seni New York City’ye götürmem gerektiğini. Orda seni Faydag adında bir yere götürecek bir kapı olduğunu söyledi.” “Başka bir şey dedi mi?”</p>

  <p class="calibre2">“Evet. Kapıdan geçmeden önce gitmek isteyebileceğin bir yer daha olduğunu söyledi.” Roland’a göz ucuyla çekingence baktı. “Var mı?” Roland bir süre düşündükten sonra başını salladı. “Köpekle de konuştu. Sanki ona emirler… talimatlar veriyordu.” Silahşor’a baktı. “Bu mümkün olabilir mi?”</p>

  <p class="calibre2">Roland olabileceğini düşündü. Jake, kadından sadece isteyebilirdi, a Oy söz konusuyken… Jake ile kalmayı muhtemelen çok isteyen antal Billy’nin mezarın başında kalmamasının sebebi bu olmalıydı.</p>

  <p class="calibre2">Bir süre yola sessizce devam ettiler. İlerledikleri yol trafiğin daha yoğun olduğu bir başkasıyla birleşti. Çok şeritli yoldaki arabalar ve kamyonlar her iki yöne doğru süratle ilerliyordu. Kadın bir gişede durup devam etmek için para ödedi. Gişe memuru kolunun olması gereken yerde sepet bulunan bir robottu. Roland uyabileceğini düşünmüştü, ama gözlerini her kapayışında Jake’i görüyordu. Ardından, alnını saran faydasız bandajla Eddie’nin yüzünü. Gözlerimi kapattığımda böyle oluyorsa rüyalarım nasıl olacak, diye düşündü.</p>

  <p class="calibre2">Gözlerini açtı ve kadının düzgün bir manevrayla, hiç duraksamadan yoğun trafiğin arasına girdiğini gördü. Eğilip tekrar gökyüzüne baktı. Üzerlerindeki bulutlar, los ângeles de onlarla aynı yöne doğru ilerliyordu. Hâlâ Işın’ın Yolu üzerindeydiler.</p>

  <p class="calibre2">&nbsp;</p>

  <p class="calibre2"><b class="calibre4">12</b></p>

  <p class="calibre2">&nbsp;</p>

  <p class="calibre2">“Bayım? Roland?”</p>

  <p class="calibre2">Adamın gözleri açık uyuduğunu düşündü. Şimdiyse ellerini sağlara olan eksik olanı örtecek şekilde kucağında birleştirmiş halde oturmakta olduğu yolcu koltuğunda dönüp ona bakıyordu, Irene bir MercedesBenz’e ait olmadığı bu kadar bariz başka birini daha görmediğini düşündü. Ya da herhangi bir otomobile. Daha önce hiç bu kadar yorgun görünen bir adam da görmemişti.</p>

  <p class="calibre2">Ama pili bitmiş değil. Kendisi öyle düşünebilir ama bu adamda daha çok iş olduğundan eminim.</p>

  <p class="calibre2">“Hayvan… Oy?”</p>

  <p class="calibre2">“Oy, evet.” Hantal Billy ismini duyunca başını kaldırdı ama bir gün önce şüphesiz yapacağı gibi tekrarlamadı.</p>

  <p class="calibre2">“Bir köpek mi? Tam sayılmaz, değil mi?”</p>

  <p class="calibre2">“Hayır. Oy bir köpek değil.”</p>

  <p class="calibre2">Irene Tassenbaum ağzını açtı, sonra tekrar kapadı. Bu zordu, çünkü biriyle birlikteyken yaşanan sessizliğe pek alışık değildi. Ayrıca kedere eulmuş ve bitkin olsa da (belki bunlar sebebin bir parçasıydı) çekici Iduğu bir erkekle beraberdi. Ölmekte olan bir çocuk ondan bu adamı New York’a, oradayken gitmesi gereken başka bir yer olursa oraya da götirrnesini istemişti. Arkadaşının New York hakkındaki bilgisinin paradan hile az olduğunu söylemiş, Irene de ona inanmıştı. Bildiği bir şey daha vardı, o da bu adamın tehlikeli olduğuydu. Daha fazla sormak istiyordu ama cevap alabileceği fikri onu ürkütüyordu. Ne kadar azını bilirse on üç kırk beşe dek yaşamakta olduğu hayata tekrar uyum sağlama şansının o kadar yüksek olacağının farkındaydı. Tali yoldan anayola çıkmak gibi. En iyisi bilmemekti.</p>

  <p class="calibre2">Radyoyu açtı ve “Amazing Grace” çalan bir kanal buldu. Garip yoldaşına tekrar baktığında başını kararmakta olan gökyüzüne kaldırmış, ağlamakta olduğunu gördü. Sonra bakışları aşağı yöneldi ve daha tuhaf, yüreğini en son on beş yıl önce çocuk sahibi olmak için bulundukları tek girişim düşükle sonuçlandığında hissettiği bir duyguyla dolduran bir şey gördü.</p>

  <p class="calibre2">Köpek olmayan hayvan… Oy… o da ağlıyordu.</p>

  <p class="calibre2">&nbsp;</p>

  <p class="calibre2"><b class="calibre4">13</b></p>

  <p class="calibre2">&nbsp;</p>

  <p class="calibre2">Massachusetts eyalet sınırının hemen ötesinde 95. Karayolu’ndan ayrıldı ve Sea Breeze Inn adında bir çöplükte yan yana iki oda tuttu. Böcek kıçı gözlükleri dediği (“Bunları taktığımda bir böceğin kıçını bile görebiliyorum”) araba kullanma gözlüklerini yanına almamıştı ve karanlıkta araba kullanmayı da sevmezdi zaten. Böcek kıçı gözlükleri olsun olmasın geceleri araba kullanmak sinirlerini geriyordu ve sinirlerinin gerilmesi Çoğunlukla migrenini tetiklerdi. Migreni varken kimseye faydası olmazdı ve Imitrex’i Doğu Stoneham’de yatağının başucundaki komodinin üzerinde öylece duruyordu:</p>

  <p class="calibre2">“Ayrıca,” dedi Roland’a. “Aradığın Tet Şirketi bir iş hanındaysa pazartesiye kadar içeri girmen mümkün değil zaten.” Bu muhtemelen doğru değildi, bu adam istediği takdirde her yere girebilecek biri gibi görünü, yordu. Onu zorla dışarıda tutmanın mümkün olabileceğini sanmıyordu Bunun bazı kadınlara çok çekici geldiğini tahmin etti.</p>

  <p class="calibre2">Roland motele itiraz etmedi. Hayır, Irene ile dışarıda yemeyecekti Bunun üzerine Irene tek başına çıktı ve KFC’den geç saatte yedikleri hazır yemekler getirdi. Roland’ın odasında yediler, Irene, Oy için de bir tabak hazırlamıştı. Oy patilerinin arasında kibarca tutarak tek bir parça tavuk yedi. Sonra banyoya girdi ve küvetin önündeki paspasın üzerinde uyudu.</p>

  <p class="calibre2">“Neden buraya Sea Breeze0 adını vermişler?” diye sordu Roland. Oy’un aksine o her şeyden biraz yiyor ama zevk alıyor görünmüyordu. İş yapan bir adam gibi yiyordu. “Okyanus kokusu almıyorum.”</p>

  <p class="calibre2">“Eh, rüzgâr doğru yönden kasırga şeklinde estiğinde muhtemelen alabilirsin,” dedi Irene.</p>

  <p class="calibre2">Roland beklenmedik bir anlayışla (en azından Irene’e göre) başını salladı. “Hoş yalanlar.”</p>

  <p class="calibre2">“Evet, sanırım öyle.”</p>

  <p class="calibre2">Dikkatini dağıtacağını düşünerek televizyonu açtı ye tepkisi karşısında şok oldu (ama o an kendisine sadece biraz şaşırdığını söyleyecekti). Roland, ona hiçbir şey görmediğini söylediğinde bu cevabı nasıl karşılayacağını bilemedi. İlk düşüncesi, medyaya imalı bir eleştiride bulunmuş olabileceğiydi. Sonra (yine imalı bir şekilde) kederinden ve yas tutuyor oluşundan bahsediyor olabileceğini düşündü. Roland, ona sesler duyduğunu ama tek gördüğünün gözlerini sulandıran çizgiler olduğunu söylediğinde kelimenin gerçek anlamıyla göremediğini anladı: Roland ekrandaki görüntüleri göremiyordu. Ne Rosenanne’in tekrar gösterimini, ne AbFlex reklamını, ne de yerel haberleri sunan konuşan kafayı. Stephen King (LifeFlight helikopteriyle akşamın ilk saatlerinde yapılan ameliyatla sağ bacağının kurtarıldığı Lewiston’daki Central Maine General Hastahanesi’ne götürülmüştü… durumu hayati tehlike arz etmiyordu, ameliyatlar m edecekti, iyileşme süreci zorlu ve uzun olacaktı) hakkındaki haber sona erince televizyonu kapadı.</p>

  <p class="calibre2">Çöpü attı nedense KFC’den alınan yiyecekler hep artardı Roland’a kararsızca iyi geceler diledi (Roland, ona dalgınca, onu huzursuz edip üzen, aslında burada değilim havasıyla dileğine karşılık vermişti) ve bitişikteki odasına gitti. Yul Brynner’ın işlevsiz hale gelmeden önce çıldıran robot bir kovboyu canlandırdığı bir filmi yarım saat boyunca izledikten sonra dişlerini fırçalamak için banyoya gitti. İçeri girince elbette diş fırçasını unutmuş olduğunu anladı. Parmağıyla dişlerini elinden geldiğince temizledikten sonra iç çamaşırlarıyla yatağa uzandı (geceliği de yoktu). Kâğıt inceliğindeki duvarın ötesinden ses gelmesini beklediğini fark ettiğinde yatağa gireli bir saat olmuştu. Özellikle beklediği bir ses vardı: düşünceli davranıp arabadan motel odasına gidene dek takmadığı tabancanın sesi. Kederini en doğrudan çözümle sonlandırdığını belirten tek el silah sesi.</p>

  <p class="calibre2">Duvarın ötesindeki sessizliğe daha fazla tahammül edemeyeceğini anlayınca yataktan kalktı, giysilerini tekrar üzerine geçirdi ve yıldızları seyretme niyetiyle dışarı çıktı. Roland yanında köpek olmayan yaratıkla kaldırımda oturuyordu. Ona duyurmadan odadan çıkmayı nasıl başardığını sormayı düşündü (duvarlar çok inceydi ve o da can kulağıyla dinliyordu) ama sormadı. Onun yerine dışarıda ne işi olduğunu sordu ama hem verdiği cevaba, hem de yüzündeki çıplaklığa hazırlıksızdı. Ondan bir medeniyet cilası sunmasını bekleyip duruyordu ama yoktu. Dürüstlüğü dehşet vericiydi.</p>

  <p class="calibre2">“Uyumaya korkuyorum,” dedi Roland. “Ölü arkadaşlarımın rüyama gelmesinden ve onları görmenin beni öldüreceğinden korkuyorum.”</p>

  <p class="calibre2">Irene, ona ışık karışımı arasında (odasından gelen ve otoparkın Camlar Bayramı‘nı hatırlatan korkunç lambalarının iç içe geçmiş ışığı) bak1 Kalbi tüm göğsünü sarsacak şiddette çarpıyordu ama konuştuğunda sesı yeterince sakin çıktı. “Seninle birlikte yatsam faydası olur mu?”</p>

  <p class="calibre2">Roland bunu bir süre düşündükten sonra başını salladı. “Olur sam nm.”</p>

  <p class="calibre2">Irene, onun elini tuttu ve birlikte odaya girdiler. Silahşor en ufak bir utanç belirtisi göstermeden soyundu, Irene karşısındaki çıplak bedeni saran yara izlerine hayret ve korkuyla bakakalmıştı: bir kolda bıçak yarasının kırmızı izi, diğer kolda bir yanığın beyazımsı lekesi, kürek kemiklerinin arasında ve üzerinde zikzaklar halinde kamçı izleri, sadece eski kurşun delikleri olabilecek üç derin girinti. Ve elbette bir de sağ elindeki eksik parmaklar. Ne olduğunu merak ediyordu ama sormaya asla cesaret edemezdi.</p>

  <p class="calibre2">Üzerindekileri çıkardı, duraksadı, sonra sutyenini de çıkardı. Göğüsleri aşağı sarktı. Her ikisinin de üzerinde birer iz vardı ama izlerin sebebi kurşunlar değil, lumpektomiydi. Ne olmuştu yani? En güzel günlerinde bile bir Victoria’s Secret mankeni kadar çarpıcı olmamıştı. Ve en güzel günlerinde bile kendini bir yaşam formuna bağlı göğüsler ve kıç toplamı olarak görmemişti. Başka kimsenin de kocası dahil aynı hataya düşmesine izin vermemişti.</p>

  <p class="calibre2">Bununla birlikte külotunu çıkarmadı. Apış arasını tıraş etmiş olsaydı onu da çıkarabilirdi. O sabah kalktığında geceyi ucuz bir motel odasında yabancı bir adam ve banyo paspasının üzerinde uyuyan tuhaf bir yaratıkla geçireceğini bilseydi belki yapardı. Elbette o zaman yanına diş fırçası ve diş macunu almayı da ihmal etmezdi.</p>

  <p class="calibre2">Bedenine dolanan kollan hissedince yutkunup kasıldı, sonra gevşedi. Ama çok yavaşça. Kalçası kalçasına dayanınca erkekliğinin hafife alınmayacak ağırlığını hissetti ama aklında rahatlamaktan başka bir şey yoktu anlaşılan. Penisi sert değildi.</p>

  <p class="calibre2">Sol göğsünü avuçladı, sonra başparmağı göğsündeki lumpektomi izinin üzerinde durdu. “Nedir bu?”</p>

  <p class="calibre2">“Şey,” dedi Irene (sesi artık pek sakin değildi). “Doktorum beş sene sonra kansere dönüşeceğini söyledi. Bu yüzden erken müdahale ederekkesip aldı. Şeyden önce…”</p>

  <p class="calibre2">“Çiçek açmadan önce mi?”</p>

  <p class="calibre2">“Evet. Doğru. Güzel.” Göğüs ucu kaya gibi sertleşmişti ve o da bunu h’ssediyordu mutlaka. Of, bu çok acayip bir durumdu.</p>

  <p class="calibre2">“Kalbin niçin bu kadar hızlı atıyor?” diye sordu Roland. “Seni korkutuyor muyum?”</p>

  <p class="calibre2">“Ben… evet.”</p>

  <p class="calibre2">“Korkma,” dedi. “Öldürme işi sona erdi.” Karanlıkta uzun bir duraksama oldu. Gişedeki arabaların uzak homurtusunu duyabiliyorlardı. “Şimdilik,” diye ekledi sonra.</p>

  <p class="calibre2">“Ah,” dedi Irene cılız sesle. “Güzel.”</p>

  <p class="calibre2">Eli hâlâ göğsündeydi. Nefesi ensesinde. Gerçekte bir saat veya sadece beş dakika olabilecek, sonsuzlukmuş gibi gelen bir süre sonra nefesleri derinleşti ve Irene uykuya daldığını anladı. Kendini hem hoşnut, hem de düş kırıklığına uğramış hissediyordu. Birkaç dakika sonra o da uykuya daldı ve yıllardır olmadığı kadar iyi bir uyku çekti. Roland rüyasında ölmüş dostlarınca ziyaret edildiyse bile onu rahatsız etmemişti. Uyandığında saat sabah sekizdi ve Roland pencerenin önünde çırılçıplak duruyor, parmağıyla araladığı perdeden dışarı bakıyordu.</p>

  <p class="calibre2">“Uyudun mu?” diye sordu Irene.</p>

  <p class="calibre2">“Biraz. Devam edecek miyiz?”</p>

  <p class="calibre2">&nbsp;</p>

  <p class="calibre2"><b class="calibre4">14</b></p>

  <p class="calibre2">&nbsp;</p>

  <p class="calibre2">Saat on beş civarı Manhattan’da olabilirlerdi ve şehre pazar günü gitmek pazartesi sabahı trafiğin en yoğun saatinde gitmekten çok daha kolay olurdu ama New York’taki otel odaları pahalıydı ve kredi kartı kullanması gerekiyordu. Onun yerine Harwich, Connecticut’ta Motel 6’da kaldılar, Irene tek bir oda tuttu ve Roland o gece onunla sevişti, Irene ‘am anlamıyla istediği için değil, Irene’in istediği bu olduğu için seviştiğinı hissetti. Belki de ihtiyaç duyduğu bu olduğu için.</p>

  <p class="calibre2">Nasıl olduğunu tam olarak açıklayamıyordu ama sıra dışıydı; kimi sert, kimi yumuşak çok sayıda yara izini parmaklarının ucuyla hissediyor olmasına rağmen bir hayalle sevişmiş gibiydi. O gece bir rüya gördü. Gül. lerle dolu bir tarla ve tarlanın uzak ucundan gökyüzüne yükselen kapkara bir kule vardı. Kulenin katlarından birinde iki kırmızı lamba yanıyordu, ama içinden bir ses gerçekte lamba değil, göz olduklarını söylüyordu.</p>

  <p class="calibre2">Korkunç gözler.</p>

  <p class="calibre2">Şarkı söyleyen pek çok ses duydu, binlerce ses ve bazılarının kayıp dostlara ait olduğunu anladı. Yanakları gözyaşlarıyla ıslanmış, Roland yanında olmasına rağmen içini derin bir kayıp hissi sarmış olarak uyandı. O günden sonra onu bir daha asla görmeyecekti. Ve en iyisi buydu. Yine de onunla tekrar sevişebilmek için her şeyini verirdi. Gerçekte seviştiği kişinin kendisi olmadığını bilmesine rağmen. İçine boşaldığı anda bile düşünceleri çok uzaklarda, o seslerle birlikteydi.</p>

  <p class="calibre2">O kayıp seslerle.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
