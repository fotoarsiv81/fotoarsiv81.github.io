<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>YEDİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <p class="p4"><span class="t"><b class="calibre1">YED</b></span><span class="t"><b class="calibre1">İ</b></span><span class="t"><b class="calibre1">NC</b></span><span class="t"><b class="calibre1">İ</b></span> <span class="t"><b class="calibre1">BÖLÜM</b></span></p>

  <p class="calibre2">&nbsp;</p>

  <p class="p"><span class="t4"><i class="calibre3">B</i></span><span class="t4"><i class="calibre3">İ</i></span><span class="t4"><i class="calibre3">R ARAYA GEL</i></span><span class="t4"><i class="calibre3">İ</i></span><span class="t4"><i class="calibre3">Ş</i></span></p>

  <p class="calibre2">&nbsp;</p>

  <p class="calibre2"><b class="calibre4">1</b></p>

  <p class="calibre2">&nbsp;</p>

  <p class="calibre2">Flaherty kurşunlarla çizilmiş ama bunun dışında sapasağlam olan, hiçbir şekilde geçit vermeyen ama o kahrolası veledin her nasılsa aşabildiği New YorkFedic kapısının önünde duruyordu. Lamla hemen yanında dikiliyor, Flaherty’nin hiddetinin azalmasını bekliyordu. Diğerleri de aynı sağduyulu sessizliği muhafaza ediyordu.</p>

  <p class="calibre2">Sonunda Flaherty’nin kapıya indirdiği yumruklar seyreldi. Son bir sert yumruk indirdi ve parmak eklemlerinden kan sıçradığını gören Lamla yüzünü buruşturdu.</p>

  <p class="calibre2">“Ne var?” diye sordu yüz ifadesini yakalayan Flaherty. “Ne? Söyleyecek bir şeyin mi var?”</p>

  <p class="calibre2">Flaherty’nin gözlerinin etrafındaki beyaz halkalar ve yanaklarındaki kızıllıklar Lamla’yı ilgilendirmiyordu. Koltukaltinda asılı olan otomatik tabancaya doğru tehditkâr bir tavırla kalkan eli de öyle. “Hayır,” dedi. “Yok, sal”</p>

  <p class="calibre2">“Haydi, aklından geçenleri söyle,” diye üsteledi Flaherty. Gülümsemeye çalışınca suratında iğrenç bir sırıtış belirdi; gözlerinde çılgınca bir bakış vardı. Arkasındaki adamlar usulca geri çekildi. “Diğerlerinin söyleyecek çok şeyi olacak; neden sen başlamıyorsun, dostum? Onu elimden kaçırdım! İlk öten sen ol, seni çirkin orospu çocuğu!”</p>

  <p class="calibre2">Ben öldüm, diye düşündü Lamla. Kral’a ömrüm boyunca hizmet ettikten sonra günah keçisi arayan bir adamın önünde yüz ifademi gizleyemediğim için öleceğim.</p>

  <p class="calibre2">Etrafına bakıp kimsenin tek kelime etmeye niyeti olmadığını görünce, “Flaherty,” dedi. “Seni bir şekilde gücendirdiysem özür…”</p>

  <p class="calibre2">“Ah, beni gerçekten gücendirdin!” diye bağırdı Flaherty. Öfkesi arttıkça Boston aksanı belirginleşiyordu. “Bu başarısızlığın hesabını akşama vereceğimden eminim ama önce sen vere…”</p>

  <p class="calibre2">İçinde bulundukları koridor ani bir nefes almış gibi havada keskin bir uğultu oldu. Flaherty’nin saçları ve Lamla’nın tüyleri uçuştu. Flaherty’nin emrindeki sığ adamlar ve vampirler döndü. Aniden içlerinden biri, Albrecht adında bir vampir çığlık atarak öne atıldı ve böylece Flaherty kot pantolonlarında, gömleklerinde ve çizmelerinde hâlâ yağmur damlalarının ıslaklığı bulunan, yeni gelen iki adamı görebildi. Ayaklarının dibinde tozlu çıkınlar, kalçalarından sarkan büyük tabancalar vardı. Flaherty sandal ağacından kabzayı, genç olan kılıfından şimşekten de hızlı bir hareketle çekmeden bir an önce gördü ve Albrecht’in niçin kaçtığını anladı. Bu tür tabancaları sadece belli insanlar taşırdı.</p>

  <p class="calibre2">Genç olan bir tek el ateş etti. Albrecht’in sarı saçları görünmez bir el tarafından karıştırılmışçasına havalandı ve bedeni, giysilerinin içinde kaybolurken yere yığıldı.</p>

  <p class="calibre2">“Selam olsun, Kral’ın hizmetkârları,” dedi yaşlı olan. Sohbet havasında konuşmuştu. Flaherty elleri sümüklü piçin geçmeyi başardığı kapıyı deli gibi yumruklamaktan dolayı kan içindeydi hâlâ onu algılayamıyor gibiydi. Daha önce uyarıldıkları Silahşor, Gilead’lı Roland olduğu muhakkaktı ama oraya nasıl gelmiş, kör noktalarında nasıl belirivermişti? Nasıl?</p>

  <p class="calibre2">Roland’ın soğuk, mavi bakışları adamların üzerinde dolaştı. “Bu zavallı sürünün dinh’i olduğunu söyleyen hanginiz? Bir adım öne çıkarak bizi onurlandıracak mı? Onurlandırmayacak mı?” Bakışları teker teker adamlara yöneldi; sol eli tabancasının yanından uzaklaştı ve hafif, alayh bir gülümsemenin belirdiği ağzının kenarına doğru yükseldi. “Yapmayacak mı? Ne kötü. Birer korkak olduğunuzu görmek beni üzdü. Gücünüz ancak bir rahibi öldürüp bir çocuğun peşine düşmeye yetiyor demek. Hepiniz korkaksınız ve babalarınız da…”</p>

  <p class="calibre2">Flaherty kanayan sağ eliyle sol koltukaltından sarkan tabancasını hafifçe kavrayarak bir adım öne çıktı. “Liderleri benim, Steven’ın oğlu Roland.”</p>

  <p class="calibre2">“Demek adımı biliyorsun?”</p>

  <p class="calibre2">“Evet! Adını yüzünden, yüzünü ağzından biliyorum. John Farson’ı şevkle emen annenin ağzıyla aynı, annen onu fışkırtana dek…”</p>

  <p class="calibre2">Konuşurken bir yandan da silahını çekiyordu; şüphesiz daha önce başvurup meyvesini aldığı bir numaraydı. Hızlı olmasına ve Roland’ın sol elinin işaret parmağı o tabancasını çekerken hâlâ ağzının kenarına değiyor olmasına rağmen Silahşor onu kolayca alt etti. İlk kurşun, Jake’i kovalayan grubun liderinin dudaklarının arasından girerek dişlerini ve üst çene kemiğini tuzla buz etti ve Flaherty ölümünden önce içine çektiği son nefesle kemik parçacıklarını ciğerlerine gönderdi. İkinci kurşun Flaherty’nin kaşlarının tam ortasına gömüldü ve bedeni New YorkFedic kapısına doğru savrulurken ateşleyemediği Glock parmaklarının arasından koridorun zeminine düştü.</p>

  <p class="calibre2">Diğerlerinin büyük bölümü bir saniye içinde silahını çekti. Albrecht’i öldürdükten sonra boşalan yuvayı dolduran Eddie öndeki altısını öldürdü. Tabancası boşalınca daha önce öğretildiği gibi dinh’inin arkasına geçerek tekrar doldurdu. Roland beşini daha hakladıktan sonra sonuncuyu öldüren Eddie’nin arkasına geçerek kendi tabancasını doldurdu.</p>

  <p class="calibre2">Sona kalan Lamla ateş etmeye kalkmayacak kadar kurnazdı. Tüylü parmaklı, pürüzsüz avuçlu ellerini havaya kaldırdı. “Teslim olursam canımı bağışlayacak mısın, Silahşor?”</p>

  <p class="calibre2">“Hayır,” dedi Roland tabancasını doğrultarak. “O halde kahrol, charyka,” dedi taheen. Gilead’lı Roland tabancasını ateşledi ve Galee’li Lamla’nın cesedi yere yığıldı.</p>

  <p class="calibre2">&nbsp;</p>

  <p class="calibre2"><b class="calibre4">2</b></p>

  <p class="calibre2">&nbsp;</p>

  <p class="calibre2">Flaherty’nin adamları kapının önüne istif edilmiş odunlar gibi yığılmıştı. Yüzüstü kapaklanan Lamla en öndeydi. Biri bile ateş etme fırsatı bulamamıştı. Duvarları fayansla kaplı koridor, barut dumanının ağır kokusuyla dolmuştu. Sonra duvardaki yorgun hava temizleyiciler devreye girdi ve silahşorlar duman yüklü havanın çekilişini yüzlerinde hissetti.</p>

  <p class="calibre2">Eddie tabancayı doldurdu (artık onun tabancasıydı, öyle söylenmişti) ve tekrar kılıfına koydu. Sonra cesetlere doğru yürüdü ve kapıya ulaşabilmek için dördünü kayıtsızca bir kenara çekti. “Susannah! Suze orda mısın?”</p>

  <p class="calibre2">Aramızda hiç kimse en basit, en gündelik işi yapmak için yanından kısa bir süreliğine, birkaç dakika için ayrılmış da olsa kalbinin sahibiyle, en büyük aşkıyla tekrar bir araya gelmeyi rüyaları haricinde gerçekten umar mı? Hayır, pek değil. Gözümüzün önünden her uzaklaştıklarında kalbimizin derinliklerinde onları ölmüş sayarız. O kadar çoğu bahşedildikten sonra sevgimizin sersemleştiren varsayımı için ister istemez Şeytan kadar alçalmayı bekleriz.</p>

  <p class="calibre2">Eddie de sesini duyana dek Susannah’nın ona cevap vermesini beklemiyordu ama sevdiği kadının sesi, bir başka dünyadan, ahşap kapının ötesinden geldi. “Eddie? Sen misin, tatlım?”</p>

  <p class="calibre2">Eddie’nin daha birkaç saniye önce son derece normal olan kafası bir anda taşınamayacak kadar ağırlaştı. Alnını kapıya dayadı. Gözkapakları da sanki tonlarca ağırlıktaydı, gözlerini kapadı. Ağırlığın sebebi bir anda kendini içinde yüzer bulduğu gözyaşları olmalıydı. Kan gibi sıcak damlaların yanaklarından aşağı yuvarlanışını hissedebiliyordu. Ve Roland’ın sırtına dokunan elini.</p>

  <p class="calibre2">“Susannah,” dedi Eddie. Gözleri hâlâ kapalıydı. Elleri kapıya dayanmıştı. “Açabilir misin?”</p>

  <p class="calibre2">Cevap Jake’ten geldi. “Hayır ama siz açabilirsiniz.”</p>

  <p class="calibre2">“Hangi kelimeyle?” diye sordu Roland. Neredeyse başkalarının gelmeşini umarak (çünkü kanı hareketlenmişti) bir kapıya, bir arkasına bakıyordu ama koridor boştu. “Hangi kelimeyle, Jake?”</p>

  <p class="calibre2">Kısa ama Eddie’ye çok uzunmuş gibi gelen bir duraksama oldu ve ardından ikisi birden konuştu. “Chassit.”</p>

  <p class="calibre2">Eddie kelimeyi söyleyemeyeceğini düşündü; boğazı gözyaşlarıyla sıkışmıştı. Roland’ın böyle bir sorunu yoktu. Kapının önüne yığılmış cesetlerden birkaçını daha çekti (suratında hâlâ sabit bir sırıtış olan Flaherty’ninki de dahil) ve kelimeyi söyledi. Dünyalar arasındaki kapı bir kez daha açıldı. Eddie kapıyı ardına kadar itti ve dördü karşı karşıya kaldı. Susannah ve Jake bir dünyada, Eddie ve Roland bir diğerindeydi ve aralarında yaşayan, mika gibi titreşen, şeffaf bir zar vardı. Susannah ellerini zarın içinden uzattı ve elleri her nasılsa dayanaksızca havada duran bir su kütlesinin içinden çıkıyormuşçasına uzandı.</p>

  <p class="calibre2">Eddie, Susannah’mn ellerini tuttu ve sevdiği kadının, onu Fedic’e çekmesine izin verdi.</p>

  <p class="calibre2">&nbsp;</p>

  <p class="calibre2"><b class="calibre4">3</b></p>

  <p class="calibre2">&nbsp;</p>

  <p class="calibre2">Roland diğer tarafa geçtiğinde Eddie, Susannah’yı çoktan kaldırıp kucağına almıştı. Çocuk, Silahşor’a baktı. İkisi de gülümsemiyordu. Oy, Jake’in ayaklarının dibine oturmuş, ikisine birden gülümsüyordu.</p>

  <p class="calibre2">“Selam olsun, Jake,” dedi Roland.</p>

  <p class="calibre2">“Selam olsun, baba.”</p>

  <p class="calibre2">“Bana öyle mi diyeceksin?”</p>

  <p class="calibre2">Jake başını salladı. “Evet, eğer izin verirsen.”</p>

  <p class="calibre2">“Beni kelimelerle ifade edemeyeceğim kadar memnun eder,” dedi Roland. Sonra yavaşça alışık olmadığı bir hareketi yapan biri gibi kollarını açtı. Çocuk Jake ciddi ifadeli gözlerini Roland’ın yüzünden hiç ayırmadan o öldürücü ellerin arasına yürüdü ve bedenine dolanmalarını bekledi. Buna dair hiçbir zaman dile getiremediği hayaller kurmuştu.</p>

  <p class="calibre2">Bu arada Susannah, Eddie’nin yüzünü öpücüklere boğuyordu. “Jajje’i nerdeyse yakalıyorlardı,” diyordu. “Ben kapının bu tarafında oturuyordum… o kadar yorgundum ki içim geçmiş olmalı. Ben uyanana kadar Jake üç dört kez…”</p>

  <p class="calibre2">Hikâyesinin her bir kelimesini daha sonra sonuna kadar dinleyecekti. Daha sonra konuşmak için fırsatları olacaktı. Ama o an Susannah’mn göğsünü avuçladı kalbinin güçlü çarpışını hissedebilmek için sol göğsünü kavramıştı ve dudaklarıyla dudaklarını örterek onu susturdu.</p>

  <p class="calibre2">Bu arada Jake hiçbir şey söylemiyordu. Yüzünü yanağı Roland’ın karnına yaslayacak şekilde yan tarafa çevirmişti. Gözleri kapalıydı. Silahşor’un gömleğindeki yağmur, toz ve kanın kokusunu alabiliyordu. Kayıp olan anne ve babasını; ölen arkadaşı Benny’yi; çok uzun zaman kaçtığı yaratıklarca öldürülen pederi düşündü. Sarıldığı adam bir keresinde ona Kule uğruna ihanet etmiş, düşmesine izin vermişti ve Jake bunun bir daha tekrarlanmayacağını söyleyemezdi. Önlerinde daha kilometreler vardı ve zorlu olacaklarına şüphe yoktu. Yine de o an mutluydu. Zihni sessiz, yaralı yüreği huzurluydu. Sarılmak ve aynı şekilde karşılık görmek yeterliydi.</p>

  <p class="calibre2">Gözlerini kapatıp oracıkta durmak ve babam benim için döndü, diye düşünmek yeterliydi.</p>

  <p class="calibre2">&nbsp;</p>

  <p class="calibre2">&nbsp;</p>
</body>
</html>
