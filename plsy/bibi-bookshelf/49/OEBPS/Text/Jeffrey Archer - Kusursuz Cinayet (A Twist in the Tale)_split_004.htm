<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_4"><a class="calibre6 pcalibre pcalibre1" id="_Toc399279043"><span class="calibre11">KUSURSUZ BİR CİNAYET</span></a></h1>

    <p class="msonormal4"><span class="calibre3">EĞER o gece fikrimi değiştirmeseydim hiçbir zaman gerçeği öğrenme fırsatını yakalayamayacaktım.</span></p>

    <p class="msonormal1"><span class="calibre3">Carla'nın bana olan sevgisinin yapmacık olduğunu anlamıştım. Ne kadar da aptalmışım. Onun da beni sevdiğini düşünmüştüm hep. Ama başkasıyla yatağa girdiğini asla...</span></p>

    <p class="msonormal1"><span class="calibre3">Ona kaç kez beni ofisten aramamasını tembih ettiğim halde o gün sürekli telefon açmıştı bana. Aslında başka seçeneği yoktu ya. Beni evden araması oldukça sakıncalıydı. Neyse... O gün kendisine beş çayına gelemeyeceğimi, Fulham'daki hasta kız kardeşini ziyarete gideceğini söylemişti.</span></p>

    <p class="msonormal1"><span class="calibre3">Gerçekten büyük bir hayal kırıklığına uğramıştım. Sıkıcı bir gün daha başlıyordu. Beni oyalayacak bir şeylere gereksinimim vardı.</span></p>

    <p class="msonormal1"><span class="calibre3">"Kardeşinle aranın pek iyi olmadığını sanıyordum" dedim ters ters.</span></p>

    <p class="msonormal1"><span class="calibre3">Karşıdan bir süre ses gelmedi.</span></p>

    <p class="msonormal1"><span class="calibre3">"Her zamanki saatte haftaya salı günü yapsak mı şunu?"</span></p>

    <p class="msonormal1"><span class="calibre3">"Benim için uygun olup olmayacağını bilmiyorum. Sana kesin bir şey söyleyemem. Randevularımı gözden geçirip pazartesi günü seni ararım" deyip kapattım telefonu.</span></p>

    <p class="msonormal1"><span class="calibre3">Daha sonra karıma telefon edip biraz sonra ofisten çıkacağımı söyledim. Bu Elizabeth'in günün her saatinde nerede olduğumu bildiğini hissetmesi açısından uyguladığım kurnazca bir numaraydı.</span></p>

    <p class="msonormal1"><span class="calibre3">Akşam olmuş herkes birer birer ofisi terketmeye başlamıştı. Ben de evraklarımı alıp çalışmaya evde devam etmeye karar verdim. Çalıştığım firma altı ay kadar önce el değiştirmişti. Ben de muhasebe bölümünde çalışmaya başlamıştım. Bütün işler bana bakıyordu. Bu duruma karşı çıkamazdım, çünkü yeni patronum düzenlemeyi beğenmemem halinde işi bırakabileceğimi ve yeni bir iş arayabileceğimi açıkça belirtmişti. Bunu yapabilirdim fakat artık firmaların büyük bir çoğunluğunun yeni yetişmiş taptaze elemanları tercih ettiklerini çok iyi biliyordum.</span></p>

    <p class="msonormal1"><span class="calibre3">Park yerinden çıkarken Carla'ya karşı neden bu kadar sert davrandığımı düşünmüş büyük bir pişmanlık duymaya başlamıştım. Ona gerçekten haksızlık etmiştim. Sloane Meydanı'nda arabayı park edip karşıya geçtim ve kazancının büyük bir bölümünü pişman âşıklardan elde eden çiçekçiden bir düzine kırmızı gül satın aldım. En azından Carla'ya karşı kendimi affettirmek için ilk adımı attığımı düşünüp yola devam ettim.</span></p>

    <p class="msonormal1"><span class="calibre3">Sevgilimin evine geldiğimde her zamanki park yeri bulma sorunuyla karşı karşıya kalmıştım. Arabayı bir kenara çekip beklemeye koyuldum. Tam o sırada Carla'nın dairesinden çıkan o adamı gördüm. Carla da onu izliyordu. Pek de arkadaşça sayılamayacak bir öpücük verdikten sonra kapısını kapattı. Hemen köşeyi dönüp arabamı park ettim. Dikiz aynasından adamın karşıdan karşıya geçtiğini, gazeteciden akşam gazetesini aldığını görebiliyordum. Mavi bir BMW'ye doğru yürüdü. Sileceğe sıkıştırılmış park biletini alıp kendi kendine bir şeyler söylendi. Arabası ne kadar zamandır oradaydı acaba? Carla'nın beni aradığı sırada o adamla birlikte olduğunu düşünmeye başlamıştım.</span></p>

    <p class="msonormal1"><span class="calibre3">Arabasına atlayıp emniyet kemerini taktıktan sonra bir sigara yakıp oradan uzaklaştı. Hemen Carla için ayrılmış boş kalan park yerine yanaşıp arabayı durdurdum. Bu bana nedense pek dürüstçe gelmemişti. Caddeye şöyle bir göz attım. Hava yeni yeni kararmaya başlamıştı. Gördüğüm kadarıyla da ortalıkta kimsecikler yoktu. Üzerinde 'MOORLAND' yazılı zile bastım —Her zaman kapı anahtarından neden bir tane bana yaptırmayı reddettiğini merak edip dururdum— Carla biraz sonra kapıyı açtı. Önce içten bir gülüş, sonra bir kaş çatması ve onu izleyen bir gülümseme ile karşıladı beni. Sanırım ilk gülüş BMW'li adam için hazırlanmıştı. Aylar önce aklımı başımdan alan o masmavi gözlerinin içine baktım. O gözlerin içinde daha önce hiç görmediğim bir soğukluk farkettim.</span></p>

    <p class="msonormal1"><span class="calibre3">İçeriye girdim. Noel'de hediye ettiğim şarap rengi sabahlığını giymişti. Odanın ortasındaki cam masada 'Snoopy' desenli kahve fincanım duruyordu. İçi boştu. Yanında da Carla'nın fincanı vardı. Tabii o da boştu. Biraz ötede yeni yeni açmaya başlamış bir düzine gül goncası bulunan vazoyu gördüm. Bütün bunlar beni iyice çileden çıkarmıştı.</span></p>

    <p class="msonormal1"><span class="calibre3">"Biraz önce çıkan adam kimdi?" diye sordum.</span></p>

    <p class="msonormal1"><span class="calibre3">"Sigorta komisyoncusuydu" diye yanıtladı. Bir yandan da boş fincanları topluyordu.</span></p>

    <p class="msonormal1"><span class="calibre3">"Neyi sigorta ediyordu? Aşk hayatını mı?"</span></p>

    <p class="msonormal1"><span class="calibre3">"Neden hemen sevgilim olabileceğini düşündün?" Sesini yükseltmeye başlamıştı.</span></p>

    <p class="msonormal1"><span class="calibre3">"Demek sigorta komisyoncusuna bu kılıkla kahve ikram ediyorsun?"</span></p>

    <p class="msonormal1"><span class="calibre3">"İstediğim kişiyle kahve içme hakkına sahibim sanırım. İstediğim kılıkta tabii. Özellikle de sen sevgili karıcığına koşarken."</span></p>

    <p class="msonormal1"><span class="calibre3">"Eğer sevgili karıcığıma çok meraklı olsaydım şimdi onun yanında olurdum. Senin yanında değil."</span></p>

    <p class="msonormal1"><span class="calibre3">"Sonra yeniden onun yanına dönerdin ama değil mi? Neyse her fırsatta söylersin ya, herkesin kendi hayatını yaşaması ve hiç kimseye güvenmemesi gerek." Carla bir şeyi gizlemeye çalıştığı zamanlar hep bu lafa sığınırdı.</span></p>

    <p class="msonormal1"><span class="calibre3">"Biliyorsun, sandığın kadar kolay değil" dedim.</span></p>

    <p class="msonormal1"><span class="calibre3">"Hayır hayır. Senin için her şey çok kolay. Ne zaman istersen benimle yatağa giriyorsun. İyi olduğun tek konu da bu. Değil mi?"</span></p>

    <p class="msonormal1"><span class="calibre3">"Haksızlık ediyorsun?"</span></p>

    <p class="msonormal1"><span class="calibre3">"Haksızlık mı?.."</span></p>

    <p class="msonormal1"><span class="calibre3">"Biliyorsun ki yıllardır karımla sevişmedik!" diye haykırdım.</span></p>

    <p class="msonormal1"><span class="calibre3">"Tek nedeni de bu değil mi?"</span></p>

    <p class="msonormal1"><span class="calibre3">"Sana hep sadık kaldım ben."</span></p>

    <p class="msonormal1"><span class="calibre3">"Evet, şimdi anlamaya başladım. Sanırım bu da demek oluyor ki, ben de hep sana sadık kalmak zorundayım ha?"</span></p>

    <p class="msonormal1"><span class="calibre3">"Bir fahişe gibi konuşmayı bırak artık!"</span></p>

    <p class="msonormal1"><span class="calibre3">Carla deliye dönmüştü. Gözleri yuvalarından çıkacak gibiydi. Elini kaldırdı ve tüm gücüyle suratımın ortasına bir tokat indirdi. İkinci bir tokata izin vermeden kolunu tuttum ve şöminenin kenarına doğru sert bir hareketle ittim. Yeniden toparlanıp üzerime yürümeye başladı. Kan beynime sıçramıştı. Yumruğumu sıkıp kuvvetle yüzünün ortasına vurdum. Yuvarlanıp, şöminenin kenarına vurdu başını. Düşmemek için kolunu arkasına attı. Öç almak istercesine yerinden sıçradı. Saldırmasına izin vermeden kapıyı çarpıp odadan çıktım.</span></p>

    <p class="msonormal1"><span class="calibre3">Derhal koridoru geçip sokağa çıktım ve arkama bakmadan arabama atlayıp yolu koyuldum. İçeride on dakikadan daha az bir zaman bulunmama karşın onu bir hayli hırpaladığımı hissetmiş ve rahatsız olmuştum. Gerçekte tüm söyledikleri kelimesi kelimesine doğruydu. Yeniden telefon etse miydim acaba? Kısa bir süredir birlikte olmamıza karşın bu davranışlanmdan pişman olacağımı anlayacak kadar iyi tanıyordu beni.</span></p>

    <p class="msonormal1"><span class="calibre3">Elizabeth tam geç kalmam hakkında konferans vermeye başlamıştı ki, ona hemen Carla için aldığım gülleri uzatıp, susturmayı başardım. O, gülleri vazoya yerleştirirken ben de kendime bir viski hazırladım. Çiçeklerle ilgilendiği için yemekten önce içki içmem hakkında hiçbir yorumda bulunmadı. Evden Carla'ya telefon edip özür dilemem olanaksızdı. Sabah ofise gidip telefon açmayı uygun buldum. Hem belki yarına kadar biraz sakinleşmiş olurdu.</span></p>

    <p class="msonormal1"><span class="calibre3">Ertesi sabah yatağıma uzanmış acaba kendimi nasıl affettirsem diye düşünüyordum. Evet, onu çok sevdiği Fransız lokantasına öğle yemeğine davet edecektim. Gün ortasında görüşmemiz ona seks dışında da ihtiyacım olduğunu hissettirebilirdi. Bundan da çok mutlu olurdu eminim.</span></p>

    <p class="msonormal1"><span class="calibre3">Traş olup giyindikten sonra kahvaltıya indim. Gazete başlıklarında ilgimi çeken pek bir şey yoktu. Finans haberlerine geçtim. Hisse senetleri yeniden düşmüştü. Bu durumda şirketin yıllık hesaplarını çıkartması halinde iflas etmemesi gerçekten bir mucize olurdu.</span></p>

    <p class="msonormal1"><span class="calibre3">İkinci fincanı da mideye indirdikten sonra karımın yanağına bir öpücük kondurup arabama atladım. Kararımı vermiştim. Bürodan önce Carla'ya uğrayacaktım. Telefonda işkence çekmektense posta kutusuna bir not yazıp atmak daha uygun olurdu. Hemen elime kağıt kalem alıp, trafik sıkışıklığından yararlanarak notu yazdım:</span></p>

    <p class="msonormal1"><span class="calibre3">"Beni affet! Saat 13.00'te Sole Veronique'te seni bekleyeceğim. Sevgilerle, Kazanova." Evet Carla beni hep Kazanova diye çağırırdı.</span></p>

    <p class="msonormal1"><span class="calibre3">Evinin olduğu sokakta tam bir curcuna yaşanıyordu. Evin karşısında taşıt araçlarının gidiş gelişini büyük ölçüde engelleyen ambulans ve polis arabasını görünce ciddi bir trafik kazası olduğunu düşündüm. Arkamdaki adamın acelesi olmaması için dua ederek olup biteni daha iyi izlemek için arabayı durdurdum. Bu arada karşı yönden gelen araçlar kendilerine yol verdiğimi düşünerek teşekkür etme amacıyla el sallıyorlardı.</span></p>

    <p class="msonormal1"><span class="calibre3">Carla'nın apartmanından bir sedye çıkarılıyordu. İki üniformalı hastane görevlisi yolun karşı tarafına geçip sedyeyi ambulansın arkasına yerleştirdiler. Cesedin yüzünü görememiştim. Fakat birden Carla'ya hediye ettiğim sabahlığın, sedyeyi izleyen dedektifin elindeki torbada olduğunu farkettim.</span></p>

    <p class="msonormal1"><span class="calibre3">Başım dönmeye başlamıştı. Direksiyona dayanarak kusmaya başladım. Ambulans sirenini çalarak uzaklaştı. Arabaların yavaş yavaş dağıldığını, arkamdaki adamın kornasını çalarak beni uyardığını duyabiliyordum. Güçlükle arabayı çalıştırıp oradan uzaklaştım. Günün geri kalan kısmında neler yaptığımı ancak hayal meyal anımsayabiliyorum.</span></p>

    <p class="msonormal1"><span class="calibre3">Samnm otoparka gelir gelmez yaptığım ilk iş arabanın koltuklarını temizlemek olmuştu. Camı aralık bıraktıktan sonra binanın yedinci katındaki tuvalete gittim. Carla'ya yazdığım notu küçük parçalara böldüm, klozete attım ve sifonu çektim.</span></p>

    <p class="msonormal1"><span class="calibre3">Saat sekiz buçuğu biraz geçe odama girdiğimde masamın başında beni bekleyen personel şefıyle karşılaşmıştım. Günlerden cuma olduğunu tümüyle unutmuştum. Şirketin mayıs, haziran ve temmuz hesaplarını istiyordu benden. Öğleye doğru hesapları hazırlayıp kendisine teslim edeceğime dair söz verdim. Tek istediğim pırıl pırıl, aydınlık bir sabahtı. Fakat bu her zamanki gibi gerçekleşmemişti.</span></p>

    <p class="msonormal1"><span class="calibre3">Her telefon çalışında ya da kapı açılışında polisle karşılaşacağım hissine kapılıp heyecanlanmaya başlamıştım. Öğleye doğru sözümü tutarak personel şefine baştan savma bir rapor hazırlayıp masanının üzerine bıraktım.</span></p>

    <p class="msonormal1"><span class="calibre3">Ağzıma lokma koymak niyetinde değildim. Fakat bir süre ofisin dışına çıkıp Standart gazetesinde Carla'nın ölümüyle ilgili haber olup olmadığını bakmak istiyordum. Barda her zamanki yerime oturup bir bardak domates suyu ısmarladım. Çevrede pek insan yoktu. Gazetenin sayfalarını ağır ağır, korka korka çevirmeye başladım.</span></p>

    <p class="msonormal1"><span class="calibre3">İlk dört sayfada aradığımı bulamamıştım. Beşinci sayfadaki küçük bir paragrafta şöyle yazıyordu:</span></p>

    <p class="msonormal1"><span class="calibre3">"Carla Moorland, 35 yaşında. Bu sabah Pimlico Sokağı'ndaki evinde ölü bulundu."</span></p>

    <p class="msonormal1"><span class="calibre3">Yaşını bile doğru dürüst öğrenemediklerini düşündüm bir an. Yazı şöyle sürüyordu: "Olayı araştırmakla görevli dedektif Simmons soruşturmanın başlatıldığını, patalog raporu elde edilmeden cinayetten şüphelenip şüphelenemeyeceğinin belli olmadığını söyledi."</span></p>

    <p class="msonormal1"><span class="calibre3">Biraz çorba içip haberi yeniden okudum. Otoparka gidip arabama girdim, camı açıp radyo bültenini dinlemeye koyuldum. Anlaşılan AİDS, uyuşturucular, anarşi, İran-Irak savaşı, şiddet dışındaki haberler, örneğin 32 yaşındaki bir asistanın ölümü BBC'yi hiç mi hiç ilgilendirmiyordu.</span></p>

    <p class="msonormal1"><span class="calibre3">Odama döndüğümde masamda personel şefinin raporumla ilgili yazdığı soruları içeren büyük bir dosya kâğıdıyla karşılaştım. Bunları bir an önce yanıtlayıp teslim ettikten sonra tüm bir öğleden sonramı Carla'nın ölümü üzerine kendi kendime yorum yapmakla geçirdim. Onun, ölümüne neden olacak kadar hırpalandığını düşünmüyordum. Fakat sabahlık, dedektifin elindeki sabahlık. Acaba onun üzerinde bana ait herhangi bir iz var mıydı? Onu Harrods'tan almıştım. Özel olarak dikilmemişti ama yine de ona aldığım en değerli hediyeydi bu. Ya o zamanlar üzerine iliştirmiş olduğum not? Carla ya onu yok etmediyse? Ya Kazanova'nın kim olduğunu araştırmaya kalkarlarsa?</span></p>

    <p class="msonormal1"><span class="calibre3">Bir daha asla Carla'yı göremeyeceğimi düşünerek eve gittim. Saat yedide dördüncü kanal, saat dokuzda da BBC haberlerini dinledim. Cinayetin c'sinden söz edilmiyordu. Readung Walsall arasında oynanan çeyrek final futbol maçı Carla'nın ölümünden daha önemliydi. Elizabeth ise başıma gelen felaketten habersiz, bir köşede oturmuş kütüphaneden aldığı son kitabı okuyordu.</span></p>

    <p class="msonormal1"><span class="calibre3">Bütün gece diken üzerinde uyumuştum. Sabah gazetesinin geldiğini duyar duymaz aşağı indim. "The Times" ilk sayfasına şöyle bir başlık atmıştı: BUSH ADAYLIĞINI KOYDU! 'Cumhurbaşkanı Bush' diye geçirdim içimden. Hayır hayır, kulağa pek hoş gelmiyordu.</span></p>

    <p class="msonormal1"><span class="calibre3">Karımın okuduğu "Daily Express'i elime aldığımda üç sütuna yazılmış şu haber başlığıyla karşılaştım: RAKİP SEVGİLİLERİN CİNAYETİ!</span></p>

    <p class="msonormal1"><span class="calibre3">Bir anda gözüm kararmıştı. Dizlerimin üzerine çöktüm. Paragraflara boş boş bakarken çok komik bir görünüşüm olduğundan emindim. Yazıyı gözlüksüz okuyamıyordum. Yukan çıkıp yatağımın yanındaki küçük masadan gözlüklerimi aldım. Elizabeth hâlâ horul horul uyuyordu. Yazılanları sakin sakin, paniğe kapılmadan okumak istiyordum. Banyoya girdim. Yazı şöyleydi: Polis 32 yaşındaki Carla Moorland'ın bir cinayete kurban gittiğini açıkladı. Olayı araştırmakla görevli Scotland Yard'dan dedektif Simmons, Carla Moorland'ın çenesindeki kırıkların X ray ışınları yardımıyla saptandığını ve bunun bir kavga sonucunda olduğunu bildirdi.</span></p>

    <p class="msonormal1"><span class="calibre3">Temizlikçisi 48 yaşındaki Maria Lucia, Express'e yaptığı açıklamada o gece Bayan Moorland'ın saat altı sularında bir erkek arkadaşıyla birlikte evden çıktığını söyledi. Diğer bir tanık, bir yan blokta oturan Rita Johnson saat altıya doğru bir adamın evden çıktığını, köşede park etmiş Range Rover'ına atlayıp uzaklaştığını gördüğünü belirtti.</span></p>

    <p class="msonormal1"><span class="calibre3">"Aman Tanrım!" diye haykırdım. Umarım Elizabeth uyanmamıştır diye düşündüm. Hemen traş olup, duş aldım. Karım mışıl mışıl uyuyordu. Yanağına bir öpücük kondurup, yanıbaşına şirkette tamamlanması gereken bir dolu iş olduğunu belirten notumu bıraktım. Sabahın çok erken saatlerinde evden çıkıp büronun yolunu tuttum.</span></p>

    <p class="msonormal1"><span class="calibre3">Kesinlikle onu arayacaktım. Önce ne söyleyeceğimi iyice düşünüp kararlaştırdım. Sürekli tekrarlayıp ezberlemeye çalışıyordum. Büroya girdiğimde saat henüz sekiz olmamıştı bile. Çalışanların gelmesine on beş, hatta yirmi dakikalık bir zaman kalmıştı. Son bir kez söyleyeceklerimi kafamda toparlayıp L/R harfleri yazan rehberden telefon numarasını buldum. Her iş toplantısından önce yaptığım gibi önümdeki kağıda kısaca şu notları aldım:</span></p>

    <p class="msonormal"><span class="calibre3">OTOBÜS DURAĞI<br class="calibre9" />
    PALTO<br class="calibre9" />
    19 NUMARA<br class="calibre9" />
    BMW PARK BİLETİ</span></p>

    <p class="msonormal1"><span class="calibre3">Ve numarayı çevirdim. Hemen saatimi çıkartıp önüme koydum. Şirketten yapılan şehirlerarası görüşmelerde üç dakikadan fazla konuşulmadığını biliyordum.</span></p>

    <p class="msonormal1"><span class="calibre3">İnce bir kadın sesi: "Scotland Yard Polis Amirliği buyrun" dedi.</span></p>

    <p class="msonormal1"><span class="calibre3">"Müfettiş Simmons lütfen."</span></p>

    <p class="msonormal1"><span class="calibre3">"Kim arıyor acaba?"</span></p>

    <p class="msonormal1"><span class="calibre3">"İsmimi vermek istemiyorum."</span></p>

    <p class="msonormal1"><span class="calibre3">"Anlıyorum. Bir saniye, ayrılmayın lütfen. Hemen bağlıyorum."</span></p>

    <p class="msonormal1"><span class="calibre3">Dedektifin sesini işittiğim anda ağzımın kurumuş olduğunu farkettim. Tipik İngiliz soyadı taşıyan bu adamın İrlanda aksanıyla konuşması beni oldukça şaşırtmıştı.</span></p>

    <p class="msonormal1"><span class="calibre3">"Size nasıl yardımcı olabilirim?" diye sordu.</span></p>

    <p class="msonormal1"><span class="calibre3">"Siz bana değil, ben size yardım edeceğim" diye karşılık verdim sakin sakin.</span></p>

    <p class="msonormal1"><span class="calibre3">"Edin bakalım."</span></p>

    <p class="msonormal1"><span class="calibre3">"Carla mıydı neydi işte o cinayeti soruşturmakla görevli dedektif sizsiniz değil mi?"</span></p>

    <p class="msonormal1"><span class="calibre3">"Evet benim. Ama nasıl yardımcı olacaksınız?"</span></p>

    <p class="msonormal1"><span class="calibre3">Aradan bir dakika geçmişti bile.</span></p>

    <p class="msonormal1"><span class="calibre3">"O gece kadının evinden çıkan bir adam gördüm."</span></p>

    <p class="msonormal1"><span class="calibre3">"O sırada siz neredeydiniz?"</span></p>

    <p class="msonormal1"><span class="calibre3">"Yolun karşısındaki otobüs durağında bekliyordum."</span></p>

    <p class="msonormal1"><span class="calibre3">"Bana adamı tarif edebilecek misiniz?" Simmons bunu şüpheli bir ses tonuyla sormuştu.</span></p>

    <p class="msonormal1"><span class="calibre3">"Uzun boylu, iri yapılı, sonra. Evet evet. Çok şık bir palto vardı üzerinde. Hani bilirsiniz, yakaları kadife olan paltolardan."</span></p>

    <p class="msonormal1"><span class="calibre3">"Üzerindekiler hakkında nasıl bu kadar ayrıntılı bilgi verebiliyorsunuz?"</span></p>

    <p class="msonormal1"><span class="calibre3">"On dokuz numaralı otobüsü bekliyordum ve hava çok soğuktu. Benim de böyle bir paltom olsa keşke diye geçirdim içimden."</span></p>

    <p class="msonormal1"><span class="calibre3">"Apartmandan çıktıktan sonra ne yaptı?"</span></p>

    <p class="msonormal1"><span class="calibre3">"Sadece gazeteciye girdiğini ve arabasına binip uzaklaştığını gördüm, o kadar.</span></p>

    <p class="msonormal1"><span class="calibre3">"Peki, arabanın markasını hatırlayabiliyor musunuz?"</span></p>

    <p class="msonormal1"><span class="calibre3">İki dakikadan beri konuşuyorduk.</span></p>

    <p class="msonormal1"><span class="calibre3">"BMW olduğunu sanıyorum," diye yanıt verdim.</span></p>

    <p class="msonormal1"><span class="calibre3">"Belki rengini de hatırlarsınız ha?"</span></p>

    <p class="msonormal1"><span class="calibre3">"Yo hayır, hava çok karanlıktı. Bu yüzden rengini pek seçemedim." Bir an durakladım ve konuşmamı sürdürdüm. "Fakat galiba ön camdan park bileti aldı. Evet evet, park biletini aldığını gördüm. Sanırım bu bilgiler onu saptamanıza yardımcı olur."</span></p>

    <p class="msonormal1"><span class="calibre3">"Peki, bütün bunlar saat kaçta olup bitti?"</span></p>

    <p class="msonormal1"><span class="calibre3">"Sanırım altıyı çeyrek geçeden, altı buçuğa kadar. Müfettiş Bey."</span></p>

    <p class="msonormal1"><span class="calibre3">"Söyleyebilir misiniz aca..."</span></p>

    <p class="msonormal1"><span class="calibre3">İki dakika elli sekiz saniye. Ahizeyi yerine koydum. Bütün vücudum terden sınlsıklam olmuştu.</span></p>

    <p class="msonormal1"><span class="calibre3">"Aman efendim cumartesi, sabah sabah kimleri görüyoruz" dedi odama giren personel şefi. "Büroya gel seninle konuşacaklarım var."</span></p>

    <p class="msonormal1"><span class="calibre3">Masadan kalkıp onu izledim. Odaya girer girmez sordu. "Kendini neden işlere bir türlü veremiyorsun? Neden sürekli başka şeyler düşünüyor gibisin? Neyin olduğunu çok merak ediyorum."</span></p>

    <p class="msonormal1"><span class="calibre3">"Hiçbir şeyim yok benim. İleride mesailere kalıp tüm işleri yola sokacağıma dair söz veriyorum size" deyip odadan çıktım.</span></p>

    <p class="msonormal1"><span class="calibre3">Masamın başına döner dönmez telefon konuşmasından önce yazdığım notu yırtıp attım. Daha sonra da hemen eve gittim.</span></p>

    <p class="msonormal1"><span class="calibre3">Günün geri kalan kısmı bir türlü bitmek bilmiyordu. Sunday Express'in akşam baskısında gördüğüm haber beni biraz olsun rahatlatmıştı.</span></p>

    <p class="msonormal1"><span class="calibre3">'Kimliği bilinmeyen bir adam, polise Moorland cinayetiyle ilgili bilgi verdi.'</span></p>

    <p class="msonormal1"><span class="calibre3">Tüm pazar günümü gazeteleri inceleyerek, radyo ve televizyondaki haberleri izleyerek geçirdim. Karıma da şirketin yeniden iflasın eşiğinde olduğu söylentilerinin yayıldığını, işimi kaybetmekten korktuğumu ve bunun için haberleri bu kadar sıkı takipte olduğumu açıkladım.</span></p>

    <p class="msonormal1"><span class="calibre3">Daily Express, pazartesi sabahı Carla Moorland cinayetiyle ilgisi olduğu düşünülen Sutton'dan sigorta komisyoncusu elli bir yaşındaki Paul Menzies'in tutuklanıp Brixton Hapishanesi'ne götürüldüğünü ve bu sırada karısının da Epsam'daki bir hastanede tedavi gördüğünü yazdı. Acaba Menzies, evli olduğunu Carla'ya söylemiş miydi? Acaba Carla onu da Kazanova diye mi çağırıyordu? Kendime koyu bir kahve doldurup bürodan çıktım.</span></p>

    <p class="msonormal1"><span class="calibre3">Sabahın ilerleyen saatlerinde Menzies, Carla Moorland'ı öldürmek suçundan Horse Ferry mahkemesinin önüne çıkartıldı. Polis, Menzies'in kefaletle serbest bırakılmasına izin vermemişti.</span></p>

    <p class="msonormal1"><span class="calibre3">Aradan tam altı ay geçmişti. Menzies hâlâ Brixton Cezae vi'nde tutuklu olarak kalıyordu. Ben ise bu altı ay süresince sürekli korkulu dakikalar yaşamıştım. Her telefon çalışı, her kapıya vuruş, her beklenmeyen ziyaretçi yüreğimi ağzıma getiriyordu. Tam bir kâbustu bu. Mümkün olduğunca işimle ilgilenmeye çalışıyordum. Fakat Menzies'in beni, Carla ile olan ilişkimi, adımı bilip bilmediği sürekli beynimi kurcalıyordu.</span></p>

    <p class="msonormal1"><span class="calibre3">Duruşmadan birkaç ay önce, şirket yıllık toplantısını yaptı. Zor durumda olduğu kesindi. Ortaklarının yıllık hisselerini dahi ödeyememişti.</span></p>

    <p class="msonormal1"><span class="calibre3">Bir altı ay daha geçmiş ve bu zaman içinde Carla'nın ölümüyle ilgili olayda hiçbir gelişme olmamıştı. Carla'nın ölümünden hâlâ suçluluk duyuyordum fakat korku içinde yaşamıyordum artık. İlginçtir Menzies'in tutuklanması beni hiç mi hiç rahatsız etmemişti. Her şeyden önce beni ömür boyu hapisten kurtaran adam olarak görüyordum onu.</span></p>

    <p class="msonormal1"><span class="calibre3">Ağustos'un yirmi altısında Menzies'in duruşmasını dinlememe fırsat verecek bir gelişme oldu: İşten kovuldum.</span></p>

    <p class="msonormal1"><span class="calibre3">O cuma sabahı —Ah bu cumalar. Başıma ne geldiyse cuma günleri geldi— personel şefi beni çok acele odasına çağırıp şirketin artık bana gereksinimi olmadığını belirtti.</span></p>

    <p class="msonormal1"><span class="calibre3">"Açık söylemek gerekirse son günlerdeki çalışmalarınızı tek kelimeyle berbat buluyorum" diye söze başladı.</span></p>

    <p class="msonormal1"><span class="calibre3">Onunla aynı fikirdeydim.</span></p>

    <p class="msonormal1"><span class="calibre3">"Sizin yerinize başkasını işe almaktan başka çarem kalmadı. Kovuldunuz!" dedi ve ekledi. "Masanızı saat beşe kadar boşaltmanız gerekiyor. Vezneden on yedi bin beş yüz paundluk çekinizi alabilirsiniz?"</span></p>

    <p class="msonormal1"><span class="calibre3">Şaşırmıştım.</span></p>

    <p class="msonormal1"><span class="calibre3">"Altı aylık tazminatınız bu" diye açıkladı. "Baştaki kontratta belirtilmişti." Daha sonra arabayı şirkete teslim etmemi söyleyerek konuşmasım bitirdi.</span></p>

    <p class="msonormal1"><span class="calibre3">Kovulduğumu öğrenmek beni fazla sarsmamıştı. Belki böylece Menzies'in duruşmasını günü gününe izleyebilirdim.</span></p>

    <p class="msonormal1"><span class="calibre3">Elizabeth kovulduğumu duyar duymaz yeni bir iş bulmak için plan yapıp yapmayacağımı sordu. Şahsen duruşma sonuçlanmadan yeni bir işe girmek niyetinde filan değildim.</span></p>

    <p class="msonormal1"><span class="calibre3">Duruşma sabahı başta Daily Express olmak üzere bütün popüler gazeteler ilk sayfalarını Carla Moorland cinayetine ayırmışlardı. Daily Express'in ilk sayfasında Carla'nın Marbella'da bikinisi ile çekilmiş bir fotoğrafı yer alıyordu. Fulham'daki kız kardeşinin bu fotoğraf karşılığında tonlarca para aldığından eminim. Fotoğrafın yanında Paul Menzies'in profilden çekilmiş bir resmi vardı.</span></p>

    <p class="msonormal1"><span class="calibre3">Old Bailey mahkeme binasına o gün ilk gelenlerden biri de bendim. Polis, duruşmanın dört numaralı salonda halka açık olarak yapılacağını açıklamıştı.</span></p>

    <p class="msonormal1"><span class="calibre3">Salona girer girmez en arka sıralardan birine oturdum. Sanki herkes benimle ilgileniyormuş gibi geliyordu. Oysa kimsenin bana baktığı yoktu bile.</span></p>

    <p class="msonormal1"><span class="calibre3">Bulunduğum yerden savcıyı çok iyi görebiliyordum. Menzies'in salondan içeri girdiğinde bir hayli kilo kaybetmiş olduğunu farkettim. Gazetelerin elli bir yaşında demelerine karşın yetmişe yakın bir görünümü vardı. Geçen ayların beni de hayli yıprattığım düşündüm ona bakarken Menzies, hapishaneden verdikleri kendisine oldukça dar gelmiş koyu renkte bir pantolon, temiz sayılabilecek bir tişört giymişti. Geriye taranmış beyazlamış saçları ve ince bıyığıyla tıpkı bir subayı andırıyordu. Bu adamın katil olabileceği normal birisinin aklından bile geçmezdi. Orada bulunan herkesin böyle düşündüğünden emindim. Geniş salonda Bayan Menzies'in gazetedeki fotoğrafına benzer kimseyi görememiştim.</span></p>

    <p class="msonormal1"><span class="calibre3">Yargıç Buckman'ın salona girmesiyle birlikte hepimiz ayağa kalktık. Menzies'e de oturmasını söyleyip jüriye döndü. Duruşma süresince gazetelerdeki konuyla ilgili yorumları okumamalarını, başka kişilerin fikirlerine kulak asmamalarını, çünkü sanığın suçlu ya da suçsuz olup olmadığı kararını verirlerken vicdanlariyla başbaşa kalacaklarını ve bunun bir insanın hayatı söz konusu ise çok önemli olduğunu açıkladı.</span></p>

    <p class="msonormal1"><span class="calibre3">Beni tanıyan birisi olup olmadığını anlamak için çevreye bir göz attım. Menzies gözlerini ayırmadan yargıca bakıyordu.</span></p>

    <p class="msonormal1"><span class="calibre3">Savcı Sör Humphrey Mountcliff ayağa kalktığı anda Menzies'in yerinde olmadığıma bir kez daha dua ettim. Bu, geniş alınlı, gümüş rengi saçlı, uzun boylu bir adamdı. Kalın ses tonu ve fiziki görünüşüyle mahkemede varlığını hemen hissettirmişti.</span></p>

    <p class="msonormal1"><span class="calibre3">Olayı özetlerken gözlerini jüri üyelerinden bir an olsun ayırmadığını farkettim.</span></p>

    <p class="msonormal1"><span class="calibre3">Açılış konuşması düşündüğümden daha kısa, yaklaşık iki buçuk saat kadar sürdü. Yargıç öğle yemeği için ara verileceğini ve davaya ikiyi on geçeden sonra devam edileceğini belirtti.</span></p>

    <p class="msonormal1"><span class="calibre3">Verilen aradan sonra Sör Humphrey'nin ilk tanığı dedektif Simmons çağırıldı. O konuşurken belirgin bir rahatsızlık duymuştum. Kendisiyle gözgöze gelmemeye büyük bir özen gösteriyordum. Deneyimli dedektif, cesedin nasıl bulunduğundan başlayıp olayı tüm aynntılanyla anlattı.</span></p>

    <p class="msonormal1"><span class="calibre3">Menzies'i savunan avukatlardan Robert Scott için savcının tam tersi bir adam denebilirdi. Çok kısa boylu, tıknaz, çok gür kaşlı bir adamdı. Dedektifle ağır ağır düz bir ses tonuyla konuşuyordu. Bu arada jüri üyelerinden birinin uyumamak için kendisini zor tuttuğunu görüp çok mutlu olmuştum.</span></p>

    <p class="msonormal1"><span class="calibre3">Scott'un dedektifle konuştuğu yirmi dakika boyunca jüriyi pek ikna edemediği açıkça belli oluyordu. Müfettiş tanık iskemlesinden inerken büyük bir güvenle gözlerinin içine kadar bakabildim.</span></p>

    <p class="msonormal1"><span class="calibre3">İkinci tanık, Carla'nın cesedini inceleyen patalog Dr. Anthony Mallins savcının sorularını yanıüarken orada bulunan herkesi şaşırtan bir şey söylemişti: Carla ölümünden birkaç dakika önce cinsel ilişkide bulunmuştu.</span></p>

    <p class="msonormal1"><span class="calibre3">"Bundan nasıl bu kadar emin olduğunuzu bize anlatabilir misiniz acaba?" diye sordu savcı.</span></p>

    <p class="msonormal1"><span class="calibre3">"Çünkü Bayan Moorland'ın vücudunun üst kısmında kan grubu B olan bir kişiye ait lekeler bulduk. Aynı lekeler maktulün ölü bulunduğunda giydiği sabahlığın üzerinde de vardı. Kendisinin kan grubu da o olduğuna göre..."</span></p>

    <p class="msonormal1"><span class="calibre3">"Bu ikisi ortak kan grubu sayılmazlar mı?"</span></p>

    <p class="msonormal1"><span class="calibre3">"Hayır, O grubu ortaktır, B grubu ise değildir."</span></p>

    <p class="msonormal1"><span class="calibre3">"Peki sizin düşüncenizle ölüm nedeni ne olabilir?"</span></p>

    <p class="msonormal1"><span class="calibre3">"Çenesinin kırılmasına yol açan başındaki darbe ya da darbelerle birlikte sivri bir aletle açılan yaralar..."</span></p>

    <p class="msonormal1"><span class="calibre3">Bir an yerimden kalkıp "Size hangi aletle olduğunu söyleyebilirim" diye haykırmak istedim.</span></p>

    <p class="msonormal1"><span class="calibre3">"Peki doktor, başka sorum yok" dedi savcı. Daha sonra avukata dönerek "Tanık sizindir" dedi.</span></p>

    <p class="msonormal1"><span class="calibre3">Avukat Scott yerinden kalkıp doktora doğru ilerledi.</span></p>

    <p class="msonormal1"><span class="calibre3">"Miss Moorland'ın başının arkasındaki darbe bir düşme sonucu meydana gelmiş olamaz mı acaba?"</span></p>

    <p class="msonormal1"><span class="calibre3">"Tabii, fakat çenenin kırılması buna bağlı olamaz."</span></p>

    <p class="msonormal1"><span class="calibre3">Avukat, doktorun söylediği son sözlerin üzerinde durmayarak konuşmasını sürdürdü.</span></p>

    <p class="msonormal1"><span class="calibre3">"İngilizlerin yüzde kaçı B grubu kan taşıyor acaba?"</span></p>

    <p class="msonormal1"><span class="calibre3">"Yaklaşık yüzde beş ya da altısı."</span></p>

    <p class="msonormal1"><span class="calibre3">"Teşekkürler doktor. Başka sorum yok."</span></p>

    <p class="msonormal1"><span class="calibre3">Yargıç yeniden savcıya dönüp başka sorusu olup olmadığını sordu. "Evet" deyip yerinden kalktı Sör Humphrey ve konuşmasına devam etti: "Dr. Mallins, mahkeme önünde Miss Moorland'ın çenesinin kırıldığını ve başımn arka tarafında darbeler olduğunu söylediniz. Bu darbeler çenesi kırıldıktan sonra sert bir cismin üzerine düşmesiyle meydana gelmiş olamaz mıydı acaba?"</span></p>

    <p class="msonormal1"><span class="calibre3">"İtiraz ediyorum sayın yargıç" diye fırladı avukat Scott.</span></p>

    <p class="msonormal1"><span class="calibre3">"Kabul edilmiştir" diye yanıt verdi yargıç. Sonra doktora dönüp "Fakat şunu öğrenmek istiyorum. Söyleyebilir misiniz lütfen, Miss Moorland'ın kan grubuna odadaki diğer eşyalarda da rastlandı mı acaba?"</span></p>

    <p class="msonormal1"><span class="calibre3">"Evet sayın yargıç. Odanın ortasındaki cam masanın kena nnda."</span></p>

    <p class="msonormal1"><span class="calibre3">"Çok teşekkürler Doktor Mallins, başka sorumuz yok" deyip üçüncü tanık Rita Johnson'ı çağırdı savcı.</span></p>

    <p class="msonormal1"><span class="calibre3">"Bayan Johnson, yedi nisan akşamı Bayan Moorland'ın evinden çıkan bir adam gördünüz mü acaba?"</span></p>

    <p class="msonormal1"><span class="calibre3">"Evet, gördüm."</span></p>

    <p class="msonormal1"><span class="calibre3">"Saat o sırada kaçtı?"</span></p>

    <p class="msonormal1"><span class="calibre3">"Altıyı biraz geçiyordu."</span></p>

    <p class="msonormal1"><span class="calibre3">"Lütfen mahkemeye daha sonra gördüklerinizi anlatın."</span></p>

    <p class="msonormal1"><span class="calibre3">"Yolun karşı tarafına geçti ve park biletini aldıktan sonra arabasına binip uzaklaştı."</span></p>

    <p class="msonormal1"><span class="calibre3">"O adamı bugün, şu anda bu salonun içinde gösterebilir misiniz acaba?"</span></p>

    <p class="msonormal1"><span class="calibre3">"Evet, işte oydu" dedi kadın, Menzies'i göstererek.</span></p>

    <p class="msonormal1"><span class="calibre3">"Başka sorum yok."</span></p>

    <p class="msonormal1"><span class="calibre3">Avukat Scott ağır ağır yerinden kalkarak tanığa yaklaştı.</span></p>

    <p class="msonormal1"><span class="calibre3">"Gördüğünüz adamın arabası hakkında bize bilgi verebilir misiniz acaba?"</span></p>

    <p class="msonormal1"><span class="calibre3">"Emin olamıyorum, fakat BMW olabilir."</span></p>

    <p class="msonormal1"><span class="calibre3">"Yani ertesi sabah polise söylediğiniz gibi Range Rover değil öyle değil mi?"</span></p>

    <p class="msonormal1"><span class="calibre3">Tanık bu soruyu yanıtlamamıştı.</span></p>

    <p class="msonormal1"><span class="calibre3">"Peki o adamı iyice inceleme fırsatı bulabildiniz mi?"</span></p>

    <p class="msonormal1"><span class="calibre3">"Sanırım evet. Fakat her şey o kadar çabuk olup bitti ki!"</span></p>

    <p class="msonormal1"><span class="calibre3">"Bence de öyle bayan, o kadar çabuk oldu ki, yanlış araba ve yanlış adam gördünüz."</span></p>

    <p class="msonormal1"><span class="calibre3">"Hayır bayım" diye yanıtladı Bayan Johnson.</span></p>

    <p class="msonormal1"><span class="calibre3">Tanık salonu terkederken orada bulunan herkesin içinde bir şüphe bırakmıştı.</span></p>

    <p class="msonormal1"><span class="calibre3">Carla'nın hizmetçisi Maria Lucia, Menzies'i ilk kez o gün öğleden sonra oturma odasında gördüğünü söyledi.</span></p>

    <p class="msonormal1"><span class="calibre3">Sör Humphrey sordu: "Fakat sadece sabahları çalıştığınızı belirtmiştiniz. Bu doğru değil mi acaba?"</span></p>

    <p class="msonormal1"><span class="calibre3">"Evet, doğru. Fakat o öğleden sonra Miss Moorland biraz evde çalışmayı düşünmüştü. Ben de aylığımı almak için öğleden sonra ona gittim."</span></p>

    <p class="msonormal1"><span class="calibre3">"Peki, Bayan Moorland'ın üzerinde ne vardı?"</span></p>

    <p class="msonormal1"><span class="calibre3">"Mavi sabahlığı."</span></p>

    <p class="msonormal1"><span class="calibre3">"Öğleden sonra eve geldiği günler hep böyle mi dolaşırdı evin içinde?"</span></p>

    <p class="msonormal1"><span class="calibre3">"Hayır bayım. Fakat sanıyorum o akşam dışanya yemeğe gidecekti ve daha önceden banyoya girmeyi düşünüyordu."</span></p>

    <p class="msonormal1"><span class="calibre3">"Daireyi terkettiğinizde hâlâ Bay Menzies ile birlikte miydi?"</span></p>

    <p class="msonormal1"><span class="calibre3">"Evet bayım."</span></p>

    <p class="msonormal1"><span class="calibre3">"O gün giydiği diğer şeyleri anımsayabiliyor musunuz?"</span></p>

    <p class="msonormal1"><span class="calibre3">"Evet bayım. Geceliğinin üzerine kırmızı bir sabahlık giymişti."</span></p>

    <p class="msonormal1"><span class="calibre3">Hizmetçi kendisine gösterilen sabahlığın Miss Moorland'a ait olduğunu doğruladı. Bir ara kendisiyle göz göze geldik. Artık emin olabilirdim. Beni hiç tanımıyordu. Carla'ya sabahları uğramak gibi bir âdetim olmadığına şükrettim.</span></p>

    <p class="msonormal1"><span class="calibre3">"Tanık sizindir sayın avukat" dedi savcı.</span></p>

    <p class="msonormal1"><span class="calibre3">Avukat yerinden kalkıp ağır ağır kadının yanına yaklaştı.</span></p>

    <p class="msonormal1"><span class="calibre3">"Bayan Lucia, o gün öğleden sonra aylığınızı almak amacıyla Bayan Moorland'a gittiğinizi söylediniz. Ne kadar zaman içeride kaldınız acaba?"</span></p>

    <p class="msonormal1"><span class="calibre3">"Mutfağı temizledikten sonra bir bluz ütüledim. Sanırım bunlar yirmi dakika içinde olup bitmiştir."</span></p>

    <p class="msonormal1"><span class="calibre3">"Bu süre içinde Bayan Moorland'ı gördünüz mü?"</span></p>

    <p class="msonormal1"><span class="calibre3">"Evet, çizim odasına gidip bir fincan kahve içip içmeyeceğini sormuştum. Kahve istememişti."</span></p>

    <p class="msonormal1"><span class="calibre3">"O sırada Bay Menzies de yanında mıydı?"</span></p>

    <p class="msonormal1"><span class="calibre3">"Evet, yanındaydı."</span></p>

    <p class="msonormal1"><span class="calibre3">"Acaba bu süre içinde kavga eder gibi bir halleri var mıydı? Ya da ne bileyim, seslerini filan yükselttiler mi?"</span></p>

    <p class="msonormal1"><span class="calibre3">"Hayır bayım."</span></p>

    <p class="msonormal1"><span class="calibre3">"Bayan Moorland'ı onun yamnda gördüğünüzde ev sahibesinin yüzünde bir acı ifadesi görebildiniz mi, ya da yardım ister gibi bir hali var mıydı?"</span></p>

    <p class="msonormal1"><span class="calibre3">"Yo, hayır bayım."</span></p>

    <p class="msonormal1"><span class="calibre3">"Peki, daha sonra ne oldu?"</span></p>

    <p class="msonormal1"><span class="calibre3">"Biraz sonra Bayan Moorland mutfağa gelip aylığımı verdi ben de çıkıp evime döndüm."</span></p>

    <p class="msonormal1"><span class="calibre3">"Peki, mutfağa girdiğinde her zamanki Bayan Moorland gibi miydi yoksa misafirinden korkmuş gibi bir hali mi vardı?"</span></p>

    <p class="msonormal1"><span class="calibre3">"Her zamanki gibiydi tabii."</span></p>

    <p class="msonormal1"><span class="calibre3">"Başka sorum yok yargıç" deyip sözlerini bitirdi avukat.</span></p>

    <p class="msonormal1"><span class="calibre3">Savcı, hizmetçiyi yeniden sorgulamaktan kaçınıp yargıca kovuşturmayı tamamladığını söyledi. Yargıç da kafasını salladıktan sonra duruşmanın bugünkü bölümünün sona erdiğini belirtip salondan çıktı. Menzies'i suçlayacak önemli deliller elde edildiğini sanmıyordum. Üstelik tanıkların ifadelerinden kesin bir sonuç çıkarmak olanaksızdı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Eve döndüğünde karım nerede olduğum hakkında en ufak bir soru bile sormadı. Ben de açıklama gereği duymadım tabii. Tüm akşamı gazetelerin iş ilanlarını taramakla geçirdim.</span></p>

    <p class="msonormal1"><span class="calibre3">Ertesi sabah dört numaralı salonda en arkadaki yerime oturmadan önce evde uzun zevkli bir kahvaltı yaptım. Yerime oturduktan birkaç dakika sonra yargıç da içeri girmişti.</span></p>

    <p class="msonormal1"><span class="calibre3">Bir süre sonra da Bay Scott, yani savunma avukatı yerinden kalkıp açılış konuşmasını yapmak için jürinin önüne geldi. Konuşmasını mümkün olduğunca kısa tutacağım belirtip konuşmasına başladı. Bu yaklaşık iki buçuk saat kadar sürdü.</span></p>

    <p class="msonormal1"><span class="calibre3">Savunmaya Menzies'in geçmişi ile ilgili aynntılarla girerek başladı. Paul Menzies hapse girmeden önce karısı, yirmi bir yaşındaki oğlu Polly, on beş yaşındaki diğer oğlu Michael ve on altı yaşındaki kızı Sally ile mutlu bir yaşam sürüyordu. Çocuklarınndan ikisi üniversitedeydi ve en genci henüz liseyi bitirmemişti. Doktorlar Bayan Menzies'in son rahatsızlığını öne sürerek duruşmayı izlemesinin doğru olmayacağını öne sürmüşlerdi. Jürideki iki kadının sempati ile gülümsediklerini farketmiştim.</span></p>

    <p class="msonormal1"><span class="calibre3">Bay Scott, Bay Menzies'in son altı yıldır Londra'daki aynı sigorta şirketinde çalıştığını ve buranın saygıdeğer bir elemanı olarak tanındığını söyledi. Tanınmış bir insandı. Bölge fotoğraf kulübü komitesinde bulunmuştu. Ondan bir katil olarak söz edilmesi onu tanıyanlar tarafından oldukça yadırganıyordu.</span></p>

    <p class="msonormal1"><span class="calibre3">Daha sonra Bay Scott cinayet gününden bahsetmeye başladı. Ve Menzies'in Bayan Moorland ile o öğleden sonra randevusu olduğunu fakat bunun yalnızca ona sigorta işlerinde yardımcı olmak amacı ile kararlaştırıldığını belirtti. Carla ile kesinlikle cinsel ilişkide bulunmamış ve onu öldürmemişti. Davalı altıyı birkaç dakika geçe müşterisinin evini terketmişti. Poliçeleri hazırlamak için gelecek çarşambaya randevu vermişlerdi. Avukat Bay Scott savunmaya daha sonra gerçeği açığa çıkaracak günlüğü bulacağım söyleyerek devam etti.</span></p>

    <p class="msonormal1"><span class="calibre3">Suçlu sadece kesin olmayan deliller üzerine yargılanıyordu. Avukat şuna inanıyordu ki, mahkeme sonunda jüri, müvekkiline acıyarak sıcak aile ortamına geri gönderecekti. "Bu kabusa son vermelisiniz" diye noktaladı konuşmasını Bay Scott. "Masum bir adama neler çektiriyorsunuz siz?"</span></p>

    <p class="msonormal1"><span class="calibre3">Bu sırada yargıç öğle yemeği için ara istedi. Yemek sırasında gözlemlerime dayanarak bulduğum sonuç şuydu: Hiç kimse katilin Menzies olduğuna inanmıyordu.</span></p>

    <p class="msonormal1"><span class="calibre3">Saat tam ikiyi on geçe Bay Scott ilk şahidini salona davet etti. Bu, Bay Menzies'di.</span></p>

    <p class="msonormal1"><span class="calibre3">Paul Menzies suçlu sandalyesinden kalkıp yavaşça şahit koltuğuna yürüdü. Sağ elini İncil'e koyarak yemin etti.</span></p>

    <p class="msonormal1"><span class="calibre3">Bay Scott dikkatle soruşturmasını yapmaya başladığında bütün gözler ikisine çevrilmişti.</span></p>

    <p class="msonormal1"><span class="calibre3">Menzies gittikçe daha güvenli konuşmaya başladı ve saat dört buçuk olduğunda hakim şöyle seslendi: " Sanırım bugün için yeter." Artık onun çoğunluğun kararı ile serbest bırakılacağına iyice inanmaya başlamıştım.</span></p>

    <p class="msonormal1"><span class="calibre3">Duruşmanın üçüncü gününde yerimi almadan önce olabilecek en kötü şeyden korkarak sıkıntılı bir gece geçirdim. Menzies gerçekten serbest bırakılacak mıydı acaba?</span></p>

    <p class="msonormal1"><span class="calibre3">Üçüncü gün Bay Scott, Menzies'i sorularıyla boğdu âdeta. Oturmadan önce son bir soru sormak istediğini söyleyip yeniden Bay Menzies'e yöneldi.</span></p>

    <p class="msonormal1"><span class="calibre3">"Bayan Moorland ile cinsel ilişkide bulundunuz mu acaba?"</span></p>

    <p class="msonormal1"><span class="calibre3">"Hayır efendim. O gün onunla ilk kez karşılaşmıştım." Menzies'in ses tonu oldukça ciddiydi.</span></p>

    <p class="msonormal1"><span class="calibre3">"Peki, Bayan Moorland'ı öldürdünüz mü?"</span></p>

    <p class="msonormal1"><span class="calibre3">"Kesinlikle hayır." Kendinden hayli emin gözüküyordu.</span></p>

    <p class="msonormal1"><span class="calibre3">Birden Bay Scott'un yüzünde hafif bir gülümseme belirdi.</span></p>

    <p class="msonormal1"><span class="calibre3">Ve artık sıra savcı Sör Humphrey'deydi.</span></p>

    <p class="msonormal1"><span class="calibre3">"Bay Menzies sanırım..." diye söze başladı. " Sanırım söylediklerinizle jüri üyeleri üzerinde olumlu bir etki yarattınız.</span></p>

    <p class="msonormal1"><span class="calibre3">Menzies'in dudakları ince bir çizgi şeklini almıştı.</span></p>

    <p class="msonormal1"><span class="calibre3">Sör Humphrey kelimelerin üzerine basa basa konuşuyordu: "Günlüğünüzdeki, Bayan Moorland ile ikinci kez görüşmek üzere randevulaştığınızı belirten not bir sonraki çarşamba içindi değil mi?"</span></p>

    <p class="msonormal1"><span class="calibre3">"Evet efendim."</span></p>

    <p class="msonormal1"><span class="calibre3">"Bu not, yanılmıyorsam Bayan Moorland'ın öldürülmesinden sonra alındı."</span></p>

    <p class="msonormal1"><span class="calibre3">"Evet efendim söylediğiniz doğru."</span></p>

    <p class="msonormal1"><span class="calibre3">"Peki notu ne zaman aldığınızı bizlere söyler misiniz lütfen?"</span></p>

    <p class="msonormal1"><span class="calibre3">"Cuma sabahı."</span></p>

    <p class="msonormal1"><span class="calibre3">"Yani Bayan Moorland çoktan öldükten sonra."</span></p>

    <p class="msonormal1"><span class="calibre3">"Evet, ama bilmiyordum."</span></p>

    <p class="msonormal1"><span class="calibre3">"Üzerinizde günlük taşır mısınız Bay Menzies?"</span></p>

    <p class="msonormal1"><span class="calibre3">"Evet. Fakat yalnızca ufak bir cep günlüğü. Yani masamdaki kadar büyüğünü değil."</span></p>

    <p class="msonormal1"><span class="calibre3">"Görmeme izin verir misiniz?"</span></p>

    <p class="msonormal1"><span class="calibre3">Menzies istesizce elini cebine atıp günlüğünü çıkarttı. Mahkeme kâtibine verdi, o da bunu Sör Humphrey'e verdi. Savcı sayfaları birer birer çevirmeye başladı.</span></p>

    <p class="msonormal1"><span class="calibre3">"Bayan Moorland'ın öldürüldüğü tarihe herhangi bir not düşülmemiş" dedi kendi kendine.</span></p>

    <p class="msonormal1"><span class="calibre3">"Haklısınız. İş randevularımı sadece masamdaki günlüğüme yazarım. Kişisel randevularım cep günlüğümdedir."</span></p>

    <p class="msonormal1"><span class="calibre3">"Anlıyorum" dedi savcı. Duraklayıp sanığa dik dik baktı. "Aslında bunda bir gariplik var. Müşterilerinizden herhangi biriyle bir iş görüşmesi kararlaştırıyorsunuz ve bunu hemen cep defterinize yazmak yerine aklınızda tutup büroya döndükten sonra diğer büyük olan not defterine yazıyorsunuz."</span></p>

    <p class="msonormal1"><span class="calibre3">"Önceden küçük bir kâğıt parçasına not edebilirim ama. Dediğim gibi elinizdeki benim kişisel günlüğüm."</span></p>

    <p class="msonormal1"><span class="calibre3">"Demek öyle" dedi savcı günlükte birkaç sayfa daha çevirip "Peki, Bay David Peterson kim acaba?"</span></p>

    <p class="msonormal1"><span class="calibre3">Menzies bu adı hatırlamaya çalışıyormuş gibi etrafına bakındı.</span></p>

    <p class="msonormal1"><span class="calibre3">"Bay David Peterson, 112 Şehir Yolu saat 11.30'da. Bulunduğumuz yılın ocak ayının dokuzunda kendisiyle randevunuz varmış."</span></p>

    <p class="msonormal1"><span class="calibre3">Menzies endişeyle bakındı.</span></p>

    <p class="msonormal1"><span class="calibre3">"Eğer buluşmayı hatırlamıyorsanız Bay Peterson'ı çağırabiliriz" dedi Sör Humphrey.</span></p>

    <p class="msonormal1"><span class="calibre3">"Şirketimin bir müşterisidir" diye atıldı Menzies.</span></p>

    <p class="msonormal1"><span class="calibre3">"Bir müşteri demek" diye yavaşça tekrarladı savcı. "Eğer defterinizi karıştırmaya devam edersem bu müşterilerden bolca sayıda karşıma çıkacak sanırım."</span></p>

    <p class="msonormal1"><span class="calibre3">Günlüğü kâtibe verirken istediğini elde etmiş gibi başını sallıyordu.</span></p>

    <p class="msonormal1"><span class="calibre3">"Şimdi daha önemli sorulara geçmek istiyorum."</span></p>

    <p class="msonormal1"><span class="calibre3">Hakim bu sırada müdahale ederek "Saat bire geliyor. Sanırım bir mola vermemiz uygun olacaktır," dedi.</span></p>

    <p class="msonormal1"><span class="calibre3">"İstediğiniz gibi olsun" diye kibarca yamtladı savcı.</span></p>

    <p class="msonormal1"><span class="calibre3">Bu not defterinden daha önemli ne gibi bir delil olabileceğini düşünerek iyimser bir halde terkettim mahkeme salonunu. Geri dönüp yerlerimize oturduğumuzda Bay Scott'un yüzündeki gülümsemenin kaybolduğunu farkettim.</span></p>

    <p class="msonormal1"><span class="calibre3">Sör Humphrey sorgulamasına kaldığı yerden devam etti.</span></p>

    <p class="msonormal1"><span class="calibre3">"Ailenizle birlikte mutlu bir yaşam sürdüğünüzü belirtmiştiniz."</span></p>

    <p class="msonormal1"><span class="calibre3">"Evet efendim."</span></p>

    <p class="msonormal1"><span class="calibre3">"İlk evliliğinizde de bu kadar mutlu muydunuz Bay Menzies?" diye sordu savcı.</span></p>

    <p class="msonormal1"><span class="calibre3">Avukat Scott çok rahatsız olmuştu. Menzies'in suratında ise bir endişe belirtisi görüyordum.</span></p>

    <p class="msonormal1"><span class="calibre3">"Yanıtlamadan önce istediğiniz kadar düşünebilirsiniz" dedi savcı.</span></p>

    <p class="msonormal1"><span class="calibre3">Bütün gözler tanık sandalyesindeki adama dönmüştü.</span></p>

    <p class="msonormal1"><span class="calibre3">"Hayır" dedi Menzies. Ve çabucak ekledi. "O zamanlar çok gençtim. Uzun yıllar önceydi. Bu evliliğin tümüyle hata olduğunu sonraları anlayabildim."</span></p>

    <p class="msonormal1"><span class="calibre3">"Bir hata mı? Peki bu ilk evliliğiniz nasıl bitti?"</span></p>

    <p class="msonormal1"><span class="calibre3">"Boşandık" dedi kısaca Menzies.</span></p>

    <p class="msonormal1"><span class="calibre3">"Aynlık nedenleriniz neydi acaba?"</span></p>

    <p class="msonormal1"><span class="calibre3">"Geçimsizlik. Fakat..."</span></p>

    <p class="msonormal1"><span class="calibre3">"İlk eşinizin mahkemede yemin ederek söylediklerini jüri üyelerine okumamı istemez miydiniz?"</span></p>

    <p class="msonormal1"><span class="calibre3">Menzies titreyerek baktı. 'Hayır' demesinin şansını azaltacağını, 'Evet' demesinin ise onu mahkûm edeceğini çok iyi biliyordu sanırım.</span></p>

    <p class="msonormal1"><span class="calibre3">"Şimdi hakimin huzurunda tüm mahkeme salonunda bulunanlara 8 Haziran 1961 günü Swindon Şehir Mahkemesi'nde eski eşinizin verdiği ifadeyi okumaya başlıyorum. Bu tabii küçük bir kısmı." Sör Humphrey boğazını temizleyip önündeki kâğıdı her kelimesinin üzerine basa basa okumaya başladı. "Bana tekrar tekrar vurdu. O kadar vahşi bir görüntüsü vardı ki... Beni bir gün öldürebileceğinden korkarak evden kaçtım."</span></p>

    <p class="msonormal1"><span class="calibre3">"Hepsini abartıyordu" dedi Menzies ses tonunu yükselterek. Tanık sandalyesinden kalkmıştı.</span></p>

    <p class="msonormal1"><span class="calibre3">"Ne yazık ki Sayın Bayan Carla Moorland onun abartıp abartmadığı konusunda bizlere yardımcı olmak üzere bugün burada bizimle değil."</span></p>

    <p class="msonormal1"><span class="calibre3">"İtiraz ediyorum efendim" diye yerinden fırladı Menzies'in avukatı. "Sör Humphrey tanığı tedirgin etmeye çalışıyor."</span></p>

    <p class="msonormal1"><span class="calibre3">"Kabul edilmiştir," dedi hakim.</span></p>

    <p class="msonormal1"><span class="calibre3">Savcı soğuk bir sesle özür dilediğini belirtti. Elindeki dosyayı masaya bırakıp bir yenisini aldı. Jürideki herkesin kendisini seyrettiğinden emin bir şekilde bir kâğıt parçası çıkardı içinden.</span></p>

    <p class="msonormal1"><span class="calibre3">"İkinci eşinizle evlendikten sonra daha kaç sevgiliniz oldu?" diye sordu.</span></p>

    <p class="msonormal1"><span class="calibre3">Bay Scott yeniden yerinden fırladı."İtiraz ediyorum efendim. Bunun konu ile ne ilgisi var anlayamadım."</span></p>

    <p class="msonormal1"><span class="calibre3">Hakim yanıtladı. "İtiraz reddedilmiştir."</span></p>

    <p class="msonormal1"><span class="calibre3">"Teşekkür ederim" diye yanıt verdi savcı. "Burada Bay Menzies'in öldürülen Bayan Moorland'la iş dışında daha değişik bir ilişkide olduğunu vurgulamak istiyorum."</span></p>

    <p class="msonormal1"><span class="calibre3">Menzies, Sör Humphrey elindeki kâğıdı kaldınp onu incelerken hiçbir şey söylemedi.</span></p>

    <p class="msonormal1"><span class="calibre3">"Biraz düşünün isterseniz, çünkü kesin bir sayı istiyorum."</span></p>

    <p class="msonormal1"><span class="calibre3">Hepimiz beklerken saniyeler de yavaş yavaş ilerliyordu. Sonunda Menzies düşünceli bir sesle "Sanırım... Üç tane."</span></p>

    <p class="msonormal1"><span class="calibre3">"Demek üç tane" dedi Sör Humphrey inanmıyormuş gibi. Elindeki kâğıdı incelemeye devam ediyordu.</span></p>

    <p class="msonormal1"><span class="calibre3">"Pekala belki de dört" dedi Menzies.</span></p>

    <p class="msonormal1"><span class="calibre3">"Belki de dördüncüsü Carla Moorland'dı öyle değil mi Bay Menzies? Lütfen bana yanıt verin. Onunla o gün ilişkide bulundunuz değil mi?"</span></p>

    <p class="msonormal1"><span class="calibre3">"Hayır bulunmadım." dedi Menzies. Sanırım bu kez mahkemedeki çok az kişi ona inanıyordu.</span></p>

    <p class="msonormal1"><span class="calibre3">Sör Humphrey elindeki kâğıdı masaya koyduktan sonra, "Çok iyi" diye devam etti. "Bayan Moorland konusuna yeniden dönmeden önce diğer üçünden bahsedelim biraz, ne dersiniz?"</span></p>

    <p class="msonormal1"><span class="calibre3">Savcının okuduğu kâğıda gözlerimi dikmiş kıpırdamadan oturuyordum. Kâğıt bomboştu. Üzerinde tek bir kelime bile yazmıyordu. Yüzümdeki gülümsemeyi saklamakta güçlük çektim. Menzies'in geçmişi hakkında meğer ne kadar az şey biliyormuşuz diye düşünüyordum. Carla bunları duysaydı nasıl bir tepki gösterirdi acaba?</span></p>

    <p class="msonormal1"><span class="calibre3">Savcı günün geri kalan kısmında Menzies'in eski ilişkilerini tüm aynntılanyla gözler önüne serdi. Mahkeme salonundaki herkes heyecan içindeydi. Gazeteciler ise ertesi güne yazacak çok şeyleri olduklarını düşünerek oradan oraya koşuşturuyorlardı. Bay Scott gözlerini yummuştu.</span></p>

    <p class="msonormal1"><span class="calibre3">Ertesi gün salona girerken herkesin konu hakkında sürekli tartıştıklarını, her kafadan bir ses çıktiğını farkettim.</span></p>

    <p class="msonormal1"><span class="calibre3">Sör Humphrey tüm sabahı Menzies'in diğer uygunsuz davranışlarından bahsetmekle geçirdi.</span></p>

    <p class="msonormal1"><span class="calibre3">"Eveeet Bay Menzies. Şimdi sıra Carla Moorland'ın öldürüldüğü gün olup bitenlere geldi. Bunları bir kez de sizin ağzınızdan dinlemek istiyoruz."</span></p>

    <p class="msonormal1"><span class="calibre3">"Tabii" diye içini çekti Menzies bıkkın bir sesle.</span></p>

    <p class="msonormal1"><span class="calibre3">"Bir müşteriniz ile poliçelerinizle ilgili konuşmaya gittiğinizde böyle bir görüşmenin ne kadar sürdüğünü söyleyebilir misiniz?"</span></p>

    <p class="msonormal1"><span class="calibre3">"Genelde yarım saat. En fazla bir saati bulur herhalde."</span></p>

    <p class="msonormal1"><span class="calibre3">"Peki Bayan Moorland ile görüşmeniz ne kadar sürdü?"</span></p>

    <p class="msonormal1"><span class="calibre3">"Bir saat kadar."</span></p>

    <p class="msonormal1"><span class="calibre3">"Ve eğer doğru hatırlıyorsam, altıyı biraz geçe oradan ayrıldınız."</span></p>

    <p class="msonormal1"><span class="calibre3">"Evet."</span></p>

    <p class="msonormal1"><span class="calibre3">"Randevunuz saat kaçta idi?"</span></p>

    <p class="msonormal1"><span class="calibre3">"Saat beşte. Masa günlüğümde de belirtilmiştir bu."</span></p>

    <p class="msonormal1"><span class="calibre3">"Pekala Bay Menzies. Eğer gerçekten söylediğiniz gibi Bayan Moorland ile görüşmek üzere saat beşte oraya vanp altıdan biraz sonra ayrıldıysanız, nasıl oldu da yanlış yere park etme cezası almayı başarabildiniz?"</span></p>

    <p class="msonormal1"><span class="calibre3">"Hiçbir zaman parkmetreler konusunda şansım olmamıştır zaten" diye yanıtladı Menzies büyük bir güvenle. "Sadece birkaç dakika geç kalmıştım. Riski göze aldım."</span></p>

    <p class="msonormal1"><span class="calibre3">"Riski göze aldınız demek. Tam kırk dakika gecikmeyle arabanızın başındaymışsmız Bay Menzies. Anlaşılan çok maceracı bir kişiliğiniz var. Buyrun, işte park biletleri."</span></p>

    <p class="msonormal1"><span class="calibre3">Biletleri, onları sonradan Menzies'e iletecek kâtibe verdi.</span></p>

    <p class="msonormal1"><span class="calibre3">"Dört onaltıdan dört otuza" diye okudu Menzies.</span></p>

    <p class="msonormal1"><span class="calibre3">"Duymadım" dedi hakim.</span></p>

    <p class="msonormal1"><span class="calibre3">"Okuduğunuzu sayın hakim için yeniden tekrar eder misiniz lütfen?" dedi savcı.</span></p>

    <p class="msonormal1"><span class="calibre3">Menzies uğursuz biletin üzerinde yazılardan bir kez daha okudu.</span></p>

    <p class="msonormal1"><span class="calibre3">"Evet. Böylece saat dört onaltıda Bayan Moorland'la buluştuğunuzu ve bize yeniden yalan söylediğinizi itiraf etmenizin zamanı geldi sanırım."</span></p>

    <p class="msonormal1"><span class="calibre3">"Size yalan söylemiyorum ben. Farkında olmadan oraya biraz erken gitmiş olabilirim."</span></p>

    <p class="msonormal1"><span class="calibre3">"Yapmayın Bay Menzies. Hemen hemen bir saat erken. Buna çocuklar bile inanmaz. Burada, oraya bu kadar erken gitmenizin Carla Moorland ile olan ilişkinizin sadece bir iş ilişkisi olmadığının bir kanıtı olduğunu belirtmek istiyorum."</span></p>

    <p class="msonormal1"><span class="calibre3">"Bu doğru değil."</span></p>

    <p class="msonormal1"><span class="calibre3">"Buluşmanızın işle ilgili kısmı yarım saatte bitti değil mi Bay Menzies?"</span></p>

    <p class="msonormal1"><span class="calibre3">Menzies cevap vermedi.</span></p>

    <p class="msonormal1"><span class="calibre3">"Kan grubunuz nedir Bay Menzies?"</span></p>

    <p class="msonormal1"><span class="calibre3">"Bilmiyorum."</span></p>

    <p class="msonormal1"><span class="calibre3">"DNA'nın ne olduğunu biliyorsunuzdur umarım."</span></p>

    <p class="msonormal1"><span class="calibre3">"Hayır bilmiyorum." İşte bu gerçekten şaşırtıcıydı.</span></p>

    <p class="msonormal1"><span class="calibre3">"Genetik bilginin her bireye özel olduğunu ispatlayan bir teknik sadece. Kan ya da meni örnekleri üzerinde çalışılabilir. Parmak izleri gibi tektir. Bununla Bayan Moorland'a tecavüz edip etmediğinizi anlayabiliriz."</span></p>

    <p class="msonormal1"><span class="calibre3">"Ona tecavüz etmedim" dedi Menzies öfkeyle.</span></p>

    <p class="msonormal1"><span class="calibre3">"Ama cinsel ilişkide bulundunuz. Öyle değil mi?"</span></p>

    <p class="msonormal1"><span class="calibre3">Menzies sessiz kaldı.</span></p>

    <p class="msonormal1"><span class="calibre3">"Bir uzman çağırıp sizin üzerinizde DNA testi uygulanmasını ister miydiniz?"</span></p>

    <p class="msonormal1"><span class="calibre3">Menzies yine cevap vermedi.</span></p>

    <p class="msonormal1"><span class="calibre3">"Kan grubunuzu kontrol ettirelim mi? Tekrar tekrar soruyorum Bay Menzies. Siz ve öldürülen kadın, o akşamüstü cinsel ilişkide bulundunuz mu?"</span></p>

    <p class="msonormal1"><span class="calibre3">"Evet efendim" dedi Menzies fısıldayarak.</span></p>

    <p class="msonormal1"><span class="calibre3">"Evet efendim" diye bağırdı Sör Humphrey bütün salonda kilerin duyabilmesini sağlamak için.</span></p>

    <p class="msonormal1"><span class="calibre3">"Fakat ona tecavüz etmedim" dedi Menzies.</span></p>

    <p class="msonormal1"><span class="calibre3">"Tecavüz etmediniz mi?"</span></p>

    <p class="msonormal1"><span class="calibre3">"Yemin ederim onu ben öldürmedim."</span></p>

    <p class="msonormal1"><span class="calibre3">Onun mahkemede gerçeği söylediğinden emin tek kişi ben olmalıydım. Sör Humphrey başka sorusunun olmadığını belirterek yerine oturdu.</span></p>

    <p class="msonormal1"><span class="calibre3">Bay Scott'un günün geri kalan kısmında müvekkilinin masumiyetini ispatlamaya çalışması boşunaydı. Menzies'in Carla ile olan ilişkisini saklaması her söylenene şüpheyle baktırıyordu.</span></p>

    <p class="msonormal1"><span class="calibre3">Eğer Menzies en baştan ilişkileri olduğunu söyleseydi hikâyesi belki kabul edilebilirdi. Niye bu şekilde davrandığını merak etmiştim. Belki de karısını korumak içindi. Nedeni ne olursa olsun, şimdi herkes onun aleyhinde konuşmaya başlayacaktı. Belki de masum olduğu halde kendi ölümünü kendi hazırlamış oluyordu.</span></p>

    <p class="msonormal1"><span class="calibre3">O gece eve gittiğimde yediğim yemeğin zevkini hayatım boyunca unutmayacağım.</span></p>

    <p class="msonormal1"><span class="calibre3">Ertesi sabah avukat iki tanık daha çağırdı. İlk tanık Menzies'in gittiği kilisenin papazıydı. Ona göre Menzies gayet kibar, efendi, dinine bağlı birisiydi. Onu bu kadar yüzeysel tanıyan bir şahidin tanıklığından ne gibi bir hayır gelebilirdi ki?</span></p>

    <p class="msonormal1"><span class="calibre3">İkinci tanık Menzies'in çalıştığı şirketteki amiriydi. Fakat o da Bayan Moorland'ın şirketin müşterisi olduğunu kanıtlayama dı.</span></p>

    <p class="msonormal1"><span class="calibre3">Bay Scott daha fazla tanık çağırmayarak hakime savunmasını bitirdiğini ve kapanış konuşması için ertesi sabahı bekleyeceğini bildirdi.</span></p>

    <p class="msonormal1"><span class="calibre3">Menzies ve benim önümüzde katlanmak zorunda olduğum bir uzun gece daha vardı. Diğer günler gibi ertesi sabah da hakimden önce salondaki yerimi alacaktım.</span></p>

    <p class="msonormal1"><span class="calibre3">Sör Humphrey'nin kapanış konuşması muhteşemdi.</span></p>

    <p class="msonormal1"><span class="calibre3">"Kesinlikle bilemeyeceğiz" diye başladı. "Genç Bayan Carla Moorland neden öldürüldü? Menzies'in yatma isteğini geri çevirdiği için mi? Öfkeyle patlayan bir yumruk yüzünden mi? Fakat burada sayın jüri üyeleri, burada emin olabileceğiniz bir tek şey var. Menzies o gün saat tam dört onaltıda Bayan Moorland ile birlikteydi. Saat altıyı biraz geçe orayı terketti. Tanığımız ve kendisi de bunu doğruluyor zaten.</span></p>

    <p class="msonormal1"><span class="calibre3">" Ayrıca suçunu gizlemek istercesine randevu defterine saat dördü çeyrek geçe yerine saat beşte diye yazmış.</span></p>

    <p class="msonormal1"><span class="calibre3">"Ve aralarındaki ilişkinin zavallı Bayan Moorland'ın çenesinin kırılmasından önce mi yoksa sonra mı gerçekleştiğinden emin olmasak da onun Bayan Moorland ile cinsel ilişkide bulunduğu konusunda yalan söylediğinden eminiz." Sör Humphrey sözlerine devam etmeden önce jüridekileri şöyle bir süzdü.</span></p>

    <p class="msonormal1"><span class="calibre3">"Son olarak, şüpheleri bir kenara atıp raporlara dayanarak Menzies'in, Carla Moorland'ı gören son kişi olduğunu söyleyebiliriz.</span></p>

    <p class="msonormal1"><span class="calibre3">"İşte bu nedenlerden dolayı Carla Moorland'ı başka hiç ama hiç kimse öldürmüş olamaz. Müfettiş Simmonsun kanıtlarını göz önüne alarak bunları söylüyorum. Farkındasınızdır, Menzies başından beri kendisini saldırganlığından ötürü terkeden karısını ve Moorland da dahil olmak üzere bütün sevgililerini saklamaya çalıştı. Görevinizin ne kadar güç olduğunu tahmin etmiyor değilim. Ama kentimizde yaşayan tüm genç kızlan, kadınları düşünerek karar vermelisiniz. Size söyleyebileceğim tek bir şey kalıyor: Menzies suçludur ve onun cezasını siz vermelisiniz."</span></p>

    <p class="msonormal1"><span class="calibre3">Savcı yerine oturduğunda kendisini alkışlamak istedim.</span></p>

    <p class="msonormal1"><span class="calibre3">Hakim bir süre ara verdi. Çevremdeki herkes Menzies'e lanetler yağdırıyordu. Jüri, Menzies'i suçlu bulursa rahat bir nefes alacaktım.</span></p>

    <p class="msonormal1"><span class="calibre3">Hakim saat ikiyi on geçe salona girdi ve Bay Scott'u çağırdı.</span></p>

    <p class="msonormal1"><span class="calibre3">Menzies'in avukatı savcının delillerinin kesin olmadığını ve hatta Moorland'ı başka birinin ziyaret etmiş olmasımn mümkün olduğunu belirterek savunmasını yaptı.</span></p>

    <p class="msonormal1"><span class="calibre3">Günlükten, Menzies'in eski sevgililerinden, Carla'yla olan ilişkilerinden, park biletinden bahsetmekten kaçınıyordu. Sadece kapamş konuşmasını dinleyen biri her iki kişinin farklı durundan özetlediğini rahatlıkla düşünebilirdi. Scott son sözü söylemek için jüriye döndü. Ümitsiz bir yüz ifadesi vardı. "Müvekkilimin kaderi sizin ellerinizde. Evet, bir insanın hayatı söz konusu ve siz on iki kişi, doğru kararı sizler vereceksiniz. Bu nedenle emin olmalısınız. Tekrar ediyorum bazı akla uygun şüphelerin ötesinde Paul Menzies cinayet denen önemli bir suçu işlemiş olabilir.</span></p>

    <p class="msonormal1"><span class="calibre3">"Fakat şunu da eklemek istiyorum. Bu Bay Menzies'in yaşam biçimi, toplum içindeki durumu, ya da hatta cinsel yaşamı hakkında açılmış bir soruşturma değil. Eğer şehvet bir suçsa eminim Bay Menzies bugün, şu anda mahkeme salonunda bulunan tek zanlı olamazdı." Scott duralayıp gözlerini jüri üyelerinin üzerinde gezdirdi.</span></p>

    <p class="msonormal1"><span class="calibre3">"Bu nedenle inanıyorum ki kalplerinizde son yedi aydır sürekli işkeıfce çeken müvekkilimi serbest bırakma isteği bulacaksınız. O, kesinlikle size muhtaç masum bir insan."</span></p>

    <p class="msonormal1"><span class="calibre3">Birden Bay Scott'un müvekkili için âdeta dilenircesine bir ümit ışığı arandığını farkettim. Sözlerini tamamladıktan sonra yerine oturdu.</span></p>

    <p class="msonormal1"><span class="calibre3">Hakim kesin sonuca pazartesi sabahı varılacağını belirtti.</span></p>

    <p class="msonormal1"><span class="calibre3">Hafta sonu bir türlü geçmek bilmemişti. Jüri üyelerinin zanlıyı mahkûm edecek yeterli delil bulamayacağını düşünüyordum.</span></p>

    <p class="msonormal1"><span class="calibre3">Pazartesi sabahı mahkeme başladığında, hakim bir kez daha kararı sadece ve sadece jürinin vereceğini belirtti. İşinin sadece yol göstermek olduğunu başka hiçbir şeye yetkili olmadığını da ekleyip jüriyi karar vermeleri için yolladı.</span></p>

    <p class="msonormal1"><span class="calibre3">Uzun bir süre kapalı bir odada tartışan jüri üyeleri yaklaşık dört saat kadar sonra hakime bir not yolladılar.</span></p>

    <p class="msonormal1"><span class="calibre3">Hakim, basın salondaki yerini alırken jüri üyelerine yerlerine dönmelerini söyledi. Ve sonunda hakim elindeki nottan verilen kararı okudu. Daha sonra jürinin bu kararı alırken yeterli çoğunluğu sağlayamadığını belirtti. Jüri yeniden tartışmalara devam etmek üzere küçük odaya kapandı. Yanımda oturanlar fısıldaşarak konuşurlarken ne kadar gergin olduğumu düşündüm bir an. Yargıç herkesin yerini almasını beklerken salonda bulunanları sessizliğe davet etti.</span></p>

    <p class="msonormal1"><span class="calibre3">"Jüri başkanı ayağa kalksın lütfen," dedi.</span></p>

    <p class="msonormal1"><span class="calibre3">Hemen yerimden kalktım.</span></p>

    <p class="msonormal1"><span class="calibre3">"En azından onunuzun onayladığı karara ulaşabildiniz mi?"</span></p>

    <p class="msonormal1"><span class="calibre3">"Evet efendim."</span></p>

    <p class="msonormal1"><span class="calibre3">"Davalı Paul Menzies sizce suçlu mu suçsuz mu?"</span></p>

    <p class="msonormal1"><span class="calibre3">"Suçludur efendim" diye yanıt verdim.</span></p>
  </div>
</body>
</html>
