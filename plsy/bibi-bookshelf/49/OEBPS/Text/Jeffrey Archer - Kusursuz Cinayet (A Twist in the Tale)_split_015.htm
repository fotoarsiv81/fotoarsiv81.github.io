<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_15"><a class="calibre6 pcalibre pcalibre1" id="_Toc399279054"><span class="calibre11">CHRISTINA ROSENTHAL</span></a></h1>

    <p class="msonormal1"><span class="calibre3">&nbsp;</span></p>

    <p class="msonormal4"><span class="calibre3">HAHAM, mektubu okumadan vaazına başlayamayacağını biliyordu. Önünde boş kâğıt, bir saatten fazladır masasının başında oturmaktaydı ve daha bir cümle bile yazamamıştı. Son zamanlarda, otuz yıldır her cuma akşamı yerine getirdiği bir işin üzerine dikkatini toparlamakta zorluk çekiyordu. Bundan böyle eskisi gibi olmayacağım şimdiye kadar herkesin farkına varmış olması gerekti. Mektubu zarftan çıkardı ve yavaş yavaş sayfaları açtı. Sonra yarımay biçimindeki gözlüğünü burun kemiğinin yukarısına doğru itti ve okumaya başladı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Sevgili babacığım,</span></i></p>

    <p class="msonormal1"><i class="calibre8"><span class="calibre3">Yarışın birinci turunda koşarak önünden geçtiğimde ondan duyduğum ilk sözler "Yahudi Çocuğu! Yahudi Çocuğu! Yahudi Çocuğu!" oldu. Düzlüğün başladığı noktadaki parmaklıkların arkasında duruyordu, haykırışını sağlamlaştırmak için ellerini dudaklarını iki yanında megafon gibi tutuyordu. Bu kız, başka bir okuldan gelmiş olmalıydı, tanımıyordum ama yanında oturanın Grey Reynolds olduğunu anlamam için şöyle bir bakmam yetti.</span></i></p>

    <p class="msonormal1"><i class="calibre8"><span class="calibre3">Okulda beş yıl onun iğneleyici sözlerine ve kabadayılığına katlanmak zorunda kaldıktan sonra, bütün istediğim "Nazi, Nazi, Nazi" diyerek intikam almaktı, ama sen bana her zaman böyle tahriklere kapılmamayı öğretmiştin.</span></i></p>

    <p class="msonormal1"><i class="calibre8"><span class="calibre3">İkinci tura girerken ikisini de kafamdan atmaya çalıştım. Yıllarca West Mount Lisesinin şampiyonasında 1600 mt. yarışını kazanmayı düşlemiştim, kararlıydım, beni engelleyecek bir şey yapmalarına izin vermeyecektim. Önlerinde ikinci kez geçişimde ona daha dikkatli baktım. Marianapolis Manastırının atkılarını takmış bir grup arkadaşının ortasında ayakta duruyordu. Onbeş onaltı yaşlarında olmalıydı, bir söğüt kadar inceydi. En azından yanındaki çocuğu kışkırtabilir umuduyla "Tahta göğüslü, Tahta göğüslü, Tahta göğüslü" diye haykırsay dım beni cezalandırır miydin diye merak ediyorum. Sonra sana dobra dobra ilk yumruğu onun attığını söyleyebilecektim. Ama o kişinin Grey Reynolds olduğunu öğrendiğinde, ne kadar küçük bir kışkırtmayla parlayabileceğimi anlayacaktın.</span></i></p>

    <p class="msonormal1"><i class="calibre8"><span class="calibre3">Tekrar önlerinden geçerken, kendimi o sözleri bir kez daha işitmeye hazırladım. Büyük gerçek şampiyon için "Zatopek, Zatopek, Zatopek" diye koşu pistlerinde tezahürat yapıldığı 1950'li yıllarda bu türden tezahüratlar moda haline gelmişti, işitme menziline girdiğimde beni "Rosenthal, Rosenthal, Rosenthal" haykırışı beklemiyordu.</span></i></p>

    <p class="msonormal1"><i class="calibre8"><span class="calibre3">"Yahudi çocuğu! Yahudi çocuğu! Yahudi çocuğu!" diye bağırdı kız, takılmış bir gramofon plağı gibi. Kızı, onun yüreklendirdiğini biliyordum, o yılışık sırıtışı nasıl da koparıp atmak istiyordum suratından. İki dakika onyedi saniyede 800 metre işaretine ulaştım, okul rekorunu rahatça kıracak tempoda koşuyordum. Sataşan kıza ve o faşist Reynolds'a hadlerini bildirmek için bunun en iyi yol olduğunu hissettim. O an her şey ne kadar adaletsiz diye düşünmekten kendimi alamıyordum. Ben gerçek bir Kanadalıydım, doğma büyüme bu ülkeliydim, kız ise bir göçmendi sadece. Her şeyden önce, sen, babam, 1937'de Hamburg'dan kaçmış ve sıfırdan başlamıştın. Onun ailesi ise ancak 1949'da bu kıyılara ayak basmışlardı, sen o zamanlar cemaat içinde saygın biri durumuna gelmiştin.</span></i></p>

    <p class="msonormal1"><i class="calibre8"><span class="calibre3">Dişlerimi gıcırdattım ve dikkatimi toplamaya çalıştım. Zato pek, yazdığı özyaşamöyküsünde, yarışırken konsantrasyonunu kaybeden bir koşucunun kazanma şansının olmadığını söylüyordu. Sondan bir evvelki dönemece girdiğimde kaçınılmaz takılmalar yeniden başladı ama bu kez hızımı artırmama ve rekoru kırmaya daha da kararlı olmaya itmekten başka bir işe yaramadılar. Bir kez daha düzlüğün güvenliğine döndüğümde bazı arkadaşlarımın "Haydi, Benjamin yapabilirsin" diye haykırdıklarını ve son tura girerken kronometre tutan adamın "üçyirmi üç, üç üçyirmidört, üçyirmibeş" diye seslendiğini duydum.</span></i></p>

    <p class="msonormal1"><i class="calibre8"><span class="calibre3">Rekorun Dörtotuziki avucumun içinde olduğunu biliyordum ve birdenbire bütün o karanlık kış gecelerindeki çalışmalara değdiğini hissettim. Düzlüğün başına geldiğimde öne geçtim ve hatta kızla yeniden yüzyüze gelebileceğimi dahi hissettim. Son bir çaba ile bütün gücümü topladım. Şöyle omuzumun üzerinden doğru geriye baktığımda, en yakın rakibimden bir metre ilerde olduğumu anladım, yalnızca ben koşuyordum saate karşı. Yeniden o haykırışı duydum, ama ses bu kez daha da gürdü. "Yahudi çocuğu! Yahudi çocuğu! Yahudi çocuğu!" Daha gürdü, çünkü şimdi ikisi birlikte bağırıyorlardı, dönemeçi döner dönmez Reynolds fütursuz bir Nazi selamıyla kolunu kaldırdı.</span></i></p>

    <p class="msonormal1"><i class="calibre8"><span class="calibre3">Yirmi metre daha koştuktan sonra düzlüğün güvenliğine, arkadaşlarımın çığlıklarına, kupaya ve rekora kavuşacaktım. Ama beni öylesine sinirlendirmişlerdi ki, kendimi artık kontrol edemiyordum. Hemen pisti terkettim ve çimenlikten geçerek onlara doğru koştum. Çılgın kararım onların takılmalarına son verdi, çünkü Reynolds kolunu indirdi, ayakta durmuş pisti çevreleyen parmaklığın arkasında heyecanlı bir şekilde bana bakıyordu. Parmaklığın üzerinden atladım ve düşmanımın önünde dikildim. Son düzlük için saklamış olduğum bütün enerjimle Al lahıma sığınıp bir yumruk attım. Yumruğum sol gözünün iki santim kadar aşağısına indi, çocuk iki büklüm oldu ve kızın yanına çöktü. Kız hemen diz çöktü ve kafasını kaldırın bana öyle nefret dolu baktı ki hiçbir sözcük bunu anlatamaz. Greg'in kalkamayacağından emin olduktan sonra, en arkadaki yarışçılar da son dönemeçi dönerlerken yavaş yavaş piste doğru yürüdüm.</span></i></p>

    <p class="msonormal1"><i class="calibre8"><span class="calibre3">Piste doğru salına salına yürürken "Yine sonuncusun, Yahudi çocuğu" diye bağırdığını işittim, diğer koşucuların çok arkasındandım, süremi kaydetmeye bile değer görmediler.</span></i></p>

    <p class="msonormal1"><i class="calibre8"><span class="calibre3">Ne kadar çok duymuştum senden şu sözleri: "Yine de sabır gösterip omuz silktim, çünkü sabır kabilemizin nişanıdır."</span></i></p>

    <p class="msonormal1"><i class="calibre8"><span class="calibre3">Elbette sen haklıydın, ama ben o zaman daha onyedi yaşındaydım ve Christina'nın kızın adı Christina'ymış babası hakkındaki gerçeği öğrendikten sonra bile, bütün dünyanın lanetlediği bir Almanya'dan gelmiş birinin nasıl hâlâ böyle davranabildiğini anlayamıyordum. O günlerde Christina'nın ailesinin Nazi olduğuna inanıyordum, hatırlıyorum da babasının Alman deniz kuvvetlerinde amiral olduğunu ve müttefik gemileri batırdığı için Demir Haç nişanını aldığını karşıma geçip sabırla açıklardın. Hatırlıyor musun, ülkemize yerleşmesine izin vermeyi bırak, böyle bir adama nasıl tahammül edebildiğini sormuştum sana?</span></i></p>

    <p class="msonormal1"><i class="calibre8"><span class="calibre3">Beni inandırmaya çalışarak Amiral Braumer'in eski bir Romen Katolik aileden geldiğini ve muhtemelen Nazilerden bizim gibi nefret ettiğini, bir subay olarak görevini onurla yerine getirdiğini ve bir Alman denizcisi olarak yaşamı boyunca beyefendi olduğunu söyledin. Ama yine de,senin yaklaşımını kabullene miyordum.</span></i></p>

    <p class="msonormal1"><i class="calibre8"><span class="calibre3">Her zaman karşındaki insanın görüş açısını görmen fayda etmedi baba. Annemin bu pezevenkler yüzünden ölmesine rağmen, yine de bunları affedecek bir kuvvet buluyordun içinde.</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Haham mektubu masanın üzerine koydu ve tek oğluna senelerce önce öğretmiş olduğu o güzel el yazısıyla yazılmış bir başka sayfaya geçmeden önce gözlerini oğuşturdu. Benjamin çabuk öğrenen bir çocuk olmuştu, dinsel Musevi yazılarından karmaşık cebir denklemlerine kadar İhtiyar adam, çocuğun bir haham olabileceğini bile umut etmeye başlamıştı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Sana dünyanın değiştiğini insanların neden anlayamadıklarını sorduğum o akşamı hatırlıyor musun? Kız hiç de bizden daha iyi değildi, anlamadın mı? Verdiğin cevabı asla unutmayayım cağım. "Kızdan daha üstün olduğunu kanıtlamanın tek yolu yanındaki erkek arkadaşına yumruk atmaksa, kız bizden çok daha iyidir" demiştin.</span></i></p>

    <p class="msonormal1"><i class="calibre8"><span class="calibre3">Zayıflığına kızarak odama döndüm. Gücünü anlamam için senelerin geçmesi gerekecekti.</span></i></p>

    <p class="msonormal1"><i class="calibre8"><span class="calibre3">Koşu pistinde dolanmadığım zamanlar dışında, McGill bursu için çalışmaktan öte birşey yapacak vaktim olmuyordu, bu yüzden o kızla yollarımızın çok kısa bir süre sonra onu yüzme havuzunda gördüm. İçeri girdiğimde, yüzme havuzunun başında, tramplenin hemen altında duruyordu. Uzun, zarif saçları omuzlarında salınıyordu, parlak gözleri etrafında olan biten her şeyi iştahla yutuyordu. Greg yanındaydı. Sol gözünün altında, herkesin göreceği şekilde koyu mor bir iz olduğunu farke dince sevindim. Kendi kendime sırıttığımı hatırlıyorum, çünkü kız şimdiye kadar onaltı yaşında bir kızda gördüğüm en düz göğüslere sahipti, ama itiraf etmeliyim ki bacakları mükemmeldi. Belki bir hilkat garibesidir, diye düşündüm. Soyunma odasına gitmek için döndüm ve o an kendimi suyun içinde buldum. Nefes almak için yukarıya çıktığımda, beni suya kimin ittiğine dair hiçbir işaret yoktu, sadece masum yüzlü, sırıtan bir grup insan. Söz konusu kişinin kim olduğunu çıkartmam için hukuk mezunu olmam gerekmiyordu, ama baba bana hep hatırlattığın gibi, delil olmadan ispat olmuyor... Üzerimde en iyi takım elbisem olmasaydı, gerçekten de sinagoga gideceğim günler giydiğim pantolonu uzun olan tek takım elbisemdi o, suya itilmek o kadar canımı sıkmazdı.</span></i></p>

    <p class="msonormal1"><i class="calibre8"><span class="calibre3">Havuzdan çıktım, vakit kaybetmeden etrafta onu aramaya başladım. Biliyordum, Greg şimdiye kadar sırra kadem basmıştı. Arka sokakları kullanarak eve gittim, birisi görür de ne durumda olduğumu sana söyler diye otobüse binmekten sakındım. Eve gelir gelmez usulca çalışma odanın yanından geçtim, yukarıya odama çıktım, ne olduğunu anlamana izin vermeden üstümü değiştirdim.</span></i></p>

    <p class="msonormal1"><i class="calibre8"><span class="calibre3">Bir saat sonra spor ceket ve kot pantolonla sinagoga gittiğimde ihtiyar Isaac Cohen bana kınayan bir bakış attı.</span></i></p>

    <p class="msonormal1"><i class="calibre8"><span class="calibre3">Ertesi sabah takım elbisemi temizleyiciye götürdüm. O gün yüzme havuzunda neler olduğunu hiç farketmemen için harçlığımı harcamak zorunda kaldım.</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Haham onyedi yaşındaki oğlunun o takım elbesiyle çekilmiş fotoğrafına baktı. Benjamin'in spor ceket ve kot pantolonla ibadete gelişini ve Isaac Cohen'in sözlü paylamasını daha dün müş gibi hatırlıyordu. Yüzme hocası Mr, Atkins'in telefon edip o öğleden sonra neler olup bittiğini kendisine bildirdiği çok iyi olmuştu, en azından Mr Cohen'in sert sözlerine kendisi de katılmamıştı. Mektubu okumaya devam etmeden önce uzun bir süre fotoğrafa dalıp gitti.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Daha sonra Christina'yı, dönem sonu okulun spor salonunda düzenlenen dansta gördüm. Christina'nın yanında şık ve yeni bir smokin içinde Greg'i görene kadar, titizlikle ütülenmiş takım elbisemle son derece soğuk göründüğümü düşündüm. O sıralar bir smokin alacak kadar param hiç olmayacak mı diye düşündüğümü hatırlıyorum. Greg, McGill'e kabul edilmişti ve dinlemeye meraklı herkese bunu anlatıyordu. Gelecek yıl ben de oranın bursunu kazanmak için daha da kararlı oldum.</span></i></p>

    <p class="msonormal1"><i class="calibre8"><span class="calibre3">Christina'ya baktım. O güzel bacaklarını tamamıyla örten uzun, kırmızı bir elbise giymişti. İnce, altın sarısı kemer, ufacık belini belirginleştiriyordu ve taktığı tek mücevher ise yalın altın bir kolyeydi. Biliyordum, bir an daha beklesem cesaretimi toplayıp hareket edemeyecektim. Yumruklarımı sıktım, oturdukları yere doğru yürüdüm ve her zaman bana öğretmiş olduğun gibi başımı yavaşça eğip selam verdim ve "Bu dansı bana lütfeder misiniz?" dedim.</span></i></p>

    <p class="msonormal1"><i class="calibre8"><span class="calibre3">Christina gözlerimin içine baktı. Eğer bir kez daha sormaya cesaret etmeden önce, bana gidip bin kişiyi öldürmemi istese, yemin ediyorum gider öldürürdüm.</span></i></p>

    <p class="msonormal1"><i class="calibre8"><span class="calibre3">Konuşmadı bile, ama Greg kızın omuzunun üzerinden eğildi ve "Neden kendine sevimli bir Yahudi kızı bulmuyorsun?" dedi. Sözlerindeki tehditi hissettiğimi düşündüm ama sadece elleri şeker kavanozunun içindeyken yakalanan biri gibi kızardım. O gece kimseyle dans etmedim. Hemen spor salonundan çıktım ve eve koştum.</span></i></p>

    <p class="msonormal1"><i class="calibre8"><span class="calibre3">O an Christina'dan nefret ettiğimden emindim.</span></i></p>

    <p class="msonormal1"><i class="calibre8"><span class="calibre3">Dönemin son haftasında, 1600 mt.'de okul rekorunu kırdım. Beni izlemeye gelmiştin, Allahtan o gelmemişti. Tatilimizi Rebecca halayla geçirmek için Ottowa'ya gittiğimiz yazdı.</span></i></p>

    <p class="msonormal1"><i class="calibre8"><span class="calibre3">Bir okul arkadaşım, Christina'nın tatilini Vancouver'de bir Alman ailesiyle geçirdiğini söyledi. En azından Greg'in onunla gitmediği kesindi. İyi bir eğitimin önemini bana hatırlatmaya devam ettin, ama buna gerek yoktu, çünkü ne zaman Greg'i görsem o bursu kazanmayı kafama daha çok koyuyordum.</span></i></p>

    <p class="msonormal1"><i class="calibre8"><span class="calibre3">Bir Kanadalı için McGill'e girmenin Harvard ya da Oxford'a gitmekle eşdeğer olduğunu ve ilerde yolumu açacağını açıkladığın 1965 yazında daha da sıkı çalıştım.</span></i></p>

    <p class="msonormal1"><i class="calibre8"><span class="calibre3">Hayatımda ilk kez, koşu ikinci plana geçti.</span></i></p>

    <p class="msonormal1"><i class="calibre8"><span class="calibre3">O dönem, Christina'yı fazla görmememe rağmen, kafam daydı sık sık. Bir sınıf arkadaşım onun ve Greg'in artık birbirlerini görmediklerini söyledi ama bu ani gönül değişikliğine ilişkin hiçbir neden vermedi. Sinagogun karşı tarafında oturan sözde bir kız arkadaşım vardı, hatırlayacaksın, Naomi Gold blats, ama benimle çıkan oydu.</span></i></p>

    <p class="msonormal1"><i class="calibre8"><span class="calibre3">Sınavlarım yaklaşırken, denemelerimi ve testlerimi bitirdikten sonra bunları incelemek için hep zaman bulduğun için minnettardım. Yalnız bilmediğin bir şey vardı, odama gidip onları üçüncü kez yapardım. Genellikle masa başında uyuyakalırdım. Uyandığımda, sayfayı çevirip okumaya devam ederdim.</span></i></p>

    <p class="msonormal1"><i class="calibre8"><span class="calibre3">İçinde bir dirhem kibir olmayan sen bile baba, sekiz tane pekiyi almamdan ve McGill bursunu birincilikle kazanmamdan duyduğun gururu cemaatinden saklamakta güçlük çektin. Acaba Christina biliyor mu diye düşündüm. Biliyor olmalıydı. Ertesi hafta adım Onur listesinde çıktı, biri bunu ona söylerdi.</span></i></p>

    <p class="msonormal1"><i class="calibre8"><span class="calibre3">Onu sonraki görüşüm üç ay sonra, McGill'deki birinci döneme rastlar. Centam Theatre'da St. Joan adlı oyunu izlemeye götürmüştün. Oradaydı, birkaç sıra önümde, ailesi ve Bob Richards adında ikinci sınıf öğrencisi ile birlikte. Amiral ve karısı ağır başlı ve katı görünüyorlardı ama antipatik değildiler. Ara verildiğinde, onun güldüğünü ve yanındakilerle şakalaştığını gördüm, halinden memnun olduğu apaçıktı. Oyunu pek izlemedim, gözlerimi Christina'dan alamamama rağmen, bana bir kez olsun dikkat etmedi. Sahnede olup Douphin'i oynamak isterdim, o zaman bana bakmak zorunda kalırdı.</span></i></p>

    <p class="msonormal1"><i class="calibre8"><span class="calibre3">Perde indiğinde Christina, Bob Richards'la birlikte ailesinin yanından ayrıldı ve çıkışa yöneldiler. Fuayeden oto parka kadar ikisini izledim. Thunderbird marka bir arabaya bindiler. Günün birinde smokin alabileceğimi ancak asla bir Thunder bird'ümün olamayacağını düşündüğümü hatırlıyorum.</span></i></p>

    <p class="msonormal1"><i class="calibre8"><span class="calibre3">O andan itibaren kafamda hep o vardı, ders çalışırken, iş yaparken ve hatta uykumda bile. Bob Richards'a ilişkin öğrenebileceğim her şeyi öğrendim. Tanıyan herkesin onu sevdiği, edinilen bilgilerden apaçıktı.</span></i></p>

    <p class="msonormal1"><i class="calibre8"><span class="calibre3">Hayatımda ilk kez bir Yahudi olmaktan nefret ettim. Christi na'yı sonraki görüşümde, neler olabileceği beni ürküttü. Vancouver Üniversitesi'ne karşı 1600 mt. yarışının startıydı ve birince sınıf öğrencisi olarak McGill adına seçilme şansını elde etmiştim. Isınmak için piste çıktığımda, üçüncü sırada Richards'la birlikte oturduğunu gördüm. El ele tutuşuyorlardı. Start tabancası patladığında son çıkış yapan ben oldum, ama düzlüğe çıktığımda beşinci sıraya geçtim. Şimdiye kadar önünde koştuğun en büyük kalabalıktı. Önlerinden geçtiğimde "Yahudi çocuğu! Yahudi çocuğu! Yahudi çocuğu!" diye seslenmelerini bekledim, ama bir şey olmadı. Beni görmedi mi diye merak ettim. Ama görmüştü, çünkü dönemeci dönerken sesini gayet net duydum, "Haydi, Benjamin kazanmalısın" diye bağırıyordu.</span></i></p>

    <p class="msonormal1"><i class="calibre8"><span class="calibre3">Bu sözleri söyleyenin Christina olduğundan emin olmak için arkama bakmak istedim, tekrar önünden geçene kadar dörtyüz metre koşmam gerekecekti. Bunu başardığımda üçüncü sıraya geçmiştim ve sesini açık seçik duyabiliyordum: "Haydi Benjamin, yapabilirsin!"</span></i></p>

    <p class="msonormal1"><i class="calibre8"><span class="calibre3">Hemen başa geçtim, çünkü bütün istediğim tekrar ona dönmekti. Arkamdan kim geliyor diye düşünmeksizin koşuyordum, önünden üçüncü geçişimde arkadaki gruptan birkaç metre ilerdeydim. Üç dakika sekiz saniyede son tur ziline ulaştığımda şimdiye kadar yaptığım en iyi dereceden on bir saniye daha iyiydi "kazanacaksın" diye bağırdığını duydum.</span></i></p>

    <p class="msonormal1"><i class="calibre8"><span class="calibre3">Bütün karşı düzlük boyunca onu seyrettim ve son dönemece girdiğimde kalabalık ayağa kalktı. Onu görmek için şöyle bir döndüm. Yerinde zıplayıp duruyordu, "Dikkat et! Dikkat et!" diye bağırıyordu. Vancouver'in bir numaralı koşucusu iç kulvardan bana yetişinceye kadar bunun ne anlama geldiğini anlamadım. Antrenörüm bu çocuğun güçlü bitiş atakları ile ünlü olduğu şeklinde beni uyarmıştı. Onun arkasından ikinci olarak bitiş çizgisini geçtim ama koşmaya devam ettim, ta ki soyunma odasının içinde güvenlikte olana kadar. Dolabımın yanına çöktüm, yalnızdım. Dört dakika onyedi saniye dedi biri: Daha önceki derecemden altı saniye daha iyiydi. Fayda etmedi. Uzun bir süre duşta kaldım, onun yaklaşımının neden değişmiş olabileceğini düşündüm.</span></i></p>

    <p class="msonormal1"><i class="calibre8"><span class="calibre3">Yeniden piste döndüğümde etrafta yalnızca saha görevlileri vardı. Forsyth Kütüphanesine gitmeden önce bitiş çizgisine son bir kez baktım. Olağan takım toplantısına katılmayı göze alamadım. Oturup evli kadınların mülkiyet hakları üzerine deneme yazmaya çalıştım.</span></i></p>

    <p class="msonormal1"><i class="calibre8"><span class="calibre3">O cumartesi akşamı kütüphane hemen hemen boş gibiydi ve "Umarım rahatsız etmiyorum, Joe'lara neden gelmediğini öğrenmek istedim" diyen bir ses duyduğumda denemenin üçüncü sayfası üzerindeydim. Kafamı kaldırıp baktığımda, Christina'nın masanın karşı tarafında ayakta durduğunu gördüm. Baba, ne diyeceğimi bilmiyordum. Favori mavi mini eteği ve o mükemmel göğüsleri saran dar bluzu içindeki harika yaratığa baktım, o kadar, ve hiçbir şey söylemedim.</span></i></p>

    <p class="msonormal1"><i class="calibre8"><span class="calibre3">"Lisedeyken 'Yahudi çocuğu' diye bağıran bendim. O za mandanberi, bundan çok utanç duydum. Dansın düzenlendiği akşam senden özür dilemek istedim. Ama Greg orada dururken cesaretimi toplayamadım" dedi. Arıladığımı belirtir tarzda kafamı salladım. Uygun gelebilecek sözcük düşünemiyordum. "Bir daha onunla asla konuşmadım. Ama Greg'i hatırladığını bile sanmıyorum" diye devam etti.</span></i></p>

    <p class="msonormal1"><i class="calibre8"><span class="calibre3">Sadece gülümsedim. "Üzgünüm, Bob'a gitmek zorundayım" diye cevap verdiğinde umursamayacakmışım türünden bir ses tonuyla "Kahve içer misin?" diye sordum.</span></i></p>

    <p class="msonormal1"><i class="calibre8"><span class="calibre3">"Çok sevinirim" dedi.</span></i></p>

    <p class="msonormal1"><i class="calibre8"><span class="calibre3">Onu kütüphanenin kahvehanesine götürdüm, o sıra bütçeme en uygun yer orasıydı. Bob Richards'a ne olduğunu anlatmak zahmetine katlanmadı ve ben de hiç sormadım.</span></i></p>

    <p class="msonormal1"><i class="calibre8"><span class="calibre3">Christina benim hakkımda çok şey biliyora benziyordu, utandım. İki yıl önce o gün koşu pistinde bana söylediği şeyler için kendisini affetmemi istiyordu. Hiçbir bahane bulmadı, suçu kimseye atmadı, affedilmek istedi, o kadar.</span></i></p>

    <p class="msonormal1"><i class="calibre8"><span class="calibre3">Eylül'de McGill'e Almanca eğitimi yapmak üzere geleceğini söyledi. "Aslında biraz arsızlık. Çünkü Almanca benim ana dilim" diye açıklama yaptı. O yazı birbirimizle görüşerek geçirdik. Yeniden St. Joan oyununu izledik ve hatta o sıra herkesin deli olduğu Dr. No adlı bir film için kuyruğa bile girdik. Birlikte çalıştık, birlikte yemek yedik, birlikte oynadık ama yalnız yattık.</span></i></p>

    <p class="msonormal1"><i class="calibre8"><span class="calibre3">O zaman sana Christina'dan çok az söz ettim ama bahse girerim onu ne kadar sevdiğimin farkındaydın, senden hiçbir şey saklayamıyördum. Bağışlama ve anlayışa dair verdiğin eğitimden sonra beni kınamazdın herhalde.</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Haham durdu. Yüreği sızladı, çünkü sonunda ne olacağım önceden söyleyemezdi ama yine de bundan sonra nelerin geleceğini çok iyi biliyordu. Bir gün dini inançlarına sadık bir eğitim vermesinden ötürü pişman olacağını düşünmemişti. Mrs Goldblatz kendisine Christina'dan ilk kez söz ettiğinde, memnuniyetsizliğini saklayamamıştı. Zamanla geçecektir, demişti Mrs Goldblatz'a. Elveda bilgelik.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Ne zaman Christina'nın evine gitsem hep nezaketle karşılanıyordum, gelgelelim ailesi hoşnutsuzluğunu saklayamıyordu.</span></i></p>

    <p class="msonormal1"><i class="calibre8"><span class="calibre3">Sami ırkına karşı olmadıklarını gösterme çabasıyla inanmadıkları sözler ediyorlardı. Bu konuya Christina'yla konuşmaya kalktığımda, bana fazla abarttığımı söylüyordu. Ama öyle olmadığını ikimiz de biliyorduk. Kızlarına layık olmadığımı düşünüyorlardı sadece. Haklıydılar, ama bunun benim Yahudi olmamla ilgisi yoktu.</span></i></p>

    <p class="msonormal1"><i class="calibre8"><span class="calibre3">İlk seviştiğimiz günü hiç unutmayacağım. Christina'nın McGill'e kabul edildiğini öğrendiği gündü.</span></i></p>

    <p class="msonormal1"><i class="calibre8"><span class="calibre3">Tenis oynamak üzere üstümüzü değiştirmek için saat üçte odama gitmiştik. Kısa bir an olur düşüncesiyle onu kollarıma aldım ve ertesi sabaha kadar ayrılamadık. Hiçbir şey planlanmamıştı. Nasıl böyle bir şey olabildi, ikimiz için de ilk olmasına karşın?</span></i></p>

    <p class="msonormal1"><i class="calibre8"><span class="calibre3">Onunla evleneceğimi söyledim.</span></i></p>

    <p class="msonormal1"><i class="calibre8"><span class="calibre3">Birkaç hafta sonra adetten kesildi. Heyecanlanmaması için yalvardım. Bir ay daha bekledik, çünkü Montreal'de bir doktora gitmekten korkuyordu. O zaman her şeyi sana söyleseydim, belki de hayatım farklı bir yola girecekti baba. Ama söylemedim ve yalnızca kendimi suçladım.</span></i></p>

    <p class="msonormal1"><i class="calibre8"><span class="calibre3">Ne Christina'nın ailesinin ne de senin makul bulacağın bir evlilik planlamaya başladım, ama umursamıyorduk. Aşk, ana baba ve elbette din tanımıyor. İkinci ay da adet görmeyince Christina'nın durumu annesine söylemesini kabul ettim. Annesiyle konuşurken yanında olmamı isteyip istemediğini sordum, ama sadece kafasını salladı ve onlarla tek başına yüz yüze gelmesi gerektiğini açıkladı.</span></i></p>

    <p class="msonormal1"><i class="calibre8"><span class="calibre3">"Sen dönene kadar burada bekleyeceğim" dedim.</span></i></p>

    <p class="msonormal1"><i class="calibre8"><span class="calibre3">Gülümsedi. "Benimle evlenmekten vazgeçmeden döneceğim" dedi.</span></i></p>

    <p class="msonormal1"><i class="calibre8"><span class="calibre3">Bütün o öğle sonrasını kitap okuyarak ve volta atarak ama çoğunlukla volta atarak McGill'deki odamda geçirdim. Ama geri dönmedi ve karanlık basana kadar onu aramaya çıkmadım. Evlerine gittim. Basit bir açıklaması olmalı diye kendimi inandırmaya çalışıyordum. Evin önüne geldiğimde yatak odasının ışığının yandığını gördüm, yalnız olmalı diye düşündüm. Bahçe kapısından geçip sundurmaya çıktım, kapıyı çaldım ve bekledim.</span></i></p>

    <p class="msonormal1"><i class="calibre8"><span class="calibre3">Kapıyı babası açtı.</span></i></p>

    <p class="msonormal1"><i class="calibre8"><span class="calibre3">"Ne istiyorsun?" diye sordu, gözlerini bir an olsun benden ayırmadan.</span></i></p>

    <p class="msonormal1"><i class="calibre8"><span class="calibre3">"Kızınızı seviyorum ve onunla evlenmek istiyorum" dedim.</span></i></p>

    <p class="msonormal1"><i class="calibre8"><span class="calibre3">"O asla bir Yahudiyle evlenmeyecek" deyip kapıyı kapadı. Kapıyı çarpmadı bu daha kötüydü.</span></i></p>

    <p class="msonormal1"><i class="calibre8"><span class="calibre3">Yola çıkıp ışığı sönene kadar bir saatten fazla penceresine baktım. Sonra eve döndüm. O akşam sokaklarda tek tük insan vardı, hava hafif esiyordu. Şimdi ne yapmam gerekiyor diye düşünmeye çalıştım, oysa durum umutsuz görünüyordu. O gece bir mucize beklentisiyle yattım. Mucizelerin Yahudiler için değil Hıristiyanlar için olduğunu unutmuştum.</span></i></p>

    <p class="msonormal1"><i class="calibre8"><span class="calibre3">Sabaha kadar bir plan yapmıştım. Saat sekizde Christina'nın evine telefon ettim ve karşı taraftaki sesi duyunca neredeyse telefonu kapatacaktım.</span></i></p>

    <p class="msonormal1"><i class="calibre8"><span class="calibre3">"Mrs von Broumer" dedi.</span></i></p>

    <p class="msonormal1"><i class="calibre8"><span class="calibre3">"Christina evde miydi acaba? " dedim fısıltı gibi bir sesle.</span></i></p>

    <p class="msonormal1"><i class="calibre8"><span class="calibre3">"Hayır, değil" şeklinde kontrollü donuk bir cevap verdi.</span></i></p>

    <p class="msonormal1"><i class="calibre8"><span class="calibre3">"Ne zaman gelir acaba?" dedim.</span></i></p>

    <p class="msonormal1"><i class="calibre8"><span class="calibre3">"Bir süre burada olmayacak" dedi ve telefon kapandı.</span></i></p>

    <p class="msonormal1"><i class="calibre8"><span class="calibre3">Bu bir sürenin bir yıldan fazla olduğu ortaya çıktı. Telefon ettim, mektup yazdım, okuldan ve üniversiteden arkadaşlara sordum ama onun nereye sıvıştığını hiç öğrenemedim.</span></i></p>

    <p class="msonormal1"><i class="calibre8"><span class="calibre3">Sonra bir gün, haber vermeksizin, bir koca ve çocuğuyla birlikte Montreal'e geri döndü. Acı ayrıntıları, üçünü görmüş olan yegane bilgi kaynağım Naomi Goldblatz'dan aldım.</span></i></p>

    <p class="msonormal1"><i class="calibre8"><span class="calibre3">Yaklaşık bir hafta sonra, kendisiyle temasa geçmeye çalışmamam için Christina'dan kısa bir not aldım.</span></i></p>

    <p class="msonormal1"><i class="calibre8"><span class="calibre3">McGill'deki son yılımdı. Onsekizinci yüzyıl centilmeni gibi hareket edip Christina'nın istediğini yaptım ve bütün enerjimi final sınavlarına yönelttim. Hâlâ düşüncelerimi meşgul ediyordu. Yıl sonunda Harvard Hukuk Okulu'na kabul edildiğimde kendimi şanslı hissettim.</span></i></p>

    <p class="msonormal1"><i class="calibre8"><span class="calibre3">12 Eylül 1968'de Montreal'den ayrılıp Boston'a gittim.</span></i></p>

    <p class="msonormal1"><i class="calibre8"><span class="calibre3">Bu üç yıl içinde bir kere olsun eve neden uğramadığımı merak etmiş olmalısın. Kırgın olduğunu biliyordum. Mrs Gold blatz nedeniyle, Christina'nın çocuğunun babasının kim olduğunu herkes biliyordu. Ortadan mecburen kaybolmanın, yaşamı senin için biraz daha kolaylaştıracağını düşündüm.</span></i></p>

    <p class="msonormal1"><span class="calibre3">Haham okumasına ara verdi, "yalnızca kendisinin görevi" olduğunu düşünerek Mrs Goldblatz'ın kendisine bildirdiğini hatırladı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">"Herkesin işine burnunu sokan bir ihtiyarsın" demişti ona. Ertesi cumartesi, başka bir sinagoga geçmiş ve nedenini kasabadaki herkesin öğrenmesine izin vermişti. Benjamin'den çok kendisine kızıyordu. Oğluna olan sevgisinin değişmediğini söylemek için onu Harvard'da ziyaret etmesi gerekirdi. Bağış layıcılık elveda.</span></i></p>

    <p class="msonormal1"><i class="calibre8"><span class="calibre3">Mektubu yeniden aldı.</span></i></p>

    <p class="msonormal1"><i class="calibre8"><span class="calibre3">Hukuktaki o yıllarda her iki cinsten de bir sürü arkadaşım oldu ama Christina'yı kafamdan atamıyordum. Boston'dayken Christina'ya kırkın üzerinde mektup yazdım, ama hiç birini yol lamadım. Telefon bile ettim, ama cevap veren asla onun sesi olmadı. Eğer telefona o cevap verseydi, bir şey söyleyebilir miydim, bilmiyorum. Sadece sesini duymak istiyordum.</span></i></p>

    <p class="msonormal1"><i class="calibre8"><span class="calibre3">Yaşamımdaki kadınları hiç merak ettiğin oldu mu? Hukuk, tarih ve bilim okuyan Radcliffe'li parlak kızlarla maceralarım oldu, bir keresinde de hiçbir şey okumayan bir tezgâhtarla çıktım. Düşünebiliyor musun, sevişirken bile bir başka kadın aklından çıkmıyor? İşimi sanki bir otomatik pilot yapıyordu ve koşmaya olan arzum bile günde bir saatlik cokinge inmişti.</span></i></p>

    <p class="msonormal1"><i class="calibre8"><span class="calibre3">Son yılımın bitmesinden çok önce, New York, Chicago ve</span></i></p>

    <p class="msonormal1"><i class="calibre8"><span class="calibre3">Toronto'daki önde gelen hukuk firmaları bizimle mülakat yapmak için geliyorlardı. Harvard'ın borusu dünyanın her yanında ötüyordu. Toronto'lu Graham Douglas ve Wilkins firmasının baş ortağı da bir ziyaret yaptığında ben bile şaşırdım. Yahudi ortaklarıyla tanınmış bir firma değildi ama "Graham Douglas Wilkins ve Rosenthal" yazılı bir anteti okumanın hoş bir düşünce olduğunu düşündüm. Christina'nın babası bile bundan etkilenirdi.</span></i></p>

    <p class="msonormal1"><i class="calibre8"><span class="calibre3">En azından eğer Toronto'ya yerleşip çalışırsam, onu unutmak için yeterince uzağa gitmiş olurum diye kendimi inandırmaya çalıştım, belki de, şansım yaver giderse aynı hisleri duyabileceğim bir başkasını bulabilirdim.</span></i></p>

    <p class="msonormal1"><i class="calibre8"><span class="calibre3">Gaham Douglas ve Wilkins firması, bana parka bakan genişçe bir daire verdiler ve iyi bir maaşla işe başlattılar. Karşılığında ben de her Allah'ın saati artık Allah kimse çalıştım. McGill ya da Harvard'daki yaşantım, gerçek dünya için sadece bir antrenman koşusuydu. Şikâyetçi değildim. İş heyecan vericiydi ve karşılığını da beklentilerimden fazla ödüyorlardı. Artık bir Thunderbird alabilirdim, ama almak istemiyordum.</span></i></p>

    <p class="msonormal1"><i class="calibre8"><span class="calibre3">Yeni kız arkadaşlarım oldu, evlilikten söz ettiklerinde ilişkim hemen sona eriyordu. Yahudi olanlar genellikle bir hafta içinde evlilikten söz ediyorlardı, Musevi olmayanlar ise bir parça daha bekliyorlardı. Hatta bunlardan bir tanesiyle Rebecca Wertz yaşamaya bile başladım, ama o da bitti, bir perşembe günü.</span></i></p>

    <p class="msonormal1"><i class="calibre8"><span class="calibre3">Bir sabah arabamla büroma giderken sekizi biraz geçiyordu, geç kalmıştım , kalabalık yolun karşı tarafında Christina'yı gördüm, aramızda bizi ayıran bir bariyer vardı. Küçük bir çocuğun elinden tutmuş otobüs durağında beklemekteydi. Çocuk beş yaşlarındaydı, benim oğlumdu. Sabahın sıkışık trafiği, gözlerime inanmazmışcasına ona biraz daha bakmama izin verdi. Onlara bir kez daha bakmak istedim. Yine eski formunu koruduğunu gösteren, hafif döküm bir uzun palto vardı üzerinde. Yüzü sakinde ve bu durgunluk onu neden hiç kafamdan uzaklaştıra madığımı anlamamı sağladı. Oğlu oğlumuz kalın, yünlü ve üzerine bol gelen bir paltoya sarınmıştı ve kafasında, Toronto Dolphins taraftarı olduğunu gösteren bir beyzbol şapkası vardı. Ne yazık ki, kafasını bütünüyle örten şapka, yüzünü görmemi engelledi. Sen Toronto'da olamazsın, Montreal'de olman gerekir, diye düşündüğümü hatırlıyorum. Otobüse binerlerken dikiz aynasından onları seyrettim. O Perşembe, öğütlerimi isteyen her müşteriye korkunç bir danışman gibi gözükmüş olmalıyım.</span></i></p>

    <p class="msonormal1"><i class="calibre8"><span class="calibre3">Sonraki hafta boyunca, onları gördüğüm dakikalar içinde hep o otobüs durağının önünden geçtim, ama onları bir daha göremedim. Bütün o sahneyi acaba uydurdum mu, diye düşünmeye başladım. Bir müşteriyi ziyaretten dönerken yine Christi na'ya rastladım. Yalnız başınaydı, Bloor Street'deki bir dükkâna girişini seyretmek için frene bastım. Bu kez arabayı bir başka arabanın yanına park ettim ve hemen yolun karşısına geçtim, yaşamını anahtar deliklerinden insanları gözetlemekle geçiren sinsi bir dedektif gibi hissediyordum kendimi.</span></i></p>

    <p class="msonormal1"><i class="calibre8"><span class="calibre3">Gördüğüm şey beni şaşırttı onu güzel bir konfeksiyon mağazasında bulmak değil, Christina'nın orada çalıştığını keşfetmek şaşırtıcıydı. Bir müşteriyle ilgilendiğini gördüğüm an hemen arabama geri döndüm. Büroma gelir gelmez sekreterime "Willing'in yeri" adında bir dükkân bilip bilmediğini sordum.</span></i></p>

    <p class="msonormal1"><i class="calibre8"><span class="calibre3">Sekreterim güldü. "Almanca telaffuz etmelisiniz, W değil V olacak, yanı Villing'in yeri. Eğer evli olsaydınız, oranın kasabadaki en pahalı konfeksiyon mağazası olduğunu bilirdiniz" dedi.</span></i></p>

    <p class="msonormal1"><i class="calibre8"><span class="calibre3">"Bu yer hakkında başka bir şey biliyor musunuz?" diye sordum, öylesine soruyormuş gibi yapmaya gayret ederek.</span></i></p>

    <p class="msonormal1"><i class="calibre8"><span class="calibre3">"Pek değil. Yalnız, kadın dergilerinde sık sık adından söz edilen Mrs Klaus Willing adında zengin bir Alman bayanın, mağazanın sahibi olduğunu biliyorum" dedi.</span></i></p>

    <p class="msonormal1"><i class="calibre8"><span class="calibre3">Sekreterime başka soru sormama gerek yoktu. Yaptığım dedektif çalışmasını anlatarak seni sıkmak istemiyorum. Ama elde ettiğim bilgi parçacıklarıyla silahlanarak Christina'nın nerede oturduğunu, kocasının BMW firmasının ABD sorumlusu olduğunu ve yalnızca bir çocuklarının olduğunu öğrenmem uzun sürmedi.</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">İhtiyar haham masasındaki saate bakarken derin bir nefes aldı, saate zamanı öğrenmekten çok alışkanlık nedeniyle bakıyordu. Mektuba dönmeden önce bir an durdu. O zamanlar avukat oğlundan öyle gurur duyuyordu ki; neden barışmak için ilk adımı kendisi atmamıştı? Torununu görmek ne kadar da hoşuma giderdi.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Son kararı vermem ciddi bir legal kafadan çok, az bir sağduyu gerektirdi. Doğrudan kendim temasa geçmeye karar verdim ve mektup yazmanın Christina'nın makul bulacağı tek yöntemdi.</span></i></p>

    <p class="msonormal1"><i class="calibre8"><span class="calibre3">O pazartesi sabahı basit bir mesaj yazdım; "Hızlı Teslimat" servisini arayıp mesajı bizzat kendisine vermelerini bildirmeden önce notu defalarca yazdım, çizdim. Servisten gelen genç adam mektubu alıp çıktığında, doğru kişiye verip vermeyeceğinden emin olmak için onu takip etmek istedim. Mektubu hâlâ ezbere biliyorum.</span></i></p>

    <p class="msonormal6"><i class="calibre8"><span class="calibre3">Sevgili Christina</span></i></p>

    <p class="msonormal6"><i class="calibre8"><span class="calibre3">Toronto'da yaşadığımı ve çalıştığımı biliyor sundur herhalde. Buluşabilir miyiz? Bu hafta her gün akşam saat altı ve yedi arasında Royal York Oteli'nin resepsiyonunda seni bekleyeceğim. Şundan emin olmanı isterim, eğer gelmezsen seni bir daha rahatsız etmeyeceğim.</span></i></p>

    <p class="msonormal6"><i class="calibre8"><span class="calibre3">Benjamin</span></i></p>

    <p class="msonormal1"><i class="calibre8"><span class="calibre3">&nbsp;</span></i></p>

    <p class="msonormal1"><i class="calibre8"><span class="calibre3">O akşam otuz dakika erken gittim. Geniş resepsiyon salonunda bir yere oturdum ve bir kahve söyledim.</span></i></p>

    <p class="msonormal1"><i class="calibre8"><span class="calibre3">"Biri gelecek miydi, efendim?" diye sordu garson.</span></i></p>

    <p class="msonormal1"><i class="calibre8"><span class="calibre3">"Emin değilim" dedim. Kimse gelmedi, ama ben gene de yedi kırka kadar oyalandım.</span></i></p>

    <p class="msonormal1"><i class="calibre8"><span class="calibre3">Perşembe olduğunda, artık garson yalnız olup olmadığımı sormaktan vazgeçmişti, yine de bir fincan kahve masada soğumaya bırakılıyordu. Her geçen dakikada saatime bakıyordum.</span></i></p>

    <p class="msonormal1"><i class="calibre8"><span class="calibre3">Resepsiyona ne zaman sarı saçlı bir kadın girse, yüreğim yerinden fırlıyordu, ama hiçbiri beklediğim kadın değildi.</span></i></p>

    <p class="msonormal1"><i class="calibre8"><span class="calibre3">Sonunda kapının girişinde Christina'yı gördüğümde cuma günü, saat yediye geliyordu. Neredeyse boğazına kadar iliklenmiş zarif, mavi bir elbise ve beyaz bir bluz giymişti, sanki bir iş konferansına gidiyormuş havasındaydı. Ciddiyet izlenimi vermek için uzun, güzel saçları kulaklarının arkasına itiliydi, ama ne kadar uğraşırsa uğraşsın, güzel olmaktan başka bir şey gelemezdi elinden. Ayağa kalktım ve kolumu uzattım. Hızlı hızlı yürüyerek geldi ve yanımdaki yere oturdu. Ne öpüştük, ne de el sıkıştık, hatta bir süre konuşmadık bile.</span></i></p>

    <p class="msonormal1"><i class="calibre8"><span class="calibre3">"Geldiğin için teşekkür ederim" dedim.</span></i></p>

    <p class="msonormal1"><i class="calibre8"><span class="calibre3">"Gelmemem gerekirdi, aptallık."</span></i></p>

    <p class="msonormal1"><i class="calibre8"><span class="calibre3">Tekrar konuşana kadar bir zaman geçti.</span></i></p>

    <p class="msonormal1"><i class="calibre8"><span class="calibre3">"Bir kahve koyayım mı?" diye sordum.</span></i></p>

    <p class="msonormal1"><i class="calibre8"><span class="calibre3">"Evet, teşekkür ederim."</span></i></p>

    <p class="msonormal1"><i class="calibre8"><span class="calibre3">"Sade mi?"</span></i></p>

    <p class="msonormal1"><i class="calibre8"><span class="calibre3">"Evet."</span></i></p>

    <p class="msonormal1"><i class="calibre8"><span class="calibre3">"Değişmemişsin."</span></i></p>

    <p class="msonormal1"><i class="calibre8"><span class="calibre3">Kulak misafiri olan birine her şey ne kadar da banal görünürdü kimbilir.</span></i></p>

    <p class="msonormal1"><i class="calibre8"><span class="calibre3">Kahvesini yudumladı.</span></i></p>

    <p class="msonormal1"><i class="calibre8"><span class="calibre3">O an Christina'yı kollarıma almam gerekirdi, ama bunu nasıl karşılardı bilemezdim. Birkaç dakika önemsiz konulardan söz ettik, hep gözlerimizi birbirinden kaçırarak, ta ki ben birdenbire "Seni hâlâ sevdiğimi biliyor musun?" diye sorana dek.</span></i></p>

    <p class="msonormal1"><i class="calibre8"><span class="calibre3">Cevap verirken gözleri doldu, "Tabii, biliyorum. Ayrıldığımız gün ne hissediyorsam aynısını bugün de hissediyorum. Hem unutma Nicholas nedeniyle seni her gün görmek zorundaydım," dedi.</span></i></p>

    <p class="msonormal1"><i class="calibre8"><span class="calibre3">Öne doğru eğildi ve fısıltıyla konuştu. Sanki hiç zaman geçmemiş gibi beş yıl önce anne ve babasıyla yaptığı konuşmayı anlattı. Hamile olduğunu öğrendiğinde babası hiç kızgınlık göstermemişti ama yine de aile ertesi sabah Vancouver'a gitmişti. Orada, Von Braumers'in eski arkadaşlarından, Münihli bir aile olan Willings'lerde kalmışlardı. Oğulları Klaus, Christina için neredeyse deli olmuştu. Hamile olmasını ve hatta Christina'nın onun için hiçbir şey hissetmemesi gerçeğini bile umursamamış tı. Her şeyin zamanla yoluna gireceğinden emindi. Ama girmedi, giremezdi. Klaus ne kadar uğraşırsa uğraşsın, Christina hiçbir şeyin değişmeyeceğini biliyordu. Bunu başarmak için Montreal'i bile ter kettiler. Klaus, Toronto'daki dükkânı ve paranın alabileceği her şeyi satın aldı, ama değişen bir şey olmadı. Evlilikleri tam bir fiyaskoydu. Ancak boşanıp ailelerini bunaltmak istemiyorlardı, bu yüzden başından beri ayrı ayrı yaşamaya başlamışlardı.</span></i></p>

    <p class="msonormal1"><i class="calibre8"><span class="calibre3">Christina hikâyesini bitirir bitirmez yanağına dokundum, elimi aldı ve öptü. O andan sonra, çalınabilecek her boş vaktimizde, gece gündüz, birbirimizi gördük. Hayatımın en güzel semsiydi, mutluluğum yüzümden okunuyordu.</span></i></p>

    <p class="msonormal1"><i class="calibre8"><span class="calibre3">Maceramız —böyle diyorum, çünkü dedikodular ilişkimizi böyle tanımlıyorlardı— kaçınılmaz olarak aleniyet kazandı. Ne kadar dikkatli davranmaya çalıştıysak da, Toronto, çarçabuk keşfedeceğim gibi, küçük bir yerdi, devamlı birlikte göründüğümüzü ve hatta sabahları erken saatlerde evden çıktığımı başkalarına söylemekten zevk duyan insanlarla doluydu. Sonra birdenbire bize hiçbir seçim hakkı kalmadı. Christina yine hamile olduğunu söyledi. Ama bu kez ikimiz için de korkulacak bir şey yoktu.</span></i></p>

    <p class="msonormal1"><i class="calibre8"><span class="calibre3">Christina durumu Klaus'a açıklar açıklamaz, boşanma işi Graham Douglas ve Wilkins'deki en iyi boşanma avukatının üstlenmesiyle çarçabuk sonuçlandı. Son kâğıtların imzalanmasından birkaç gün sonra evlendik. Christina'nın ailesinin evlenme törenine gelmemeleri ikimizi de üzdü, ama senin neden gelmediğini anlayamadık.</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Haham, hâlâ kendi hoşgörüsüzlüğüne ve körlüğüne inanası gelmiyordu. Eğer insanın kendi çocuğunu kaybetmesi anlamına geliyorsa, bir Museviden istenen şeyleri gözden geçirmek gerekirdi. Yaşamboyu yeminleri bozmak için boşuna Talmud'da pasaj aramıştı. Boşuna.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><i class="calibre8"><span class="calibre3">Boşanma davasının en üzücü yanı, çocuğumuzun velayetinin Klaus'a verilmesiydi. Ayrıca, boşanmanın çabuk gerçekleştirilmesi karşılığında, Nicholas'ı yirmi birinci yaş gününe kadar hiç görmememi ve onun gerçek babası olduğumu söylemememi talep etti. O zaman bu ödenmesi zor bir bedeldi, böyle bir mutluluk için bile olsa. Klaus'un şartlarını kabul etmekten başka seçeneğimiz olmadığını biliyorduk.</span></i></p>

    <p class="msonormal1"><i class="calibre8"><span class="calibre3">Her günün bir öncekinden nasıl böylesine daha iyi olabildiğine şaşar olmuştum. Christina'sız birkaç saat geçirsem, hemen onu özlüyordum. Firma bir geceliğine beni iş için kasaba dışına gönderdiğinde, bir defa, iki defa, üç defa hatta dört defa Christina'ya telefon ederdim. Eğer bir geceden uzun sürecekse, o da benimle gelirdi. Bir keresinde anneme olan sevginden söz ettiğini ve günün birinde böyle bir mutluluğu benim yakalayıp yakalayamayacağımı merak ettiğini hatırlıyorum.</span></i></p>

    <p class="msonormal1"><i class="calibre8"><span class="calibre3">Çocuğumuzun doğumu için planlar yapmaya başladık. Erkek olursa adı William olacaktı bu, Christina'nın seçimiydi; kız olursa Deborah bu da benim seçimimdi.</span></i></p>

    <p class="msonormal1"><i class="calibre8"><span class="calibre3">Christina, beni çok bebek elbisesi almaktan alıkoydu, ama ona bir düzine daha çocuğumuz olacağından bunun sorun olmadığını söyledim. Yahudilerin hanedanlara inandıklarını hatırlattım ona.</span></i></p>

    <p class="msonormal1"><i class="calibre8"><span class="calibre3">Düzenli olarak egzersiz derslerine katıldı, dikkatli rejim yaptı ve makul şekilde dinlendi. Bir anneden beklenenden çok daha fazlasını yaptığını söyledim. Doğum esnasında benim de Christina'nın yanında bulunup bulunamayacağımı sorduğumda, doktoru ilk önce isteksiz göründü ama sonra kabul etti. Dokuzuncu aya geldiğimizde, hastanedekiler yaptığım yaygaraya bakarak bir prensin doğuma hazırlık yaptığını düşünmüş olmalılar.</span></i></p>

    <p class="msonormal1"><i class="calibre8"><span class="calibre3">Geçen salı işe giderken Christina'yı Women's College Hospital'a götürdüm. İşe gittim gitmesine ama kafamı toplayamı yordum. Öğleden sonra hastaneden telefon geldi, çocuğun akşamüstü doğacağını düşünüyorlardı: Deborah'ın Graham Douglas ve Wilkins'deki çalışma saatlerini bölmek istemediği apaçıktı. Yine de hastaneye çok erken gittim. Sancıları dakika dakika gelene kadar Christina'nın yatağının ucunda oturdum. Çıkmamı istediler, şaşırdım. Hemşireye, doğuma tanık olmak istediğimi ebeye hatırlatmasını söyledim.</span></i></p>

    <p class="msonormal1"><i class="calibre8"><span class="calibre3">Koridora çıktım ve bir aşağı bir yukarı volta atmaya başladım, aynı filmlerde baba adaylarının yaptığı gibi. Christina'nın doktoru yaklaşık yarım saat sonra çıkageldi, gülümsüyordu. Göğüs cebinde bir puro olduğunu gördüm, baba adayları için ayrılmış olduğu belliydi. "Bitmek üzere" deyip gitti.</span></i></p>

    <p class="msonormal1"><i class="calibre8"><span class="calibre3">Daha önce görmediğim bir ikinci doktor da birkaç dakika sonra çıkageldi ve hemen Christina'nın bulunduğu odaya girdi. Bana sadece kafasıyla şöyle bir selam verdi. Sanık sandalyesinde hakimin kararını bekleyen biri gibiydim.</span></i></p>

    <p class="msonormal1"><i class="calibre8"><span class="calibre3">Onbeş dakika daha geçmiş olmalıydı ki, koridordan doğru üç genç stayjerin bir cihazı ittiklerini gördüm. Christina'nın odasına girmeden önce şöyle bir bakış bile atmadılar.</span></i></p>

    <p class="msonormal1"><i class="calibre8"><span class="calibre3">Yerini yeni doğmuş bir çocuğun yakınan ağlamasına bırakan çığlıklar duydum. Allahıma ve onunkine teşekkür ettim. Doktor Christina'nın odasından çıktığında, daha önce gördüğüm puronun yerinde olmadığına dikkat ettim. "Kız" dedi yavaşça. Sevinçten uçuyordum.</span></i></p>

    <p class="msonormal1"><i class="calibre8"><span class="calibre3">"Christina'yı görebilir miyim?" diye sordum.</span></i></p>

    <p class="msonormal1"><i class="calibre8"><span class="calibre3">Kolumu tuttu ve beni koridordan geçirerek bürosuna soktu.</span></i></p>

    <p class="msonormal1"><i class="calibre8"><span class="calibre3">"Oturmak ister misin? Üzücü haberlerim var" dedi.</span></i></p>

    <p class="msonormal1"><i class="calibre8"><span class="calibre3">"Sağlığı iyi değil mi?" dedim.</span></i></p>

    <p class="msonormal1"><i class="calibre8"><span class="calibre3">"Üzgünüm, çok üzgünüm, karınız öldü."</span></i></p>

    <p class="msonormal1"><i class="calibre8"><span class="calibre3">İlk önce inanmadım, inanmak istemedim. Neden? Neden? Haykırmak istedim.</span></i></p>

    <p class="msonormal1"><i class="calibre8"><span class="calibre3">"Onu uyardık" diye ekledi.</span></i></p>

    <p class="msonormal1"><i class="calibre8"><span class="calibre3">"Onu uyardınız mı? Ne için uyardınız?"</span></i></p>

    <p class="msonormal1"><i class="calibre8"><span class="calibre3">"İkinci bir çocuk doğurmak için kan basıncının yeterli olmayabileceğini söylemiştik" dedi.</span></i></p>

    <p class="msonormal1"><i class="calibre8"><span class="calibre3">Christina, doktorun açıklamaya devam ettiği şeyleri bana söylememişti: ilk çocuğumuzun doğumu zor olmuş ve doktorlar bir daha hamile kalmamasını söylemişler.</span></i></p>

    <p class="msonormal1"><i class="calibre8"><span class="calibre3">"Neden bana söylemedi?" dedim. Sonra nedenini anladım. Benim için, aptal, bencil ve düşüncesiz olan benim için her şeyi göze almıştı. Ve ben sevdiğim insanı öldürmüştüm.</span></i></p>

    <p class="msonormal1"><i class="calibre8"><span class="calibre3">Deborah'ı küvetine koymadan önce bir süre kollarımda tutmama izin verdiler ve bebeğin tehlikeyi atlatması için yirmi dört saatin geçmesi gerektiğini söylediler.</span></i></p>

    <p class="msonormal1"><i class="calibre8"><span class="calibre3">Hastaneye çabucak gelmenin benim için neler ifade ettiğini asla bilemeyeceksin baba. O akşam, daha sonra Christina'nın annesi ve babası geldi. Fevkaladeydiler. Bağışlamam için yalvardılar benim bağışlamam için yalvardılar. Babası, böylesine aptal ve önyargılı olmasaydık bunlar olmazdı, diye tekrarlayıp durdu.</span></i></p>

    <p class="msonormal1"><i class="calibre8"><span class="calibre3">Karısı kolumu tuttu ve arada sırada Deborah'ı görmelerine izin verip veremeyeceğimi sordu. Elbette kabul ettim. Gece yarısından hemen önce ayrıldılar. Kızımın tehlikeyi atlattığını bildirmelerine kadar, yirmi dört saat o koridorda oturdum, yürüdüm, uyudum. Birkaç gün hastanede kalması gerektiğini söylediler, ama şimdi şişeden süt emmeyi beceriyordu.</span></i></p>

    <p class="msonormal1"><i class="calibre8"><span class="calibre3">Christina'nın babası, nezaket göstererek, cenaze işlerini üzerine aldı. Neden ortalıkta görünmediğimi merak etmiş olmalısın, o yüzden sana bir açıklama yapmak zorundayım. Birkaç dakika Deborah'la birlikte olurum düşüncesiyle, hastaneye uğramıştım cenazeye gitmeden önce. Bütün sevgimi ona yöneltmiştim.</span></i></p>

    <p class="msonormal1"><i class="calibre8"><span class="calibre3">Gittiğimde doktorun ağzından tek kelime çıkmıyordu. Ben ayrıldıktan birkaç dakika sonra Deborah'ın öldüğünü söylediler. Baş operatör bile gözyaşları içindeydi. Hastaneden ayrıldığımda koridorlar bomboştu.</span></i></p>

    <p class="msonormal1"><i class="calibre8"><span class="calibre3">Seni bütün kalbimle sevdiğimi bilmeni isterim baba. Ama Christina ve Deborah'sız ömrümün geri kalanını geçirmek istemiyorum.</span></i></p>

    <p class="msonormal1"><i class="calibre8"><span class="calibre3">Yalnızca karımın ve kızımın yanına gömülmek ve onların kocası ve babası olarak hatırlanmak istiyorum. Böylece düşüncesiz insanlar belki de aşkımızdan bir şeyler öğrenirler. Bu mektubu okuduktan sonra, şunu hatırlamanı isterim, onunla öylesine tam bir mutluluk içinde yaşadım ki, ölüm beni bir nebze korkutmuyor.</span></i></p>

    <p class="msonormal1"><i class="calibre8"><span class="calibre3">Oğlun, Benjamin</span></i></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">İhtiyar haham mektubu önüne, masanın üzerine koydu. Bu mektubu son on yıldır her gün okuyordu.</span></p>

    <p class="msonormal1"><span class="calibre3">BİTTİ</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">İNKILÂP</span></p>

    <p class="msonormal1"><span class="calibre3">BESTSELLER</span></p>
  </div>
</body>
</html>
