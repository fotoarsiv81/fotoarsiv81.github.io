<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_6"><a class="calibre6 pcalibre pcalibre1" id="_Toc399279045"><span class="calibre11">ALAKART</span></a></h1>

    <p class="msonormal4"><span class="calibre3">ARTHUR Hapgood 1946 Kasım'ınin üçünde terhis edilmiş, bir ay içinde de eskiden çalıştiğı Coventry dışındaki Triumph fabrikasına geri dönmüştü.</span></p>

    <p class="msonormal1"><span class="calibre3">Tam beş yıl Sherwood cephesinde görev almış, bunun dört yılında orduya karargâh levazım subayı olarak hizmet etmişti. Ülkesine, "Kahramanlar ülkesi İngiltere" ye döndüğünde ise hiç de umduğunu bulamamıştı. İstediği, bu kadar hizmetin karşılığında daha iyi koşullarda bir işti. Beş yıl önceki gibi otomobillerin tekerleklerini takmak değil. Bir ay sonra fabrika genel müdürünü görmeye gitmişti.</span></p>

    <p class="msonormal1"><span class="calibre3">"Arthur, eğer istersen iş hâlâ senindir" dedi müdür.</span></p>

    <p class="msonormal1"><span class="calibre3">"Peki, ya ileride ne olacak?"</span></p>

    <p class="msonormal1"><span class="calibre3">"Arthur, otomobiller artık süper zengin ailelerin oyuncağı olmaktan çıktı. İşadamları için de kaçınılmaz bir gereksinim oldu. Bu durumda iki arabalı aileler dönemi başlıyor artık."</span></p>

    <p class="msonormal1"><span class="calibre3">"Demek arabalar arttıkça onlara takılması gereken tekerlerler de artacak öyle mi?" diye sordu Arthur umutsuzca.</span></p>

    <p class="msonormal1"><span class="calibre3">"Kesinlikle!"</span></p>

    <p class="msonormal1"><span class="calibre3">Arthur işi kabul etti ve birkaç gün içinde eski tempoya girip kendini bütünüyle işine verdi.</span></p>

    <p class="msonormal1"><span class="calibre3">Başka seçeneği olmadığım kabullenmişti artık. Fakat onun için önemli olan, ileride oğlunun kendi durumuna düşmesini önlemekti. Ve bunun için her türlü fedakârlığa hazırdı.</span></p>

    <p class="msonormal1"><span class="calibre3">Yıllarca fazla mesaiye kalıp oğluna İngilizce, fen, matematik dersleri aldırttı. Kesin kararını vermişti: Oğlu onun gibi ömrünün geri kalan kısmını bir atölyede tekerlek takarak geçilmeyecekti.</span></p>

    <p class="msonormal1"><span class="calibre3">Mark'ın on sekizinci yaş gününde üniversiteye gitmeyeceğini açıklaması babasım hayal kınklığına uğratmıştı. Fakat bunu mümkün olduğu kadar belli etmemeye çalıştı.</span></p>

    <p class="msonormal1"><span class="calibre3">"Peki öyleyse, gelecekte, üniversiteye gitmeyip ne yapmayı planlıyorsun?"</span></p>

    <p class="msonormal1"><span class="calibre3">"Okulu bitirir bitirmez seninle birlikte fabrikada çalışacağım. Bunun için bir form doldurdum bile."</span></p>

    <p class="msonormal1"><span class="calibre3">"Fakat nasıl olur?.."</span></p>

    <p class="msonormal1"><span class="calibre3">"Neden olmasın baba? Arkadaşlarımın çoğu şimdiden işi garantilediler bile. Okulun bitmesini dört gözle bekliyorlar."</span></p>

    <p class="msonormal1"><span class="calibre3">"Sen çıldırmış olmalısın."</span></p>

    <p class="msonormal1"><span class="calibre3">"Ama baba. Biliyorsun parası çok iyi. Üstelik fazla mesailerle maaş iki katına çıkıyor. Ne kadar ağır olursa olsun bu işi yapacağım."</span></p>

    <p class="msonormal1"><span class="calibre3">"Bu kadar sene seni en iyi okullarda okutup ağzından bu lafları duymak için mi çalıştım sanıyorsun?"</span></p>

    <p class="msonormal1"><span class="calibre3">"Kötü bir iş değil ve sen bunu biliyorsun baba!"</span></p>

    <p class="msonormal1"><span class="calibre3">"Oraya ancak benim cesedimi çiğnedikten sonra gidebilirsin anladın mı? Arkadaşlann beni hiç mi hiç ilgilendirmiyor. Benim için önemli olan sensin, senin geleceğin. Önünde bir sürü seçenek varken neden bir fabrikada çalışmak istediğini anlamıyorum."</span></p>

    <p class="msonormal1"><span class="calibre3">"Çünkü bu diğerlerinden çok daha iyi para getiriyor da ondan baba. Fransızca öğretmenimiz sizinle aynı maaşı aldığını söylemişti bir seferinde."</span></p>

    <p class="msonormal1"><span class="calibre3">"Mesele sadece para değil..."</span></p>

    <p class="msonormal1"><span class="calibre3">"Mesele ne biliyor musun baba? Geleceğimi sırf seni mutlu etmek için istemediğim bir meslek üzerine kurmayı reddetmem."</span></p>

    <p class="msonormal1"><span class="calibre3">"Demek öyle" dedi babası "Ama hayatmı mahvetmene göz yumacağımı samyorsan yanılıyorsun. Bu sabah fabrikaya gittiğimde ilk işim başvurunun kabul edilmemesini sağlamak olacak."</span></p>

    <p class="msonormal1"><span class="calibre3">"Ama bu haksızlık baba..."</span></p>

    <p class="msonormal1"><span class="calibre3">Arthur oğlunu daha fazla dinleyemeyeceğini anlayıp odadan çıkmıştı bile.</span></p>

    <p class="msonormal1"><span class="calibre3">Baba ile oğlu bir hafta boyunca hiç konuşmadılar. Annesinin çabaları da fayda etmemişti. Sonunda anlaşma sağlandı. Mark bir yıl süreyle babasının da onayladığı bir işte çalışacak, hâlâ hoşnut olmazsa fabrikada çalışmaya başlayacaktı ve babası yoluna engel koymaya kalkışmayacaktı. Yalnız bir ön koşulu vardı Arthur'un.</span></p>

    <p class="msonormal1"><span class="calibre3">"Bir yıl bitmeden fabrika lafı duymak istemiyorum" demiş, Mark da bunu seve seve kabul etmişti.</span></p>

    <p class="msonormal1"><span class="calibre3">Tüm yaz tatilini iş arayarak geçirdiler. Mark babasının önerdiği hiçbir işi beğenmiyordu. Annesi oğlunun açıkta kalacağı korkusuna kapılmışü. Bir gün anne oğul patates soyarlar ken, Mark şimdiye kadar babasının önerdiği işlerin içinde en iyisinin bir otelde çalışmak olduğunu söyledi.</span></p>

    <p class="msonormal1"><span class="calibre3">"Evet, en azından sana bir oda ve yiyecek verecekler" dedi annesi.</span></p>

    <p class="msonormal1"><span class="calibre3">"Ama yemeklerin seninkiler kadar lezzetli olacağını sanmıyorum. Boşver, alt tarafı bir yıl çalışacağım."</span></p>

    <p class="msonormal1"><span class="calibre3">Mark hemen iş aramaya koyuldu. Sonunda babası eski cephe komutanının Savoy'da bir otelde şef olduğunu hatırlayıp kendisiyle hemen temasa geçti.</span></p>

    <p class="msonormal1"><span class="calibre3">"Eğer oğlun çok çalışırsa şef hatta ileride otel müdürü bile olabilir" demişti askerlik arkadaşı. Arthur mutluydu artık. Mark ise seneye fabrikada görüşeceklerine dair arkadaşlarına söz vermişti bile.</span></p>

    <p class="msonormal1"><span class="calibre3">1959 yılının 1 Eylül'ünde baba oğul Coventry istasyonuna gitmek için yola çıktılar. Arthur oğlunun elini tutup, Noel'de yeniden bir araya geleceklerini ve bu Noel'in onlar için çok özel olacağını söylemişti.</span></p>

    <p class="msonormal1"><span class="calibre3">"Sakın endişelenme, Sarge'a güvenebilirsin. Sana iyi bakacağını söz verdi. Ondan çok şey öğreneceksin. Çok çalışmaya bak oğlum!"</span></p>

    <p class="msonormal1"><span class="calibre3">Mark hiçbir şey söylemeden trene binmiş dönüp gülümse mişti babasına. Ondan duyduğu son sözleri "Pişman olmayacaksın" olmuştu. Tren kalkmıştı bile.</span></p>

    <p class="msonormal1"><span class="calibre3">Mark otele adım atar atmaz pişman olmuştu.</span></p>

    <p class="msonormal1"><span class="calibre3">Komilik yaptığı için sabah altıdan akşam altıya kadar durmadan çalışıyordu. Sabah on beş, öğle yemeği için kırbeş akşama doğru da yine on beş dakika kadar bir dinlenme süresi vardı. Bazen bu izni kullanmaya vakit bulamıyor, kimsenin de bunu ona hatırlatmadığını farkediyordu. Görevi otele gelenlerin valizlerini odalarına kadar taşımak daha sonra otelden çıkarlarken kapıya teslim etmekti. O diğerlerinden daha fazla hatta akşamları bile çalışıyor, fakat bunun karşılığında da fazla ücret alamıyordu. Bunu şefine söylediğinde şu yanıtı almıştı:</span></p>

    <p class="msonormal1"><span class="calibre3">"Senin de zamanın gelecek Mark!"</span></p>

    <p class="msonormal1"><span class="calibre3">Üniformasının üstüne tam olmayışı, odasının küçücük oluşu ve istasyona bakması onu pek fazla rahatsız etmiyordu. Tek üzüldüğü bu kadar çok çalışmasına karşın şefi memnun edemeyişiydi. Ne yapsa ona yaranamıyordu.</span></p>

    <p class="msonormal1"><span class="calibre3">Adamın, oteli hâlâ müfrezesi gibi gördüğü için askerliğini yapmamış olanlara karşı özel bir antipatisi vardı. Mark ona kaç kez askerlik yaşımn henüz gelmediğini söylediyse de kendisini bir türlü ikna edememişti.</span></p>

    <p class="msonormal1"><span class="calibre3">"Bu, kesinlikle bir bahane olamaz" demişti şefleri.</span></p>

    <p class="msonormal1"><span class="calibre3">"Bahane değil, gerçek Sarge" diye karşılık vermişti Mark.</span></p>

    <p class="msonormal1"><span class="calibre3">"Bana Sarge diyemezsin, ben Komutan Crann'im tamam mı, Komutan Crann!"</span></p>

    <p class="msonormal1"><span class="calibre3">Mark akşamları kutu gibi odasına geldiğinde yorgunluktan mahvolmuş bir halde yatağına uzanıyor, bir gün daha bitti deyip üzerinde 1 Eylül 1960 tarihinin kırmızı kalemle işaretlendiği takvimine bir çentik daha atıyordu. 1 sene sonra arkadaşlarına, ailesine ve kasabasına kavuşacağını düşünüp derin bir uykuya dalıyordu.</span></p>

    <p class="msonormal1"><span class="calibre3">Mark dört günlük Noel tatilinde eve dönmüştü. Annesi, oğlunun perişan halini görüp babasını işi bırakması konusunda ikna etmeye çalıştıysa da başarılı olamadı.</span></p>

    <p class="msonormal1"><span class="calibre3">"Bir anlaşma yaptık. O buna uymazsa fabrikada çalışmasına izin veremem" dedi Arthur.</span></p>

    <p class="msonormal1"><span class="calibre3">Mark tatil süresince fabrikada çalışan arkadaşlanyla futbol oynadı, Everly Brother'a gidip dans etti kısacası tüm yorgunluğunu onların yanında çıkardı.</span></p>

    <p class="msonormal1"><span class="calibre3">"Biraz sabret" demişti arkadaşlarından bir tanesi. "Şurada birkaç ay bir şey kaldı, sonra hep beraber olacağız."</span></p>

    <p class="msonormal1"><span class="calibre3">Mark birkaç gün sonra Londra'ya isteksizce işinin başına döndü. Aylarca o koridor senin bu koridor benim valizleri taşımaya devam etti.</span></p>

    <p class="msonormal1"><span class="calibre3">Meşhur İngiliz yağmurları azaldığında Amerikalı turistler de oteli doldurmaya başlamışlardı. Mark Amerikalıları sevmişti. En azından onlardan iyi muamele görüyor, bir hayli de bahşiş topluyordu. Fakat kazandığı bahşişlerin hepsini "Senin de zamanın gelecek" diyerek Komutan Crann alıyordu.</span></p>

    <p class="msonormal1"><span class="calibre3">Yine bir gün Amerikalının biri ona yüklüce bir bahşiş verdi. Crann bunu görmüştü. Mark'a yaklaşarak "Onu bana ver" dedi. "Hemen cebe atacağını sanıyorsan yanılıyorsun, o benim!"</span></p>

    <p class="msonormal1"><span class="calibre3">"Hayır şef, sanmıyorum. O para benim hakkım."</span></p>

    <p class="msonormal1"><span class="calibre3">"Senin de zamanın gelecek."</span></p>

    <p class="msonormal1"><span class="calibre3">"Sizin gibi bir şefim olduğu sürece sanmıyorum."</span></p>

    <p class="msonormal1"><span class="calibre3">"Ne dedin? Ne dedin?"</span></p>

    <p class="msonormal1"><span class="calibre3">"Beni gayet iyi duydunuz!"</span></p>

    <p class="msonormal1"><span class="calibre3">Şefi bir yandan kulağını çekiyor, bir yandan da şöyle diyordu:</span></p>

    <p class="msonormal1"><span class="calibre3">"Şu andan başlayarak işten kovuldun. Anlıyor musun, hiç kimse ama hiç kimse benimle bu şekilde konuşamaz."</span></p>

    <p class="msonormal1"><span class="calibre3">Komutan Crann ani bir harekede geri döndü ve otel müdürünün odasına doğru yürümeye başladı.</span></p>

    <p class="msonormal1"><span class="calibre3">Kendisiyle bir süre konuştuktan sonra Mark'ı çağırdı ve işten atıldığını belirtti.</span></p>

    <p class="msonormal1"><span class="calibre3">"Olayları bir de benden dinleseniz bayım" dedi Mark. Şefle aralannda geçenleri, babasıyla yaptığı anlaşmayı anlattı uzun uzun.</span></p>

    <p class="msonormal1"><span class="calibre3">"Burada tam on haftam kaldı. Eğer şu anda işten çıkarsam babam anlaşmayı bozduğumu ileri sürüp fabrikada çalışmama izin vermeyecek. Lütfen bana bir şans daha tanıyın."</span></p>

    <p class="msonormal1"><span class="calibre3">"Şu anda açık kadromuz yok" diye karşılık verdi müdür. "Ama belki mutfakta patates soymaya yardımcı olabilirsin."</span></p>

    <p class="msonormal1"><span class="calibre3">"Hiç farketmez" dedi Mark. "Yeter ki on hafta daha çalışayım."</span></p>

    <p class="msonormal1"><span class="calibre3">"Yalnız şunu bil ki mutfak şefimiz Jacques eski şefini aratacak sertlikte bir adamdır. Kulağını çekmekle kalmaz, kopartabilir de!"</span></p>

    <p class="msonormal1"><span class="calibre3">Bunlar Mark'ın umurunda bile değildi. On hafta için ne olsa yapardı. Ertesi sabah yeni koyu mavi üniformasını giyip mutfağa indi. Burasını otel lobisinden daha geniş, daha curcunalı bulmuştu. Bütün gün patatesleri soyup soğuk suya atmaktan o kadar yorulmuştu ki, akşam olup odasındaki takvimi işaretlemeye dahi hali kalmamıştı.</span></p>

    <p class="msonormal1"><span class="calibre3">İlk hafta otel müdürünün bahsettiği meşhur Jacques'i görme fırsatını bulamamıştı. Zaten mutfakta yetmiş kişinin çalıştığı düşünülürse kimsenin ona karıştığı filan olmuyordu. Bu da Mark için bir avantajdı elbette.</span></p>

    <p class="msonormal1"><span class="calibre3">Her sabah saat altıda işe başlıyor patatesleri soyduktan sonra bunları o günkü mönüye göre doğrama işini yüklenen Terry'e devrediyordu. Pazartesi günleri sote, salıları püre, çarşambaları Fransız usulü kızartma, perşembeleri küçük doğranmış, cumaları haşlama, cumartesileri kroket...veriliyordu müşterilere. Mark hiç şikayet etmeden hatta Terry'den bile iyi yapıyordu işini.</span></p>

    <p class="msonormal1"><span class="calibre3">Terry'nin çoğu zaman işi savsakladığını farketmişti. Fakat başının yeniden derde girmesinden korktuğu için kesinlikle ağzını açmamaya özen gösteriyordu. Müdürün ona bir şans daha vermemeye kararlı olduğunu da çok iyi biliyordu.</span></p>

    <p class="msonormal1"><span class="calibre3">Patateslerin gerektiği gibi doğranmadığını farkeden yardımcı şef sık sık ikisini denetlemeye geliyor, bu konuda suçlunun Mark da olabileceğini düşünerek ona da çalışırken şöyle bir göz atıyordu. Mark da bunu bildiği ve eleştirilmek istemediği için yanında sürekli bir tas soyulmuş patatesi yedek olarak tutuyordu.</span></p>

    <p class="msonormal1"><span class="calibre3">Ağustos ayının ilk salı sabahı Terry parmağını kesti. Çıkan kan tüm patateslerin ve tahta masamn üstünü kaplamıştı. Çocuk abartılı bir şekilde ağlayıp bağırmaya başlamıştı.</span></p>

    <p class="msonormal1"><span class="calibre3">"Sen!" diye bağırdı yardımcı şef Mark'a "Çabuk şuraları temizle ve geri kalan patatesleri soy. Sekiz yüz müşteri orada yemek bekliyor."</span></p>

    <p class="msonormal1"><span class="calibre3">"Ben mi?" diye sordu Mark. "Fakat..."</span></p>

    <p class="msonormal1"><span class="calibre3">"Evet sen. Bir aptal bile senden daha iyi çalışır."</span></p>

    <p class="msonormal1"><span class="calibre3">Şef mutfaktan çıkmış, Mark hiçbir karşılık verememiş, kendini savunamamıştı. Şimdi keşke yanımda, burada sadece yirmi beş günümün kaldığını gösteren takvimim olsaydı diye düşündü içinden. Terry ise hiç sesini çıkarmadan patatesleri doğramaya koyulmuştu.</span></p>

    <p class="msonormal1"><span class="calibre3">Mark birçok kez annesine yardım ettiği için bu işin kolaylıkla üstesinden gelmeyi başarmıştı. Terry ne kadar beceriksizse o da o kadar iyi soyuyordu patatesleri. Fakat hiç bu kadar yorulduğunu anımsamıyordu.</span></p>

    <p class="msonormal1"><span class="calibre3">Büyük gün gelmişti. O akşam saat on birde baş aşçı Jacques'ın mutfağı denetime geleceğini haber almıştı herkes. Birkaç dakika geçmişti ki kapı açıldı ve Jacques içeri girdi. Herkes süs pus ne yapacağını bekliyordu. Birden aradığını bulmuş gibi Mark'a doğru yürüdü.</span></p>

    <p class="msonormal1"><span class="calibre3">"Tamam" diye düşündü Mark. "Herhalde beni öldürecek."</span></p>

    <p class="msonormal1"><span class="calibre3">"Adın nedir senin?" diye sordu baş aşçı.</span></p>

    <p class="msonormal1"><span class="calibre3">"Mark Hapgood bayım."</span></p>

    <p class="msonormal1"><span class="calibre3">"Bundan sonra sebzelerle ilgileneceksin Mark Hapgood. Saat yedide işinin başında olacaksın." Sonra diğerlerine döndü. "Eğer bu alık yine karşılık vermeye başlarsa patateslerinin yanına geri döner anlaşıldı mı?"</span></p>

    <p class="msonormal1"><span class="calibre3">Mark nasıl olsa bu mutfakta çalışmaya alışmaya başladığını düşünüyordu. Zaten o da biliyordu ki başka da seçeneği yoktu.</span></p>

    <p class="msonormal1"><span class="calibre3">Sabah geç kalmaktan korktuğu için çok erken, saat altıda mutfağa girdi. Bir saat kadar Covent Garden dükkânından gelen sebze siparişlerinin taşıma işini izledikten sonra yeni işine koyuldu.</span></p>

    <p class="msonormal1"><span class="calibre3">Baş aşçı saat yedi buçuğa doğru geldi. Mönüyü Mark'a uzattıktan sonra Brüksel lahanalarını temizlemesini, bezelyeleri ayıklamasını ve kabakları soymasını söyledi.</span></p>

    <p class="msonormal1"><span class="calibre3">"Fakat bunların hiçbirini yapmasını bilmiyorum ki" dedi Mark kibarca.</span></p>

    <p class="msonormal1"><span class="calibre3">Aşçının tepkisinden korkan diğer çalışanlar oradan yavaş yavaş uzaklaşmaya başladılar.</span></p>

    <p class="msonormal1"><span class="calibre3">"Bilmiyorsan öğretiriz" diye gürledi Jacques. "Aslında öğrenmen gereken ilk şey şu: İ yi bir aşçı olman için burada çalışanların yaptıkları işlerin hepsinden anlaman şarttır. Patatesleri soymak da bunun içinde elbette."</span></p>

    <p class="msonormal1"><span class="calibre3">"Fakat ben fabrikada..." Mark birden sustu. Zaten baş aşçı da onu dinlemeye niyetli değildi pek. Öğretmeni, Mark'a sebze kesmenin inceliklerini öğretirken orada bulunan herkes sabit bakışlarla onları izliyordu.</span></p>

    <p class="msonormal1"><span class="calibre3">Mark hemen havuçlan, Brüksel lahanalarını soymaya, bezelyeleri usulüne uygun ayıklamaya başladı. Aşçı başının tüm söylediklerine harfi harfine uyuyordu.</span></p>

    <p class="msonormal1"><span class="calibre3">Akşam çalışma saatinin bitiminde, aşçıbaşı mutfaktan çıkar çıkmaz bir sonraki gün için gerekli bıçakları bileyliyor ve bundan da büyük bir zevk alıyordu.</span></p>

    <p class="msonormal1"><span class="calibre3">Mark kısa zamanda tempoya ayak uydurmuş, aşçıbaşını dikkatle izleyerek nelerden hoşlanıp nelerden hoşlanmadığını anlamıştı. Bir süre sonra da takımın bir parçası olduğunu hissetmeye başlamıştı.</span></p>

    <p class="msonormal1"><span class="calibre3">Bir sonraki hafta, aşçıbaşının denetime geleceği gün sebzeleri güzelce tabaklara yerleştirip üzerlerini süsledi. Jacques öğrencisinin yaptığı işten çok memnun kalmış, yemeklere bakıp "Bon!" diye mınldanmıştı.</span></p>

    <p class="msonormal1"><span class="calibre3">Mark, Savoy Oteli'nde geçirdiği son üç hafta boyunca hayatından o kadar memnundu ki, takvime bakmak aklına gelmemişti bile.</span></p>

    <p class="msonormal1"><span class="calibre3">Bir perşembe sabahı otel müdüründen kendisini görmesi için bir mesaj geldi. Mark o günün 31 Ağustos, yani oteldeki son günü olduğunu tümüyle unutmuştu. Mutfakta bir düğün yemeğini hazırlamakla meşguldü. On tane limonu küçük parçalar halinde kesti, tabaklara yerleştirdi, eserine gururla baktıktan sonra önlüğünü çıkardı. Artık ayrılma zamanı gelmişti.</span></p>

    <p class="msonormal1"><span class="calibre3">"Nereye gittiğini sanıyorsun?" diye sordu şef.</span></p>

    <p class="msonormal1"><span class="calibre3">"Bu kadar" diye yanıtladı Mark. "Coventry'e dönüyorum."</span></p>

    <p class="msonormal1"><span class="calibre3">"Oldu o zaman, pazartesi görüşmek üzere."</span></p>

    <p class="msonormal1"><span class="calibre3">"Hayır. Anlamadınız sanırım. Bir daha dönmemek üzere gidiyorum."</span></p>

    <p class="msonormal1"><span class="calibre3">"Gidiyorsun öyle mi?" Bu soruyu gitmek kelimesinin anlamını bilmiyormuş gibi sormuştu şef.</span></p>

    <p class="msonormal1"><span class="calibre3">"Evet, burada çalışma sürem bitti. Kasabama dönüp orada yeni bir işe başlayacağım."</span></p>

    <p class="msonormal1"><span class="calibre3">"Umarım birinci sınıf bir otelde çalışırsın."</span></p>

    <p class="msonormal1"><span class="calibre3">"Hayır, otelde çalışmayacağım."</span></p>

    <p class="msonormal1"><span class="calibre3">"Doğru, kimbilir belki de iyi bir restoranda çalışırsın."</span></p>

    <p class="msonormal1"><span class="calibre3">"Hiçbiri değil. Triumph'ta çalışacağım."</span></p>

    <p class="msonormal1"><span class="calibre3">Şef bir süre şaşkın şaşkın baktı çocuğa.</span></p>

    <p class="msonormal1"><span class="calibre3">"Affedersin. Triumph nedir?"</span></p>

    <p class="msonormal1"><span class="calibre3">"Otobomil üreten bir fabrika."</span></p>

    <p class="msonormal1"><span class="calibre3">"Orada otomobil mi üreteceksin?"</span></p>

    <p class="msonormal1"><span class="calibre3">"Otomobilin hepsini ben yapmayacağım tabii. Sadece tekerleklerini takacağım."</span></p>

    <p class="msonormal1"><span class="calibre3">"Tekerleklere araba mı takacaksın?" diye sordu şef şaşırmış bir halde.</span></p>

    <p class="msonormal1"><span class="calibre3">Mark güldü:</span></p>

    <p class="msonormal1"><span class="calibre3">"Hayır otomobillere tekerleklerini takacağım."</span></p>

    <p class="msonormal1"><span class="calibre3">Şef olayı hâlâ anlamış değildi.</span></p>

    <p class="msonormal1"><span class="calibre3">"Demek fabrika çalışanlanna yemek yapacaksın ha?"</span></p>

    <p class="msonormal1"><span class="calibre3">"Hayır." Mark her sözcüğün üzerine basarak ağır ağır açıkladı durumu:</span></p>

    <p class="msonormal1"><span class="calibre3">"Çok basit, otomobil tekerleklerini takacağım."</span></p>

    <p class="msonormal1"><span class="calibre3">"Olanaksız bu!"</span></p>

    <p class="msonormal1"><span class="calibre3">"Hiç de değil, bütün bir yıl boyunca bunu kanıtlamak için çalıştım ben."</span></p>

    <p class="msonormal1"><span class="calibre3">"Peki, sana komi şefi olur musun desem yine de bizi bırakıp gider misin?"</span></p>

    <p class="msonormal1"><span class="calibre3">"Bunu neden yapıyorsunuz ki?"</span></p>

    <p class="msonormal1"><span class="calibre3">"Çünkü yeteneklisin, çünkü parmakların çok iyi iş görüyor. Çok yakında şef, daha sonra da aşçıbaşı bile olabilirsin. Beni anlıyor musun?"</span></p>

    <p class="msonormal1"><span class="calibre3">"Hayır. Arkadaşlanmın ve ailemin yanına, Coventry'e dönmeliyim."</span></p>

    <p class="msonormal1"><span class="calibre3">Şef, "Ne yapalım?!" deyip onu bekleyen işinin başına döndü. Mutfak kapısı kapanır kapanmaz da ekledi. "Bir yetenek daha harcanıp gidiyor."</span></p>

    <p class="msonormal1"><span class="calibre3">Mark odasına gidip eşyalarını topladı, takvimini çöpe atıp anahtarı teslim etmek için müdürü görmeye gitti.</span></p>

    <p class="msonormal1"><span class="calibre3">"İşte ücretin ve formlar. Bir de unutmadan söyleyeyim. Aşçıbaşı Jacques sana referans vermekten çok memnun olacağını söyledi bana. Unutma, böyle bir şey kırk yılda bir olur evlat!"</span></p>

    <p class="msonormal1"><span class="calibre3">"Gittiğim yerde ona gereksinimim olacağım sanmıyorum. Ama yine de teşekkür ettiğimi söylersiniz kendisine."</span></p>

    <p class="msonormal1"><span class="calibre3">Mark eline küçük valizini alıp istasyona doğru yürümeye başladı. Bir kuvvet kendisini geri çekiyordu sanki. Yedinci platforma geldiğinde kararsızlık içinde bir aşağı bir yukarı dolaşmaya başladı. Ani bir kararla geri döndü. Zamanında orada olmazsa akşam verilecek düğün yemeği için şefe yardım edemezdi.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Mark beş yıl kadar Jacques Reunneu'nün emrinde çalıştı. Soslardan salatalara, et yemeklerinden pastalara kadar her türlü yemeği yapmayı öğrendi ve aynı otelde ikinci şef oldu. İki sene sonra da usta şef ünvanı aldı. 1971 yılında Paris'in en lüks oteli olan George Cinq Jacques'a çok ilgi çekici bir teklifte bulundu. Tüm mutfak sorumluluğu kendisine verilecekti. Jacques bu teklifi Mark'ı da yanına alma koşuluyla kabul etti.</span></p>

    <p class="msonormal1"><span class="calibre3">"Seçimini sen yap Mark. İstersen burada da kalabilirsin. Görevimi seve seve sana verebilirler."</span></p>

    <p class="msonormal1"><span class="calibre3">"Seninle geleceğim" dedi Mark. "Böylece Fransızlann midesi bayram edecektir eminim."</span></p>

    <p class="msonormal1"><span class="calibre3">İki şefin birden yönettiği restoran Fransızlar tarafından kısa zamanda büyük bir beğeni toplamıştı. Orada hem günün yorgunluğundan kurtuluyorlar hem de o nefis yemeklerden tadıyorlardı.</span></p>

    <p class="msonormal1"><span class="calibre3">Jacques atmış beşinci yaş gününde aşçıbaşılık unvanını Mark'a devrettiğini açıkladı. Şampanya kadehini onun şerefine kaldırırken şöyle dedi:</span></p>

    <p class="msonormal1"><span class="calibre3">"Bir gün Chef de maitre cuisine unvanının bir İngilize verileceği kimin aklına gelirdi ki?"</span></p>

    <p class="msonormal1"><span class="calibre3">"Bunu kabul edemem" diye karşılık verdi Mark.</span></p>

    <p class="msonormal1"><span class="calibre3">"Edeceksin. Çünkü ben istiyorum."</span></p>

    <p class="msonormal1"><span class="calibre3">"O zaman her şeye baştan başlanm ben de."</span></p>

    <p class="msonormal1"><span class="calibre3">"Evet. Belki de otomobillere lastik takma işine girersin ha?" Jacques bunu söylerken bir yandan da kahkahalarla gülüyordu.</span></p>

    <p class="msonormal1"><span class="calibre3">"Elbetteki hayır. Fakat Left Bank yakınlarında küçük bir restoran buldum. Kazancım orayı satın almama yetmez belki ama yardım edersen..."</span></p>

    <p class="msonormal1"><span class="calibre3">Ve böylece orayı satın aldılar. 1982 mayısının birinde açılış yapıldı. "Chez Jacques" artık George Cinq'teki eski müşterilerle dolup taşıyordu. Film yıldızlanndan bakanlara kadar tüm kalbur üstü kişilerin uğrak yeri olmuştu. Mark ve Jacques'in "Nou velle Cuisine" ile yaptıkları ün ülkenin dört bir yanına dağılmıştı.</span></p>

    <p class="msonormal1"><span class="calibre3">Jacques 1986 yılında yetmiş bir yaşında ölünce gazeteler kalitenin düşeceğini yazmışlardı. Aynı gazeteler bir yıl sonra İngiltere'den gelen aşçının kısa zamanda ülkenin en iyi beş aşçı başısının içlerinde yer almasının bir mucize olduğunu belirtiyorlardı.</span></p>

    <p class="msonormal1"><span class="calibre3">Jacques'in ölümü Mark'ı oldukça sarsmıştı. Üstelik artık anavatanına dönme zamanının yaklaştığı kanısındaydı. Daily Telegraph gazetesinde gördüğü bir ilan üzerine hemen ilgili yerleri aradı. Kararını vermişti...</span></p>

    <p class="msonormal1"><span class="calibre3">Mark'ın üçüncü restoranı 11 Şubat 1987'de Londra'nın merkezinde açıldı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Yıllarca Paris-İngiltere arasında gidip gelmişti. Ama artık Londra'daydı ve ailesini çok daha sık görebilme olanağına sahipti.</span></p>

    <p class="msonormal1"><span class="calibre3">Babası emekli olalı çok zaman geçmişti.</span></p>

    <p class="msonormal1"><span class="calibre3">"Londra'ya kadar gitmemiz şart değil" dedi bir gün annesi. "Sen bize burada o güzel yemeklerinden yapabilirsin. Üstelik gazetelerde başarılanndan sık sık söz ediliyor. Seninle gurur duyuyoruz."</span></p>

    <p class="msonormal1"><span class="calibre3">Havuç desenli küçük lambanın yanında oturan yaşlı babası oğluna döndü.</span></p>

    <p class="msonormal1"><span class="calibre3">"Ne diyorlardı şuna evlat. Şu sizin ünlü mutfağınıza?"</span></p>

    <p class="msonormal1"><span class="calibre3">"Nouvelle Cuisine baba" diye yanıtladı Mark.</span></p>

    <p class="msonormal1"><span class="calibre3">"Pahalı bir şey mi bu?"</span></p>

    <p class="msonormal1"><span class="calibre3">Mark güldü ve ertesi gün onlara ünlü 'Lancashire usulü güveç'ini yaptı.</span></p>

    <p class="msonormal1"><span class="calibre3">"Bu nefis bir şey" dedi babası, "Ayrıca sana bir sır vereceğim. Annenin yemeklerinden bile güzel."</span></p>

    <p class="msonormal1"><span class="calibre3">Bir sene sonra ünlü "The Times" ilk kez bir İngiliz restoranını kapak yaptı.</span></p>

    <p class="msonormal1"><span class="calibre3">Anne ve babası bunu kutlamak için Londra'ya gelmeyi kabul ettiler. Oğullarının gönderdiği bir arabayla Savoy'daki bir otele yerleştiler. Mark da onlara otel restoranının en iyi masalarından birini ayırttı.</span></p>

    <p class="msonormal1"><span class="calibre3">On yedi numaralı masaya yapılan özel serviste şu yemekler vardı: Sebze çorbası, tereyağlı böbrek ve et sote, kızarmış ve küçük parçalara bölünmüş ekmek ve puding.</span></p>

    <p class="msonormal1"><span class="calibre3">İyi şarabın etkisiyle sarhoş olan Arthur, şef garsonu çağınp:</span></p>

    <p class="msonormal1"><span class="calibre3">"Biliyor musun bu restoranın sahibi benim oğlum" diye bağırmıştı.</span></p>

    <p class="msonormal1"><span class="calibre3">"Aman Arthur" dedi annesi. "Bunu söylemene gerek yok. Buradaki herkes biliyor Mark'ın babası olduğunu."</span></p>

    <p class="msonormal1"><span class="calibre3">"Çok şirin bir çift" dedi şef garson Mark'a dönerek. "Özür dilerim patron, babanız emekli olmadan önce ne iş yapardı? Durun ben tahmin edeyim: Öğretmen?"</span></p>

    <p class="msonormal1"><span class="calibre3">"Hayır."</span></p>

    <p class="msonormal1"><span class="calibre3">"Avukat?"</span></p>

    <p class="msonormal1"><span class="calibre3">"Hayır."</span></p>

    <p class="msonormal1"><span class="calibre3">"Bankacı?"</span></p>

    <p class="msonormal1"><span class="calibre3">"Hayır hayır. Bütün ömrü otomobillere tekerlek lastiği takarak geçti onun."</span></p>

    <p class="msonormal1"><span class="calibre3">"Demek öyle. Peki neden böyle bir mesleği tercih etmiş ki?"</span></p>

    <p class="msonormal1"><span class="calibre3">"Çünkü benimki gibi bir babaya sahip olacak kadar şanslı değildi de ondan!"</span></p>
  </div>
</body>
</html>
