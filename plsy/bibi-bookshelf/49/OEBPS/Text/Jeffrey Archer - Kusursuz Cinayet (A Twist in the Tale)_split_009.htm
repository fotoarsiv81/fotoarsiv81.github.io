<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_9"><a class="calibre6 pcalibre pcalibre1" id="_Toc399279048"><span class="calibre11">SOYGUN</span></a></h1>

    <p class="msonormal4"><span class="calibre3">CHRİSTOPHER ve Margareth yaz tatillerini parasal durumları elverdiği sürece İngiltere dışında geçirmeyi tercih ederlerdi. Christopher Yeovil'in kuzeyindeSt. Cuthbert's hazırlık okulunda edebiyat öğretmenliği yapıyordu. Karısı da aynı okulun başhemşiresiydi. Yeni yerler gezip görmeyi o kadar seviyorlardı ki, daha şimdiden bir 'National Geographic' ya da 'Time' dergileri kadar bilgi edinmişlerdi birçok ülke hakkında.</span></p>

    <p class="msonormal1"><span class="calibre3">Senenin on bir ayını ağustosta gidecekleri yerler hakkında bilgi toplamak, planlar yapmakla geçiriyorlardı. Tek lüksleri, dışarıda geçirdikleri bu bir aydı zaten. Bütün günleri, okulda kendi çocukları gibi gördükleri öğrencilerle uğraşmakla geçiyordu.</span></p>

    <p class="msonormal1"><span class="calibre3">Çocuklar yatar yatmaz, haritalar, yabancı ülkeler hakkında yazılan eleştirileri inceliyorlar, buna göre o sene gidip görebilecekleri yerlerin bir listesini çıkartıyorlardı. Şimdiye kadar Norveç'i, Kuzey İtalya'yı, Yugoslavya'yı, Achilles adalarını ve son olarak da Yunanistan'ın doğu kıyısındaki Skiros'u gezmişlerdi.</span></p>

    <p class="msonormal1"><span class="calibre3">"Bu sene Türkiye'ye gitmeye ne dersin?" diye sordu Christopher karısına. Uzun araştırmalardan sonra, bir hafta sonra kesin kararlarını verdiler. Christopher'ın önerisi kabul edildi. Kütüphaneye gittiklerinde Türkiye üzerine yazılmış tüm kitapların bir ya da iki kez ödünç alındığını görüp ilginin bu kadar büyük olmasına sevindiler. Türk elçiliği ve çevredeki seyahat acentalaRından bilgi isteyip broşür aldılar daha sonra.</span></p>

    <p class="msonormal1"><span class="calibre3">Yaz tatili başlamadan uçak biletlerini almış, iyi bir otelde güzel bir oda ayırtmışlardı bile. Sadece bir tek şey kalmıştı geriye.</span></p>

    <p class="msonormal1"><span class="calibre3">"Eee, bu seneki soygunumuz ne üzerine olacak?" diye sordu Christopher karısına.</span></p>

    <p class="msonormal1"><span class="calibre3">"Bir halı" diye yanıtladı Margaret düşünmeden. "Kesinlikle bir halı çalmalıyız oradan. Biliyorsun, bin seneye yakındır Tüıkler dünyada benzeri olmayan halılar üretir."</span></p>

    <p class="msonormal1"><span class="calibre3">"Bunun için ne kadar ödeyeceğiz?"</span></p>

    <p class="msonormal1"><span class="calibre3">"Beş yüz paunt kadar."</span></p>

    <p class="msonormal1"><span class="calibre3">Senelerdir yaptıkları soygunları hatırladılar daha sonra. Norveç'ten bir balina dişi almışlardı. Tuscany'deki soygunları daha sonra Roma'da çok pahalıya gördükleri seramik bir kâseydi. Skopje'ye gittiklerinde bir cam fabrikasını ziyaret etmişlerdi. Daha sonra oradan da yapılışını büyük bir ilgiyle izledikleri sürahiyi çaldılar. Skyros'ta bir kazının çevresinde buldukları ayaklı çömlek parçasını Yunan makamlarına vermişler, onlar da bunun önemsiz bir parça olduğunu söyleyip karı kocaya geri vermişlerdi.</span></p>

    <p class="msonormal1"><span class="calibre3">Christopher'ın İngiltere'ye döner dönmez ilk işi çömlek parçasını eski öğretmenlerine götürüp incelettirmek olmuştu. Sonunda on ikinci yüzyıldan kalma bir parça olduğu anlaşıldı. Robertslar onu hemen salonlarındaki şöminenin üstüne yerleştirdiler. Bu onların son ve en önemli 'soygunları olmuştu.</span></p>

    <p class="msonormal1"><span class="calibre3">"Evet evet, halı çalmak en iyisi galiba. Fakat bir sorun var. Herices Türkiye'ye iyi bir halı almak düşüncesiyle gidiyor. Büyük olması gerekmez. En kalitelilerinden bir tane almak en iyisi."</span></p>

    <p class="msonormal1"><span class="calibre3">Eğilip şöminenin önüne diz çöktü.</span></p>

    <p class="msonormal1"><span class="calibre3">"Üçe yedi iyidir!" dedi.</span></p>

    <p class="msonormal1"><span class="calibre3">Birkaç gün sonra kendilerini Heathrow'a götüren otobüsün içindeydiler. Trenle çok daha kısa zamanda gideceklerine, daha ucuz olduğu için otobüsü seçmişlerdi.</span></p>

    <p class="msonormal1"><span class="calibre3">"Elimizden geldiğince masraftan kaçınıp paramızın büyük bir kısmım halıya yatırmalıyız" dedi Margaret.</span></p>

    <p class="msonormal1"><span class="calibre3">"Tamam başhemşire" diye karşılık verdi Christopher.</span></p>

    <p class="msonormal1"><span class="calibre3">Heathrow'a geldiklerinde bagajları verip uçağın kalkış saatini beklemeye başladılar.</span></p>

    <p class="msonormal1"><span class="calibre3">Christopher eliyle terminali geçmeye uğraşan her hallerinden geç kaldıkları belli bir çifti gösterdi Margaret'e.</span></p>

    <p class="msonormal1"><span class="calibre3">Karısı, tenleri geçen tatilden beri bronzluğunu kaybetmemiş şişko çifte baktı bir süre. Şu anda acele acele uçağın merdivenlerini çıkıyorlardı.</span></p>

    <p class="msonormal1"><span class="calibre3">"Bay ve Bayan Kendall-Hume" dedi Margaret ilgisizce. "Hayatımda onlarınki kadar şımarık bir çocuk görmedim."</span></p>

    <p class="msonormal1"><span class="calibre3">"Çok haklısın."</span></p>

    <p class="msonormal1"><span class="calibre3">"Allahtan bizimle aynı uçakta değiller."</span></p>

    <p class="msonormal1"><span class="calibre3">"Kesinlikle ya Bahama adalarına ya da Bermuda'ya filan gidiyorlardır."</span></p>

    <p class="msonormal1"><span class="calibre3">Margaret tam karşılık verecekti ki, hoparlörlerden bir ses duyuldu.</span></p>

    <p class="msonormal1"><span class="calibre3">"Olimpik havayollarının 172 sefer sayılı, İstanbul'a gidecek uçağı 37 numaralı alana inmiş durumdadır. İlgili yolculara duyurulur."</span></p>

    <p class="msonormal1"><span class="calibre3">"Bizimki" dedi Christopher sevinerek.</span></p>

    <p class="msonormal1"><span class="calibre3">Uçağa ilk binenler onlar olmuştu. Yerlerine oturur oturmaz Türkiye hakkında sürekli yanlarında bulundurduktan broşürleri açıp okumaya başladılar.</span></p>

    <p class="msonormal1"><span class="calibre3">"Efes'e gittiğimizde mutlaka Diana Tapınağı'nı da görelim" dedi Christopher uçağın yerle teması kesilirken.</span></p>

    <p class="msonormal1"><span class="calibre3">"Tabii Meryem Ana'nın Evi'ni de" diye karşılık verdi Margaret.</span></p>

    <p class="msonormal1"><span class="calibre3">Daha sonra ikisi de ayrı ayrı broşürleri okumaya verdiler kendilerini.</span></p>

    <p class="msonormal1"><span class="calibre3">Bir süre sonra Christopher ne okuduğunu sordu karısına.</span></p>

    <p class="msonormal1"><span class="calibre3">"'Halı' diye bir kitap. Abdul Verizoğlu diye birisi tarafından yazılmış. 17. baskısı bu. Türk halıları hakkında ayrıntılı bilgi veriyor. En iyileri Hereke'de dokunurmuş. Bazen ipekten ve genç kızlar ya da çocuklar tarafından özel tezgâhlarda yapılıyormuş."</span></p>

    <p class="msonormal1"><span class="calibre3">"Neden özellikle gençler seçiliyormuş?" diye sordu Christopher. "Bu işin biraz da tecrübe istediğim sen söylemiştin bana."</span></p>

    <p class="msonormal1"><span class="calibre3">"Belki, ama bir halının dokunmasında gözlere çok büyük bir görev düşüyormuş. Çünkü nokta kadar bir alanda bile hata yapsan bu hemen belli oluyormuş. İki buçuk santimetrekarelik bir alan için tam dokuz yüz düğüm atıldığını düşünsene bir. Tabii bu halıların fiyatı oldukça pahalıymış. On beş yirmi bin paunt arasında değişiyormuş."</span></p>

    <p class="msonormal1"><span class="calibre3">"O zaman kalitesi düşük halılar yaşlı kadınlar tarafından yapılıyor öyle mi?"</span></p>

    <p class="msonormal1"><span class="calibre3">"Evet. Sayılabilir. Fakat Türkiye'de —el halıları için konuşuyorum— kalitesiz halı yok. Ne kadar kusurlu, ne kadar kalitesiz ipliklerden yapılmış da olsa el halısı her zaman el halısı niteliklerini korur. Her an için belirli bir değeri vardır."</span></p>

    <p class="msonormal1"><span class="calibre3">Christopher uçağın gürültüsünden iyi duyamıyordu karısını. Biraz eğildi. Bu arada Margaret anlatmayı sürdürüyordu.</span></p>

    <p class="msonormal1"><span class="calibre3">"Türk koleksiyoncuları en çok yeşil üzerine mavi ve kırmızı desenli halıları tercih ediyorlarmış. Ayrıca kesinlikle balıklı, kuşlu, kısacası hayvan desenli el halısı üretilmiyor Türkiye'de. Belki bazen. O da batı ülkelerine ihraç edilmek üzere, ya da makine halısı olarak."</span></p>

    <p class="msonormal1"><span class="calibre3">"Nedenmiş o? Hayvanları sevmiyorlar mı?"</span></p>

    <p class="msonormal1"><span class="calibre3">"Sebebin bu olduğunu sanmıyorum. Eski dini liderler olan Sünni müslümanların putlara karşı oldukları için zannediyorum. Görüyorsun hepsi de çok pahalı. Fakat çok iyi araştırırsak ucuza bir şeyler bulabiliriz belki."</span></p>

    <p class="msonormal1"><span class="calibre3">"Bütün günü çarşı çarşı dolaşmak için iyi bir bahane doğrusu."</span></p>

    <p class="msonormal1"><span class="calibre3">Margaret kocasına gülümseyerek devam etti:</span></p>

    <p class="msonormal1"><span class="calibre3">"Dinle bak. Diyor ki: Pazarlık yapmak çok önemli. Satıcının ilk vereceği fiyat gerçek fiyatın çok çok üstünde olacaktır." Kitaptan kafasını kaldınp Christopher'a döndü. "Pazarlığı sen yapmalısın sevgilim."</span></p>

    <p class="msonormal1"><span class="calibre3">Sayfayı çevirip sürdürdü okumasını:</span></p>

    <p class="msonormal1"><span class="calibre3">"Halı satıcısı size bir kahve ısmarlamayı önerirse düşünmeden kabul edin. Bu onun pazarlık yapmaya hazır olduğunu gösterir. Size o halıyı satmak için her yolu deneyecektir."</span></p>

    <p class="msonormal1"><span class="calibre3">"Oldu. Kocaman bir kahve ısıtıcısı almaları gerekiyor şimdi."</span></p>

    <p class="msonormal1"><span class="calibre3">Christopher bir süre gözlerini yumup yaşayacakları güzel günleri düşündü. Biraz sonra uçak İstanbul'daki havaalanına iniş yaptı.</span></p>

    <p class="msonormal1"><span class="calibre3">Margaret saatini ayarladıktan sonra uçaktan çıktılar.</span></p>

    <p class="msonormal1"><span class="calibre3">Pasaport kuyruğunda onları bir sürpriz bekliyordu. Bay ve Bayan Kendall-Hume da oradaydılar.</span></p>

    <p class="msonormal1"><span class="calibre3">"Nerede kalacaklarını sen tahmin et" dedi Christopher kan sına.</span></p>

    <p class="msonormal1"><span class="calibre3">"İstanbul-Hilton olabilir" diye karşılık verdi Margaret.</span></p>

    <p class="msonormal1"><span class="calibre3">Biraz sonra Türk Hava Yollan'nın İzmir'e giden uçağına bindiklerinde meşhur çifti tümüyle unutmuşlardı. Manzara muhteşemdi. Küçük uçak penceresinden kıyıları ve denizi rahatlıkla görebiliyorlardı. Güneş batmak üzereydi...</span></p>

    <p class="msonormal1"><span class="calibre3">İzmir'e geldiklerinde büyük kırmızı top tamamen yok olmuştu dağlann arkasından. Robertslar bir otobüse atlayıp otellerine gittiler. Akşam yemeğine yetişmişlerdi neyse ki.</span></p>

    <p class="msonormal1"><span class="calibre3">Odaları küçük fakat tertemizdi. Otelin sahibi de öyle. Kendilerini gülen bir yüz ve abartılı hareketlerle karşılamıştı. Bu orada kaldıkları yirmi gün boyunca aynı şekilde devam etti.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Ertesi sabah erkenden kalkıp parasını İngiltere'deyken ödedikleri kiralık 'Fiat'larına atlayıp SELÇUK'taki Bizans harabelerine gitmeleri gerekiyordu ilk önce. Ardından zamanları kalırsa, akşam üstüne doğru Diana Mabedi'ni ziyaret edeceklerdi.</span></p>

    <p class="msonormal1"><span class="calibre3">Kahvaltılarını edip saat daha dokuza gelmeden yola çıktılar. Yanlanna kiralık oto formlarını ve rehber kitapçıklarını da alıp doğru Beyazik garajına gittiler. Orada kendilerini bekleyen 'Fiat'a atlayıp yola çıktılar. Kıyı boyunca gördükleri küçük beyaz evlere hayran kalmışlardı. Limandan geçerlerken Christopher uzun bir süre İngiliz bayraklı yatlara baktı. İşte yine milliyetçiliği tuttu diye düşündü karısı. Deniz motorlanndan basiları bir otobüsten bile büyüktü.</span></p>

    <p class="msonormal1"><span class="calibre3">"Bu yatların, sürat motorlarının sahiplerini çok merak ediyorum" dedi Margaret kendi kendine.</span></p>

    <p class="msonormal1"><span class="calibre3">"Bay ve Bayan Roberts değil mi?" diye bağırdı birisi arkalarından. İkisi de şaşkın şaşkın arkalanna baktılar. Beyaz giymiş, başına da aynı renkten şapka takmış bir adam büyük bir yatm içinden gülümsüyordu kendilerine. Bu Bay Kendall-Hume'du.</span></p>

    <p class="msonormal1"><span class="calibre3">"Haydi gelin" dedi emredici bir ses tonuyla.</span></p>

    <p class="msonormal1"><span class="calibre3">Daha sonra yatın içinde bir yerlere seslenip karısını çağırdı.</span></p>

    <p class="msonormal1"><span class="calibre3">"Bak burada kimler var!" Biraz sonra turuncu pareosu ve bikinisinin üstüyle Bayan Kendall-Hume gözüktü.</span></p>

    <p class="msonormal1"><span class="calibre3">"Karıcığım hatırlarsın. Malcolm Okulu'ndan Bay ve Bayan Roberts."</span></p>

    <p class="msonormal1"><span class="calibre3">Kendall-Hume şaşkın çifte dönerek:</span></p>

    <p class="msonormal1"><span class="calibre3">"Adlarınızı bilmediğim için kusura bakmayın. Tanıştırayım bu eşim Melody. Benim de adım Ray." dedi.</span></p>

    <p class="msonormal1"><span class="calibre3">"Memnun olduk. Biz de Christopher ve Margaretiz."</span></p>

    <p class="msonormal1"><span class="calibre3">"Ne alırsınız? Cin, votka..."</span></p>

    <p class="msonormal1"><span class="calibre3">"Teşekkürler" dedi Margaret "İçkiyle aramız pek iyi değildir. Mümkünse bir bardak portakal suyu lütfen."</span></p>

    <p class="msonormal1"><span class="calibre3">"Bizimle yemek yemenizi istiyorum. Lütfen kendinizi ona göre ayarlayın, tamam mı?"</span></p>

    <p class="msonormal1"><span class="calibre3">"Fakat..."</span></p>

    <p class="msonormal1"><span class="calibre3">"Israr ediyorum desem? Sonra biliyorsunuz tatildeyiz. Biraz rahat olur lütfen. Çekinmenize hiç gerek yok. Gördüğünüz burunun arka tarafında müthiş bir koy var. Oraya gideceğiz. Denize girdikten sonra yiyebiliriz yemeğimizi."</span></p>

    <p class="msonormal1"><span class="calibre3">"Teşekkür ederiz. Çok düşüncelisiniz" dedi Christopher.</span></p>

    <p class="msonormal1"><span class="calibre3">"Malcolm nerede?" diye sordu Margaret.</span></p>

    <p class="msonormal1"><span class="calibre3">"Scotland'da izcilik kampında geçirecek tatilini. Bizimle birlikte yatla gezmekten pek hoşlanmıyor da."</span></p>

    <p class="msonormal1"><span class="calibre3">Christopher birden çocuğun yerinde olmak istedi. Bu arada yat da harekete geçmişti.</span></p>

    <p class="msonormal1"><span class="calibre3">Yol boyunca Kendall-Hume'un para ve yaşam hakkındaki teorilerini dinlediler. "Paranın" diyordu "Benim için hiçbir değeri yok. Esas önemlisi küçük şeylerden zevk alabilmek. Deniz, güneş, bol bol yiyecek içecek. Bunlar olduktan sonra mutluluğa erişmek hiç de güç değil benim için."</span></p>

    <p class="msonormal1"><span class="calibre3">Otele döner dönmez yatağa attılar kendilerini. Bütün gün güneşin altında kavrulmuşlardı. Melody'nin deniz tutmasına karşı verdiği bir sürü renkte ilaç da fayda etmemişti. Uyuyana kadar akla karayı seçtiler.</span></p>

    <p class="msonormal1"><span class="calibre3">Kendall'lardan kurtulmak için her yolu denemişlerdi, fakat bunu başaramamışlardı. Günlerinin büyük bir kısmı yağlı yağlı yemekler yiyerek, Kendall'ların salonu için kaç metrekare halı alacaklarını tartışmakla geçiyordu.</span></p>

    <p class="msonormal1"><span class="calibre3">Buna karşın yaptıkları planın büyük bir kısmını gerçekleştirip görmek istedikleri birçok yeri ziyaret etme fırsatı buldular. Tatillerinin son gününü halı aramakla geçireceklerdi. O gün yatm oradan geçmemek için arabayı almaya gerek duymadılar. Çarşıya başka yoldan gideceklerdi.</span></p>

    <p class="msonormal1"><span class="calibre3">O sabah her zamankinden biraz daha geç kalkıp beş yüz dolarlık çek ve Türk halıları üzerine yazılmış kitapla yola çıktılar.</span></p>

    <p class="msonormal1"><span class="calibre3">Dar sokaklardan geçip çarşıya vardıklannda hayrete düşmüşlerdi. O kadar çok dükkân vardı ki, hangisinden başlaya caklanm bilmiyorlardı...</span></p>

    <p class="msonormal1"><span class="calibre3">"Tamam, şu andan itibaren aramalara başlıyoruz" diye bağırdı Margaret.</span></p>

    <p class="msonormal1"><span class="calibre3">Tüm dükkân sahipleri bir ağızdan konuşup davet ediyorlardı onları.</span></p>

    <p class="msonormal1"><span class="calibre3">"Rastlantının böylesi. Sizi gidi sizi, demek bize haber vermeden çarşı dolaşmaya geldiniz ha?"</span></p>

    <p class="msonormal1"><span class="calibre3">'Olamaz' diye düşündü Margaret.</span></p>

    <p class="msonormal1"><span class="calibre3">"Biz de tam..."</span></p>

    <p class="msonormal1"><span class="calibre3">"Haydi bakalım beni izleyin şimdi. Harika bir pazarlık yapabileceğiniz bir dükkâna götüreceğim sizi" dedi Bay Randall Hume. "Beni dinlerseniz pişman olmazsınız."</span></p>

    <p class="msonormal1"><span class="calibre3">Melody'nin derdi başkaydı.</span></p>

    <p class="msonormal1"><span class="calibre3">"Şekerim şu çarşının kokusuna nasıl dayanabüiyorsunuz anlamıyorum. Üstelik çok da gürültülü bir yer." Gucci, Yves Saint Laurent, Lacoste gibi ünlü kokulardan avuç avuç süren bir kişi için doğaldı böyle yakınma tabii.</span></p>

    <p class="msonormal1"><span class="calibre3">"Biz daha çok..."</span></p>

    <p class="msonormal1"><span class="calibre3">"Tam zamanında yakaladım sizi," diye lafa karıştı Bay Kendall-Hume. "Bu kadar dükkânı teker teker dolaşmanıza gerek kalmadı artık. Sizi Osman'ın halıcı dükkânına götüreceğim."</span></p>

    <p class="msonormal1"><span class="calibre3">Margaret bu dükkânın adını halı kitabında da görmüştü: 'Eğer tam olarak ne istediğinizi biliyor ve fiyatını düşünmüyorsanız Osman'ın mağazasına gidin' diyordu Abdul Veziroğlu.</span></p>

    <p class="msonormal1"><span class="calibre3">Giriş kapısı tamamen camdan yapılmıştı. İçerisi bir tenis kortu kadar büyüktü. Her yer, hatta duvarlar bile rengarenk desenli halılarla doluydu. Ama Robertslar bu halıların hepsinin düşündükleri fiyatın çok çok üstünde olduğunu anlamışlardı.</span></p>

    <p class="msonormal1"><span class="calibre3">Margaret şömine önü için bir parça düşündüğünden hep küçük halılara bakıyordu.</span></p>

    <p class="msonormal1"><span class="calibre3">Uzun boylu şık ve temiz giyimli bir adam yanlarına geldi. Ellerini saygıyla önünde kavuşturmuştu. Zengin müşteriyi hemen anlayıp Bay Kendall'a döndü.</span></p>

    <p class="msonormal1"><span class="calibre3">"Günaydın efendim. Nasıl yardımcı olabilirim acaba?"</span></p>

    <p class="msonormal1"><span class="calibre3">"En iyi halılarınızı görmek istiyorum. Yalnız fiyatta anlaşmamız gerek. Şimdiden belirteyim."</span></p>

    <p class="msonormal1"><span class="calibre3">Satıcı gülümseyip ellerini şıklattı. Mağazada bulunan üç yardımcı, altı adet halıyı çabuk hareketlerle hiç güçlük çekmeden müşterilerin önüne serdiler. Margaret yeşil zemin üzerine kırmızı desenli halıya hayran kalmıştı. 'Bu herhalde üçe yedi metre vardır' diye düşündü içinden! Tam bize göre'</span></p>

    <p class="msonormal1"><span class="calibre3">"Gerçekten zevkinize hayran kaldım" dedi satıcı Margaret'e gülümseyerek.</span></p>

    <p class="msonormal1"><span class="calibre3">"Nasıl küçük kuşum beğendin mi?" diye sordu Bay Kendall karısına dönerek.</span></p>

    <p class="msonormal1"><span class="calibre3">Melody halılara şöyle bir bakış attıktan sonra çevap verdi:</span></p>

    <p class="msonormal1"><span class="calibre3">"Hepsi de küçücük. Daha büyüklerine baksak?"</span></p>

    <p class="msonormal1"><span class="calibre3">Satıcı yeniden yardımcılarını çağırıp dört büyük halı daha açtırttı.</span><span class="calibre13"> </span></p>

    <p class="msonormal1"><span class="calibre3">"Kahve ister miydiniz?"</span></p>

    <p class="msonormal1"><span class="calibre3">"Zamanımız yok" dedi Bay Kendall. Bir yandan da önlerine serilmiş halıları inceliyordu.</span></p>

    <p class="msonormal1"><span class="calibre3">Margaret ilk kez Bay Kendall'a karşı çıkarak atıldı.</span></p>

    <p class="msonormal1"><span class="calibre3">"Ben bir fincan içebilirim."</span></p>

    <p class="msonormal1"><span class="calibre3">"Çok güzel!" dedi mağaza sahibi, yardımcılanna bir işaret verip. Gençlerden biri birkaç dakika sonra elindeki fincanla geri döndü. Margaret teşekkür ettikten sonra yudumlamaya başladı meşhur Türk kahvesini. 'Harikaymış' diye düşündü içinden. Satıcıya da gülümsemeyi ihmal etmedi tabii.</span></p>

    <p class="msonormal1"><span class="calibre3">Melody'nin kaprisleri devam ediyordu.</span></p>

    <p class="msonormal1"><span class="calibre3">"Bunlar yeteri kadar büyük değil" dedi somurtarak.</span></p>

    <p class="msonormal1"><span class="calibre3">Satıcının asistanları halıları toplayıp götürdüler. Bu arada mağaza sahibi kendilerine Türkçe bir şeyler söylemiş onlar da boş boş bakmışlardı patronlarının yüzlerine. Biraz sonVa da küçük bir ordu halinde kocaman bir halı sermişlerdi Kendallların önüne. Margaret bir öncekileri daha çok beğenmişti bu halıya nazaran.</span></p>

    <p class="msonormal1"><span class="calibre3">"Bu olabilir belki" dedi Bay Kendall-Hume.</span></p>

    <p class="msonormal1"><span class="calibre3">"Tam girişe göre değil mi Melody?"</span></p>

    <p class="msonormal1"><span class="calibre3">"Kusursuz sevgilim."</span></p>

    <p class="msonormal1"><span class="calibre3">"Anlaştığınıza sevindim. Peki hangisini istersiniz? Kırmızı mavi desenli olanını mı, yoksa sarı, turuncuyu mu?"</span></p>

    <p class="msonormal1"><span class="calibre3">"Sarılı turunculu olanını" diye yanıt verdi Melody düşün' meden. "Baksana ne kadar güzel. Rengarenk kuş desenleri bezenmiş!"</span></p>

    <p class="msonormal1"><span class="calibre3">"Eveeet" dedi Bay Kendall patrona dönerek. "Şimdi sıra para konusunda anlaşmaya geldi. Yavrucuğum, sen otur. Bu mesele uzun sürebilir."</span></p>

    <p class="msonormal1"><span class="calibre3">"Bakın Bayım" diye başladı satıcı "Bu beğendiğiniz halı İzmir çevresinde bulunan Demirci kasabasında tam bir yılda büyük zorluklarla dokunmuştur."</span></p>

    <p class="msonormal1"><span class="calibre3">"Boş lafları bırakın da fiyatı nedir onu söyleyin bana" dedi Bay Kendall, Christopher'a gülümseyip.</span></p>

    <p class="msonormal1"><span class="calibre3">"Size bunu belirtmek zorundayım Bay Kendall ama bu halı aslına bir Arap prensi için özel olarak yapılmıştı. Daha sonra kendisi bunu almaktan vazgeçti ve mal da elimizde kaldı."</span></p>

    <p class="msonormal1"><span class="calibre3">"Haydi haydi. Şunun fiyatım söyleyin artık!" Bay Kendall sabırsızlanmaya başlamıştı.</span></p>

    <p class="msonormal1"><span class="calibre3">"Yabancı parayla mı ödemek istiyorsunuz?"</span></p>

    <p class="msonormal1"><span class="calibre3">"Evet. Pauntla."</span></p>

    <p class="msonormal1"><span class="calibre3">Satıcı ceketinin iç cebinden küçük bir hesap makinesi çıka np uzun uzun hesap yaptı. İşlem bittikten sonra kendilerini bir öğretmenin sözlüde zor sormasından çekinen öğrenciler gibi hisseden Kendalllara dönüp şöyle bir baktı.</span></p>

    <p class="msonormal1"><span class="calibre3">"Haydi canım. Yeter bu işkence. Söyleyin şunun fiyatını da rahatlayalım."</span></p>

    <p class="msonormal1"><span class="calibre3">"Çok üzgünüm bayım ama rahatlayacağınızı pek sanmıyorum. Kendinizi hazırlayın derim."</span></p>

    <p class="msonormal1"><span class="calibre3">"Hadisene..."</span></p>

    <p class="msonormal1"><span class="calibre3">"Yirmi beş bin."</span></p>

    <p class="msonormal1"><span class="calibre3">"Paunt olarak mı?"</span></p>

    <p class="msonormal1"><span class="calibre3">"Paunt olarak."</span></p>

    <p class="msonormal1"><span class="calibre3">"Şaka yapıyor olmalısınız." dedi Bay Kendall Margaret'in yanına gelerek. "Bu halı için on beş bin paunttan bir kuruş fazla vermem. Beni öldürseniz bile vermem."</span></p>

    <p class="msonormal1"><span class="calibre3">"O zaman size bir tek şey söyleyebilirim. Zamanınızı boşa harcadınız. Ama madam belki yeşilli kırmızılı olanım almayı düşünebilir."</span></p>

    <p class="msonormal1"><span class="calibre3">"Tabii ki hayır. Baksanıza rengi ne kadar da soluk. Beğendiğimiz halıdaki cart renkler yok ki onda. Sizin başınıza güneş geçmiş anlaşılan. Ancak fiyatı biraz düşürürseniz alabilirim bunu."</span></p>

    <p class="msonormal1"><span class="calibre3">Satıcı bir kez daha hesap yapıp döndü Ray'e.</span></p>

    <p class="msonormal1"><span class="calibre3">"Size son olarak yirmi üç bin paunt olur. Bu fiyatın altına düşmem olanaksız Bayım."</span></p>

    <p class="msonormal1"><span class="calibre3">"Bakın son teklifimi yapıyorum on sekiz bin paunt."</span></p>

    <p class="msonormal1"><span class="calibre3">Satıcı yeniden başını sallayıp hesap makinesinin tuşlanna bastı.</span></p>

    <p class="msonormal1"><span class="calibre3">"Bakın, beni zor durumda bırakıyorsunuz. Eğer buna on sekiz bin paunt verirseniz kâr edemem" dedi üzgün üzgün.</span></p>

    <p class="msonormal1"><span class="calibre3">"Sabrım taşmak üzere. On dokuz bin paunt deyin anlaşalım."</span></p>

    <p class="msonormal1"><span class="calibre3">"Olmaz. Yirmi bin paunt, ki bu benim son teklifimdir, kabul ederseniz bu iş tamamdır."</span></p>

    <p class="msonormal1"><span class="calibre3">Kendall-Hume cebinden cüzdanını çıkanp satıcının yanındaki masaya koyarak mırıldandı:</span></p>

    <p class="msonormal1"><span class="calibre3">"Israr ediyorum. On dokuz bin paunt. Annemin ölüsü üzerine yemin ederim ki ancak bu fiyatı verebilirim. Daha fazlasını değil."</span></p>

    <p class="msonormal1"><span class="calibre3">"Dinleyin beni bayım. Bakmakla yükümlü bir ailem var. Siz böyle yaparsınız eve nasıl ekmek götürürüm ben."</span></p>

    <p class="msonormal1"><span class="calibre3">"Benim yok sanki." diye karşılık verdi Bay Kendall. "Siz de benim gibi dürüst bir pazarlık yapın."</span></p>

    <p class="msonormal1"><span class="calibre3">"Üzgünüm bayım. Yapamam. Yardımcıların size diğer halı lanmızı da gösterebilirler isterseniz."</span></p>

    <p class="msonormal1"><span class="calibre3">Uzun bir sessizlikten sonra Bayan Kendall atıldı.</span></p>

    <p class="msonormal1"><span class="calibre3">"Lütfen bir tanem. Tam aradığım halı bu. Bin paunt daha ver de alıp çıkalım şunu."</span></p>

    <p class="msonormal1"><span class="calibre3">"İnanın madam, bütün müşterilerim eşiniz gibi olsaydı, şu anda çocuklarım açlıktan sürünüyor olurdu."</span></p>

    <p class="msonormal1"><span class="calibre3">"Tamam" dedi Kendall "Sizin dediğiniz olsun. Fakat bir şartla."</span></p>

    <p class="msonormal1"><span class="calibre3">"Sizi dinliyorum bayım."</span></p>

    <p class="msonormal1"><span class="calibre3">"Bana on bin pauntluk bir fatura vereceksiniz. Vergi meselesi, anlarsınız ya."</span></p>

    <p class="msonormal1"><span class="calibre3">Satıcı bu ilginç teklife şaşırdığını belirtmek istercesine başını salladı.</span></p>

    <p class="msonormal1"><span class="calibre3">Bay Kendall cüzdanını açıp içinden on bin pauntluk seyahat çekiyle yine on bin pauntluk banknot çıkardı.</span></p>

    <p class="msonormal1"><span class="calibre3">"Gördüğünüz gibi para hazır" dedikten sonra bir beş birilik daha çıkardı cüzdandan "Daha fazlasını da ödeyeceğim."</span></p>

    <p class="msonormal1"><span class="calibre3">Satıcı omuz silkti:</span></p>

    <p class="msonormal1"><span class="calibre3">"Çok sıkı pazarlık ediyorsunuz bayım. Fakat şikayetçi değilim. Alışveriş burada bitmiştir."</span></p>

    <p class="msonormal1"><span class="calibre3">Kocaman halı toplanıp paketlendikten, paralar alıp verildikten sonra uzun bir, sessizlik oldu. Bu arada Margaret, Bay Kendall'ın bu halıya ödediği paranın karı koca ikisinin bir yılda kazandıktan maaşın çok çok üstünde olduğunu düşünüyordu.</span></p>

    <p class="msonormal1"><span class="calibre3">"Bizim, yata dönme zamanımız geldi" dedi Bay Kendall-Hume. "İşiniz erken biterse yemeğe bekliyoruz."</span></p>

    <p class="msonormal1"><span class="calibre3">Robertslar teşekkür edip mağazada kaldılar. Kendalllar uzaklaşır uzaklaşmaz da kapıya yöneldiler. Bu arada diğerleri de yerde açık duran halıları toplamakla meşguldüler. Tam çıkacakken satıcı yanlarına gelip sordu:</span></p>

    <p class="msonormal1"><span class="calibre3">"Siz nasıl bir şey bakmıştınız?"</span></p>

    <p class="msonormal1"><span class="calibre3">"Üzgünüz ama halılarınız bizim düşündüğümüz fiyatın oldukça üstünde" dedi Christopher kibarca. "Fakat yine de ilgilendiğiniz ve bize kahve ısmarladığınız için teşekkürler."</span></p>

    <p class="msonormal1"><span class="calibre3">"Belki sizin için bir şeyler bulabiliriz. Özellikle hoşunuza giden bir halı var mı acaba?".</span></p>

    <p class="msonormal1"><span class="calibre3">"Evet" dedi Margaret. "Küçük bir halı, fakat..."</span></p>

    <p class="msonormal1"><span class="calibre3">"Ah, evet" dedi satıcı. "Hatırladım. Hereke'yi gördüğünüzde gözleriniz parlamıştı."</span></p>

    <p class="msonormal1"><span class="calibre3">Kıvırcık saçlı bir çocuk hemen gidip halıyı getirdi. Yere koyup bir harekette açtı.</span></p>

    <p class="msonormal1"><span class="calibre3">Bu kez daha da çok beğenmişti Margaret halıyı. Fakat fiyatın çok yüksek olacağından adı gibi emindi.</span></p>

    <p class="msonormal1"><span class="calibre3">"Kusursuz" dedi büyük bir heyecanla.</span></p>

    <p class="msonormal1"><span class="calibre3">"Öyleyse tek bir sorun kalıyor madam. Söyleyin bana, bu halı için ne kadar verebilirsiniz?"</span></p>

    <p class="msonormal1"><span class="calibre3">"Üç yüz paunt olarak düşünmüştük" diye atladı Christopher. Margaret şaşkınlığını gizleyememişti.</span></p>

    <p class="msonormal1"><span class="calibre3">"Fakat seninle..."</span></p>

    <p class="msonormal1"><span class="calibre3">"Tamam sevgilim, bırak da ben konuşayım Osman Bey'le."</span></p>

    <p class="msonormal1"><span class="calibre3">Satıcı gülümseyip Christopher'a döndü.</span></p>

    <p class="msonormal1"><span class="calibre3">"Bu halının değeri tam altı yüz paunttur. Daha az verirseniz bu hırsızlığa girer."</span></p>

    <p class="msonormal1"><span class="calibre3">"Son teklifimi yapıyorum dört yüz paunt."</span></p>

    <p class="msonormal1"><span class="calibre3">"Beş yüz paunt verirseniz halı sizindir."</span></p>

    <p class="msonormal1"><span class="calibre3">"Alıyorum" diye bağırdı Christopher.</span></p>

    <p class="msonormal1"><span class="calibre3">O sırada satıcının yanına yardımcılanndan biri gelip Türkçe bir şeyler fısıldamıştı kulağına. Osman açıklama gereği duymuştu:</span></p>

    <p class="msonormal1"><span class="calibre3">"Bu benim oğlum. Anlaşmadan memnun kalmadığını ve fiyatı yükseltmem gerektiğini söylüyor bana. Ama ben bu küçük değerli halının ancak sizin evinizi süsleyebileceğini düşünüyorum. Gerçek değerini ancak sizin anlayabileceğinizden eminim çünkü."</span></p>

    <p class="msonormal1"><span class="calibre3">Robertslar konuşa konuşa mağazadan çıkarlarken satıcı da kendi kendine gülümsüyordu.</span></p>

    <p class="msonormal1"><span class="calibre3">Limana döndüklerinde yatı yerinde bulamamışlardı. Biraz uzakta, yola çıkan şişko çifti hayal meyal seçebiliyorlardı. Öğle yemeği için çarşıya geri döndüler.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Heathrow Havaalanı'nda bagajlarını almak için bekliyorlardı ki bir el dokundu Christopher'ın omuzuna. Bu, tabii ki Bay Kendall-Hume'du.</span></p>

    <p class="msonormal1"><span class="calibre3">"Bana yardım eder misin evlat?"</span></p>

    <p class="msonormal1"><span class="calibre3">"Tabii" dedi son karşılaşmalarından beri bir türlü kendine gelemeyen Christopher.</span></p>

    <p class="msonormal1"><span class="calibre3">"Karımla ben eşe dosta bir sürü hediye aldık Türkiye'den. Bu yüzden sizden bir ricam olacak. Acaba bizim halıyı da siz satın almışsınız gibi gösterebilir misiniz. Okula ufak bir bağışta bulunmamı istemez misiniz?"</span></p>

    <p class="msonormal1"><span class="calibre3">Bir sürü bagajın yanında dikilmiş Melody gülümsedi genç adama. Bu arada Margaret de yanlarına gelmişti. "Halınızın on bin dolardan fazla tutacağını söylerlerse ne yapacaksınız?" diye sordu Bay Kendall'a.</span></p>

    <p class="msonormal1"><span class="calibre3">"Ne yapayım, farkı ödeyeceğim tabii. Fakat böyle bir şey olmayacağından eminim."</span></p>

    <p class="msonormal1"><span class="calibre3">"Umarım haklı çıkarsınız."</span></p>

    <p class="msonormal1"><span class="calibre3">"Tabii ki haklı çıkacağım. Üzülmeyin. Bu tip şeylere alışığım ben. Yardımınızı unutmayacağım.</span></p>

    <p class="msonormal1"><span class="calibre3">Christopher ve Margaret bagajlarını alıp deklare edilecek mallar kuyruğuna girdiler.</span></p>

    <p class="msonormal1"><span class="calibre3">"Fiyatı beş yüz paunttan fazla olan bir şey satın aldınız mı gittiğiniz yerden?" diye sordu memur kibarca.</span></p>

    <p class="msonormal1"><span class="calibre3">"Evet" diye yanıt verdi Christopher." İki halıyla döndük Türkiye'den." Aynı zamanda faturaları da uzatmıştı.</span></p>

    <p class="msonormal1"><span class="calibre3">Gümrük memuru faturaları dikkatle inceledikten sonra halıları görmek istediğini söyledi. Bunun üzerine Christopher ve karısı paketleri açtılar.</span></p>

    <p class="msonormal1"><span class="calibre3">"Bunları bir uzmana göstermem gerekli" dedi memur halılara bakıp. "Birkaç dakikaya kalmaz dönerim."</span></p>

    <p class="msonormal1"><span class="calibre3">Tam on beş dakika Robertslar korku içinde halıların geri gelmesini bekledi. Pişman olmuşlardı. Nasıl olmuştu da böyle bir öneriyi kabul etmişlerdi?</span></p>

    <p class="msonormal1"><span class="calibre3">Sonunda gümrük memuru geldi.</span></p>

    <p class="msonormal1"><span class="calibre3">"Uzmanımızla özel olarak görüşmeniz gerekli. Lütfen benimle gelir misiniz?" dedi.</span></p>

    <p class="msonormal1"><span class="calibre3">"Bu şart mı?" diye sordu Christopher korka korica.</span></p>

    <p class="msonormal1"><span class="calibre3">"Sanırım öyle" diye yanıtladı memur.</span></p>

    <p class="msonormal1"><span class="calibre3">Margaret kocasının yanına gidip "Bu önerilerini düşünmeden reddetmemiz lazımdı. Şimdiye kadar hiç bu kadar derde girmemişti başımız" diye fısıldadı kulağına.</span></p>

    <p class="msonormal1"><span class="calibre3">"Korkulacak bir şey yok sevgilim. Her şey bir iki dakikaya kalmaz yoluna girecektir. Bak görürsün."</span></p>

    <p class="msonormal1"><span class="calibre3">Odaya girdiklerinde beyaz saçlı, parmakları altın yüzük dolu bir adam karşıladı Robertsları.</span></p>

    <p class="msonormal1"><span class="calibre3">"Günaydın" diyerek söze başladı. "Sizi burada alıkoyduğumuz için özür diliyoruz. Uzmanımız halılara baktı ve büyük bir yanlışlık yapıldığını söyledi bize."</span></p>

    <p class="msonormal1"><span class="calibre3">Christopher karşı çıkmak istemiş fakat ağzım açamamıştı bile.</span></p>

    <p class="msonormal1"><span class="calibre3">"Yanlışlık mı dediniz?" diye atıldı Margaret.</span></p>

    <p class="msonormal1"><span class="calibre3">"Evet madam. Uzman kişi, bize göstermiş olduğunuz faturaların pek bir anlamı olmadığını söyledi."</span></p>

    <p class="msonormal1"><span class="calibre3">"Anlamı yok muymuş?"</span></p>

    <p class="msonormal1"><span class="calibre3">"Evet madam. Pek anlatamadım sanırım. Bir yanlışlık yapıldığı kanısındayız."</span></p>

    <p class="msonormal1"><span class="calibre3">"Ne gibi bir yanlışlık?" diye sordu Christopher.</span></p>

    <p class="msonormal1"><span class="calibre3">"Baştan alalım. Gelip bize iki halı aldığınızı, bunlardan birinin on bin diğerinin beş yüz paunt olduğunu söylediniz. Fatura larını da gösterdiniz."</span></p>

    <p class="msonormal1"><span class="calibre3">"Evet?"</span></p>

    <p class="msonormal1"><span class="calibre3">"Senelerdir Türkiye'yi ziyaret eden turistler mutlaka bir ya da iki halıyla döner ülkelerine. Bu yüzden bu konuda epey bilgi edindik. Uzmanımız faturaların yazılışında bir hata olduğundan emin."</span></p>

    <p class="msonormal1"><span class="calibre3">"Bir türlü anlayamıyorum" dedi Christopher.</span></p>

    <p class="msonormal1"><span class="calibre3">"Açıklayayım" dedi beyaz saçlı adam kibarca. "Halılardan büyük olanının işçiliği sıfır, ayrıca santimetre karesinde iki yüz düğüm var. Yani değeri yaklaşık beş bin paunt dolayında. Öte yandan küçük olanının, ki bu hakiki Hereke halılarından biri, santimetre karesinde dokuz yüz düğüm bulunuyor. Üstelik ipek ve değeri yine beş bin paunt. Yani ufak olmasına karşın büyük olanıyla aynı değerde. İki halı da aynı mağazadan alındığına göre burada acayip bir durum ortaya çıkıyor."</span></p>

    <p class="msonormal1"><span class="calibre3">Robertslar şaşkınlıktan küçük dillerini yutmuşlardı.</span></p>

    <p class="msonormal1"><span class="calibre3">"Bu, sizin başınıza dert açmaz tabii. Yani içiniz rahat olabilir. Sadece bu ilginç durumdan haberiniz olsun diye çağırıldınız buraya. Hesaba göre iki bin paunt gümrük vergisi ödemek zorundasınız."</span></p>

    <p class="msonormal1"><span class="calibre3">Christopher hemen Bay Kendall'ın vermiş olduğu paraları çıkardı cebinden. Adam paraları sayarken diğer memur da halıları yeniden yerine koyuyordu.</span></p>

    <p class="msonormal1"><span class="calibre3">"Sizi çok merak ettik. Bir problem mi çıktı?" diye sordu Kendall-Humes.</span></p>

    <p class="msonormal1"><span class="calibre3">"Yo, sadece halılarla ilgili kısa bir konuşma yaptık da" dedi Margaret.</span></p>

    <p class="msonormal1"><span class="calibre3">"Fazladan para istediler mi?"</span></p>

    <p class="msonormal1"><span class="calibre3">"Hayır. Verdiğiniz iki bin paunt tamı tamına yetti."</span></p>

    <p class="msonormal1"><span class="calibre3">"Bu iş olmuştur arkadaşım. Aferin size. Ne pazarlık edermişim ama. Antika koleksiyonuma böylece güzel bir halı da eklemiş oldum."</span></p>

    <p class="msonormal1"><span class="calibre3">Bay Kendall eşyaları Mercedes'ine yükleyip direksiyona geçtikten sonra seslendi Robertslara:</span></p>

    <p class="msonormal1"><span class="calibre3">"İyi iş becerdiniz. Okul bağışı aklımda."</span></p>

    <p class="msonormal1"><span class="calibre3">Karı koca bir süre, uzaklaşan Mercedes'e bakıp havaalanı servisine bindiler. Koltuğa oturur oturmaz sordu Margaret kocasına:</span></p>

    <p class="msonormal1"><span class="calibre3">"Neden onlara halılarının gerçek fiyatını söylemedin?"</span></p>

    <p class="msonormal1"><span class="calibre3">"Bir an aklımdan geçmedi değil. Fakat şunu anladım ki Kendall-Hume'lara her şeyi söyleyebilirsin ama bu gerçeği asla."</span></p>

    <p class="msonormal1"><span class="calibre3">"Peki, hiç vicdan azabı duymuyor musun? Hele bu yaptığımız müthiş soygundan sonra."</span></p>

    <p class="msonormal1"><span class="calibre3">"Hayır sevgilim. Bir kere soygun yapmadık. Üstelik de kârlı çıkan tek biz olduk."</span></p>

    <p class="msonormal1"><span class="calibre3">&nbsp;</span></p>
  </div>
</body>
</html>
