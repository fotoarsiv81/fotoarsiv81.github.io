<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_7">&nbsp;</h1>

    <h1 class="calibre12"><a class="calibre6 pcalibre pcalibre1" id="_Toc399279046"><span class="calibre11">MADALYON</span></a></h1>

    <p class="msonormal4"><span class="calibre3">GERALD Haskins ile Walter Ramsbottom bir yıla yakındır mısır gevreği yiyorlardı.</span></p>

    <p class="msonormal4"><span class="calibre3">"VC'ne karşılık MC ve DSO'mu sana verebilirim" dedi Walter bir gün okula giderlerken.</span></p>

    <p class="msonormal1"><span class="calibre3">"Hayatta olmaz" diye karşılık verdi Gerald. "Bir VC kazanmak için on paket almak gerekiyor. Diğerleri içinse sadece iki paket."</span></p>

    <p class="msonormal1"><span class="calibre3">Mısır gevreği kutulanndan madalyon çıktığı günden beri kapakları biriktiriyordu Gerald.</span></p>

    <p class="msonormal1"><span class="calibre3">Walter ise daha hiç VC kazanamamıştı.</span></p>

    <p class="msonormal1"><span class="calibre3">Angela Brandbury ise ikisinin de aptal olduğunu düşünüyordu.</span></p>

    <p class="msonormal1"><span class="calibre3">"Onlar sadece birer kopya" demişti bir keresinde, "Gerçek değiller. Ben ise gerçek olan şeylerle ilgilenirim."</span></p>

    <p class="msonormal1"><span class="calibre3">Ne Gerald ne de Walter, Angela'nın bu sözlerine kulak asmamışlardı. Zaten madalyonlar karşıt cinsin düşüncelerinden daha büyük önem taşıyorlardı onlar için.</span></p>

    <p class="msonormal1"><span class="calibre3">Kellogg mısır gevreği firmasının madalyon dağıtma kampanyası 1 Ocak 1950'de sona erdi. Gerald'ın serisi de tamamlanmıştı zaten.</span></p>

    <p class="msonormal1"><span class="calibre3">Walter mısır gevreği almıyordu artık.</span></p>

    <p class="msonormal1"><span class="calibre3">Gerald bu tür kampanyalar sayesinde daha bir çok şey kazanmayı sürdürdü. Bir yıl içinde kazandığı maketlerle setle köprüler, dubalar, vinçler, gökdelenler inşa etti.</span></p>

    <p class="msonormal1"><span class="calibre3">Gerald'ın ailesindeki mısır gevreği tüketimi iki, hatta üç katına çıkmıştı. Firma onlara tüm bir kasabanın maketlerini vereceğini söylediğinde Gerald bütün sınıfı mısır gevreği yemeye davet etmek zorunda kaldı.</span></p>

    <p class="msonormal1"><span class="calibre3">Walter Ramsbottom bu öneriyi reddetti.</span></p>

    <p class="msonormal1"><span class="calibre3">Angela Brandbury davet edilmedi bile.</span></p>

    <p class="msonormal1"><span class="calibre3">Sonunda üçünün yolları ayrıldı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">İki sene sonra Gerald Haskins, Durham Üniversitesi'ni kazandı. Mühendislik dalım seçmesi hiç kimse için sürpriz olmamıştı. Üniversite formunu doldururken madalyon biriktirmenin en büyük hobilerinden biri olduğunu da yazmıştı.</span></p>

    <p class="msonormal1"><span class="calibre3">Walter Ramsbottom ise babasının işine girip kuyumcu olmuş ve Angela Bradbury ile çıkmaya başlamıştı.</span></p>

    <p class="msonormal1"><span class="calibre3">Gerald'ın üniversitedeki ikinci senesinin bahar tatilinde üç arkadaş bir raslantı eseri yeniden karşılaştılar. 'Hull Town Hall'da aynı sırada Bach konseri dinlerlerken. Konser arasında Walter, Angela ile yeni sözlendiklerini, henüz düğün tarihinin saptanmadığım söylemişti.</span></p>

    <p class="msonormal1"><span class="calibre3">Gerald, Angela'ya âşık olmuştu.</span></p>

    <p class="msonormal1"><span class="calibre3">Artık fikirlerine önem vermeye karar vermişti. Sözlüsünden ayırmak için her türlü yolu denedi. Hatta mısır gevreği bile almayı bırakıp onu birkaç kez yemeğe davet etti.</span></p>

    <p class="msonormal1"><span class="calibre3">Sonunda zaferi kazanan o oldu. Angela, Noel'de yüzüğünü Walter'e geri verdi.</span></p>

    <p class="msonormal1"><span class="calibre3">Buna çok bozulan Walter, Gerald'ın Angela'yı sevdiği için değil babasımn şehir meclisi başkanı olmasından yararlanmak için onunla evlenmek istediği dedikodusunu yaymaya başladı çevreye. Ve sonuçta düğüne çağırılacaklar listesine Walter'in adı yazılmadı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Bay ve Bayan Haskins balaylarını Multavya'da geçirdiler. Nice'e gitmeyi düşünmüşler, daha sonra çok pahalı olduğu için bundan vazgeçmişlerdi. Cleethoıpes'a gitmeyi de istemiyorlardı. Sonunda seyahat acentasımn kendilerine önerdiği bu Avusturya ve Çekoslavakya arasına sıkışmış küçük krallığı uygun gördüler.</span></p>

    <p class="msonormal1"><span class="calibre3">Yeni evli çift bu turun neden bu kadar ucuz olduğunu Başkent Teske'deki otele yerleştiklerinde anlamışlardı.</span></p>

    <p class="msonormal1"><span class="calibre3">Krallık 1959'da Hollandalı bir avukatın hazırladığı, Fransa'da imzalanan bir anlaşmayla bağımsızlığına kavuşmuştu. Ünlü kralları III. Alfons sayesinde de batı ülkelerinin yardımı ile ayakta durmayı başarmıştı.</span></p>

    <p class="msonormal1"><span class="calibre3">Haskinsler burasının ne berbat bir yer olduğunu çok kısa bir zamanda keşfettiler. Haziran ayı sıcaklık ortalaması yaklaşık otuz beş derece kadardı. Üstelik hiç yağmur almıyordu. Patlayan lağım boruları olduğu gibi duruyordu. Angela dolaşırlarken burnunu sürekli eliyle kapamak gereksinimi duyuyordu. Kaldıkları otelin kırk beş odasından sadece üçünde banyo bulunuyordu. Tabii bu, gelmeden önce inceledikleri broşürde yazılmamıştı. Yemekler —tabii bunlara yemek denebilirse— çok lezzetsizdi. Gerald hayatında ilk kez kilo kaybetmişti.</span></p>

    <p class="msonormal1"><span class="calibre3">Ünlü geçmişine karşın ne bir müze, ne bir anıt, ne bir tiyatro ya da opera binası vardı başkentte. Denize de kıyısı yoktu üstelik. Almanya'dan geçip doğru Rusya'ya giden Plotz nehrinin de herhangi bir özelliği yoktu.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Haskinsler Hull'a döner dönmez Gerald, şehir meclisi mühendislik bölümüne yardımcı mühendis olarak atandı. Kanalizasyon işlerinde üçüncü mühendislikle görevlendirildi. Böylece mesleğinde yükselmek için ilk ve en önemli adımı atmış oldu. Büyük bir istekle işine başladı. İlk olarak tüm kanalizasyon işleri yapan firmalarla bağlantıya geçti.</span></p>

    <p class="msonormal1"><span class="calibre3">İki sene uğraştıktan sonra kanalizasyon sisteminin yenilenmesine ilişkin raporu, kayınpederinin başkanlığını yaptığı kurula sundu.</span></p>

    <p class="msonormal1"><span class="calibre3">Rapor komite tarafından çok beğenilmiş, Gerald mecliste ikinci mühendisliğe atanmıştı.</span></p>

    <p class="msonormal1"><span class="calibre3">O sıralarda Walter Ramsbottom da meclis üyeliğine adaylığını koydu. Başvurusu geri çevrilmişti.</span></p>

    <p class="msonormal1"><span class="calibre3">Üç yıl sonra su yolları ve tünel şebekesi tamamlanınca Gerald da kasaba parlamentosu milletvekilliğine atandı. Aynı yıl kayınpederi belediye başkanı, Walter Ramsbottom da meclis üyesi olmuştu.</span></p>

    <p class="msonormal1"><span class="calibre3">Gerald kısa zamanda yükselmeyi başarmıştı. Ülke çapında kanalizasyon konusunda problemlerin çözümü için meclis üyelerinin başvurduğu tek yetkili kişi durumuna gelmişti. Üyesi olduğu Rotary Kulüp yemeklerinde kendisiyle böyle pis bir işle uğraştığı için dalga geçiyorlar, fakat Gerald'ın, konusunda tek isim olduğunu belirtmeden de edemiyorlardı.</span></p>

    <p class="msonormal1"><span class="calibre3">1966 yılında Halifax milletvekili bölgenin kanalizasyon yenilenmesi işlemi için Gerald Haskins'e başvurdu.</span></p>

    <p class="msonormal1"><span class="calibre3">Gerald birkaç gün için Halifax'a gidip incelemelerde bulundu, yeni bir kanalizasyon sisteminin ne kadara malolacağı konusunu görüştü. Eve döndüğünde karısına her zaman söylediği gibi: "Angela, artık anladım, nerede pislik varsa orada mutlaka para da var" demişti. Fakat Angela için paranın en iyi şekilde değerlendirilmesi kazanılmasından daha önemliydi. Gerald eşini dinledi ve ertesi hafta Halifax'ta bulunan Midland Bankası'na gitti. Seçimini özellikle bu banka üzerine yapmıştı, çünkü banka müdürü aynı zamanda birlikte çalıştığı komitenin bir üyesiydi de.</span></p>

    <p class="msonormal1"><span class="calibre3">Üç sene sonra Halifax yepyeni, kusursuz bir kanalizasyon şebekesine sahip oldu. Midland Bankası da Haskins şirketi ile çalışmaktan gurur duyuyordu artık.</span></p>

    <p class="msonormal1"><span class="calibre3">Gerald Haskins, daha doğrusu Uluslararası Haskins Anonim Ortaklığı on beş yıl içinde Halifax gibi birçok yeri, Chester, Runcorn, Huddersfıeld, Darlington, Macclesfield ve York'u yeni kanalizasyon sistemleriyle donattı.</span></p>

    <p class="msonormal1"><span class="calibre3">İşi ileride daha da geliştirerek Dubai, Lagos, Rio de Janeiro gibi önemli dış merkezlerden siparişleri de kabul etmeye başladı.</span></p>

    <p class="msonormal1"><span class="calibre3">Gerald 1983 yılında kraliyet ailesinin endüstri dalında verdiği ödüle layık görüldü. Ardından Buckigham Sarayı'nda yapılan bir törenle Komutanlık payesiyle onurlandınldı.</span></p>

    <p class="msonormal1"><span class="calibre3">Törenin olduğu aynı yıl küçük bir krallığın, Multavya'nın sevilen kralı III. Alfons ölmüş yerine oğlu IV. Alfons geçmişti. Yeni kral, babasının son arzusunu yerine getirmeye yemin etmişti. Halkanı ülkesinin o pis kokusundan kurtarmaya kararlıydı. Bu problem, aslında babasından ona kalan tek mirastı.</span></p>

    <p class="msonormal1"><span class="calibre3">Batı ülkelerinden bu konuda yardım ve destek göreceğinden emindi. Bu konuda kendisini aydınlatacak yetkili kişileri ülkesine davet etmeye hazırdı.</span></p>

    <p class="msonormal1"><span class="calibre3">Problemin ayrıntıyla sunulduğu raporlar dünyanın dört bir yanındaki konuyla ilgili kuruluşlara, şirketlere gönderildi. Fakat bunlardan sadece ve sadece üçü bu işe talip olmuşlardı. Kral, uzun araştırmalardan sonra Gerald'ın yıllar önce eşiyle birlikte balaylarını geçirmek üzere ülkesine geldiğini öğrenmişti. Bütün bir gece hangi şirkete şans tanıyacağını düşündükten sonra kararını verdi. îş, Gerald Haskins'in sahibi olduğu şirketindi.</span></p>

    <p class="msonormal1"><span class="calibre3">Gerald'ın krallığı ikinci ziyareti bu sefer karısıyla değil, şirket müdürü, üç teknik ressam ve on bir mühendisle gerçekleşti. Özel bir törenle karşılandı ve makûl bir fiyatla şehrin kanalizasyon sistemini yeniden kuracağına söz verdi. Ayrıca krala burayı yeniden ziyaret etmekten büyük mutluluk duyduğunu belirtti. Dönüşte ise karısına krallığın o zamandan beri hiç değişmediğini, hâlâ sıkıcı ortamını korumayı sürdürdüğünü söylemişti.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Malzeme fiyatları konusunda sıkı pazarlığa girişildikten sonra yapımına başlanan kanalizasyon sistemi birkaç yıl sonra tamamlandı. Büyük bir titizlikle yapılmış, Avrupa'nın en iyilerinden biri olmuştu. Kral memnun olmasına memnundu da başında anlaşmada yer alan 'tahmini fiyat' şartının anlamını bilmediğinden fazladan alınan paraya bozulmuştu biraz. Doğru ya, bütün bu paranın hesabı kuruşu kuruşuna sorulacaktı ondan. Sonunda bir sürü gizli kapaklı tehditlerden, avukatlann hazırladığı mektuplardan sonra Haskins Ortaklığı parasını alabildi. Kral, İngiltere bankalanndan, özellikle de Midland Bankası'ndan bir miktar bağış almıştı.</span></p>

    <p class="msonormal1"><span class="calibre3">İngiltere dışişleri sektereteri Multavya krallığına ufak bir ziyaret yapmayı düşünmeseydi Gerald Haskins'in öyküsü burada bitecek, Teske'nin kanalizasyon sorunu da tümüyle çözümlenmiş olacaktı.</span></p>

    <p class="msonormal1"><span class="calibre3">Başlangıçta amaç glasnost politikasının Varşova ve Prag gibi kentlerde ne derece etkili olduğunun araştırılmasıydı. Fakat daha sonra dışişleri kendilerinden kanalizasyon sisteminin tamamlanması için para alan bu küçük krallığa da uğramaya karar verdi. Sekreter aynı zamanda başbakanla konuşup bu tampon devletin kendileri için büyük önem taşıdığını ve gidip görmenin kaçınılmaz olduğunu belirtmişti. Üstelik bu ziyaret Henry Kissinger ve Gorbaçov'un yaptığı gibi havaalanı toplantısıyla da sınırlı kalmayacaktı. Temasların en az bir gün sürmesi planlanmıştı.</span></p>

    <p class="msonormal1"><span class="calibre3">Sekreteri için sarayda bir oda ayrıldı. Çünkü otellerde Has kins'lerin balayı seyahatlerinden beri pek olumlu bir değişiklik yapılmamıştı. Sekreter yeni kanalizasyon sisteminin açılışında ve resmi bir davette hazır bulunacaktı.</span></p>

    <p class="msonormal1"><span class="calibre3">Kral açılışa Gerald Haskins ve eşini de davet etmişti. —Yol ve geceleme giderleri onlara ait olma koşuluyla tabii—.</span></p>

    <p class="msonormal1"><span class="calibre3">İlk konuşmayı dışişleri sekreteri yaptı. İngiliz firmasının ve mühendislerinin başarılarından söz ederek hepsini ayrı ayrı kutladı, ayrıca bu küçük krallığın bir İngiliz firmasını seçmesinden dolayı duyduğu memnuniyeti belirtti.</span></p>

    <p class="msonormal1"><span class="calibre3">Aynı akşam sarayda, içlerinde elçilik mensuplarının ve İngiltere'nin tanınmış işadamlarının da bulunduğu yaklaşık üç yüz kişilik bir davet verildi. Her toplantıda olduğu gibi tarihi bağlardan, krallığın İngiltereSovyetler Birliği ilişkilerinde oynadığı önemli rolden söz edildi. Kral Alfons sekretere ikinci dereceden 'Peacock' unvamnı verirken bunun kendileri için büyük bir şeref olduğunu belirtti. Aynı unvanın birinci dereceden olam İngiliz Kraliyet ailesine ve devlet başkanlarına, üçüncü dereceden olanı da George Haskins'e verilmişti.</span></p>

    <p class="msonormal1"><span class="calibre3">Ünlü mühendis bu işe çok şaşırmıştı. Kral boynuna değerli taşlarla süslenmiş kolyeyi takarken duyduğu heyecanı gizleyemedi. Geriye iki adım atıp eğilirken sekreter de kendisine cesaret vermek istercesine gülümsüyordu.</span></p>

    <p class="msonormal1"><span class="calibre3">Daveti terkeden en son kişi Gerald oldu. Angela iki saat önceden yorgun olduğunu söyleyerek otele gitmiş yatağında derin bir uykuya dalmıştı. Gerald pijamasını giydikten sonra yatağın üzerine koymuş olduğu madalyonu alıp boynuna taktı. Banyodaki aynada uzun uzun kendisini seyretti. Eve dönmek için sabırsızlanmaya başlamıştı artık.</span></p>

    <p class="msonormal1"><span class="calibre3">Hull'a döner dönmez Dışişlerine bir mektup yazarak resmi davetlerde, kazanılan madalyon ve nişanların takılmasının şart konulması gerektiğini ve Dışişlerinin bu konuyu Kraliçe'ye teklif etmesini istedi. Gerald'ın bu teklifi dikkate alınarak uygun bir biçimde kraliçeye aktanldı. Sonunda sunulan öneri kabul edildi.</span></p>

    <p class="msonormal1"><span class="calibre3">Gerald böylece ilk kez belediye başkanı onuruna verilen bir davette armağan edilen madalyonu takma fırsatı bulabildi.</span></p>

    <p class="msonormal1"><span class="calibre3">Gerald sırf bu davet için çok uzaklardan, Lagos'tan kalkıp gelmişti. Ceketini değiştirdiği sırada madalyonuna şöyle bir bakmaktan kendini ah nadı. Gözlerine inanamıyordu. Altın belirgin bir şekilde matlaşmış, mücevherlerin eski parlaklığı yok olmuştu. Angela kocasına dönerek: "Hepsi taklitmiş" dedi. Gerald madalyonu yapan kuyumcunun bu konuda pek usta olmadığını düşünmüş, o akşam bu konuyu bir daha açmamıştı.</span></p>

    <p class="msonormal1"><span class="calibre3">Gerald'a verilen madalyon davetliler arasında çok büyük bir ilgi görmüştü. O da büyük bir zevkle Multavya'da kazandığı itibarı, başarılarını büyük bir zevkle anlattı. Tek şanssızlığı Walter Ramsbottom'la aynı masada oturmak olmuştu.</span></p>

    <p class="msonormal1"><span class="calibre3">"Paha biçilmez bir parça bu" demişti Walter küçümseyerek.</span></p>

    <p class="msonormal1"><span class="calibre3">"Kesinlikle" diye karşılık verdi Gerald.</span></p>

    <p class="msonormal1"><span class="calibre3">"Parasal değerinden söz etmiyorum elbette. Manevi değerini kastetmiştim sadece."</span></p>

    <p class="msonormal1"><span class="calibre3">"Tabii." Gerald bu konuşmadan oldukça rahatsız olmuştu. Konuyu değiştirmek için sordu: "Ne dersin? Seneye belediye başkanı seçilebilir misin?"</span></p>

    <p class="msonormal1"><span class="calibre3">"Tabii. Biliyorsun, şu anda başkan yardımcısıyım. Seneye de belediye başkanı olmam kaçınılmaz. Hep böyle olmuştur bu. Gelenek gibi bir şey işte. Ama emin olabilirsin, belediye başkanı olduğum gün sana en iyi masayı ayırtacağım." Bir an durakladı Walter ve ekledi:</span></p>

    <p class="msonormal1"><span class="calibre3">"Biliyorsun başkanlık madalyonu som altından yapılmadır."</span></p>

    <p class="msonormal1"><span class="calibre3">Gerald o akşam bu konuda bir şeyler yapmaya karar vermiş, partiyi erkenden terketmişti.</span></p>

    <p class="msonormal1"><span class="calibre3">Ne arkadaşları ne de karısı onu bu derece kibirli yapan şeyin ne olduğunu anlamamışlardı. Gerald çok değişmiş bambaşka bir insan olmuştu. Ertesi sabah saat dokuzda ofisi arayıp işe gelemeyeceğini söyledi ve ilk trene atlayıp Londra'ya gitti.</span></p>

    <p class="msonormal1"><span class="calibre3">Ünlü Bond Street'deki kuyumcunun kapısından girişte kendisini uzun boylu, siyah takım giymiş kibar bir muhafız karşıladı. Gerald'a tam ortadaki cam bir masayı gösterip Bay Pullin ger'ın birazdan geleceğini belirtti.</span></p>

    <p class="msonormal1"><span class="calibre3">Tanınmış usta kuyumcu, Gerald'ın madalyona değer biçme tekliğini kabul etmişti. Kalın zinciri özenle kadife bir yastığın üzerine koyduktan sonra özel bir büyüteçle uzun uzun inceledi.</span></p>

    <p class="msonormal1"><span class="calibre3">"Eeee Bay Pullinger, değeri nedir öğrenebilir miyim acaba?"</span></p>

    <p class="msonormal1"><span class="calibre3">"Bu soruya yanıt vermek çok güç. Çok ender rastlanan bir şey bu!"</span></p>

    <p class="msonormal1"><span class="calibre3">"Anladım. Yani kısacası taşlann cam, altının da taklit olduğunu söylemek istiyorsunuz. Öyle değil mi?"</span></p>

    <p class="msonormal1"><span class="calibre3">"Size bunun için birkaç yüz paunt verecek yerler biliyorum. Fakat..."</span></p>

    <p class="msonormal1"><span class="calibre3">"Yo! Yo! Yanlış anladınız. Bunu satmaya filan niyetim yok benim. Buralara kadar gelişimin tek bir nedeni var: Bay Pullinger rica etsem bana bunun bir aslını yapabilir misiniz acaba?"</span></p>

    <p class="msonormal1"><span class="calibre3">"Bunun mu aslını istiyorsunuz?"</span></p>

    <p class="msonormal1"><span class="calibre3">"Evet. Fakat kusursuz olmalı. Bir düşeste bile hayranlık uyandıracak kadar güzel. Beni anlıyorsunuz değil mi?"</span></p>

    <p class="msonormal1"><span class="calibre3">Tecrübeli kuyumcu bir an, senelerdir ilk kez böyle ilginç bir teklif aldığım düşündü.</span></p>

    <p class="msonormal1"><span class="calibre3">"Bakın, bu benim için bir onur meselesi. Ne kadar olursa olsun vermeye hazırım. Ne zaman hazır olur acaba?"</span></p>

    <p class="msonormal1"><span class="calibre3">"Bir ay, en fazla altı haftada biter."</span></p>

    <p class="msonormal1"><span class="calibre3">Gerald kuyumcudan çıktıktan sonra eve dönüp yeniden bir iş için Nijerya'ya gitti. Bir ay sonra döndüğünde Bay Pullin ger'ın dükkanına uğradı.</span></p>

    <p class="msonormal1"><span class="calibre3">Kuyumcu Gerald, Haskins'i ve ilginç teklifini unutmamış kendisi için bir liste hazırlamıştı. Listede aynen şunlar yazıyordu:</span></p>

    <p class="msonormal1"><span class="calibre3">Müşteri siparişi için kullanılacak malzemeler:</span></p>

    <p class="msonormal1"><span class="calibre3">On iki adet elmas, yedi adet mor yakut, üç adet zümrüt ve bir adet safir. (Hepsi en iyi kaliteden.) Tavuskuşu deseni, fıldi şinden yapılacak ve bir sanatkâr tarafından renklendirilecek. Tüm bu işlemler on sekiz karatlık altın üzerine yapılacak. Toplam maliyet —Katma değer vergisi dışında— on bir bin iki yüz paunt.</span></p>

    <p class="msonormal1"><span class="calibre3">Gerald fiyatın bu kadar yüksek olacağını hiç tahmin etmemişti. Fakat her şeye karşın bu parayı ödeyecekti.</span></p>

    <p class="msonormal1"><span class="calibre3">"Kolye ne zaman elime geçer?" diye sordu kuyumcuya.</span></p>

    <p class="msonormal1"><span class="calibre3">"Bunu tahmin etmek biraz güç. Taşlar en iyi kaliteden olacağı için bunları bulmak zaman alacaktır sanırım. Üstelik bunu işleyecek usta, şu günlerde kraliçenin Suudi Arabistan Krallı ğı'na yapacağı ziyaret için sipariş ettirdiği ziynet eşyalarını işlemekle meşgul. Ama sanıyorum martın ortalarına doğru hazır olur."</span></p>

    <p class="msonormal1"><span class="calibre3">"Tam gelecek yılki belediye başkanlığı seçimlerine denk geliyor" diye düşündü Gerald. 'Ramsbottom madalyonumu görünce çok bozulacak. Ben ona dalga geçmek neymiş gösteririm. Belediye başkanlığı nişanı için on dört karatlık mı demişti acaba?"</span></p>

    <p class="msonormal1"><span class="calibre3">Gerald artık sabah akşam madalyonunu düşünmeye başlamıştı.</span></p>

    <p class="msonormal1"><span class="calibre3">Sonunda sabırsızlıkla beklediği gün geldi. Kuyumcu yeni kolyeyi kutusundan çıkarırken hiç bu kadar etkilenmediğini düşünüyordu. Madalyonun ve karısına aldığı incileri paket yaptırıp Hull'a, evine döndü.</span></p>

    <p class="msonormal1"><span class="calibre3">Akşam yemeği sonrası kolyeyi deriden yapılmış kutusundan çıkardı ve Angela'ya dönerek, "Sanki bir kral için yapılmış" dedi. Karısı, Gerald'ın bu sözlerini duymadı bile. O sırada incileriyle ilgileniyordu çünkü.</span></p>

    <p class="msonormal1"><span class="calibre3">Angela banyoya girdikten sonra uzun bir süre daha baktı kolyeye. Gerçekten de tüm mücevherler kusursuzdu. Usta bir elden çıktığı ilk bakışta anlaşılıyordu. Kutusuna koyup kapağını kilitledi. Ertesi sabah ilk işi bankaya gitmek oldu. Madalyonu kiralık kasasına yerleştirdi. Böyle bir kolyeye sahip olduğu için o kadar gurur duyuyordu ki, banka müdürüne bile göstermekten kendisini alamadı.</span></p>

    <p class="msonormal1"><span class="calibre3">"Eminim yeni belediye başkanımızın vereceği davette takacaksınızdır bunu," dedi banka müdürü.</span></p>

    <p class="msonormal1"><span class="calibre3">"Evet. Tabii çağrılırsam."</span></p>

    <p class="msonormal1"><span class="calibre3">"O da ne demek Bay Haskins. Walter Ramsbottom böyle bir günde tüm arkadaşlarının yanında olmasını isteyecektir eminim. Özellikle de sizin."</span></p>

    <p class="msonormal1"><span class="calibre3">Buckingham Sarayı yedion bir nisan arasında Multavya Kralı IV. Alfons'un İngiltere'yi ziyaret edeceğini resmen açıklamıştı.</span></p>

    <p class="msonormal1"><span class="calibre3">Haskinsler bunu bir sabah kahvaltısında gazeteden öğrendiler.</span></p>

    <p class="msonormal1"><span class="calibre3">"Kendisiyle bir davette yeniden bir araya gelip gelmeyeceğimizi çok merak ediyorum" dedi Angela.</span></p>

    <p class="msonormal1"><span class="calibre3">Gerald yorum yapmadı.</span></p>

    <p class="msonormal1"><span class="calibre3">Birkaç gün sonra iki davetiye aldılar. Biri Multavya Konsolosluğumda verilecek bir akşam yemeği için, diğeri de Buckingham Sarayı'ndaki bir resepsiyon için.</span></p>

    <p class="msonormal1"><span class="calibre3">Gerald zevkten dört köşe olmuştu. Bir ay içinde iki kişiden intikamım almış olacaktı. Multavya Kralı ve Walter Ramsbottom'dan.</span></p>

    <p class="msonormal1"><span class="calibre3">Elçilikteki yemekte Gerald özellikle Kral Alfons'un yanına kadar gitmiş, diğeri mühendise armağan ettiği(!) madalyondan gözlerini bir saniye olsun ayıramamıştı.</span></p>

    <p class="msonormal1"><span class="calibre3">&nbsp;</span></p>

    <p class="msonormal1"><span class="calibre3">Buckingham'a, bu Gerald'a Kraliyet Komutanlığı unvanı verilişinden beri ikinci gidişleri oluyordu. O akşam Gerald'ın hazırlanması her zamankinden daha uzun sürdü. Kraliyet ailesi nişanını ve meşhur madalyonunu da takmayı unutmadı tabii. Terzisine madalyonunun sürekli kaymasını önlemek için frakının iliklerini küçük dikmesini söylemişti.</span></p>

    <p class="msonormal1"><span class="calibre3">Buckingham Sarayı davet salonu o akşam başlarına değerli taşlardan yapılmış taç takmış kibar hanımefendiler ve ceketlerinin üstü madalyondan geçilmeyen beylerle doluydu. Gerald şık bayanlardan gözlerini ayıramayan Angela'yı âdeta sürüklercesi ne sandalyesine oturttu.</span></p>

    <p class="msonormal1"><span class="calibre3">Majestelerinden biraz uzakta oturmalarına karşın, Gerald hayatından çok memnundu. Sol tarafında ikinci dereceden bir kraliyet ailesi mensubu, sağ tarafında da tarım bakanı bulunuyordu. O kadar güzel bir geceydi ki, bir an yeni belediye başkanının vereceği davetin çok sönük geçeceğini düşündü Gerald. Ama Walter'in madalyonu göreceği anki yüz ifadesi her şeye değerdi onun için. Ayrıca bu geceyi ballandıra ballandıra anlatıp kıskandıracaktı kendini beğenmiş yeni belediye başkanını.</span></p>

    <p class="msonormal1"><span class="calibre3">Her iki ülkenin ulusal marşları dinlendikten ve şerefe kadeh kaldırıldıktan sonra kraliçe ayağa kalktı. Yaklaşık üç yüz dolayında davetliye dönüp Multavya Kralı IV. Alfons'u aralannda görmekten büyük bir mutluluk duyduğunu belirtti. Ayrıca ileri ki bir tarihte krallığını ziyaret etmekten gurur duyacağını söyleyip, konuşmasını noktaladı.</span></p>

    <p class="msonormal1"><span class="calibre3">Kral Alfons'a daha sonra Kraliçe tarafından şövalyelik, Multavya elçisipe de komutanlık unvanları verildi. Mavi kutulardan çıkarılan armağanlar her ikisinin de boynuna takıldı.</span></p>

    <p class="msonormal1"><span class="calibre3">Şimdi konuşma sırası Kral'daydı.</span></p>

    <p class="msonormal1"><span class="calibre3">"Majesteleri" diye söze başladı. "Beni ve ülkemi gururlandırdınız. Ben de burada sizin ve tüm davetlilerin huzurunda iki kişiye ödüllerini vermek istiyorum. İlki ülkemi yepyeni, kusursuz bir kanalizasyon sistemine kavuşturan değerli, tüm dünyaca tanınmış değerli mühendis Gerald Haskins. Kendisine ikinci dereceden 'Peacock' unvanını veriyorum."</span></p>

    <p class="msonormal1"><span class="calibre3">Gerald donup kalmıştı. Yerinden kalkıp kralın yanına gitti. IV. Alfons mühendise bakıp gülümsüyordu. Ayağa kalktı, gerçek madalyonu boynundan çıkardı. Bu arada Gerald'ın kulağına eğilip kimsenin duyamayacağı şekilde bir şey söyledi: "Artık buna ihtiyacın kalmadı."</span></p>

    <p class="msonormal1"><span class="calibre3">Gerald ne yapacağını şaşırmış, korku dolu gözlerle kralın özel sekreterinin kırmızı, deri bir kutuya özenle yerleştirdiği madalyonuna bakıyordu.</span></p>

    <p class="msonormal1"><span class="calibre3">Boynuna takılan taklit mücevherler ve sahte altından yapılmış yeni madalyonun ise ne manevi ne de maddi bir önemi vardı onun için. Aynı zamanda yüksek dereceden diplomat olan özel sekreterse Kralın bu kurnazca planından haberdar olduğu halde hiçbir tepki göstermemişti.</span></p>

    <p class="msonormal1"><span class="calibre3">Gerald karşı çıkmak istediyse de bunu başaramadı.</span></p>

    <p class="msonormal1"><span class="calibre3">Alkış seslerini duymuyor, konuşmalar bittikten sonra madalyonunu nasıl geri alabileceğini düşünüyordu. Tekrar eski yerine oturduktan sonra, Kral konuşmasını sürdürdü.</span></p>

    <p class="msonormal1"><span class="calibre3">"Ve şimdi babamın ölümünden beri ilk kez verilen en değerli unvanın Sayın İngiltere Kraliçe'sinin hakkı olduğunu belirtmek istiyorum: Birinci dereceden Peacock unvanı."</span></p>

    <p class="msonormal1"><span class="calibre3">Kraliçe, alkışlar arasında kralın yanına gitti. IV. Alfons'un elinde biraz önce Gerald'ın boynundan çıkardığı madalyon duruyordu. Bunu hiç kimsenin şüphelenmesine yol açmayacak şekilde kutudan alıp kraliçenin boynuna takmıştı. Davetliler büyülenmiş gibi pırıl pırıl parlayan mücevherlere büyük bir gıptayla bakıyorlardı. Aynı salonda ise sadece bir kişi, Gerald Haskins o kolyenin gerçek değerinin ne olduğunu biliyordu: On bir bin iki yüz paunt.</span></p>

    <p class="msonormal1"><span class="calibre3">Karısı inci gerdanlığına dokunup:</span></p>

    <p class="msonormal1"><span class="calibre3">"Sen her zaman söylerdin ya krallara layık bir kolye olduğunu! "dedi.</span></p>

    <p class="msonormal1"><span class="calibre3">"Allah kahretsin. Ramsbottom bunu görür görmez yine sahte olduğunu anlayacak. Söyler misin ben ne yapacağım?"</span></p>

    <p class="msonormal1"><span class="calibre3">"Ne farkeder ki?" diye yanıtladı Angela.</span></p>

    <p class="msonormal1"><span class="calibre3">"Ne demek istiyorsun? O akşam yine herkesin alay konusu olacağım."</span></p>

    <p class="msonormal1"><span class="calibre3">"Sürekli aynalara bakacağına biraz da gazetelere şöyle bir göz gezdirseydin, Walter'ın bu sene belediye başkanı olmayacağını öğrenirdin."</span></p>

    <p class="msonormal1"><span class="calibre3">"Sen ne diyorsun?"</span></p>

    <p class="msonormal1"><span class="calibre3">"Evet canım. Eski belediye başkammız, yani babam bir sene daha görevde kalacak. Belki seneye başkanlığı Walter'a devredebilir ama."</span></p>

    <p class="msonormal1"><span class="calibre3">"Doğru mu bu?" diye sordu Gerald gülümseyerek.</span></p>

    <p class="msonormal1"><span class="calibre3">"Eğer sen de benim düşündüğümü düşünüyorsan Bay Gerald Haskins, seneye benim de değerli bir tacım olacak demektir!"</span></p>
  </div>
</body>
</html>
