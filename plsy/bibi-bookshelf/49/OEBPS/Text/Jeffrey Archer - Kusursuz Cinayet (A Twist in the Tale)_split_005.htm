<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <h1 class="calibre10" id="calibre_pb_5">&nbsp;</h1>

    <h1 class="calibre12"><a class="calibre6 pcalibre pcalibre1" id="_Toc399279044"><span class="calibre11">NAMUSLU IGNATUS</span></a></h1>

    <p class="msonormal4"><span class="calibre3">IGNATIUS Agarbi'nin Nijerya Maliye Bakanı olması hiç kimsenin pek ilgisini çekmemişti. Çünkü kendisi on yedi senede göreve gelen on yedinci bakandı.</span></p>

    <p class="msonormal1"><span class="calibre3">Parlamentoda yaptığı ilk konuşmada rüşveti ve toplum içindeki tüm ahlâksızlıkları önleyeceğine söz vererek sözlerini şöyle noktaladı:</span></p>

    <p class="msonormal1"><span class="calibre3">"Tek amacım Nijerya'daki tüm pislikleri temizlemek olacaktır."</span></p>

    <p class="msonormal1"><span class="calibre3">Okuyucularının on altı senedir bu sözleri ezberlediğini düşünen Lagos'un "Daily Times" gazetesi, bakanın bu konuşmasına yer vermeyi düşünmemişti bile.</span></p>

    <p class="msonormal1"><span class="calibre3">Ignatius ise kendisine duyulan bu güvensizlikten yılmayarak büyük bir azim ve kararlılıkla görevine başlamıştı. İlk işi tahıl dışalımlarına ilişkin dokümanlardaki yanlışlıkları ticaret bakanlığına bildirmek olmuştu. Bakan bir ay sonra rüşvet aldığı iddia edilen polis müfettişini tutuklattırdı. Aynı polis müfettişi bir süre sonra on sekiz ay hapis cezasına mahkûm edildi. "Daily Times" gazetesi haberi ilk sayfada 'Namus simgesi Ignatius' başlığı altında vermişti.</span></p>

    <p class="msonormal1"><span class="calibre3">Bakanın aldığı her karar düşmanları tarafından titizlikle inceleniyor fakat yine de işleri onun aleyhine çevirecek kanıtlar bulunamıyordu.</span></p>

    <p class="msonormal1"><span class="calibre3">Bakanlığının ikinci senesine girerken Başbakan General Otobi kendisini olağanüstü bir görüşme için ikâmetgâhına çağırdı.</span></p>

    <p class="msonormal1"><span class="calibre3">"Ignatius, son bütçe raporunu şöyle bir gözden geçirirken farkına vardım, Maliye Bakanlığı hâlâ yabancı firma aracılarına verilen rüşvetler yüzünden yılda milyonlarca dolar açık veriyor. Bilmek istediğim bu paralar kimlerin cebine akıyor? Bu konuda herhangi bir bilgin var mı acaba?"</span></p>

    <p class="msonormal1"><span class="calibre3">"Sanıyorum bu paralann büyük bir kısmı İsviçre'de özel bir bankada duruyor. Fakat şu anda bunu kanıtlamak olanaksız."</span></p>

    <p class="msonormal1"><span class="calibre3">"O zaman sana bu yolsuzluğu ortaya çıkarman için sınırsız yetki veriyorum. Kabinenin tüm üyelerini araştırmakla işe başlayabilirsin."</span></p>

    <p class="msonormal1"><span class="calibre3">"Yalnız başbakanım, sizin imzanızı taşıyan bir belge almadan hiçbir şey yapabileceğimi sanmıyorum."</span></p>

    <p class="msonormal1"><span class="calibre3">"O zaman bu akşam altıya doğru istediğin belge elinde olacak."</span></p>

    <p class="msonormal1"><span class="calibre3">"Bir de dışanyla rahat bağlanü kurabilmem ve seyahat edebilmem için tam yetkili elçi unvanı tabii."</span></p>

    <p class="msonormal1"><span class="calibre3">"Onu da kabul ediyorum."</span></p>

    <p class="msonormal1"><span class="calibre3">Ignatius konuşmanın bittiğini düşünerek teşekkür edip ayağa kalktı. Birlikte kapıya geldiklerinde general, bakana bir tabanca uzatarak şöyle dedi:</span></p>

    <p class="msonormal1"><span class="calibre3">"Al bunu. İkimizin de şu andan başlayarak bir hayli düşmanımız olacak. Yanından ayırma. Senin güvenliğin için."</span></p>

    <p class="msonormal1"><span class="calibre3">Ignatius tabancayı alıp cebine soktuktan sonra bakanlığına geri döndü.</span></p>

    <p class="msonormal1"><span class="calibre3">Merkez Bankası başkanı da içlerinde olmak üzere tüm resmi görevlilerden gizli, görevine sanldı bir an önce. Üç ay sonra saldırıya hazırdı artık.</span></p>

    <p class="msonormal1"><span class="calibre3">Ignatius halkın büyük bir bölümünün tatilde olduğunu ve dışarıya yapacağı sürpriz ziyaretin faza ilgi çekmeyeceğini düşünerek ağustos ayını uygun bulmuştu.</span></p>

    <p class="msonormal1"><span class="calibre3">Sekreterinden kendisi, eşi ve iki çocuğu için Orlando'ya gidecek uçakta kendi hesabından yer ayrılmasını istedi.</span></p>

    <p class="msonormal1"><span class="calibre3">Florida'ya geldiklerinde ailece Mariott Oteli'ne yerleştiler. Çok acil bir işi çıktığını ve derhal New York'a gitmesi gerektiğini söyleyip çocukları ve karısını Disneyland'a bıraktıktan sonra ilk uçağa atlayıp New York'a gitti. La Guardia ile Kennedy arasında kısa bir yolculuktan sonra üzerindekileri değiştirdi ve kendisini İsviçre'nin başkenti Cenevre'ye götürecek uçağa bindi.</span></p>

    <p class="msonormal1"><span class="calibre3">Hemen, sıradan bir otele yerleşti, yatağa uzanıp sekiz saat kadar uyudu. Ertesi gün kahvaltı sonrası Nijerya'da üzerinde uzun bir süre çalıştıktan sonra çıkardığı bankalar listesine şöyle bir göz attıktan sonra ilk olarak Parchine Meydanı'ndaki "Ger ber et Cie" bankasından başlamaya karar verdi. Banka müdüründen saat on iki için randevu aldı.</span></p>

    <p class="msonormal1"><span class="calibre3">Sözleştikleri saatten birkaç dakika erken gelmesi, kendisini banka kapısında beklemekte olan şık bir gri takım giymiş genç adamı oldukça şaşırtmıştı. 'Bir Nijeryalı için pek alışılmadık bir durum bu' diye düşündü içinden. Bakana elini uzatarak banka müdürünün asistanı olduğunu ve kendisine ofise kadar eşlik edeceğini söyledikten sonra birlikte, başka hiçbir şey konuşmadan on birinci kata geldiler. Asistan çok kibar bir şekilde kapıya vurduktan sonra içeriden müdürün sesi duyuldu. "Entrez!"</span></p>

    <p class="msonormal1"><span class="calibre3">"Nijerya Maliye Bakanı efendim!"</span></p>

    <p class="msonormal1"><span class="calibre3">Banka müdürü yerinden kalkarak bakanı selamlamak amacıyla bir adım öne attı ve elini uzatarak kendisini tanıttı.</span></p>

    <p class="msonormal1"><span class="calibre3">"Günaydın sayın bakan. Oturmaz mıydınız?"</span></p>

    <p class="msonormal1"><span class="calibre3">Onun asistanıyla aynı kıyafeti giymesi Ignatius'un dikkatini çekmişti.</span></p>

    <p class="msonormal1"><span class="calibre3">Cam bir masanın etrafındaki koltuklara geçtiler.</span></p>

    <p class="msonormal1"><span class="calibre3">"Eğer kabul ederseniz birer kahve söyledim."</span></p>

    <p class="msonormal1"><span class="calibre3">Bakan elindeki çantayı oturduğu koltuğun yanına bıraktıktan sonra ofisten görülen manzaranın güzelliğinden söz etmeye başladı. Bu arada sekreter de kahveleri getirmişti.</span></p>

    <p class="msonormal1"><span class="calibre3">Genç kadın ofisten çıkar çıkmaz bakan konuşmasına başladı.</span></p>

    <p class="msonormal1"><span class="calibre3">"Aslında sizi ani ziyaretimin nedeni sandığınızdan çok daha değişik. Başbakanımız beni ülkemizden kimlerin bankanızda hesabı olduğu hakkında bilgi almam için buraya gönderdi."</span></p>

    <p class="msonormal1"><span class="calibre3">"Üzgünüm ama bunu size söylemeye yetkim yok."</span></p>

    <p class="msonormal1"><span class="calibre3">"Size daha ayrıntılı anlatabilirim. Buraya hükümetin bana verdiği tam yetki ile gelmiş bulunuyorum." Bakan bunları söyledikten sonra çantasından başbakanın yazmış olduğu mektubu çıkardı ve banka müdürüne okudu.</span></p>

    <p class="msonormal1"><span class="calibre3">Banka müdürü şöyle bir öksürüp boğazını temizledi:</span></p>

    <p class="msonormal1"><span class="calibre3">"Çok üzgünüm ama bu belgenin ülkemiz sınırları içinde hiçbir değeri yok."</span></p>

    <p class="msonormal1"><span class="calibre3">Mektubu katlayıp zarfa koyduktan sonra yeniden bakana uzattı. Ve şöyle sürdürdü konuşmasını:</span></p>

    <p class="msonormal1"><span class="calibre3">"Sakın yanlış anlamayın, tüm söylediklerinize, tam bir yetki ile buraya geldiğinize, başbakanın elçisi durumunda olduğunuza içten inanıyorum. Fakat bu, müşterilerimizin bize duydukları güveni bozmamızı gerektirmiyor. Onların iznini almadan size adlarını vermem olanaksız. Size yardımım dokunsun isterdim fakat bankamızın belirli kuralları var ve ben bunları bozamam. Gerçekten çok özür dilerim."</span></p>

    <p class="msonormal1"><span class="calibre3">Banka müdürü konuşmanın bittiğini ima etmek istercesine ayağa kalktı. Fakat Ignatius hâlâ ısrar etme niyetindeydi.</span></p>

    <p class="msonormal1"><span class="calibre3">"Fakat bu ziyaretim aynı zamanda gelecekte ülkem ve İsviçre arasında doğacak ilişkiler açısından da çok büyük önem taşıyor. Sanırım bunun siz de farkındasınızdır."</span></p>

    <p class="msonormal1"><span class="calibre3">"Çok teşekkürler sayın bakan, fakat demin de belirttiğim gibi müşterilerimizin bize olan güvenini bozamayız."</span></p>

    <p class="msonormal1"><span class="calibre3">"O zaman bayım, Cenevre'deki elçimizle hemen temasa geçip kendisinin bu olayı derhal İsviçre Dış İlişkiler Ofısi'ne bildirmesini isteyeceğim." Bakan yutkunduktan sonra devam etti.</span></p>

    <p class="msonormal1"><span class="calibre3">"Sizin için bunu önlemenin tek bir yolu var. Bana bankanızda hesap açtıran Nijeryalıların bir listesini vermek. Görüyorsunuz bu kadar basit. Ve ayrıca sizi temin edebilirim ki bu bilgileri nereden ve kimden aldığımızı hiçbir zaman açıklamayacağız."</span></p>

    <p class="msonormal1"><span class="calibre3">"İstediğinizi yapabilirsiniz sayın bakanım. Fakat göreceksiniz başbakanımız elçinize bizim düşüncelerimize katıldığını ve bir İsviçre bankasının güvenilirliğini sarsmaması açısından bu tür bilgileri dışarıya vermeye yetkili olmadığımı resmi bir dille açıklayacaktır."</span></p>

    <p class="msonormal1"><span class="calibre3">"Öyleyse ben de Ticaret Bakanlığımızla temasa geçer ve İsviçre-Nijerya arasındaki ilişkilere, isimlerin listesi elimize geçene kadar ara verilmesini isterim."</span></p>

    <p class="msonormal1"><span class="calibre3">"Bunu yapma hakkına sahipsiniz elbette. Fakat ne yaparsanız yapın bu bankanın güvenilirliğinin lekelenmesine izin vermeyeceğim."</span></p>

    <p class="msonormal1"><span class="calibre3">"Kesin kararınız buysa hemen bugün Nijerya elçiliğinin kapanmasını ve ülkemizde bulunan elçinizin 'persona non grate' ilan edilmesini isteyeceğim."</span></p>

    <p class="msonormal1"><span class="calibre3">Konuşma süresince serinkanlılığını koruyan banka müdürü kaşlarını çatmıştı.</span></p>

    <p class="msonormal1"><span class="calibre3">"Artı" diye devam etti Ignatius, "Londra'da bir konferans düzenleyip tüm basın mensuplarının önünde bankanızın itibarını önemli derecede sarsacak bilgiler verecek ve bana olan tutumunuzu eleştireceğim. Bu durumda eminim ki müşterilerinizin büyük çoğunluğu sizinle çalışmaktan vazgeçecekler. Bu konuda ne dersiniz acaba?"</span></p>

    <p class="msonormal1"><span class="calibre3">Bakan elindeki tüm kozları kullanmış müdürün tepkisini beklemeye başlamıştı. Fakat karşısındaki Ignatius'un bu uyarılarıyla da pek ilgilenmemiş, yine kayıtsız bir tavır almıştı.</span></p>

    <p class="msonormal1"><span class="calibre3">Bakan yerinden kalktı.</span></p>

    <p class="msonormal1"><span class="calibre3">"O zaman başka seçeneğim kalmadı demektir!"</span></p>

    <p class="msonormal1"><span class="calibre3">Elini cebine attı ve silahını çıkardı. Müdür ve asistanı donup kalmıştı. İleri doğru birkaç adım atıp tabancasını bankacının şakağına dayadı.</span></p>

    <p class="msonormal1"><span class="calibre3">"Bu isimler bana gerekli Bay Gerber ve şu andan başlayarak hiç kimse beni durduramaz. Onları hemen şimdi bana vermezseniz beyninizi dağıtacağım. Beni anlıyorsunuz değil mi?"</span></p>

    <p class="msonormal1"><span class="calibre3">Bu arada biraz ötelerinde ayakta duran genç asistan da ne yapacağını şaşırmış onları seyrediyordu. Ignatius ona dönerek:</span></p>

    <p class="msonormal1"><span class="calibre3">"Beyni dağılacak ikinci kişi de o olacak!" diye bağırdı.</span></p>

    <p class="msonormal1"><span class="calibre3">"Hemen bana o listeyi verin, yoksa müdürünüzün beyni bu halı üzerinde dört bir yana dağılacak. Beni duyuyor musunuz? Derhal şimdi."</span></p>

    <p class="msonormal1"><span class="calibre3">Genç adam korkudan tirtir titreyen müdürüne soran gözlerle baktı.</span></p>

    <p class="msonormal1"><span class="calibre3">"Non Pierre Jamais"</span></p>

    <p class="msonormal1"><span class="calibre3">"D'Accord" (Olur) diye karşılık verdi asistan.</span></p>

    <p class="msonormal1"><span class="calibre3">Ignatius tetiğe dokundu:</span></p>

    <p class="msonormal1"><span class="calibre3">"Size hiç şans vermediğimi söyleyemezsiniz."</span></p>

    <p class="msonormal1"><span class="calibre3">Müdürün yüzünden ter akıyordu. Asistanı korkunç sahneyi görmemek için gözlerini kapattı ve silah sesini beklemeye başladı.</span></p>

    <p class="msonormal1"><span class="calibre3">"Kusursuz" dedi Ignatius. Silahını müdürün şakağından çekip eski yerine oturdu. "Gerçekten kusursuz."</span></p>

    <p class="msonormal1"><span class="calibre3">İki adam tirtir titriyor, konuşamıyorlardı.</span></p>

    <p class="msonormal1"><span class="calibre3">Bakan çantasını alıp cam masaya koyduktan sonra kapağını açtı. Bankacıların önünde içindekileri yavaş yavaş boşalttı. "Yaklaşık beş milyon dolar" diye geçirdi müdür içinden.</span></p>

    <p class="msonormal1"><span class="calibre3">"Söyler misiniz baylar, bankanızda hesap açtırabilir miyim acaba?"</span></p>

    <p class="msonormal1"><span class="calibre3">&nbsp;</span></p>
  </div>
</body>
</html>
