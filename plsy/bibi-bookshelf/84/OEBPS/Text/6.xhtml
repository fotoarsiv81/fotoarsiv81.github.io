<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" style="text-align: justify;"><br class="calibre2" /></p>

  <h1 class="calibre4" style="text-align: center;">Silahşor ve Siyahlı Adam</h1>

  <p><br class="calibre2" /></p>

  <p>Siyahlı adam Silahşoru görüşmeleri için çok eski bir idam yerine götürdü. Roland burasının nasıl bir yer olduğunu hemen anladı. Bir Golgota’ydı burası. Kurukafaların yeri.</p>

  <p>Ve gerçekten de kurukafalar sessizce onlara bakıyorlardı. Sığır, çakal, geyik, tavşan kafaları. Şurada dişi bir sülün karnını doyururken öldürülmüş ve kemikleri mermerden oyulmuş bir silofona benzemişti. Burada bir köstebeğin ince ve narin kemikleri görülüyordu. Belki de onu vahşi bir köpek eğlenmek için parçalamıştı.</p>

  <p>Bu "Golgota" dağın yamacına oyulmuş bir çukurluktu. Aşağıda iklimi daha yumuşak olan eteklerde bodur ladinler ve başka ağaçlar yetişmişti. Yukarıda gökyüzü Silahşorun on iki aydan beri gördüğünden daha tatlı bir maviydi. Ve havada denizin pek de uzaklarda olmadığını belirten, sözle anlatılamayacak bir şeyler vardı.</p>

  <p>Roland şaşkın şaşkın, ben Batıya eriştim, Cuthbert, diye düşündü.</p>

  <p>Ve tabii çukurdaki her kurukafada, her yuvarlak gözboşluğunda Jake’in yüzünü gördü.</p>

  <p>Siyahlı adam pek eskiden kalma bir demir ağacı kütüğünün üzerine oturdu. Botları beyaz tozlara bulaşmıştı. Bu çukurdaki huzursuz kemiklerin tozlarına. Kukuletasını tekrar başına geçirmişti. Ama Silahşor onun köşeli küt çenesini görebiliyordu. Yanaklarının altını da.</p>

  <p>Siyahlı adamın gölgede kalan dudakları gülümsemeyle titredi. "Odun topla, Silahşor. Dağın bu yanında iklim çok yumuşak. Ama bu yükseklikte soğuk insanı karnından bıçaklayabilir. Ve burası da bir ölüm yeri. Öyle değil mi?"</p>

  <p>Silahşor, "Seni öldüreceğim," diye homurdandı.</p>

  <p>"Hayır, öldürmeyeceksin. Bunu yapamazsın. Ama Kutsal Kitap’taki İshak’ı hatırlamak için odun toplayabilirsin."</p>

  <p>Roland onun neyi kastettiğini anlayamadı. Sessizce gitti ve adi bir aşçı yamağı gibi odun topladı. Bu çukurda fazla çalı çırpı yoktu. Bu yanda Şeytanotu yetişmiyordu. Demir ağacı odunu ise hiç yanmazdı. Taşa dönmüşlerdi bu odunlar. Neden sonra bir kucak dolusu odun ve çalı çırpıyla döndü. Bunların üzeri kemik tozu içindeydi. Sanki una bulanmışlar gibi. Güneş en yüksek ağacın arkasına doğru inerek iyice kızıllaşmıştı. Şimdi çarpık çurpuk, kapkara dalların arasından onlara öfkeli bir kayıtsızlıkla bakıyordu.</p>

  <p>Siyahlı adam, "Harika," dedi. "Ne olağanüstü bir insansın! Ne kadar düzenli çalışıyorsun! Seni selamlarım!" Kıkır kıkır güldü.</p>

  <p>Silahşor odunları gürültüyle onun ayağının dibine atarken yerden kemik tozları yükseldi.</p>

  <p>Siyahlı adam ne irkildi, ne de sıçradı. Sadece ateş yakmak için hazırlık yapmaya başladı. Silahşor odunlar biçim alırlarken ilgiyle seyretti. Bu kez onları yanıp kül olmadan önce görüyordu. Siyahlı adamın işi bittiği zaman odun ve çalı çırpılar altmış santim yüksekliğinde küçük ama karmaşık bir çift baca biçimine girmişlerdi.</p>

  <p>Siyahlı adam biçimli elini gökyüzüne doğru kaldırdı. Cüppesinin bol yeni kayarak, bileği gözüktü. Sonra töresel nazar işaretini yaparak ikinci ve küçük parmaklarını öne doğru uzattı. Ve elini hızla aşağıya indirdi.</p>

  <p>Mavi bir alev çıktı ve odunlar yanmaya başladı.</p>

  <p>Siyahlı adam neşeyle, "Yanımda kibrit var," diye açıkladı. "Ama sihirin hoşuna gideceğini düşündüm. Tabii bunun bir karşılığı olmalı. Şimdi yemeğimizi pişir, Silahşor." Cüppesinin etekleri dalgalandı ve yere tombul bir tavşan düştü. Temizlenmiş ve derisi de yüzülmüştü.</p>

  <p>Roland tavşanı şişe geçirerek ateşte kızarttı. Güneş batarken etrafa mis gibi bir koku yayıldı. Siyahlı adamın sonunda Silahşorun karşısına dikilmek için seçtiği çukurluğun üzerinden mor gölgeler aç aç kayıyorlardı.</p>

  <p>Silahşor tavşan kızarırken midesinin guruldadığını duydu. Sanki sonsuza kadar sürecekti. Ama et piştiği ve suyu da içinde kaldığı zaman Roland bütün tavşanı hiçbir şey söylemeden siyahlı adama uzattı. Artık iyice yassılmış olan çantasını araştırarak son kuru et parçasını çıkardı. Çok tuzluydu, ağzını yakıyordu. Ve gözyaşı tadındaydı.</p>

  <p>Siyahlı adam, "Bu sana yakışmayan bir hareket," dedi. Olay hem kızdırmış, hem de eğlendirmiş gibi konuşmayı başarmıştı.</p>

  <p>Roland, "Ne olursa olsun…" diye homurdandı. Ağzının içinde küçücük yaralar açılmıştı. Vitamin eksikliği neden olmuştu buna. Tuz yüzünden acı acı gülümsüyordu.</p>

  <p>"Büyülü etten korkuyor musun?"</p>

  <p>"Evet."</p>

  <p>Siyahlı adam kukuletasını geriye itti.</p>

  <p>Silahşor ona sessizce baktı. Bir bakıma düşmanının suratı onu hem hayal kırıklığına uğratmış, hem de endişelendirmişti.</p>

  <p>Siyahlı adamın yüzü düzgün hatlı ve yakışıklıydı. Suratında korkunç günler geçirdiğini, büyük ve bilinmeyen sırları öğrendiğini gösterecek hiçbir işaret yoktu. Saçları siyah ve karışıktı. Uzuncaydı ve telleri birbirine yapışmıştı. Alnı geniş, gözleri koyu renk ve parlaktı. Bumu dikkati çekmiyordu. Dudakları dolgun ve ihtiraslıydı. Rengi uçuktu. Silahşorunki gibi.</p>

  <p>Roland sonunda, "Ben daha yaşlı biriyle karşılaşacağımı sanıyordum," dedi.</p>

  <p>"Bu şart değil ki. Ben hemen hemen ölümsüzüm. Tabii senin beklediğin gibi bir surat oluşturabilirdim. Ama sana… şey… doğuştan benim olan yüzümü göstermek istedim. Bak. Silahşor, güneş batıyor."</p>

  <p>Güneş batmıştı bile. Ve batı ufku fırını andıran somurtkan bir kızıllığa bürünmüştü.</p>

  <p>Siyahlı adam usulca, "Sana pek uzun gelecek bir süre güneşin doğuşunu göremeyeceksin," diye mırıldandı.</p>

  <p>Silahşor dağların altındaki kuyuları hatırladı. Başını kaldırarak gökyüzüne baktı. Sık takım yıldızlar birarada helezonlar oluşturuyorlardı.</p>

  <p>Roland yavaşça, "Artık," dedi. "Bunun önemi yok."</p>

  <p>Siyahlı adam iskambilleri hızla karıştırdı. Kartlar sanki uçtular, eridiler. Deste pek kalındı. Kartların arkalarında karmaşık şekiller vardı.</p>

  <p>Siyahlı adam, "Bunlar Tarot kartları," diye açıklıyordu. "Sıradan Tarot kâğıtlarıyla, kendi buluşum olan bazı iskambilleri karıştırdım. Dikkatli bak. Silahşor."</p>

  <p>"Neden?"</p>

  <p>"Sana geleceğini söyleyeceğim, Roland. Yedi kâğıt teker teker açılmalı ve diğerleriyle birlikte sıraya dizilmeli. Bu işi üç yüz yıldan daha uzun bir süreden beri yapmadım. Ve bana seninki gibi bir fala da hiç bakmamışım gibi geliyor." Siyahlı adamın sesinde yine sinsice bir alay belirmeye başlıyordu. Eli bıçaklı sinsi bir Kuvi gece askeri gibi. "Sen dünyadaki son maceraperestsin. Son kahraman. Kimbilir bu seni ne kadar memnun ediyor, Roland! Oysa şu anda Kuleye ne kadar yakın olduğunun farkında bile değilsin. Zaman içerisinde çok yakınsın ona. Kafanın etrafında dünyalar dönüyor."</p>

  <p>Silahşor sert sert, "O halde falıma bak," dedi.</p>

  <p>İki kart açıldı.</p>

  <p>Siyahlı düşman, "Asılmış Adam," diyerek başını salladı. Karanlık bastığı için artık suratı iyice gözükmüyordu. Kukuletasını yeniden kafasına geçirmiş gibi. "Ancak burada yanında başka hiçbir şey yok. O yüzden de ölüm değil, güç anlamına geliyor. Sen Asılmış Adamsın, Silahşor. Cehennemdeki bütün çukurları aşarak ağır ağır amacına doğru ilerliyorsun. Yol arkadaşlarından birini uçuruma attın bile! Öyle değil mi?"</p>

  <p>Siyahlı adam ikinci kartı açtı. "Denizci. Onun geniş alnına, tüysüz yanaklarına ve azap dolu gözlerine bir bak. O boğuluyor, Silahşor. Ve kimse ona bir ip atmıyor. Jake adlı çocuk bu."</p>

  <p>Roland yüzünü buruşturdu ama bir şey söylemedi.</p>

  <p>Üçüncü kâğıt açıldı. Bir maymun, genç bir adamın omzuna binmiş sırıtıyordu. Delikanlı başını kaldırmıştı. Suratında stilize bir korku ve dehşet vardı. Silahşor daha yakından baktığı zaman maymunun elinde bir kırbaç olduğunu gördü.</p>

  <p>Siyahlı adam, "Mahkûm," diye açıkladı.</p>

  <p>Ateşin alevleri sırtında maymun olan genç adamın yüzünde acayip gölge oyunları yapıyordu. Bu yüzden suratı sessiz bir dehşetle kımıldıyor, titriyormuş gibi gözüküyordu.</p>

  <p>Silahşor bakışlarını kaçırdı.</p>

  <p>Siyahlı adam, "Biraz sarsıcı değil mi?" dedi. Alayla gülmek üzereymiş gibiydi. Dördüncü kartı da açtı. Omzuna şal almış bir kadın bir çıkrığın başında oturuyordu. Silahşor kamaşmış gözleri yüzünden kadının hem sinsice güldüğünü, hem de ağladığını sandı.</p>

  <p>Siyahlı adam, "Gölgelerin Kadını," diye bilgi verdi. "O sana iki yüzlüymüş gibi geliyor mu, Silahşor? Aslında gerçekten öyle. Tam bir Janus o."</p>

  <p>"Bunları bana neden gösteriyorsun?"</p>

  <p>"Bunu sorma!" Siyahlı adamın sesi sertti ama yine de gülümsüyordu. "Soru sorma. Sadece seyret. Eğer içini rahatlatacak ve sakinleşmeni sağlayacaksa bunun sadece anlamsız bir tören olduğunu düşün. Kilisede olduğu gibi." Kıkır kıkır güldü ve beşinci kartı çevirdi.</p>

  <p>Sırıtkan bir iskelet kemikli elleriyle bir tırpanı tutuyordu.</p>

  <p>Siyahlı adam kısaca, "Ölüm," dedi. "Ama senin için değil."</p>

  <p>Altıncı kart.</p>

  <p>Silahşor iskambile baktı ve bağırsakları iğrenç bir beklentiyle büzüldü.</p>

  <p>Dehşetle sevinci birbirine karışıyordu. Bu duyguyu tümüyle açıklamak imkânsızdı. Roland hem kusmak, hem de dans etmek istiyordu.</p>

  <p>Siyahlı adam usulca, "Kule," diye fısıldadı.</p>

  <p>Silahşorun kartı diğer iskambillerin oluşturduğu şeklin tam ortasındaydı. İlk dört kâğıdın her biri bir köşede duruyordu. Güneşin etrafında dönen uydular gibi.</p>

  <p>Roland, "Son kartı nereye koyacaksın?" diye sordu.</p>

  <p>Siyahlı adam Kuleyi, Asılmış Adamın üzerine koyarak o kartı bütünüyle kapattı.</p>

  <p>Silahşor, "Bu ne anlama geliyor?" diye sordu.</p>

  <p>Düşmanı cevap vermedi.</p>

  <p>Genç adam boğuk bir sesle tekrarladı. "Bu ne anlama geliyor?"</p>

  <p>Düşmanı yine sesini çıkarmadı.</p>

  <p>"Kahretsin!"</p>

  <p>Düşman yine bir şey söylemedi.</p>

  <p>"O halde yedinci kart nedir?"</p>

  <p>Siyahlı adam yedinci kâğıdı açtı. Bunda ışıklı mavi gökte güneş yükseliyordu.</p>

  <p>Aşk melekleri ve hayaletler güneşin etrafında dans ediyorlardı.</p>

  <p>Siyahlı adam yavaşça, "Yedinci kart Hayat," diye açıkladı. "Ama senin için değil."</p>

  <p>"Bu şeklin neresine konulacak?"</p>

  <p>Siyahlı adam, "Senin bunu bilmen gerekmiyor," dedi. "Benim bilmem de." Kartı kayıtsızca sönmek üzere olan ateşe attı.</p>

  <p>İskambil karardı, kıvrıldı ve alev aldı.</p>

  <p>Silahşor kalbinin göğsünde titrediğini, sonra da buz kesildiğini hissetti.</p>

  <p>Düşmanı şöyle bir elini salladı. "Şimdi uyu. Belki rüya görürsün… İşte öyle bir şey."</p>

  <p>Roland, "Seni boğarak öldüreceğim," diye homurdandı. Bacakları vahşice bir çabuklukla gerildi. Ve genç adam ateşin üzerinden düşmanına doğru uçtu. Gülümseyen siyahlı adam Silahşorun gözlerinin önünde şişti, şişti. Koyu renk taş sütunlar ve yankılarla dolu uzun bir koridorda gerileyerek uzaklaştı. Dünya alaycı kahkahalarla doldu. Roland yuvarlandığı yerde ölmek üzere olduğunu sandı. Uykusu gelmişti.</p>

  <p>Ve rüya görmeye başladı.</p>

  <p>Evren bomboştu. Hiçbir şey kımıldamıyordu. Hiçbir şey yoktu.</p>

  <p>Silahşor şaşkın şaşkın uçtu.</p>

  <p>Siyahlı adamın sesi duyuldu. "Ortalık biraz aydınlansa ya."</p>

  <p>Gerçekten de etraf aydınlandı. Silahşor tarafsızca bir yaklaşımla, ışık hoş bir şey, diye düşündü.</p>

  <p>"Şimdi yukarısı kapkaranlık olmalı ve yıldızlar ışıldamalı. Aşağıya sular yayılmalı."</p>

  <p>Silahşor bütün bunları da gördü. Sonsuz denizlerin üzerinden uçuyordu şimdi. Yukarıda sayısız yıldızlar ışıldıyorlardı.</p>

  <p>Siyahlı adam, "Karalara ne dersin?" diye sordu.</p>

  <p>Ve suların içinden sarsılarak, zangırdayarak bir kara parçası çıktı. Bu kıpkırmızı ve çoraktı. Çatlamış ve kısırlaşmıştı. Yanardağlar durmadan lav püskürtüyorlardı. Yeni yetişen bir beyzbol oyuncusunun suratındaki sivilcelere benziyordu bunlar.</p>

  <p>Siyahlı adam, "Tamam," diyerek güldü. "Bu da bir başlangıç sayılır. Şimdi… gelsin bitkiler. Ağaçlar. Otlar ve kırlar."</p>

  <p>Bütün bunlar da oldu. Şimdi dinozorlar orada burada dolaşıyor, homurdanıp bağırıyor ve birbirlerini yiyorlardı. Sonra da pis kokulu, kaynayan zift kuyularına düşüyorlardı. Her tarafı dev tropikal ormanları kaplamıştı. İri eğreltiler çentik çentik yapraklarını gökyüzüne doğru sallıyorlardı. Bunlardan bazılarının üzerinde çift başlı, kın kanatlı böcekler dolaşıyordu.</p>

  <p>Silahşor bütün bunları gördü. Ama yine de kendini iri yarı buluyordu.</p>

  <p>Siyahlı adam, "Şimdi, dostum…" dedi.</p>

  <p>Roland düşüyordu… düşüyordu. Ama yukarıya doğru. Bu büyük ve verimli dünyanın ufku bir kavis halini almaya başladı.</p>

  <p>Evet, herkes öyle söylemişti. Ufkun kavisli olduğunu söylemişlerdi. Öğretmenleri bunun dünyanın değişmesinden çok önce kanıtlandığını iddia etmişlerdi. Ama bu… Silahşor düştükçe düşüyordu.</p>

  <p>Hayretle bakarken kıtalar şekillendi. Sonra bu karaları helezonlar çizen bulutlar örttü. Dünyanın atmosferi onu bir plasenta içine almış gibiydi. Arzın ötesinden doğan güneş…</p>

  <p>Roland haykırarak koluyla gözlerini örttü.</p>

  <p>"Işık gerekli." Artık duyulan siyahlı adamın sesi değil, bir devin sesiydi. Etrafta yankılanıyor, boşlukları dolduruyordu. Boşluklar arasındaki boşlukları da.</p>

  <p>"Işık!"</p>

  <p>Silahşor hâlâ düşüyordu.</p>

  <p>Güneş küçüldü. Üzerinde kanallar olan kırmızı bir gezegen dönerek Silahşorun yanından geçti. İki uydusu vardı, gezegenin etrafında deli gibi dönemiyorlardı. Taşlardan oluşan dönen bir kemer gördü Roland. Sonra kendisini taşıyamayacak kadar büyük olan dev bir gezegen. Gaz içindeydi bu ve kutupları yassıltmıştı.</p>

  <p>Bir gezegenin etrafında ise buz parçacıklarından oluşan bir halka vardı.</p>

  <p>"Işık! Işık olmalı… "</p>

  <p>Başka dünyalar. Bir, iki, üç. Sonuncunun çok ötesinde buz ve topraktan oluşan yalnız bir top ölü karanlıkta dönüyordu. Oradan güneş lekeli bir maden para kadar parlıyordu ancak.</p>

  <p>Karanlık.</p>

  <p>Silahşor, "Hayır," dedi. Sesi karanlıkta ifadesizdi ve yankılanmıyordu. Burası karanlıktan da karanlıktı. Bunun yanında bir insan ruhunun en karanlık gecesi yine de öğle zamanı gibi kalırdı. Dağların altındaki karanlık ışığın yüzündeki küçük lekelere benziyordu. "Yeter. Lütfen. Yeter, yeter. Artık yeter. Yeter…" "IŞIK!"</p>

  <p>"Yeter. Artık yeter. Lütfen…"</p>

  <p>Yıldızlar ufalmaya başladılar. Büyük nebulalar biraraya gelerek biçimsiz lekelere dönüştüler. Bütün evren Roland’ın etrafı sarıyor ve ona sokuluyor gibiydi.</p>

  <p>"Tanrım! Yeter yeter yeter yeter… "</p>

  <p>Siyahlı adam kulağına yumuşacık bir sesle nazik nazik, "o halde vazgeç," diye fısıldadı. "Kuleyle ilgili bütün fikirleri kafandan at. Yoluna git, Silahşor. Ve böylece ruhunu kurtar."</p>

  <p>Roland kendini topladı. Sarsılmıştı ve yapayalnızdı. Etrafı karanlıklar sarmıştı. Nihai bir anlamı hızla kavramaktan korkuyordu.</p>

  <p>Sonunda bütün gücünü topladı. "HAYIR! ASLA!"</p>

  <p>"O HALDE IŞIĞI ÇAĞIRIYORUM!"</p>

  <p>Bir şimşek çaktı. Işık, Roland’ın üzerine dev bir çekiç gibi indi. Dünyanın başlangıcından kalma, çok parlak bir ışıktı bu. Bu ışığın içinde bilinç kayboldu. Ama Silahşor bundan hemen önce kozmik önemi olan bir şeyi gördü.</p>

  <p>Acıyla çabalayarak bunu yakaladı ve benliğini araştırdı.</p>

  <p>Sonra bu bilginin neden olacağı delilikten kaçtı. Böylece kendine geldi.</p>

  <p>Hâlâ geceydi. Ama aynı gece miydi, Roland’ın anlaması imkânsızdı. Bir iblis gibi siyahlı adamın üzerine atılırken düştüğü yerden kalktı. Düşmanının oturduğu o demir ağacı kütüğüne baktı. Ama siyahlı adam gitmişti.</p>

  <p>Roland müthiş bir umutsuzluğa kapıldı. "Tanrım, bütün bunları yeniden yapmak zorunda kalmak… "</p>

  <p>Ve sonra siyahlı adam arkasından, "Şu tarafa geç. Silahşor," dedi. "Bu kadar yakınıma gelmen hoşuma gitmiyor. Hem sen uykunda konuşuyorsun da."</p>

  <p>Roland sersem sersem dizlerinin üzerinde doğruldu. Döndü. Ateş sönmeye yüz tutmuş, gri küller ve kızıl korlara dönüşmüştü. Geride o tanıdık şekil kalmıştı. Siyahlı adam küllerin yanında oturmuştu. Yağlı tavşanın son lokmalarını çiğneyerek ağzını şapırdatıyordu.</p>

  <p>Düşmanı Roland’a, "Oldukça başarılıydın," dedi. "Bu hayali Marten’e hiçbir zaman gösteremezdim. Sonunda salyaları akan bir ahmağa dönüşürdü."</p>

  <p>Genç adam, "Neydi o?" diye sordu. Sesi titriyor, kelimeleri zorlukla söylüyordu. Ayağa kalkmaya çalışırsa dizlerinin büküleceğini sanıyordu.</p>

  <p>Siyahlı adam kayıtsızca cevap verdi. "Evren." Geğirdi ve tavşanın kemiklerini ateşe attı. Kemikler, korların arasında kötü bir beyazlığa bürünerek pırıldadılar.</p>

  <p>Golgota’nın yukarısında rüzgâr haşin bir mutsuzlukla ıslık çalıyordu.</p>

  <p>Silahşor sersem sersem, "Evren…" diye tekrarladı.</p>

  <p>Siyahlı adam, "Kuleyi istiyorsun," dedi. Bu daha çok bir soruya benziyordu. "Evet."</p>

  <p>"Ama o Kuleye erişemeyeceksin." Siyahlı adam neşeli bir zalimlikle gülümsedi.</p>

  <p>"Bu son olayın seni uçurumun çok yakınına sürüklediğini biliyorum. Yarım dünya ötedeki Kule ise seni öldürür."</p>

  <p>Silahşor usulca, "Sen benim hakkımda hiçbir şey bilmiyorsun," dedi.</p>

  <p>Düşmanının dudaklarındaki gülümseme sönüverdi. "Babanı ben eğittim. Ve onu yine ben mahvettim." Sesi sertleşmişti. "Marten yoluyla annene sokuldum. Ve onu elde ettim. Böyle yazılmıştı. Ve öyle de oldu. Ben Kara Kulenin en uzaklardaki hizmetkârıyım. Dünya bana teslim edildi."</p>

  <p>Roland, "Ben ne gördüm?" diye sordu. "En sonunda? Neydi o?"</p>

  <p>"Sana ne gibi geldi?"</p>

  <p>Genç adam düşünceli bir tavırla sustu. Kesesini yokladı ama hiç tütünü kalmamıştı. Siyahlı adam kesesini büyüyle doldurmayı teklif etmedi. Beyaz ya da kara büyüyle.</p>

  <p>Silahşor sonunda, "Işık vardı…" diye mırıldandı. "Koskocaman bembeyaz bir ışık. Ve sonra…" Susarak siyahlı adama baktı.</p>

  <p>Düşmanı öne doğru eğilmişti ve yüzünde ona uymayan bir ifade vardı. Karakterine yabancı bir duygu. Bu ifade yalanlanamayacak, inkâr edilemeyecek kadar belirgindi. Siyahlı adamın yüzüne duyduğu o müthiş merak yansımıştı.</p>

  <p>Roland, "Bilmiyorsun," diyerek gülmeye başladı. "Ey, ölüleri dirilten büyük büyücü. İşte bunu bilmiyorsun."</p>

  <p>Siyahlı adam, "Biliyorum," diye cevap verdi. "Ama… onun ne olduğunu… bilmiyorum."</p>

  <p>Silahşor, "Bembeyaz bir ışık," diye tekrarladı. "Ve sonra… bir sap ot. Her şeyi dolduran bir tek ot. Ve ben küçücüktüm. Toz zerresi kadardım."</p>

  <p>"Ot." Siyahlı adam gözlerini yumdu. Yüz hatları gerilmişti, yorgunmuş gibi bir hali vardı. "Bir sap ot. Bundan emin misin?"</p>

  <p>"Evet." Silahşor kaşlarını çattı. "Ama mordu."</p>

  <p>Böylece siyahlı adam konuşmaya başladı.</p>

  <p>"Evren kısıtlı bir kafanın kavrayamayacağı kadar büyük bir paradoks," dedi. "Yaşayan bir beyin yaşamayan bir beyni düşünemez. Tabii düşünebileceğini sanır o da başka. Ve kısıtlı kafa da sınırsız bir kafayı kavrayamaz."</p>

  <p>"Evrenin varolduğu gerçeği tek başına pragmatik insanları da, kuşkucuları da yener.</p>

  <p>"Ancak dünya değişmeyen yüz kuşak önce insanlık yeteri kadar bilimsel ve teknik ustalık kazanmış, böylece gerçek denen o dev gibi taş sütundan birkaç parça koparmayı başarmıştı.</p>

  <p>"O zaman bile bilimin sahte ışığı -istersen bunu bilgi diye de tanımlayabilirsin- sadece gelişmiş birkaç ülkede ışıldıyordu.</p>

  <p>"Ancak elde edilen bilginin müthiş artmasına rağmen pek az kimse gerçekleri kavrayabiliyordu. Babalarımız kanser adını verdiğimiz o çürütücü hastalığı yendiler. Silahşor. Yaşlanmayı hemen hemen ortadan kaldırdılar. Aya gittiler…" Silahşor kesin bir tavırla, "İşte ben buna inanmıyorum," dedi.</p>

  <p>Siyahlı adam güldü ve, "Bu şart değil," diye cevap verdi. Sonra da konuşmasını sürdürdü. "Ve insanlar başka yüzlerce harika keşifler yaptılar ya da harikalar yarattılar. Ama bu bilgi zenginliği, kavrama yeteneğini arttırmadı. Suni döllenme konusunda büyük ağıtlar yazılmadı!"</p>

  <p>"Ne?"</p>

  <p>"Erkeklerin donmuş spermlerinden bebekler oluşması."</p>

  <p>"Saçma!"</p>

  <p>"Nasıl istersen!.. Ama eskiler bile bu malzemeden çocuk oluşturamıyorlardı… "Neyse… Sonra yürüyen araba… Ama pek az kimse Gerçek Prensibini kavrayabildi. Hatta belki de hiç kimse başaramadı bunu. Yeni bilgiler insanı daha da müthiş esrarlara doğru götürür. Beyinle ilgili gelişmiş fizyolojik bilgi ruhun varlığını daha imkânsız hale sokar. Ama araştırmaların niteliği dolayısıyla onu mümkün kılar. Anlıyor musun? Tabii anlamıyorsun. Senin etrafını kendi romantik atmosferin sarmış. Her gün gizli şeylerle iç içe yaşıyorsun.</p>

  <p>Ancak şimdi sınırlara da yaklaşıyorsun, inanç değil, anlayış sınırlarına. Sen ruhun ters antropisiyle karşı karşıyasın.</p>

  <p>"Ama daha basit şeylerden söz etmemiz gerekiyor. Evrenin en büyük sırrı hayat değil Büyüklüktür. Yaşamı Büyüklük sarar. Ve Kule de Büyüklüğü. Şaşılacak şeylere en çok alışık olan çocuk, ‘Baba, gökyüzünün daha yukarısında ne var?’ diye sorar. Baba, ‘Uzayın karanlıkları,’ der. Çocuk: ‘Uzayın ötesinde ne var?’</p>

  <p>Baba: ‘Galaksi.’ Çocuk: ‘Ya Galaksinin ötesinde?’ Baba: ‘Bir başka Galaksi.’</p>

  <p>Çocuk: ‘Başka Galaksilerin ötesinde?’ Baba: ‘Bunu kimse bilmiyor.’</p>

  <p>"Görüyorsun ya? Büyüklük bizi yener. Balık için dibinde yüzdüğü o göl evrendir. Balık ağzındaki oltayla yaşamın gümüş sınırından geçirilip havanın onu boğduğu ve ışığın mavi bir çılgınlık olduğu yeni bir evrene çıkarıldığı zaman ne düşünür? İki kollu, iki bacaklı, solungaçları olmayan devlerin onu boğucu bir kutuya kapattıkları ve ölmesi için de üzerini ıslak yosunla örttükleri bir evrene çıkarıldığı zaman?</p>

  <p>"Ya da bir kalemin ucunu alarak bunu büyütebiliriz. Ve o zaman şaşırtıcı bir gerçekle karşılaşırız: Kalemin ucunun katı olmadığını anlarız. Bu, trilyonlarca iblis gezegen gibi dönüşen atomlardan oluşmuştur. Aslında katı sanılan cisimler yerçekiminin birarada tuttuğu gevşek bir ağdır. Uygun ölçüde küçültüldükten zaman bu atomların arasındaki uzaklıklar, fersahlara, uçurumlara, yüzyıllara dönüşür. Atomlar, çekirdeklerle dönen proton ve elektronlardan oluşur. Şimdi biraz daha aşağıya, atomun içindeki parçacıklara inebiliriz. Sonra ne gelir? Takionlar mı? Bir hiç mi? Ne münasebet. Evrende hiçbir şey bir diğerini reddetmez.</p>

  <p>Eşyaların sonu olduğunu söylemek imkânsız olan şeylerden biridir,</p>

  <p>"Dışarıya, evrenin sınırına doğru düşseydin orada ne görürdün? Tahta bir parmaklık ve üzerinde ‘Çıkmaz Sokak’ yazılı levhalar mı? Hayır. Belki yuvarlak ve sert bir şeyle karşılaşırdın. Civcivin yumurtanın içindeyken gördüğüne benzeyen bir şey. O kabuğu gagalayarak kırdığın takdirde uzayın dibindeki bu delikten içeriye kimbilir ne müthiş bir ışık dolardı. O delikten baktığın zaman bütün evrenimizin bir sap otun sadece bir atomunun bir parçası olduğunu mu anlardın? Bir dalı yaktığın zaman sonsuzluklardan bir sonsuzu küle dönüştürdüğünü mü düşünürdün? Yaşamın bir sonsuza değil, pek çok sonsuzluklara eriştiğini mi anlardın?</p>

  <p>"Belki sen evrenimizin o büyük plandaki yerini gördün. Bir sap ottaki bir atom gibi. Acaba küçücük bir virüsten uzaklardaki At Kafası Nebülasına kadar her şeyi bir sap ot mu içeriyor?.. Yabancı zaman akımında ancak bir iki gün yaşayabilen bir sap ot? Bu otu bir tırpan biçerse ne olur? Ot ölmeye başlarken bu çürüme bizim evrenimize ve hayatımıza mı sızar? Her şeyi kurutup, sarartır ve kahverengine mi dönüştürür? Belki bu olmaya başladı bile. Biz dünyanın değiştiğini söylüyoruz. Ama belki de aslında yeryüzünün kurumaya başladığını kastediyoruz.</p>

  <p>"Düşün, Silahşor. Böyle bir kavram bizi ne kadar küçültüyor! Eğer bir Tanrı bütün bunları seyrediyorsa, o sonsuz tatarcık ırkları arasında sadece bir tek tatarcık ırkına adalet mi dağıtıyor? Gözü, Kitap’ta yazıldığı gibi bir serçenin düştüğünü görüyor mu? Oysa o serçe uzayın derinliklerinde yüzen, bağımsız bir hidrojen benekciğinden bile daha küçük. Ve görüyorsa o nasıl bir Tanrı? Nerede yaşıyor? Sonsuzluğun ötesinde yaşamak nasıl bir şey?</p>

  <p>"Mohain Çölünün kumlarını düşün. Beni bulabilmek için o çölü aştın sen. Ve trilyonca evreni hayal et. Dünyaları değil, evreni. O çölün kumlarının her birinin böyle bir evren olduğunu düşün. Ve her evrenin içinde o yine sonsuz evren olduğunu. Biz o acınacak ot sapından bu evrenlere tepeden bakıyoruz. Botunun bir tekmesiyle milyarlarca dünyanın karanlıklara doğru uçmasına neden olmuyor musun? Hiçbir zaman tamamlanamayacak bir zincir halinde…</p>

  <p>"Büyüklük, Silahşor… Büyüklük…</p>

  <p>"Ama daha da ileri gidelim. Bütün dünyaların, bütün evrenlerin bir noktada birleştiklerini düşünelim. Bir tek kulede. Bir Kara Kulede. Belki orası ilahi bir varlığa doğru çıkan bir merdiven. Sen o Kuleye gitmeye cesaret edebilir misin, Silahşor? Belki bütün o sonsuz gerçeğin yukarısında bir Oda var… "Cesaret edemezsin. Silahşor."</p>

  <p>"Cesaret edemezsin."</p>

  <p>Roland, "Ama biri cesaret etmiş olmalı," dedi.</p>

  <p>"O kim olabilir?"</p>

  <p>Silahşor usulca, "ilahi bir varlık," diye fısıldadı. Gözleri pırıl pırıl parlıyordu. "Yoksa o da boş mu, Kâhin?"</p>

  <p>"Bilmiyorum." Siyahlı adamın bir akbabanın kanadı kadar kara ve yumuşak olan nazik suratında müthiş bir korku belirip kayboldu. "Daha da önemlisi, bunu sormuyorum… akılsızca bir şey sayılabilir."</p>

  <p>Silahşor alayla, "Birdenbire ölüvermekten mi korkuyorsun?" diye sordu.</p>

  <p>Siyahlı adam, "Belki de hesap sorulmasından korkuyorum," dedi.</p>

  <p>Uzun bir sessizlik oldu.</p>

  <p>Gece çok uzundu. Samanyolu yukarıda göz kamaştırarak parlıyordu. Ama bomboş olması da insanı korkutuyordu.</p>

  <p>Silahşor, gökyüzü birdenbire yarılsaydı, diye düşündü. Ve içeriye sel gibi ışık aksaydı neler hissederdim acaba?"</p>

  <p>Sonra, "Ateş," dedi. "Üşüyorum."</p>

  <p>Roland uyukluyordu.</p>

  <p>Gözlerini açtığı zaman siyahlı adamın onu merakla, hoşa gitmeyecek bir tavırla süzdüğünü farketti. "Neden öyle bakıyorsun?"</p>

  <p>"Sana bakıyorum."</p>

  <p>"Öyleyse bakmaktan vazgeç." Genç adam ateşi eşeleyerek o düzgün şekli bozdu. "Hoşuma gitmiyor." Doğu ufkunun aydınlanıp aydınlanmadığını anlamak için o yöne baktı. Ama bu gece uzayıp gidiyordu.</p>

  <p>"Işığı bu kadar çabuk mu aramaya başladın?"</p>

  <p>"Ben ışık için yaratıldım."</p>

  <p>"Ah, gerçekten öyle! Bu gerçeği unutmam büyük terbiyesizlik. Ama hâlâ konuşmamız gereken pek çok şey var. Senin ve benim. Efendim bana böyle söyledi."</p>

  <p>"Kim?"</p>

  <p>Siyahlı adam gülümsedi. "Artık doğruyu söyleyelim mi? Sen de, ben de? Yalan uydurmaktan vazgeçelim mi? Ayak oyunlarını bir tarafa bırakalım mı?"</p>

  <p>"Ayak oyunları mı?"</p>

  <p>Ama siyahlı adam bu söze aldırmayarak, "Aramızda sadece doğruyu söyleyelim mi?" diye ısrar etti. "İki erkek olarak. Dost değiliz tabii. Ama birbirine eşit iki düşman gibi? işte sana ender yapılacak bir teklif Roland. Sadece düşmanlar gerçeği söylerler. Arkadaşlar ve sevgililer zorunluluk ağına düştükleri için sonsuza kadar yalan uydururlar."</p>

  <p>"O halde doğruyu söyleyeceğiz!" Silahşor bu gece zaten devamlı doğruyu söylemiş, yalana başvurmamıştı. "Bu işe bana ‘ayak oyunuyla’ neyi kastettiğini söyleyerek başla."</p>

  <p>"Büyülenmeyi kastediyorum, Silahşor. Efendimin sihri bu geceyi iyice uzattı… Daha da uzatacak. Yani işimiz tamamlanıncaya kadar."</p>

  <p>"Ne kadar sürecek?"</p>

  <p>"Çok uzun. Sana daha fazlasını söyleyemem. Çünkü ben de bilmiyorum." Siyahlı adam ateşin başında durdu. Işıltılı korlar yüzünde şekiller çizdiler. "Haydi, sor. Sana bildiklerimi söyleyeceğim. Beni yakaladın. Ve bunu hak ettin. Açıkçası beni ele geçirebileceğini hiç sanmıyordum. Ama maceran yine de yeni başladı.</p>

  <p>Sor. Nasıl olsa eninde sonunda asıl konuya gireceğiz."</p>

  <p>"Efendin kim?"</p>

  <p>"Ben onu hiç görmedim. Ama sen görmelisin. Kuleye erişmeden önce onu bulmalısın. Yaşı Anlaşılmayan Yabancıyı." Siyahlı adam kuru dudaklarını gererek gülümsedi. "Onu öldürmelisin, Silahşor. Ama galiba aslında bana sormak istediğin bu değildi."</p>

  <p>"Efendini hiç görmediysen onu nereden biliyorsun?"</p>

  <p>"O bana rüyamda bir kere gözüktü. O zaman yeni yetişen bir delikanlıydım. Çok uzaklardaki bir ülkede yaşıyordum. O bana gözüktü. Bin yıl önce. Ya da beş on yıl. Eskiler daha denizi aşmadan önceki günlerde bana geldi, İngiltere denilen bir ülkede. Birkaç yüzyıl önce beni görevlendirdi. Ama gençlik çağıyla kutsallaşmam arasındaki yıllarda başka şeylerle de ilgilendim. Onlardan biri de sendin, Silahşor."</p>

  <p>"Bu Yabancının adı yok mu?"</p>

  <p>Siyahlı adam usulca, "Maerlyn," diye fısıldadı.</p>

  <p>Ve karanlıkta, dağların yükseldiği doğu tarafında kayalar düşmanın bu sözlerini vurgulamak istiyorlarmış gibi kaydılar. Bir puma kadın gibi bağırdı.</p>

  <p>Silahşor titredi. Siyahlı adam irkildi.</p>

  <p>"Ama galiba sormak istediğin bu da değildi. Sen o kadar ileriyi düşünmezsin." Silahşor sormak istediği soruyu çok iyi biliyordu. Bütün gece boyunca kafasını kemirmişti. Şimdi daha önce, yıllar boyunca aynı sorunun aklından çıkmadığını da düşünüyordu. Soru dilinin uçundaydı ama sormadı… Henüz bunu yapmayacaktı.</p>

  <p>"Bu Yabancı," dedi. "Şu Maerlyn, o da Kulenin hizmetkârı mı? Senin gibi yani."</p>

  <p>"O benden çok üstün. Ona zamanda geri geri yaşama yeteneği verildi. O karartıyor. Boyuyor. Her çağda yaşıyor. Ama ondan da üstünü var."</p>

  <p>"Kim o?"</p>

  <p>Siyahlı adam korkuyla fısıldadı. "Hayvan! Kulenin bekçisi. Bütün büyülerin yaratıcısı."</p>

  <p>"Nedir o? Bu Hayvan ne… "</p>

  <p>Siyahlı adam, "Artık bana bir şey sorma!" diye haykırdı. Sert bir tavırla konuşmaya çalışmış ama sesi hafifleyerek bir yakarış halini almıştı.</p>

  <p>"Bilmiyorum! Bilmek de istemiyorum! Hayvandan söz etmek ruhunun mahvolması demektir. Mearlyn onun önünde eğiliyor. Benim Mearlyn’in önünde eğildiğim gibi…"</p>

  <p>"Ve Hayvanın gerisinde Kule yükseliyor öyle mi? Ve kulede de birileri ya da bir şeyler var."</p>

  <p>Siyahlı adam yine fısıltıyla, "Evet," diye cevap verdi. "Ama sormak istediğin bunların hiçbiri değil…"</p>

  <p>Bu doğruydu.</p>

  <p>Silahşor, "Pekâlâ," dedi ve dünyanın en eski sorusunu sordu. "Ben seni tanıyor muyum? Seni daha önce bir yerde gördüm mü?"</p>

  <p>"Evet."</p>

  <p>"Nerede?" Silahşor heyecanla öne doğru eğildi. Bu onun kaderini belirtecek olan soruydu.</p>

  <p>Siyahlı adam ellerini ağzına kapayarak küçük bir çocuk gibi kıkır kıkır güldü. "Bunu bildiğini sanıyorum."</p>

  <p>"Nerede?" Roland ayağa kalktı. Ellerini tabancalarının aşınmış kabzalarına attı. "Onları kullanmaya kalkışma, Silahşor. O silahlar kapıları açamazlar. Onlar sadece kapıları ebediyete kadar kapatırlar."</p>

  <p>Silahşor, "Nerede?" diye tekrarladı.</p>

  <p>Siyahlı adam karanlıklara bakarak, "Ona bir ipucu vermem gerekiyor mu?" diye mırıldandı. "Evet, bu şart sanırım." Alev alev yanan gözlerle Silahşora baktı. "Bir adam sana öğüt verdi. Öğretmenin…"</p>

  <p>Roland sabırsızca onun sözünü kesti. "Evet. Cort."</p>

  <p>"Sana beklemeni öğütledi. Kötü bir nasihatti bu. Çünkü daha o günlerde bile Marten’in babanın aleyhindeki planları gelişmeye başlamıştı. Ve baban geri döndüğü zaman…</p>

  <p>"Öldürüldü." Silahşorun sesi ifadesizdi.</p>

  <p>"Ve sen dönüp baktın ve gördün ki, Marten gitmiş. Batıya gitmiş. Ama Marten’in adamları arasında biri vardı. Keşiş gibi giyinen ve nedamet getiren kimseler gibi başını traş eden biri… "</p>

  <p>Roland, "Walter," diye fısıldadı. "Sen… Sen Marten değildin aslında. Sen Walter’sın!"</p>

  <p>Düşmanı yine kıkır kıkır güldü. "Emrinizdeyim!"</p>

  <p>"Seni hemen, şimdi öldürmem gerekir."</p>

  <p>"Ama bu haksızlık olur. Marten’in üç yıl sonra eline düşmesini ben sağladım. O zaman… "</p>

  <p>"O halde beni kontrolün altına almıştın."</p>

  <p>"Bazı bakımlardan öyle. Ama artık bu da sona erdi, Silahşor. Şimdi her şeyi paylaşma zamanı. Ve sonra, sabahleyin gerekenleri yapacağım. Ondan sonra rüyalar göreceksin, Silahşor. Ve o zaman gerçek maceran başlayacak."</p>

  <p>Roland iyice sersemlemişti. "Walter," diye tekrarladı.</p>

  <p>Siyahlı adam, "Otursana," dedi. "Sana hikâyemi anlatacağım. Galiba senin hikâyen benimkinden daha uzun… "</p>

  <p>Silahşor, "Ben kendimden söz etmem," diye homurdandı.</p>

  <p>"Ama bu gece söz etmelisin. Böylece her şeyi anlamış oluruz."</p>

  <p>"Neyi anlayacağız? Benim amacımı mı? Bunu zaten biliyorsun. Bütün amacım o Kuleyi bulabilmek. Buna yemin ettim."</p>

  <p>"Öğrenmek istediğim amacın değil, Silahşor. Ben senin kafanın içini görmek istiyorum. O yavaş çalışan, bir şeyi yakaladı mı bırakmayan, inatçı kafanın içini. Bütün dünya tarihinde seninki gibi bir kafa daha görülmedi. Hatta belki bütün yaratılış tarihinde. Artık konuşma zamanı, Silahşor. Hikâye anlatma zamanı."</p>

  <p>"O halde konuş."</p>

  <p>Siyahlı adam cüppesinin geniş yenini salladı. Yere yaldıza sarılı bir paket düştü. Yaldızı sönmekte olan korların ışıklarını yansıttı.</p>

  <p>"Tütün, Silahşor. Sigara içmek ister misin?"</p>

  <p>Roland tavşanı yemekten kaçınmayı başarmıştı. Ama tütüne ‘Hayır,’ diyemeyecekti. Heyecanlı parmaklarıyla yaldızı açtı. İçinde ufalanmış, güzel bir tütün vardı, sarmak için de yeşil yapraklar. Üstelik şaşılacak kadar nemliydiler. Roland on yıldan beri böyle nefis tütün görmemişti.</p>

  <p>İki sigara sardı. Tadın iyice belirginleşmesi için bunların uçlarını ısırdı. Sigaralardan birini siyahlı adama verdi. Düşmanı bunu kabul etti. İkisi de ateşten yanar birer dal aldılar.</p>

  <p>Roland sigarasını yakarak kokulu dumanı ciğerlerinin derinliklerine kadar çekti. Duygularının keskinleşmesi için gözlerini yummuştu. Sonra dumanı memnun memnun, ağır ağır üfledi.</p>

  <p>Siyahlı adam, "İyi mi?" diye sordu.</p>

  <p>"Evet. Çok iyi."</p>

  <p>"Tütünün zevkini çıkar. Belki bundan sonra çok uzun bir süre sigara içemeyeceksin."</p>

  <p>Silahşor bu açıklamayı ifadesiz bir suratla dinledi.</p>

  <p>Düşmanı sonra, "Pekâlâ," diye mırıldandı. "Başlayalım:</p>

  <p>"Şunu iyice anlamalısın: Kule her zaman vardı. Bunu her zaman bilen ve Kuleyi ele geçirmeyi isteyen gençler de. Onlar bunu güçten, servetten ve kadından daha çok istediler… "</p>

  <p>Silahşorla siyahlı adam o gece uzun uzun konuştular. Tanrı bilir kaç saat sürdü. Ama Roland sonradan söylenenlerin pek azını hatırlayabildi… Ve o acayip, pratik kafasıyla söylenenlerin pek azının önemli olduğuna karar verdi.</p>

  <p>Siyahlı adam ona, "Denize gitmelisin," dedi. "Batıda. Sadece otuz kilometre ötede. Ve orada sana ‘Çekme’ gücü verilecek." Sigarasını kamp ateşinin kalıntılarının arasına attı. "Ama bu da tam anlamıyla doğru değil. Kimse sana herhangi bir tür güç vermek istemiyor. Bu güç senin içinde var. Ve ben bunu sana açıklamak zorundayım. Bunun bir nedeni çocuğun kurban edilmesi. Bir nedeni de doğal kanunlar. Su, tepeden aşağıya akmak zorunda. Ve ben de sana bunu açıklamak zorundayım. Anladığım kadarıyla üç kişiyi yanına çekeceksin…’ Ama aslında bu konu beni ilgilendirmiyor. Bir şey bilmek de istemiyorum."</p>

  <p>Silahşor Kâhinin sözlerini hatırlamıştı. "Üç…" diye mırıldandı.</p>

  <p>"Ve ondan sonra eğlence başlayacak. Ama ben o sırada çoktan gitmiş olacağım. Hoşçakal, Silahşor. Benim rolüm burada sona eriyor. Zincirin ucu hâlâ senin elinde. Dikkat et de boynuna dolanıvermesin!"</p>

  <p>Kendi dışında bir şey Roland’ı zorluyordu. Bu yüzden, "Bana söylemen gereken bir şey daha var," dedi. "Öyle değil mi?"</p>

  <p>Siyahlı adam Silahşora gülümsedi. Gözleri dipsiz kuyulara benziyordu. Bir elini Roland’a doğru uzattı. "Evet. Etraf aydınlansın."</p>

  <p>Ve öyle de oldu…</p>

  <p>Roland ateşin küllerinin yanında uyandı. Ve on yıl yaşlanmış olduğunu farketti. Siyah saçları şakaklarından dökülmeye başlamıştı. Güzün sonunda örümcek ağlarının büründüğü griliği hatırlatan teller vardı saçlarının arasında. Yüzündeki çizgiler daha derinleşmiş, derisi kabalaşmıştı.</p>

  <p>Taşıdığı odunlar demir ağacı halini almışlardı. Ve siyahlı adam çürümüş kara cüppesinin içinde sırıtan bir iskelete dönüşmüş, kemiklerle dolu mezarlığa yenileri eklenmişti. Golgota’daki kurukafalara bir tane daha katılmıştı.</p>

  <p>Silahşor ayağa kalkarak etrafını inceledi. Işığa baktı. Ve onun çok güzel olduğunu gördü.</p>

  <p>Ani bir hareketle bir gece önce konuştuğu düşmanına uzandı… Bu gece nasıl olduysa tam on yıl sürmüştü.</p>

  <p>Roland, Walter’ın çene kemiğini kopararak pantolonunun arka sol cebine tıktı. Dağların eteğinde kaybettiği çene kemiğinin yerini alabilecek bir şeydi bu.</p>

  <p>Kule. İleride bir yerde Kule Roland’ı bekliyordu. Zamanın merkeziydi o. Büyüklüğün de.</p>

  <p>Silahşor doğan güneşe arkasını dönerek Batıya doğru yürümeye başladı. Okyanusa doğru gidiyordu. Hayatının önemli bir bölümünün geçip gitmiş olduğunun farkındaydı.</p>

  <p>Yüksek sesle, "Seni gerçekten sevmiştim, Jake," dedi.</p>

  <p>Kaskatı kesilmiş olan vücudu yavaş yavaş gevşemeye başladı. Artık daha hızlı yürüyordu. Akşama doğru kıyıya erişmişti. Sağa sola, sonsuza doğru uzanan bomboş kumsalda oturuyordu. Dalgalar durmadan kıyıyı dövüyor, dövüyorlardı. Batmakta olan güneş denizde altından bir yol oluşturuyordu.</p>

  <p>Silahşor orada oturarak yüzünü sönükleşmeye başlayan ışığa doğru çevirdi. Hayallere dalarak, yıldızların belirmelerini seyretti. Amacından vazgeçmedi; kalbi korkuyla titremedi. Daha seyrelip kırlaşmış olan saçları rüzgârda uçuşuyor, babasının sedir ağacı kakmalı tabancaları kalçalarının üzerinden sallanıyordu: Öldürücü silahlardı onlar.</p>

  <p>Roland yapayalnızdı. Ama yalnızlığın kötü ya da utanılacak bir şey olduğunu düşünmüyordu. Karanlıklar dünyayı sardı. Ve dünya değişti.</p>

  <p>Silahşor "çekme" zamanını bekleyerek Kara Kuleyle ilgili o sonu gelmeyen hayallere daldı.</p>

  <p>İleride bir gün alacakaranlıkta Kuleye yaklaşacaktı. Hayal edilemeyecek son bir savaş için borusunu dudaklarına götürecekti.</p>

  <p class="calibre1">SON</p>
</body>
</html>
