<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_26">27</h1>

  <p class="block">O yol, meşeler, çamlar ve ceviz ağaçlarıyla kesiliyordu.</p>

  <p class="block">Yaprakların arasından ince güneş ışınları süzülüyordu.</p>

  <p class="block">Ağaçların arasında çok az ışık vardı ve çalılıklarla dolu yeşil gölgeliklerde sürgünler boy vermeye çalışıyordu.</p>

  <p class="block">O gece komşuların bir şey duymamasına şaşmamak gerek, dedi Jane, yoğun ağaçlara bakarak. "Komşuları görmüyorum bile."</p>

  <p class="block">Sanırım ileride, şu ağaçları geçince olmalı.</p>

  <p class="block">Otuz metre daha gittiler ve yol aniden genişlediğinde araba öğle üzeri güneşine fırladı. îki katlı ev önlerine dikiliverdi. Şimdi iyice bakımsız olmasına rağmen, evin gerçekten kaliteli olduğu belliydi: Kırmızı tuğladan duvarları ve geniş bir verandası vardı. Ama bu evde insanın içini ısıtan hiçbir şey yoktu. Pencerelerdeki demir parmaklıklar veya direkler deki GİRİLMEZ tabelalarının yarattığı etki açıktı. Çakıllı araba yolunda yabani otlar dize kadar yükselmişti ve ormanın evi yutması için zemin hazırlar gibiydi. Wardlaw onlara, iki ay önce taşeronun aletleri kazayla küçük bir yangın başlatarak üst kattaki yatak odasını kavurduğunda, son tadilat girişiminin aniden sona erdiğini söylemişti. Alevler bir pencere pervazında siyah izler bırakmıştı ve kırık cam parçalan hâlâ görünüyordu.</p>

  <p class="block">Belki de yangın bir uyarıydı, diye düşündü Jane. Bu ev kesinlikle dostça görünmüyor.</p>

  <p class="block">Gabriel'la kiralık arabadan indiler. Yolculuk sırasında klima açıktı ve sıcak onu hazırlıksız yakalamıştı. Araba yolunda duraksadığında yüzü aniden terle doldu ve nefes almakta zorlandı. Sivrisinek falan görememesine rağmen, yakınında dolaşırken vızıltılarını duyabiliyordu ve yanağına vurduğunda elinde taze kan kaldığını gördü.</p>

  <p class="block">Duyduğu tek şey böceklerin uğultusuydu. Trafik gürültüsü ve hatta kuş cıvıltısı bile yoktu; ağaçlar bile hareketsizdi. Sıcaktan kaçmak değil ama bu yerden bir an önce gitmek yönünde bir dürtüyle ensesi ürperdi. Arabaya binip kapıları kilitlemek ve buradan kaçmak istiyordu.</p>

  <p class="block">İçeri girmeyi kesinlikle istemiyordu.</p>

  <p class="block">Eh, bakalım Wardlaw'un anahtarı hâlâ iş görüyor mu?</p>

  <p class="block">dedi Gabriel, verandaya doğru yürümeye başlarken.</p>

  <p class="block">Jane isteksizce peşinden gitti ve tahtaların arasından otların fırladığı gıcırtılı basamaklan tırmandı.</p>

  <p class="block">Wardlaw'un video kayıtlan çekildiğinde kıştı ve araba yolunda hiç bitki yoktu. Şimdi tırabzanlara sarmaşıklar tırmanmıştı ve polenler verandayı san kar taneleri gibi kaplamıştı.</p>

  <p class="block">Gabriel kapıda duraksadı ve bir zamanlar ön girişi kapatan kilit menteşesine kaşlarını çatarak baktı. "Bu uzun süredir buradaymış," dedi, pası işaret ederek.</p>

  <p class="block">Pencerelerde parmaklıklar. Kapıda asma kilit. Davetsiz misafirleri dışarıda tutmak için değil, diye düşündü Jane. Bu kilit, insanları içeride tutmak içindi.</p>

  <p class="block">Gabriel anahtarı kilide soktu ve kapıyı itti. Kapı gıcırdayarak açıldı ve eski duman kokusu dışarı yayıldı.</p>

  <p class="block">Bu, taşeronun çıkardığı yangının etkisiydi. Bir evi temizleyebilirdiniz, duvarları yeniden boyayabilirdiniz, perdeleri, halıları ve mobilyaları değiştirebilirdiniz ama yangın kokusu gitmezdi. Gabriel içeri girdi.</p>

  <p class="block">Bir an duraksadıktan sonra Jane de girdi. Çıplak zemin tahtalarını görünce şaşırdı; videoda çirkin yeşil bir halı görmüşlerdi ama temizlik sırasında kaldırılmış olmalıydı. Merdivenin tırabzanlarında güzel oymalar vardı ve oturma odasının üç metrelik tavanına korniş yağmurluğu işlenmişti; bunlar kasetteki görüntüleri izlerken fark edilmeyen detaylardı. Su sızıntıları tavanı karanlık bulutlar gibi sarmıştı.</p>

  <p class="block">Burayı kim inşa ettirdiyse, parası varmış, dedi Gabriel.</p>

  <p class="block">Bir pencereye yaklaştı ve parmaklıkların arasından ağaçlara baktı. Öğle üzeri yerini akşama bırakıyordu; havanın kararmasına bir saatten fazla vardı. "İlk yapıldığında güzel bir ev olduğu belli," dedi Jane. Ama bu uzun zaman önceydi; eski püskü halılardan ve demir parmaklıklardan önce; Kan lekelerinden önce.</p>

  <p class="block">Mobilyasız oturma odasına girdiler. Çiçekli duvar kâğıtları geçen yılların eskiliğini yansıtıyordu; köşeleri soyulmuş, desenleri bulanıklaşmış, on yıllar boyunca içilen sigaraların dumanı yüzünden sararmıştı.</p>

  <p class="block">Yemek odasına geçtiler ve mutfakta durdular. Masa ve sandalyeler götürülmüştü; gördükleri tek şey zemindeki eski linolyumdu. Parmaklıklı pencereden güneş ışığı süzülüyordu. O kadının öldüğü yer, diye düşündü Jane. Bu odanın ortasında otururken vücudu bir sandalyeye bağlanmış ve parmakları çekiçle ezilmişti. Jane şimdi boş bir mutfağa bakıyor olmasına rağmen, kasette izlediği görüntüler zihninde canlanıyordu. Toz zerreleri arasında gözünün önünde beliren görüntüler.</p>

  <p class="block">Yukarı çıkalım, dedi Gabriel.</p>

  <p class="block">Mutfaktan çıktılar ve merdivenin dibinde duraksadılar.</p>

  <p class="block">{kinci katın sahanlığına bakarken düşündü: İçlerinden biri bu basamaklarda ölmüştü. Kumral saçlı kadın. Jane oymalı meşe tırabzanı tuttu ve parmak uçlarında kendi nabızlarını hissetti. Üst kata çıkmak istemiyordu. Ama o ses yine kulağına fısıldıyordu.</p>

  <p class="block">Mila biliyor.</p>

  <p class="block">Yukarıda görmem gereken bir şey var, diye düşündü. Sesin beni yönlendirdiği bir şey.</p>

  <p class="block">Gabriel merdiveni tırmandı. Jane daha yavaş adımlarla onu takip ederken bakışlarını basamaklardan kaldırmıyor, elini tırabzandan çekmiyordu. Aniden durdu ve daha açık renk görünen bir bölüme baktı. Yakın zamanda zımparalanmış yüzeye dokunmak için eğilirken, ensesindeki tüylerin dikildiğini hissetti. Pencerelerin karartılması, bu merdivene luminol sıkılması ve bu ahşabın dokusu kesinlikle hayaletimsi bir yeşil ışık kazandırırdı.</p>

  <p class="block">Temizlikçiler en kötü kısmını zımparalamıştı ama kurbanın kanının yayıldığı yerde kanıtlar hâlâ görünüyordu. Tam burada, bu basamaklarda, Jane'in dokunduğu yerde ölmüştü.</p>

  <p class="block">Gabriel ikinci kata çıkmıştı ve odaları dolaşıyordu.</p>

  <p class="block">Jane de ikinci kata çıktı. Burada duman kokusu daha yoğundu. Koridorda yeşil duvar kâğıtları vardı ve zemin koyu renk meşedendi. Kapılar aralık duruyor, koridora ince ışık huzmeleri süzülüyordu. Sağındaki ilk kapıdan girdi ve kendini, duvarlarında bir zamanlar asılı duran resimlerin bıraktığı daha açık renk kareler görülen boş bir odada buldu. Herhangi bir boş evin herhangi bir boş odası olabilirdi. Pencereye yaklaşıp kaldırdı. Demir parmaklıklar sağlam bir şekilde yerindeydi. Yangında kimse kaçamazdı. Dışarı tırmanılsa bile, dört buçuk metre aşağıda çıplak çakıl taşlan vardı ve düşüşü yumuşatacak çalılıklar görünmüyordu.</p>

  <p class="block">Jane! diye seslendi Gabriel.</p>

  <p class="block">Jane sesi izleyerek koridordan diğer bir odaya geçti.</p>

  <p class="block">Gabriel açık bir dolaba bakıyordu. "İşte," dedi, sakince.</p>

  <p class="block">Jane ona yaklaştı ve eğilip zımparalanmış ahşap zemine dokundu. Kasetteki başka bir görüntünün zihninde belirmesine engel olamadı. İnce kollarını âşıklar gibi birbirine dolamış iki kadın. Buraya nasıl sığmışlardı?</p>

  <p class="block">Dolap büyük değildi ve korkunun kokusu karanlığı daha da sevimsiz hâle getirmiş olmalıydı.</p>

  <p class="block">Aniden ayağa kalktı. Oda fazla sıcak, fazla havasızdı; çömelmekten uyuşmuş bacaklarla koridora çıktı. Burası bir korku evi, diye düşündü. Yeterince dikkatli dinlersem çığlıkların yankılarını duyabilirim.</p>

  <p class="block">Koridorun ucunda son bir oda vardı; taşeronun ateşe verdiği oda. Bu odadan gelen çok daha güçlü duman kokusundan midesi bulanarak eşikte durdu. Kırılmış iki pencere tahtalarla kaplanmıştı ve gün ışığını sızdırmıyordu. Cebinden el fenerini çıkararak odaya tuttu. Alevler duvarları ve tavanı kavurmuş, zemin döşemelerine kadar yutmuştu. Fenerin ışığım odanın içinde gezdirdi ve kapısız bir dolap gördü. Işıkla taramaya devam ederken, dolabın arka tarafında elips biçiminde bir şey parlayıp silindi. Kaşlarını çatarak ışığı tekrar oraya tuttu. Yine oradaydı; arka duvarda hafifçe parlayan elips biçiminde bir şey. Yakından bakmak için dolaba yaklaştı. İçinden parmak geçecek büyüklükte bir açıklık gördü. Yusyuvarlak ve pürüzsüzdü. Biri dolapla yatak odası araşma bir delik açmıştı.</p>

  <p class="block">Başının üzerinde kirişler gıcırdadı. İrkilerek tavana bakarken, yukarıdan gelen ayak seslerini duydu. Gabriel tavan arasındaydı.</p>

  <p class="block">Koridora geri döndü. Güneş ışığı hızla azalıyor, evi gri tonlarına boyuyordu. "Hey!" diye seslendi. "Yukarıya açılan kapak nerede?"</p>

  <p class="block">İkinci yatak odasına bak. Jane merdiveni gördü ve hemen tırmandı. Başını yukarıdaki açıklığa uzattığında, Gabriel'in el fenerinin ışığını gördü. "Yukarıda bir şey var mı?" diye sordu Jane. "Ölü bir sincap." "Yani ilginç bir şey var mı?" "Hiçbir şey yok."</p>

  <p class="block">Jane tavan arasına tırmandı ve başını neredeyse alçak bir kirişe vuruyordu. Gabriel çömelmek zorunda kalmış, uzun bacaklarıyla yengeç gibi yürüyor ve fenerin ışığıyla en kuytu köşelere bakıyordu.</p>

  <p class="block">Şuradaki köşeden uzak dur, diye uyardı Gabriel.</p>

  <p class="block">Tahtalar kararmış. Zeminin sağlam olduğunu sanmıyorum.</p>

  <p class="block">Jane, tek bir pencerenin günün son ışıklarını içeri aldığı karşı duvara yöneldi. Bu pencerede parmaklık yoktu; gerek yoktu. Pencereyi kaldırıp başını dışarıdaki dar çıkıntıya uzattı ve zeminin ne kadar uzak olduğunu gördü. Buradan kaçmaya çalışmak, intihar etmek olurdu.</p>

  <p class="block">Pencereyi kapadı ve kıpırdamadan durarak ağaçlara baktı.</p>

  <p class="block">Ağaçların arasında ateş böceği gibi ışık noktalan görünüyordu. "Gabriel."</p>

  <p class="block">Güzel. Bir sincap leşi daha.</p>

  <p class="block">Dışarıda biri var.</p>

  <p class="block">Ne?</p>

  <p class="block">Ağaçların arasında.</p>

  <p class="block">Gabriel, kansının yanına geldi ve çökmeye başlayan karanlığa doğru baktı. "Nerede?" "Biraz önce gördüm."</p>

  <p class="block">Belki de geçen bir arabadır. Gabriel pencereye arkasını dönerek mırıldandı. "Lanet olsun. Pilim bitiyor." El fenerini birkaç kez eline vurdu. Işık bir an canlandı, sonra tekrar zayıflamaya başladı.</p>

  <p class="block">Jane hâlâ pencereden dışarı, üzerlerine geliyor gibi görünen ormana bakıyordu. Sırtının ürperdiğini hissederek kocasına döndü. "Gitmek istiyorum."</p>

  <p class="block">Evden çıkmadan önce pilleri değiştirmeliydim... "Hemen.</p>

  <p class="block">Lütfen."</p>

  <p class="block">Gabriel aniden Jane'in sesindeki telaşı fark etti. "Sorun nedir?"</p>

  <p class="block">Geçen bir araba olduğunu sanmıyorum.</p>

  <p class="block">Gabriel yine pencereye döndü ve hiç kıpırdamadan durdu.</p>

  <p class="block">Jane'i sarsan, kendi kalp atışlarıyla daha da vurgulanan sessizlikti. "Pekâlâ," dedi Gabriel, sakince. "Gidelim."</p>

  <p class="block">Merdivenden indiler ve koridora çıkıp dolabında hâlâ kan olan yatak odasının önünden geçtiler. Zımparalanmış tahtaların hâlâ dehşeti anlattığı alt kata geldiler. Bu evde beş kadın ölmüştü ve kimse çığlıklarını duymamıştı bile.</p>

  <p class="block">Bizimkini de kimse duymaz, diye düşündü Jane. Ön kapıdan verandaya çıktılar.</p>

  <p class="block">Aniden ışığa çıkınca gözleri kamaştı ve oldukları yerde donup kaldılar. Jane ışığı kesmek için elini kaldırdı.</p>

  <p class="block">Çakıl taşlı yoldan yaklaşan ayak seslerini duydu ve gözlerini kısarak baktığında üç karanlık siluet gördü.</p>

  <p class="block">Gabriel hızlı bir hareketle onun önüne geçti. "Olduğunuz yerde kaim!" diye emretti ses. "Konuştuğum kişiyi görebilir miyim?" dedi Gabriel. "Kendinizi tanıtın."</p>

  <p class="block">Önce el fenerini indir. "Kimlikleriniz."</p>

  <p class="block">Tamam, tamam. Elimi cebime sokuyorum, dedi Gabriel, sakince. Mantıklı bir şekilde. "Silahlı değilim; karım da değil." Yavaşça cüzdanını çıkarıp uzattı. Cüzdan elinden alındı. "Adım Gabriel Dean. Bu da eşim Jane."</p>

  <p class="block">Dedektif Jane Rizzoli, diye düzeltti Jane. "Boston Polis Teşkilatı." El fenerinin ışığı aniden yüzüne dönünce gözlerini kırpıştırdı. Bu adamları görememesine rağmen, kendisini dikkatle incelediklerinin farkındaydı.</p>

  <p class="block">Giderek artan öfkesi, korkusunu geride bırakıyordu.</p>

  <p class="block">Boston Polisi'nin burada ne işi var? diye sordu adam.</p>

  <p class="block">Asıl sizin burada ne işiniz var? diye karşılık verdi Jane.</p>

  <p class="block">Bir cevap beklemiyordu ve almadı da. Adam Gabriel'ın cüzdanını iade etti ve el fenerinin ışığını, kiralık arabalarının yanına park etmiş başka bir arabaya doğrulttu. "Binin. Bizimle geleceksiniz."</p>

  <p class="block">Neden? dedi Gabriel.</p>

  <p class="block">Kimliklerinizi doğrulamamız gerek.</p>

  <p class="block">Boston'a dönmek için yetişmemiz gereken bir uçağımız var, dedi Jane. "İptal edin."</p>
</body>
</html>
