<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_24">25</h1>

  <p class="block">Maura Isles dirseklerine kadar kan içindeydi.</p>

  <p class="block">Maura önündeki cesedin kamına uzanıp bağırsakları çıkararak bir leğene bırakırken, Gabriel ara odada durup camlı bölmeden izledi. Maura karın boşluğunu karıştırırken Gabriel onun yüzünde tiksintiden eser göremiyordu; sadece bir bilimcinin sıradan şeylerdeki detayları ararken yüzünde oluşabilecek sessiz konsantrasyon vardı. Sonunda leğeni Yoshima'ya verdi ve tekrar neşterine uzanırken Gabriel'ı fark etti.</p>

  <p class="block">Yirmi dakikaya kadar işim bitecek, dedi Maura.</p>

  <p class="block">İstersen gelebilirsin.</p>

  <p class="block">Gabriel galoş ve giysilerini korumak için bir önlük giyerek laboratuara girdi. Masadaki cesede bakmamaya çalışmasına rağmen, aldırmazlık edilemeyecek şekilde aralarında duruyordu. Kol ve bacakları iskelet hâlinde duran, derisi pelvis kemiklerinin üzerinden sarkan bir kadın cesediydi.</p>

  <p class="block">Anoreksiya nervoza geçmişi var. Dairesinde ölü bulundu, dedi Maura, Gabriel'ın söze dökmediği sorusunu cevaplayarak.</p>

  <p class="block">Çok genç.</p>

  <p class="block">Yirmi yedi. Ambulans görevlileri buzdolabında sadece bir demet yeşil salata ve bir diyet Pepsi olduğunu söylediler. Bolluklar diyarında açlıktan ölmüş. Maura retroperitoneal boşluğa uzandı. Bu arada Yoshima kafatası derisini kesmek için baş kısmına geçmişti. Her zamanki gibi neredeyse hiç konuşmadan çalışıyorlardı; birbirlerinin ihtiyaçlarını o kadar iyi biliyorlardı ki konuşmak gereksiz görünüyordu.</p>

  <p class="block">Bana bir şey mi söylemek istiyordun? dedi Gabriel.</p>

  <p class="block">Maura duraksadı. Elinde böbreklerden birini siyah bir jöle gibi tutuyordu. Yoshima'yla birbirlerine endişeli gözlerle baktılar. Yoshima aniden Stryker testeresini çalıştırırken, gürültü Maura'nın cevabını neredeyse gizledi.</p>

  <p class="block">Burada olmaz, dedi Maura, sakince. "Henüz değil."</p>

  <p class="block">Yoshima kafatasının tepesini açtı.</p>

  <p class="block">Maura beyni çıkarmak için eğilirken neşeli, normal bir sesle konuştu. "Eh, baba olmak nasıl bir şey bakalım?"</p>

  <p class="block">Bütün beklentilerimin ötesinde.</p>

  <p class="block">Regina'ya mı karar verdiniz?</p>

  <p class="block">Jane'in annesi bizi ikna etti.</p>

  <p class="block">Eh, bence güzel bir isim. Maura beyni formalin dolu bir kovaya bıraktı. "Saygın bir isim."</p>

  <p class="block">Jane onu Reggie olarak kısalttı bile.</p>

  <p class="block">Bunun o kadar da saygın olduğu söylenemez.</p>

  <p class="block">Maura eldivenlerini çıkarıp Yoshima'ya döndü. Yoshima başıyla onayladı. "Biraz temiz havaya ihtiyacım var,"</p>

  <p class="block">dedi Maura. "Ara verelim."</p>

  <p class="block">Önlüklerini çıkardılar ve Maura odadan yükleme alanına çıktı. Ancak binadan çıktıkları ve otoparka geldikleri zaman tekrar konuştu.</p>

  <p class="block">Tuhaf konuşmalar için özür dilerim, dedi. "Güvenlik ihlali var. Şu anda içeride rahat konuşamıyorum."</p>

  <p class="block">Ne oldu?</p>

  <p class="block">"Dün gece sabaha karşı saat üçte, Medford İtfaiye ve Kurtarma bir kaza yerinden bir ceset getirdi. Normalde dış yükleme kapılarını kilitli tutarız ve içeri girebilmek için gece bekçisini arayıp şifreyi sorarlar.</p>

  <p class="block">Kapıların açık olduğunu fark etmişler ve içeri girdiklerinde otopsi laboratuarınm ışıklarını açık bulmuşlar. Bunu bekçiye bildirince, güvenlik görevlileri binayı kontrol etmeye gelmiş. İçeri giren her kimse aceleyle çıkmış olmalı, çünkü ofısimdeki masamın çekmecelerinden biri hâlâ açıktı."</p>

  <p class="block">Ofisinde mi?</p>

  <p class="block">Maura başıyla onayladı. "Dr. Bristol'ın bilgisayarı da çalışıyordu. Geceleri çıkarken daima kapatır." Maura duraksadı. "Joseph Roke'un otopsi raporunun bulunduğu dosya açıktı."</p>

  <p class="block">Ofislerden alman bir şey var mı?</p>

  <p class="block">Henüz belirleyemedik. Ama şimdi binanın içinde hassas şeyleri konuşmaktan çekiniyoruz. Biri ofislerimize girmiş. Laboratuarımıza da. Ve ne aradıklarını bilmiyoruz.</p>

  <p class="block">Maura'nın bunu telefonda konuşmak istememesine şaşmamak gerekirdi. Kolay etkilenmeyen Dr. Isles bile şimdi ürkmüştü.</p>

  <p class="block">Ben komplo teorilerine inanmam, dedi Maura. "Ama olanlara bir baksana. İki ceset de yasal yetkimizden çıkarıldı: Washington, balistik kanıtlara el koydu.</p>

  <p class="block">Burada kim, ne işler çeviriyor?"</p>

  <p class="block">Gabriel, sıcak havanın asfalttan su gibi parladığı otoparka baktı. "Çok yukarılara uzanıyor," dedi. "Öyle olmalı."</p>

  <p class="block">Yani onlara dokunamayız.</p>

  <p class="block">Gabriel, Maura'ya döndü. "Bunu denemeyeceğimiz anlamına gelmez."</p>

  <p class="block">Jane karanlıkta uyandığında, rüyasındaki fısıltılar hâlâ kulağındaydı. Olena'nın sesi yine ona sesleniyordu. Neden bana işkence edip duruyorsun? Bana ne istediğini söyle, Olena. Bana Mila 'nın kim olduğunu söyle.</p>

  <p class="block">Ama fısıltı kesilmişti ve şimdi duyduğu tek şey Gabriel'in nefesleriydi. Bir an sonra, kızının öfkeli çığlığı geldi.</p>

  <p class="block">Kocasını uykusunda bırakarak yataktan kalktı. Şimdi iyice uyanmıştı zaten ve rüyasının yankılan onu hâlâ rahatsız ediyordu.</p>

  <p class="block">Bebek battaniyesinden çıkmıştı ve annesini kavgaya davet eder gibi pembe yumruklarını sallıyordu. "Regina, Regina," dedi Jane, kızını beşiğinden kucağına alırken iç çekerek. Aniden, bu ismin dudaklarına ne kadar doğal geldiğini fark etti. Bu kız gerçekten de doğuştan kraliçeydi; Angela'nın başından beri bildiği şeye inatla direnmekten vazgeçmesi ve bunu anlaması zaman almıştı.</p>

  <p class="block">İtiraf etmekten hoşlanmıyordu ama Angela birçok konuda haklıydı. Bebek isimleri, mama kurtarıcılar, ihtiyaç duyduğunda yardım istemeler... Jane'in en çok zorlandığı da sonuncusuydu; ne yapması gerektiğini bilmediğini, yardıma ihtiyacı olduğunu itiraf etmek. Cinayet masasında çalışıyor, canavarları kovalıyor olabilirdi ama kucağındaki bu gürültücü şeyi yatıştırmak, bir nükleer başlıklı bombayı etkisiz hâle getirmek gibi bir şeydi.</p>

  <p class="block">Köşede bir peri büyükannenin, sihirli değneğini sallayarak Regina'nın ağlamalarını kesmeye hazır şekilde bekliyor olmasını umar gibi etrafına bakındı.</p>

  <p class="block">Burada peri büyükanneler falan yok. Sadece ben varım.</p>

  <p class="block">Regina sadece beş dakika sağ göğsünü, beş dakika da sol göğsünü emdi ve biberonu istediğini belli etti. Pekâlâ, demek annen bir inek olarak başarısız, diye düşündü Jane, Regina'yı mutfağa götürürken. Beni sürüden ayırıp vurun.</p>

  <p class="block">Regina biberonunu mutlu bir şekilde emerken, Jane mutfak sandalyesine oturdu ve kısa süreceğini bilse de sessizliğin tadını çıkardı. Kızının siyah saçlarına baktı. Tıpkı benim saçlarım gibi kıvırcık, diye düşündü.</p>

  <p class="block">Angela'nın bir gün kendisine öfkeyle söylediği bir sözü hatırladı: "Bir gün kendin gibi bir kızın olsun!" İşte, diye düşündü, bu gürültücü, sakinleştirilmesi zor kızla kalakaldım.</p>

  <p class="block">Mutfak saati sabahın üçünü gösteriyordu.</p>

  <p class="block">Jane, önceki gece Dedektif Moore'un bıraktığı dosyalara uzandı. Ashburn dosyalarının hepsini okumayı bitirmişti; yeni bir dosya açtı ve bunun Ashburn cinayetleriyle ilgili olmadığını gördü: Joseph Roke'un hastaneden birkaç blok ötede terk ettiği arabasıyla ilgili Boston Polis Teşkilatı dosyasıydı. Moore'un notlarını, aracın içini gösteren fotoğrafları, parmak izleriyle ilgili bir AFIS raporunu ve çeşitli tanık ifa delerini gördü. Kendisi o hastanede kapana kısılmışken, cinayet masasındaki meslektaşları boş oturmamıştı. Rehinecilerle ilgili bulabildikleri bütün bilgi parçalarını toplamışlardı. Hiç tek başıma kalmamışım, diye düşündü; arkadaşlarım orada benim için savaşıyormuş ve bunlar da kanıtı.</p>

  <p class="block">Tanık ifadelerinden birindeki dedektif imzasına baktı ve şaşkınlıkla güldü. Eski düşmanı Darren Crowe bile onu kurtarmak için canla başla çalışmıştı ama bunu neden yapmayacaktı ki? Jane'e bir şey olursa, başka kimi aşağılayıp hakaretlerini yağdırabilirdi?</p>

  <p class="block">Aracın içini gösteren fotoğraflara geçti. Yerdeki buruşturulmuş Butterfınger kâğıtlarını ve boş Red Bull kutularını gördü. Her psikopatın sakinleşmek için ihtiyaç duyacağı gibi bolca şeker ve kafein. Arka koltukta bir battaniye, kirli bir yastık ve haftalık magazin gazetesi Weekly Confidential'm bir sayısı duruyordu. Kapağında Melanie Griffith vardı. Joe'nun arka koltukta oturup bu gazeteyi okuduğunu, ünlülerin ve kötü kızların son haberlerini taradığını hayal etmeye çalıştı ama bunu pek göremiyordu. Hollywood'daki delilerin ne yaptığını gerçekten umursamış olabilir miydi? Belki de şımarık, yoz hayatlarına bakmak, Joe'nun kendi hayatını daha yaşanır hâle getiriyordu. Weekly Confidential, gergin zamanlarda zararsız bir dikkat dağıtıcıydı.</p>

  <p class="block">Elindeki dosyayı bir kenara bırakıp Ashbum cinayetleriyle ilgili dosyaya uzandı. Bir kez daha, katledilmiş kadınların fotoğraflarıyla karşı karşıyaydı. Ve bir kez daha Jane Doe beşin fotoğraflarında duraksadı. Aniden kana ve ölüme daha fazla bakamayacağını hissetti. iliklerine kadar ürpererek dosyayı kapadı. Regina uyuyordu.</p>

  <p class="block">Bebeği beşiğine geri götürdükten sonra kendi yatağına girdi ama Gabriel'ın vücudu yatağı ısıtmış olmasına rağmen ürpertisini bastıramadı. Uykuya çok ihtiyacı vardı ama kafasındaki kargaşadan kurtulamıyordu. Zihninde çok fazla görüntü birbirine geçiyordu. Uyuyamayacak kadar yorgun olmak ifadesinin anlamını ilk kez kavrıyordu.</p>

  <p class="block">İnsanların uykusuzluk yüzünden psikozlara girdiğini duymuştu; belki de o eşiği çoktan geçmişti ve bu yüzden kâbuslarla uğraşıyordu. Bu kâbuslardan kurtulmam gerek.</p>

  <p class="block">Gabriel'ın kolu onu sardı. "Jane?" "Selam," diye mırıldandı Jane. "Titriyorsun. Üşüdün mü?" "Biraz."</p>

  <p class="block">Gabriel onu kendi sıcaklığına çekerek daha sıkı sarıldı.</p>

  <p class="block">Regina uyandı mı? "Bir süre önce. Onu doyurdum." "Sıra bendeydi." "Uyanıktım zaten." "Neden?"</p>

  <p class="block">Jane cevap vermedi.</p>

  <p class="block">Yine kâbuslar, değil mi? dedi Gabriel.</p>

  <p class="block">"Sanki Olena benim peşimde. Beni rahat bırakmıyor. Lanet olasıca her gece beni uykumdan uyandırıyor."</p>

  <p class="block">Olena öldü, Jane.</p>

  <p class="block">O zaman bu onun hayaleti.</p>

  <p class="block">Sen hayaletlere inanmazsın.</p>

  <p class="block">İnanmazdım. Ama şimdi...</p>

  <p class="block">Fikrini mi değiştirdin?</p>

  <p class="block">Jane yan dönerek kocasına baktı ve gözlerinden parlayan hafif şehir ışıklarını gördü. Güzel Gabriel. Nasıl bu kadar şanslı olabilmişti? Bu adamı hak etmek için ne yapmıştı? Gabriel'in yüzüne dokundu ve parmaklarını hafif uzamış sakallarının üzerinde dolaştırdı. Altı aylık evlilikten sonra bile, bu adamla aynı yatağı paylaşıyor olmak onu şaşırtıyordu. "Sadece hayatımızın eski hâline dönmesini istiyorum," dedi Jane. "Bütün bunlar olmadan öncesine."</p>

  <p class="block">Gabriel onu kendine çekti ve Jane kocasının tenindeki sabun kokusunu ve sıcaklığı algıladı. Kocasının o eşsiz kokusu... "Biraz daha zaman ver," dedi Gabriel. "Belki de bu rüyalara ihtiyacın vardır. Hâlâ olanları hazmediyorsun. Travmayı atlatmaya çalışıyorsun." "Belki de bu konuda bir şey yapmam gerekiyor." "Ne gibi?"</p>

  <p class="block">Olena'nın yapmamı istediği şeyi.</p>

  <p class="block">Gabriel iç çekti. "Yine hayaletlerden söz ediyorsun."</p>

  <p class="block">Benimle konuştu. O kısmını hayal etmedim. Bir rüya değil, bulanık bir anı ama gerçekten olan bir şey. Jane sırtüstü döndü ve gölgelere baktı. '"Mila biliyor.'</p>

  <p class="block">Söylediği buydu. Hatırladığım bu." "Mila neyi biliyor?"</p>

  <p class="block">Jane, Gabriel'a baktı. "Sanırım Ashburn'de olanlardan söz ediyordu."</p>
</body>
</html>
