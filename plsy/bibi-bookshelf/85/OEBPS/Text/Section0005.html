<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_5">5</h1>

  <p class="block">Jane haberin iyi mi, yoksa kötü mü olduğunu bilemiyordu.</p>

  <p class="block">Dr. Stephanie Tam öne eğilmiş, Doppler stetoskobuyla dinliyordu ve siyah saçları yüzüne düştüğünden, Jane onun ifadesini okuyamıyordu. Sırtüstü dümdüz bir hâlde yatarken, Doppler'ın şiş karnının üzerinde kayışını izledi. Dr. Tam'in cerrahlara has zarif elleri vardı ve aleti bir müzisyenin harpının tellerine vuracağı hassasiyetle hareket ettiriyordu. Aniden el durdu ve Tam iyice konsantre olmuş bir hâlde başını daha da eğdi. Jane yanında oturan kocası Gabriel'e bir bakış attı ve onun gözlerinde de aynı endişeyi okudu. Bebeğimiz iyi mi?</p>

  <p class="block">Sonunda Dr. Tam doğruldu ve Jane'e sakin bir gülümsemeyle baktı. "Dinleyin," dedi ve Doppler'ın sesini açtı.</p>

  <p class="block">Kolondan ritmik, düzenli ve canlı bir vınlama duyuldu.</p>

  <p class="block">"Bunlar güçlü cenin kalp atışları, dedi Tam?"</p>

  <p class="block">"Yani bebeğim iyi mi?" "Bebek şu ana kadar gayet iyi."</p>

  <p class="block">"Şu ana kadar mı? Bunun anlamı ne?"</p>

  <p class="block">Şey... orada daha fazla kalamaz. Tam, stetoskobu kaldırdı ve çantasına yerleştirdi. "Amniyotik kese patladığında doğum süreci genellikle doğal olarak başlar."</p>

  <p class="block">"Ama hiçbir şey olmuyor. Hiç kasılma hissetmiyorum."</p>

  <p class="block">Aynen öyle. Bebeğiniz işbirliği yapmaya yanaşmıyor. Çok inatçı bir bebeğin var, Jane. Gabriel iç çekti. "Tıpkı annesi gibi. Son dakikaya kadar haydutlarla boğuşmaya devam ediyor. Karıma resmî olarak hamilelik izninde olduğunu söyler misiniz, lütfen?"</p>

  <p class="block">Artık kesinlikle işten uzaksın, dedi Tam. "Seni ultrasona sokacağım; içeri bir bakalım. Sonra doğum sürecini başlatmam gerekecek."</p>

  <p class="block">"Kendisi başlamayacak mı?" diye sordu Jane.</p>

  <p class="block">Suyun gelmiş. Enfeksiyon kapabilecek açık bir kanalın var. İki saat olmuş ve hâlâ hiç kasılma yok. Ufaklığı harekete geçirme zamanı geldi. Tam, hızlı adımlarla kapıya yürüdü. "Sana serum verecekler. Ben de Tanısal Görüntüleme'yi kontrol edip seni sokup sokamayacağımıza bakacağım. Sonra da nihayet anne olabilmen için bebeği oradan çıkaracağız."</p>

  <p class="block">Bütün bunlar çok hızlı oluyor. Tam gülümseyerek. "Bunu düşünmek için dokuz ayın vardı. Çok da sürpriz olmamalı," dedi ve odadan çıktı.</p>

  <p class="block">Jane tavana baktı. "Buna hazır olduğumdan emin değilim."</p>

  <p class="block">Gabriel onun elini tutup sıktı. "Ben uzun süredir hazırım. Sonsuzluk gibi geldi." Karısının hastane geceliğini kaldırdı ve kulağını çıplak karnına dayadı.</p>

  <p class="block">Selam evlat! diye seslendi. "Baban sabırsızlanıyor, o yüzden oyalanmayı bırak artık."</p>

  <p class="block">"Ah! Bu sabah tıraş olurken hiç iyi iş çıkaramamışsın."</p>

  <p class="block">Sırf senin için tekrar tıraş olurum. Gabriel doğruldu ve karısının gözlerine baktı. "Ciddiyim, Jane," dedi.</p>

  <p class="block">Bunu uzun süredir istiyordum. Kendi küçük ailem.</p>

  <p class="block">"Ama ya beklediğin gibi olmazsa?"</p>

  <p class="block">"Ne beklediğimi sanıyorsun ki?"</p>

  <p class="block">"Bilirsin. Mükemmel çocuk, mükemmel eş."</p>

  <p class="block">Sana sahipken mükemmel eşi ne yapayım? dedi Gabriel ve Jane ona vuracakken geri çekildi.</p>

  <p class="block">Ama ben mükemmel kocayı buldum, diye düşündü Jane, Gabriel'in gülümseyen gözlerine bakarak. Nasıl bu kadar şanslı olabildiğimi hâlâ bilmiyorum. Kurbağa Surat takma adıyla büyüyen bir kız nasıl oldu da bir odaya girdiğinde içerideki bütün kadınların dikkatini üzerine çeken bir adamla evlendi?</p>

  <p class="block">Gabriel ona doğru eğildi. "Bana hâlâ inanmıyorsun, değil mi?" diye sordu, yumuşak bir sesle. "Bin kere söyleyebilirim ve sen hâlâ bana inanmazsın. İstediğim sensin, Jane. Sen ve bebek." Jane'in burnuna bir buse kondurdu. "Şimdi. Senin için neler getirmem gerekiyor, anne?"</p>

  <p class="block">"Ah, Tanrım! Bana öyle seslenme. Hiç de seksi değil."</p>

  <p class="block">"Bence son derece seksi. Aslında..."</p>

  <p class="block">Jane gülerek kocasının eline vurdu. "Yürü! Kendin karnını doyur. Bana da hamburger ve kızarmış patates getir."</p>

  <p class="block">Doktorun talimatlarına ters bu. Yiyecek yok.</p>

  <p class="block">Bilmesi gerekmez.</p>

  <p class="block">Jane.</p>

  <p class="block">Tamam, tamam. Eve gidip hastane çantamı al.</p>

  <p class="block">Gabriel asker selamı verdi. "Emredersiniz. İşte bu yüzden bir ay izin aldım."</p>

  <p class="block">"Annemi ve babamı da tekrar arar mısın? Hâlâ telefona cevap vermiyorlar. Ah, dizüst<span class="calibre3">ü</span> bilgisayarımı da getir."</p>

  <p class="block">Gabriel iç çekerek başını iki yana salladı.</p>

  <p class="block">Ne? dedi Jane.</p>

  <p class="block">Bir bebeğin olacak ve sen dizüstü bilgisayarını getirmemi mi istiyorsun? "Halletmem gereken bir sürü evrak işim var." "Sen umutsuz vakasın, Jane."</p>

  <p class="block">Jane kocasına bir öpücük gönderdi. "Benimle evlendiğinde bunu biliyordun."</p>

  <p class="block">Biliyor musunuz, dedi Jane, tekerlekli sandalyeye bakarak, "bana Tanısal Görüntüleme'nin yerini söyleseniz, oraya kadar kendim de yürüyebilirdim."</p>

  <p class="block">Gönüllü kadın başını iki yana salladı ve sandalyenin frenlerini indirdi. "Hastane kuralları, hanımefendi," dedi, "istisna yok. Hastaların tekerlekli sandalyeyle götürülmesi gerekiyor. Takılıp ya da kayıp düşmenizi istemeyiz, değil mi?"</p>

  <p class="block">Jane önce tekerlekli sandalyeye, sonra onu itecek olan beyaz saçlı gönüllü kadına baktı. Zavallı ihtiyar kadın, diye düşündü, asıl ben seni itiyor olmalıydım. İsteksizce yataktan kalktı ve tekerlekli sandalyeye yerleşti. Bu arada kadın serum şişesini yerinden çıkarıp sandalyeye aktardı. Jane bu sabah Hilly Wayne Eollo'yla boğuşuyordu; şimdiyse Sheba kraliçesi gibi ortalıkta dolaştırılıyordu.</p>

  <p class="block">Ne utanç verici! Koridorda ilerlerken kadının ciğerlerinden gelen hırıltıyı duyuyor, nefesindeki leş gibi sigara kokusunu algılıyordu. Ya çöküp kalırsa? Ya ilk yardım müdahalesi gerekirse? O zaman sandalyeden kalkabilirim; yoksa bu da mı kurallara aykırı? Koridorda yanından geçtikleri herkesin bakışlarından kaçınmaya çalışarak sandalyeye biraz daha gömüldü. Bakmayın bana, diye düşündü. Bu zavallı ihtiyar kadını bu kadar yorduğum için kendimi suçlu hissediyorum zaten.</p>

  <p class="block">Gönüllü kadın, Jane'in sandalyesini asansöre itti ve başka bir hastanın yanma bıraktı: Kendi kendine mırıldanıp duran beyaz saçlı bir adam. Jane, adamın göğüs çevresine sarılmış Posey kayışlarının onu sandalyeye bağladığını gördü. Tanrım, diye düşündü, tekerlekli sandalye kurallarıyla ilgili gerçekten ciddilermiş. Kalkmayı denersen seni bağlıyorlar! Yaşlı adam ona öfkeyle baktı.</p>

  <p class="block">Neye bakıyorsun öyle sen, hanım? "Hiçbir şeye," dedi Jane. "O zaman bakmayı kes." "Peki."</p>

  <p class="block">Yaşlı adamın arkasında duran zenci hasta bakıcı güldü "Bay Bodine herkesle öyle konuşur, hanımefendi. Sizi rahat sız etmesine izin vermeyin."</p>

  <p class="block">Jane omuz silkti. "İşimde çok daha fazla tacizle karşılaşıyorum." Ah, bana doğrulttukları silahlardan ve sıktıkları mermilerden söz etmeme gerek var mı? Bay Bodine'la göz göze gelmemeye çalışarak bakışlarını karşıya dikti ve değişen kat numaralarını izledi.</p>

  <p class="block">Bu dünyada kendi işleriyle ilgilenmeyen çok fazla insan var, diye söylendi ihtiyar. "Bir sürü işgüzar. Sürekli bakıp dururlar."</p>

  <p class="block">Yeter ama Bay Bodine, dedi hasta bakıcı, "kimse sizi bakmıyor." "O bakıyordu."</p>

  <p class="block">Seni neden bağladıklarına şaşmamak gerek, yaşlı ördek diye düşündü Jane. Asansör kapısı zemin katta açıldı ve gönüllü kadın, Jane'i dışarı itti. Koridorda Tanısal Görüntüleme'ye doğru ilerlerken, yanlarından geçenlerin bakışlarını hissedebiliyordu Sağlıklı insanlar iki ayak üzerinde yürürken, tekerlekli sandalyede oturan bu zavallıya acıyarak ve merakla bakıyorlardı. Tekerlekli sandalyeye mahkûm olan herkes için durun böyle mi? diye düşündü. Her zaman acıyan bakışlara maruz kalıyorlar?</p>

  <p class="block">Arkasında tanıdık bir sesi duydu. "Sen neye bakıyorsun öyle, bayım?" Ah, lütfen, diye düşündü. Bay Bodine da Tanısal Görüntüleme 'ye gidiyor olmasın. Ama koridorda ilerlerken ve köşeyi dönerken yaşlı adamın homurtularını hâlâ duyabiliyordu. Gönüllü, Jane'i bekleme odasına bıraktı ve yaşlı adam yine yanındaydı. Sakın ona bakma, diye düşündü Jane. O tarafa bile bakma.</p>

  <p class="block">Ne, burada benimle konuşmak zorunda mı bırakıldın? diye sordu adam. O burada değilmiş gibi yap.</p>

  <p class="block">Ah, demek ben burada değilmişim gibi yapıyorsun.</p>

  <p class="block">Bir kapı açıldığında ve mavi üniformalı bir kadın teknisyen bekleme salonuna girdiğinde, Jane rahatlayarak başını kaldırdı. "Jane Rizzoli?" "Benim." "Dr. Tam birkaç dakika sonra burada olacak. Sizi şimdi odaya götürüyorum. "Ben ne olacağım?" diye sızlandı ihtiyar.</p>

  <p class="block">Sizin için henüz hazır değiliz, Bay Bodine, dedi kadın.</p>

  <p class="block">Jane'in tekerlekli sandalyesini kapıya doğru döndürdü. "Sabırlı olun."</p>

  <p class="block">Ama işemem gerekiyor, lanet olasıca!</p>

  <p class="block">Evet, biliyorum, biliyorum.</p>

  <p class="block">Bir bok bilmiyorsun!</p>

  <p class="block">Nefesimi boşa harcamamam gerektiğini biliyorum, diye mırıldandı kadın, Jane'in sandalyesini koridorda iterken.</p>

  <p class="block">Halınızı ıslatacağım! diye bağırdı adam. "Gözde hastalarınızdan biri mi?" diye sordu Jane. "Ah, evet."</p>

  <p class="block">Teknisyen iç çekti. "Herkesin gözdesidir."</p>

  <p class="block">"Sizce gerçekten çişi var mı?"</p>

  <p class="block">Daima. Yumruğum kadar prostatı var ve cerrahların dokunmasına izin vermiyor. Kadın, Jane'i gözlem odasına sokup tekerlekli sandalyeyi yerine yerleştirdi ve frenleri kilitledi. "Masaya yatmanıza yardım edeyim."</p>

  <p class="block">Kendim hallederim.</p>

  <p class="block">Hayatım, o kadar büyük bir karınla yardıma ihtiyacın olacak. Kadın, Jane'in kolunu tuttu ve sandalyeden kalkmasına yardım etti. Jane tabureye basıp masaya yerleşirken yardım etti. "Şimdi, sadece rahatça uzan, tamam mı?" dedi kadın, Jane'in serum şişesini tekrar asarken. "Dr. Tam geldiğinde, sonogramına başlayacağız."</p>

  <p class="block">Kadın, Jane'i odada yalnız bırakarak dışarı çıktı.</p>

  <p class="block">Görüntüleme aletlerinden başka bakacak bir şey yoktu.</p>

  <p class="block">Pencereler, duvarlarda posterler, dergiler yoktu; lanet olasıca bir Golf Digest bile!</p>

  <p class="block">Jane masaya iyice yerleşti ve tavana baktı. Ellerini karnının altına yerleştirerek minik bir dirsek ya da ayağın tanıdık darbesini bekledi ama bir şey hissetmedi.</p>

  <p class="block">Haydi, bebeğim, diye düşündü. Konuş benimle. Bana iyi olacağını söyle.</p>

  <p class="block">Havalandırmadan soğuk hava akımı geliyordu ve Jane ince geceliğinin içinde üşüyordu. Saatine bakmak istedi ama kendini bileğindeki plastik bileziğe bakarken buldu.</p>

  <p class="block">Hastanın adı: Rizzoli, Jane. Eh, bu hasta pek de hasta değil aslında. diye düşündü. Haydi, bitirelim şu işi, millet!</p>

  <p class="block">Karın derisi aniden gıdıklandı ve rahminin gerildiğini hissetti. Kaslar nazikçe sıkıştı, bir an kaldı ve sonra gevşedi. Nihayet kasılmalar başlamıştı. Saate baktı: 11:50.</p>
</body>
</html>
