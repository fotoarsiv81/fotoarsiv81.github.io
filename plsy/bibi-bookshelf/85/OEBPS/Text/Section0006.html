<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_6">6</h1>

  <p class="block">Öğle saatlerinde hava sıcaklığı otuz derecenin üzerine çıkmıştı ve şehrin kaldırımlarını kavuruyordu. Adli tıp binalının önündeki otoparkta artık muhabirler beklemiyordu; Maura, rahatsız edilmeden caddenin karşı tarafına geçti ve tıp merkezine girdi. İlk aylık rotasyonlarında olan beş altı stajyerle aynı asansöre bindi ve tıp fakültesinde öğrendiği bir dersi hatırladı: Temmuz ayında hastalanma.</p>

  <p class="block">Hepsi ne kadar genç, diye düşündü, parlak yüzlere, henüz akların düşmediği saçlara bakarken. Bunu bugünlerde polenlerde ve doktorlarda daha sık fark ediyordu. Hepsi ne kadar genç görünüyordu. Acaba bu stajyerler bana baktıklarında M görüyorlar? diye merak etti. Sadece orta yaşlı, üniforma giymeyen, yakasında ismi yazılı bir doktor etiketi taşımayan bir kadın. Belki de bir hastanın yakını olduğunu düşünerek dikkatle bakmaya bile gerek görmüyorlardı. Bir zamanlar o da bu stajyerler gibi beyaz önlüğünün içinde genç ve kibirliydi; yenilgi derslerini öğrenmeden önce.</p>

  <p class="block">Asansör kapısı açıldı ve stajyerlerle birlikte indi.</p>

  <p class="block">Hepsi beyaz önlüklerinin sağladığı dokunulmazlıklarıyla hemşire masasının yanından durmadan geçti. Masadaki görevlinin çatık kaşlarla durdurduğu kişi, sivil giysileriyle gelmiş olan Maura'ydı. "Affedersiniz, birini mi arıyorsunuz?"</p>

  <p class="block">Bir hastayı ziyaret etmeye geldim, dedi Maura. "Dün gece acil servisten kabul edildi. Bu sabah yoğun bakıma nakledildiğini biliyorum."</p>

  <p class="block">Hastanın adı?</p>

  <p class="block">Maura tereddüt etti. "Sanırım Jane Doe adıyla kaydedildi.</p>

  <p class="block">Dr. Cutler bana onun 431 numaralı odada olduğunu söylemişti."</p>

  <p class="block">Görevli gözlerini kıstı. "Üzgünüm. Bütün gün muhabirlerden telefon aldık. O hastayla ilgili daha fazla soruya cevap veremeyiz."</p>

  <p class="block">Ben muhabir değilim. Adli tıptan Dr. Isles. Dr. Cutler'a hastayı kontrol etmek için geleceğimi bildirmiştim.</p>

  <p class="block">Kimliğinizi görebilir miyim?</p>

  <p class="block">Maura çantasını açtı ve kimliğini çıkarıp tezgâhın üzerine koydu. Laboratuar önlüğüm olmadan gelirsem göreceğim davranış da bu olur, diye düşündü. Stajyerlerin koridorda hiç istiflerini bozmadan beyaz kaz sürüsü gibi ilerlediğini görebiliyordu.</p>

  <p class="block">Dr. Cutler'ı arayabilirsiniz, dedi Maura. "Kim olduğumu biliyor."</p>

  <p class="block">Sanırım sorun yok, dedi görevli, kimliği iade ederken.</p>

  <p class="block">Bu hastayla ilgili o kadar çok tantana oldu ki güvenlik görevlisi göndermek zorunda kaldılar. Maura koridora yönelirken, görevli arkasından seslendi. "Muhtemelen o da kimliğinizi görmek isteyecektir."</p>

  <p class="block">Yine sorularla karşılaşacağını düşünerek, 431 numaralı odaya yaklaşırken kimliğini elinde tuttu ama kapalı kapının önünde herhangi bir güvenlik görevlisine rastlamadı. Tam kapıyı vurmak üzereyken, odanın içinde bir gürültü ve metal tangırtıları duydu.</p>

  <p class="block">Hemen içeri girdi ve şaşırtıcı bir manzarayla karşılaştı.</p>

  <p class="block">Bir doktor yatağın yanında duruyor, serum şişesine uzanıyordu. Onun karşısında bir güvenlik görevlisi hastanın üzerine eğilmiş, bileklerini tutmaya çalışıyordu. Bir komodin devrilmiş, dökülen su yere yayılmıştı.</p>

  <p class="block">Yardıma ihtiyacınız var mı? diye seslendi Maura.</p>

  <p class="block">Doktor omzunun üzerinden ona baktı ve mavi gözlerini, kısa kesimli sarı saçlarını gördü. "Hayır, biz iyiyiz.</p>

  <p class="block">Onu kontrol altına aldık," dedi.</p>

  <p class="block">Şu kayışı bağlayayım, dedi Maura ve güvenlik görevlisinin yanma yaklaştı. Tam gevşek kayışa uzanırken, kadının elinin aniden serbest kaldığını gördü ve güvenlik görevlisinin homurtusunu duydu.</p>

  <p class="block">Patlamayla Maura yüzünü buruşturdu. Yüzüne bir sıcaklık çarptı ve güvenlik görevlisi ona doğru sendeledi. Adamın ağırlığıyla Maura geri sendeledi ve sırtüstü yere devrildi. Yere dökülen soğuk su bluzunu ıslattı ve üzerine sıcakkan aktı. Şimdi üzerine serilmiş olan vücudu itmeye çalıştı ama adam ağırdı. O kadar ağırdı ki Maura'nın nefesini kesiyordu.</p>

  <p class="block">Adamın vücudu sarsılmaya başladı. Maura'nın yüzüne, ağzına daha fazla sıcakkan aktı ve neredeyse kusacaktı.</p>

  <p class="block">Kanda boğuluyorum. Bağırarak adamı itti ve kanla kayganlaşmış vücut üzerinden sıyrıldı.</p>

  <p class="block">Ayağa fırlayıp kadına odaklanmaya çalıştı. Kadın şimdi bütün kayışlardan kurtulmuştu. Kadının iki eliyle neyi tuttuğunu Maura ancak o zaman görebildi.</p>

  <p class="block">Silah! Güvenlik görevlisinin tabancasını almış!</p>

  <p class="block">Doktor ortadan kaybolmuştu. Maura, Jane Doe'yla yalnızdı ve birbirlerine bakarken, kadının yüzünün bütün detayları net bir şekilde görünüyordu. Darmadağınık siyah saçlar, vahşi bakışlı gözler. Yavaşça kabzayı sıkarken kollarındaki liflerin acımasızca gerilişi.</p>

  <p class="block">Ulu Tanrım, tetiği çekecek.</p>

  <p class="block">Lütfen, diye fısıldadı Maura. "Sadece sana yardım etmek istiyorum."</p>

  <p class="block">Dışarıdan koşarak yaklaşan ayak sesleri kadının dikkatini çekince aniden başını çevirdi. Kapı hızla açıldı ve bir hemşire ağzı açık hâlde odanın hâline bakakaldı.</p>

  <p class="block">Jane Doe aniden yataktan fırladı. O kadar hızlı olmuştu ki Maura tepki verecek zamanı bile bulamamıştı. Kadın onun kolunu yakalayarak tabancanın namlusunu boğazına dayarken, Maura kaskatı kesildi. Kalbi göğsünden fırlayacak gibi utarken, Maura kadının kendisini kapıya doğru itmesine izin verdi. Hemşire tek kelime edemeyecek kadar korkmuş bir halde geriledi. Maura odadan koridora çıkarıldı.</p>

  <p class="block">Güvenlik görevlileri neredeydi? Kimse yardım istememiş miydi? Hemşire kontuarına doğru yürümeye devam ederken, kadının terli vücudu Maura'nınkine yapışmıştı ve panik dolu nefesi kulaklarındaydı.</p>

  <p class="block">Dikkat edin! Yolundan çekilin, silahı var! dedi biri ve Maura sadece göz ucuyla bakabildiğinde daha önce gördüğü stajyerleri gördü. Şimdi beyaz önlükleri içinde daha önceki kibirlerinden eser kalmayan gençler iri iri açılmış gözlerle geriliyorlardı. O kadar çok tanık; o kadar çok işe yaramaz insan.</p>

  <p class="block">Biri bana yardım etsin, lanet olsun!</p>

  <p class="block">Jane Doe ve rehinesi şimdi hemşire kontuarına iyice yaklaşmıştı ve kontuarın arkasındaki şaşkın kadınlar, bir grup balmumu heykel kadar sessizce onları izliyordu.</p>

  <p class="block">Telefon çalıyordu ama cevap veren yoktu* Asansör tam karşılarındaydı.</p>

  <p class="block">Kadın düğmeye bastı. Kapı kayarak açıldı ve kadın Maura'yı asansörün içine itti, arkasından girdi ve 1'e bastı.</p>

  <p class="block">Dört kat. Kapılar tekrar açıldığında hâlâ hayatta olacak mıyım?</p>

  <p class="block">Kadın dip duvara doğru geriledi. Maura gözünü bile kırpmadan kadına baktı. Onu kim olduğunu görmeye zorla.</p>

  <p class="block">Tetiği çekerken gözünün içine bakmaya zorla. Asansör soğuktu ve Jane Doe ince hastane geceliğinin içindeydi ama yüzü ter damlalarıyla parlıyordu ve silahı tutan elleri titriyordu.</p>

  <p class="block">Bunu neden yapıyorsun? diye sordu Maura. "Sana asla zarar vermem! Dün gece sana yardım etmeye çalıştım. Seni kurtaran benim."</p>

  <p class="block">Kadın bir şey söylemedi. Ne bir söz söyledi ne de bir ses çıkardı. Maura'nın duyduğu tek şey nefes sesleriydi; korkuyla sertleşip hızlanmış nefesler.</p>

  <p class="block">Asansörün zili çaldı ve kadın kapıya bir bakış attı.</p>

  <p class="block">Maura hastane lobisinin planını hatırlamaya çalışıyordu.</p>

  <p class="block">Ön kapının yakınlarında, beyaz saçlı bir gönüllünün oturduğu bir danışma masası hatırlıyordu. Bir hediyelik eşya mağazası. Ankesörlü telefonlar.</p>

  <p class="block">Kapı açıldı. Kadın, Maura'nın kolunu yakaladı ve önce onu asansörden dışarı itti. Namlu bir kez daha Maura'nın boğazına dayanmıştı. Lobiye girerlerken boğazı kül kadar kuruydu. Önce sola, sonra sağa baktı ama ortalıkta kimse yoktu. O anda, danışma masasının arkasındaki yalnız güvenlik görevlisini fark etti. Beyaz saçlarına bakınca Maura'nın umudu söndü. Bu adam onu kurtaramazdı; sadece üniforma giymiş yaşlı bir adamdı. Muhtemelen kurtarmaya çalıştığı rehineyi vurabilecek bir adam.</p>

  <p class="block">Dışarıdan bir siren sesi duyuldu.</p>

  <p class="block">Kadın onun saçlarını yakalayıp çekerken, Maura'nın başı arkaya gitti; ensesine vuran nefesi hissediyor, kadının keskin korku kokusunu alıyordu. Lobi çıkışına doğru yürüdüler ve Maura yaşlıca güvenlik görevlisinin korku dolu yüzünü ve adamın masanın arkasına sindiğini gördü; hediyelik eşya mağazasının vitrininde gümüş renkli balonlar ve kablosundan sallanan bir telefon ahizesi. Sonra kapıya doğru sürüklendi ve sıcak güneşe çıkarıldı.</p>

  <p class="block">Boston Polis Teşkilatı'na ait bir devriye aracı kayarak kaldırımda durdu ve iki polis memuru silahlarını çekerek dışarı fırladı ama kadınla aralarında duran Maura'yı görünce donup kaldılar.</p>

  <p class="block">Bir siren sesi daha yaklaşıyordu.</p>

  <p class="block">Şimdi giderek daralan seçenekleri karşısında kadının nefesleri daha da sıklaşmıştı. İleri gidemiyordu; Maura'yı geri çekti ve tekrar binaya girip lobiye çekildi.</p>

  <p class="block">Lütfen, diye fısıldadı Maura, koridorda sürüklenirken.</p>

  <p class="block">Çıkış yolun yok! Silahı indir ve bu işi birlikte çözelim, tamam mı? Onlara doğru birlikte yürüyeceğiz ve sana zarar vermeyecekler... İki polis memurunun adım adım geldiğini ve kadını takip ettiklerini görebiliyordu. Maura hâlâ ateş hatundaydı ve kadın rehinesini beraberinde sürüklerken çaresizce izlemekten başka bir şey yapamıyorlardı. Maura iniltiler duydu ve göz ucuyla, oldukları yerde donup kalmış insanları gördü.</p>

  <p class="block">Geri çekilin! diye bağırdı polis memurlarından biri.</p>

  <p class="block">Herkes yoldan çekilsin!</p>

  <p class="block">İşte burada sona eriyor, diye düşündü Maura. Teslim olmaya ikna edilemeyecek deli bir kadınla kalakaldım.</p>

  <p class="block">Kadının nefeslerinin çılgın iniltilere dönüşmeye başladığını duyuyor, korkunun kadının kolundaki damarlara yayıldığım hissedebiliyordu. Acımasız bir şekilde kanlı bir sona doğru çekili yordu ve olayı, ilerlemeye devam eden polis memurlarının gözleriyle görebiliyordu. Kadının silahının patlayışı ve rehinenin başından saçılan kan. Sonunda mermiler her şeyi kaçınılmaz bir şekilde bitirecekti. O zamana kadar polis memurları çaresizdi. Ve paniğe kapılmak üzere olan Jane Doe da çaresizdi ve olayların akışını o da değiştiremezdi.</p>

  <p class="block">Bunu değiştirebilecek tek kişi benim. Şimdi tam zamanı.</p>

  <p class="block">Maura bir nefes aldı... verdi. Hava ciğerlerinden çıkarken bütün kaslarını gevşetti, bacakları çöktü ve Maura olduğu yere yığıldı.</p>

  <p class="block">Kadın şaşkınlıkla homurdandı ve Maura'yı taşımaya çalıştı. Ama gevşek bir beden ağırdı ve rehinesi, insan kalkanı yere kaymaya başlamıştı bile. Maura aniden serbest kalmıştı ve yana doğru devriliyordu. Kollarını başının etrafına sararak top gibi kıvrıldı ve silah seslerini bekledi. Ama duyduğu tek şey ayak sesleri ve bağrışmalar oldu.</p>

  <p class="block">Lanet olsun. Nişan alamıyorum!</p>

  <p class="block">Herkes, çekilin yoldan!</p>

  <p class="block">Bir el onu yakalayıp sarstı. "Hanımefendi, iyi misiniz?</p>

  <p class="block">Siz iyi misiniz?"</p>

  <p class="block">Maura titreyerek başını kaldırdı ve polis memuruyla yüz yüze geldi. Telsiz cızırtılarım ve sirenleri duyuyordu.</p>

  <p class="block">Haydi, buradan gitmeniz gerek. Polis memuru onu kolundan tutup ayağa kaldırdı. Maura o kadar titriyordu ki zor ayakta duruyordu; bu yüzden polis memuru kolunu onun beline doladı ve çıkışa doğru götürdü. "Hepiniz!" diye bağırdı adam, orada duranlara. "Hemen binadan çıkın!"</p>

  <p class="block">Maura arkasına baktı. Jane Doe ortalarda yoktu.</p>

  <p class="block">Yürüyebilir misiniz? diye sordu polis memuru.</p>

  <p class="block">Tek kelime edemeyen Maura başıyla onayladı.</p>

  <p class="block">Gidin! Herkesin binayı boşaltmasını istiyoruz. Burada kalmayın.</p>

  <p class="block">Özellikle de işler çirkinleşmek üzereyken.</p>

  <p class="block">Birkaç adım attı. Son kez arkasına baktı ve polis memurunun koridorda ilerlemeye başladığını gördü. Jane Doe'nun son kozunu oynayacağı yeri gösteren bir tabela vardı.</p>

  <p class="block">Tanısal Görüntüleme.</p>

  <p class="block">Jane Rizzoli irkilerek uyandı ve bir an şaşkınlıkla gözlerini kırpıştırarak tavana baktı. Uyuyakalmayı beklemiyordu ama üzerinde yattığı masa şaşırtıcı ölçüde rahattı ve yorgundu; son birkaç gecedir iyi uyuyamamıştı.</p>

  <p class="block">Duvardaki saate baktı ve yarım saatten uzun süredir orada tek başına bırakıldığını anladı. Daha ne kadar beklemesi gerekiyordu? Beş dakika daha geçerken giderek öfkelenmeye başlıyordu.</p>

  <p class="block">Pekâlâ, yeter artık. Neden bu kadar uzun sürdüğünü öğreneceğim. Ve tekerlekli sandalyeyi beklemeye de niyetim yok.</p>

  <p class="block">Masadan kalktı ve çıplak ayaklarıyla soğuk zemine bastı.</p>

  <p class="block">İki adım attığında, kolunun hâlâ serum şişesine bağlı olduğunu fark etti. Torbayı tekerlekli bir askıya astı ve kapıya doğru sürükledi. Koridora bakınca kimseyi göremedi. Ne bir hemşire, ne bir hasta bakıcı ne de röntgen teknisyeni vardı.</p>

  <p class="block">Pekâlâ, işte bu rahatlatıcıydı. Onu unutmuşlardı.</p>

  <p class="block">Penceresiz koridorda serum şişesini de yanında sürükleyerek ilerledi. Açık bir kapıyı, sonra bir başkasını geçti ve boş masalarla, boş odalarla karşılaştı. Herkes nereye gitmiş ti? Uyuduğu kısa süre içinde herkes ortadan kaybolmuştu.</p>

  <p class="block">Gerçekten sadece yarım saat mi oldu?</p>

  <p class="block">O boş koridorda dururken, kendisi uykudayken dünyadaki diğer herkesin ortadan kaybolduğu düşüncesiyle ani bir Alacakaranlık Kuşağı hissine kapıldı. Koridorun iki tarafına bakındı ve bekleme salonuna giden yolu hatırlamaya çalıştı. Teknisyen onu odaya götürürken nerelerden geçtiklerine dikkat etmemişti. Bir kapıyı açınca kendini bir ofiste buldu. Başka bir kapı daha ve bu kez bir dosya odası.</p>

  <p class="block">Kimse yoktu.</p>

  <p class="block">Serum şişesini de sürükleyerek ıssız koridorlarda daha hızlı adımlarla yürüdü. Burası ne biçim bir hastaneydi ki zavallı bir hamile kadını tek başına bırakıyorlardı?</p>

  <p class="block">Kesinlikle şikâyet edecekti; evet, şikâyet edecekti.</p>

  <p class="block">Doğum yapıyor olabilirdi! Ölüyor olabilirdi! Bunun yerine ciddi şekilde öfkelenmişti ve bu, hamile bir kadının girmesini isteyeceği bir ruh hâli değildi; en azından bu hamile kadının.</p>

  <p class="block">Sonunda çıkış tabelasını gördü ve söyleyeceklerini kafasında toparlayarak kapıyı açtı. Bekleme salonuna bakana kadar ilk anda bir şey anlayamadı. Bay Bodine hâlâ tekerlekli sandalyesinde ve bırakıldığı yerdeydi.</p>

  <p class="block">Ultrason teknisyeni ve resepsiyon memuru, kanepelerden birinde birbirlerine sokulmuşlardı. Diğer kanepede Dr.</p>

  <p class="block">Tam zenci hastabakıcının yanında oturuyordu. Bu da ne, bir çay partisi mi?</p>

  <p class="block">Kendisini arka odada unutmuşken, neden doktor burada kanepede oturuyordu ki?</p>

  <p class="block">Sonra yerde duran dosyayı, devrilmiş kahve kupasını, halının üzerine saçılmış kahveyi gördü ve Dr. Tam'in rahat bir şekilde oturmadığını fark etti; sırtı kaskatıydı ve yüz kasları korkuyla gerilmişti. Bakışları Jane'e değil, başka bir şeye odaklanmıştı.</p>

  <p class="block">Jane o zaman anladı. Tam arkamda biri duruyor.</p>
</body>
</html>
