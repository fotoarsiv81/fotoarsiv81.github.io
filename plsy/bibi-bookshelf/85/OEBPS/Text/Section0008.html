<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1">8</h1>

  <p class="block">TT JL M. Hastaneye doğum yapmaya geldim. Bunun yerine beynimi patlattırıyorum.</p>

  <p class="block">Jane, sağında Dr. Tam ve solunda zenci hastabakıcıyla kanepede oturuyordu. Doktorun yanında titrediğini hissediyordu; teni havalandırmalı odada serin ve kuruydu.</p>

  <p class="block">Dr. Tam tuş gibi bir yüzle hiç kıpırdamadan oturuyordu.</p>

  <p class="block">Diğer kanepede resepsiyon memuresi kollarını vücuduna sarmıştı ve yanında oturan kadın teknisyen sessizce ağlıyordu. Kimse tek kelime söylemeye cesaret edemiyordu; tek ses, bekleme salonundaki televizyondan geliyordu.</p>

  <p class="block">Jane üniformaların göğüslerine asılı isim etiketlerine baktı. Mac. Domenica; Glenna; Dr. Tam. Kendi bileğindeki hasta bileziğine baktı: RIZZOLI, JANE.</p>

  <p class="block">Hepimiz morg için düzgünce etiketlenmişiz, diye düşündü. Kimlik sorunu yaşanmayacak, millet. Ertesi sabah Boston sakinlerinin Tribune'lerini açtıklarını ve ön sayfada siyah beyaz harflerle yazılı isimleri okuduğunu hayal etti.</p>

  <p class="block">HASTANE KUŞATMASINDA ÖLDÜRÜLEN KURBANLAR. Okurların Rizzoli, Jane ismini şöyle bir okuyup geçeceklerini ve spor sayfasını açacaklarını biliyordu.</p>

  <p class="block">Yani her şey böyle mi sona erecekti? Yanlış zamanda yanlış yerde olmak kadar aptalca bir neden yüzünden mi?</p>

  <p class="block">Hey, bir dakika, diye bağırmak istiyordu. Ben hamileyim!</p>

  <p class="block">Filmlerde kimse hamile rehinelere ateş etmez be!</p>

  <p class="block">Ama bu film değildi ve silahlı deli karının ne yapacağım tahmin edemezdi. Jane ona böyle diyecekti: Deli Karı.</p>

  <p class="block">Elinde bir silahla odanın ortasında volta atıp duran bir kadına başka ne denebilirdi ki? Kadın, Kanal Altı'ya ayarlı televizyona bakmak için arada bir duruyordu. Canlı yayında hastanedeki rehine kriziyle ilgili durum anlatılıyordu. Bak anne, televizyona çıktım, diye düşündü Jane. O binada kısılıp kalan şanslı rehinelerden biri oldum! Realite şov Survivor'a benziyor ama gerçek mermiler var.</p>

  <p class="block">Ve gerçek kan!</p>

  <p class="block">Deli Karı'nın da kendisininki gibi bir hasta bileziği taktığım fark etmişti. Psikiyatri bölümünden kaçan biri olabilir miydi? Haydi, onu da uysal bir şekilde bir tekerlekli sandalyeye oturtmayı denesenize. Kadın yalınayaktı ve biçimli poposu arkası açık hastane geceliğinden görünüyordu. Uzun ve kaslı bacakları, yele gibi uzun simsiyah saçları vardı. Seksi bir deri kıyafet giydirilse, kesinlikle Savaşçı Prenses Xena'ya benzerdi.</p>

  <p class="block">İşemem gerek, dedi Bay Bodine.</p>

  <p class="block">Deli Karı ona bakmadı bile.</p>

  <p class="block">Hey! Kimse beni duymuyor mu? İşemem gerek dedim!</p>

  <p class="block">Ah, Tanrım, yap işte be adam, diye düşündü Rizzoli.</p>

  <p class="block">Tekerlekli sandalyene işe. Elinde silah olan birini sinirlendirmesene.</p>

  <p class="block">Televizyonda sarışın bir muhabir belirdi. Zoe Fossey, Albany Caddesi'nden bildiriyordu. "Henüz hastane kanadında kaç rehinenin bulunduğunu bilmiyoruz. Polis binayı kordon altına aldı. Şu ana kadar bir kişinin öldürüldüğü bildirildi; hastayı kontrol altına almaya çalışırken vurulan güvenlik görevlisi..."</p>

  <p class="block">Deli Karı durdu ve bakışları ekrana döndü. Çıplak ayaklarından biri, yere düşmüş olan bir klasöre basıyordu. Jane tablonun üzerinde siyah keçeli kalemle yazılmış ismi o zaman fark etti.</p>

  <p class="block">Rizzoli, Jane.</p>

  <p class="block">Haber yayını sona erdi ve Deli Karı yürümeye devam etti.</p>

  <p class="block">Bu, Dr. Tam'in muhtemelen Tanısal Görüntüleme'ye gelirken taşıdığı hasta dosyasıydı. Şimdi tam Deli Karı'nın ayaklarının dibindeydi. Yapması gereken tek şey eğilip kapağını açmak ve hasta bilgilerinin listelendiği ilk sayfayı okumaktı. Adı, doğum tarihi, sosyal durumu ve Sosyal Güvenlik numarası.</p>

  <p class="block">Mesleği: Dedektif, Cinayet Masası, Boston Polis Teşkilatı.</p>

  <p class="block">Bu kadın Boston Polis Teşkilatı SWAT ekibinin kuşatması altında, diye düşündü Jane. Benim de polis olduğumu öğrenirse...</p>

  <p class="block">Düşüncesini tamamlamak istemiyordu, çünkü nereye varacağını biliyordu. Koluna ve adının yazılı olduğu kimlik bileziğine tekrar baktı: RIZZOLI, JANE. Bu şeyi çıkarıp minderlerin arasına tıkabilse, Deli Karı onun dosyanın sahibi olduğunu anlamazdı. Yapması gereken şey, bu tehlikeli kimlik bileziğinden kurtulmaktı. Bunu yaptığında hastanedeki herhangi bir hamile kadın olacaktı. Bir polis, bir tehdit değil.</p>

  <p class="block">Bir parmağını bileziğin altına sokup çekiştirdi ama kopmadı. Daha sert çekti ama yine kopmadı. Bu şeyi neyden yapıyorlardı ki? Titanyum mu? Ama elbette ki sağlam olmak zorundaydı. Bay Bodine gibi bunak ihtiyarların kimliklerini kopararak koridorlarda isimsizce dolaşmasını istemezdiniz. Dişlerini sıkarak ve kaslarını sessizce gererek plastiği daha sert çekiştirdi. Dişlerimle çiğneyip çıkarmam gerekecek, diye düşündü. Deli Karı bakmazken belki ben...</p>

  <p class="block">Donup kaldı. Kadının çıplak ayaklarından birini yerdeki dosyasına basmış hâlde tam önünde durduğunu fark etti.</p>

  <p class="block">Jane bakışlarım yavaşça kadının yüzüne kaldırdı. O zamana kadar dikkati üzerine çekmek istemediği için kadınla göz göze gelmekten kaçınmıştı. Şimdi kadının da kendisine sadece kendisine baktığını görüyordu ve kendini avlanmak üzere sürüden ayrılmış bir ceylan gibi hissediyordu. Kadın, uzun bacakları ve kolları, bir panterin parlak tüyleri gibi zarif saçlarıyla vahşi bir kediye benziyordu. Mavi gözleri spot ışıklan kadar güçlü parlıyordu ve Jane yakalanmıştı.</p>

  <p class="block">İşte yaptıkları şey bu, dedi kadın, Jane'in bileziğine bakarak. "Seni etiketlerler. Toplama kamplarındaki gibi." Kendi bileziğini gösterdi: DOE, JANE. Demek sana uygun bir isim bulmuşlar, diye düşündü Jane ve neredeyse gülecekti. Bir Jane Doe tarafından rehin alındım. Tam anlamıyla Jane 'e karşı Jane durumu oldu. Sahtesine karşı gerçeği. Hastane görevlileri bu kadını kabul ettiklerinde kim olduğunu bilmiyorlar mıydı? Söylediği birkaç kelimeden anlaşıldığı kadarıyla, Amerikalı olmadığı belliydi. Doğu Avrupalı. Belki Rus.</p>

  <p class="block">Kadın kendi bileziğini koparıp kenara attı. Sonra Jane'in bileğini yakaladı ve onun kimlik bileziğini de çekip kopardı.</p>

  <p class="block">İşte. Artık etiket yok, dedi kadın. Jane'in kimliğine baktı. "Rizzoli. Bu İtalyan ismi."</p>

  <p class="block">Evet. Jane, yerde ayağının dibinde duran dosyaya dikkati çekmemek için aşağı bakmaya bile korkarak kadının yüzüne baktı. Kadın aralarında bir bağlantı olduğunu belli edercesine Jane'in gözlerinin içine baktı. O ana kadar, Deli Karı onlara neredeyse tek kelime bile etmemişti.</p>

  <p class="block">Şimdi konuşuyordu. Bu iyi, diye düşündü Jane. Sohbet girişimi. Onunla bağlantı kurmaya, ilişki oluşturmaya çalış. Arkadaş ol. Bir arkadaşı öldürmez, değil mi?</p>

  <p class="block">Kadın, Jane'in şişmiş karnına baktı.</p>

  <p class="block">İlk bebeğimi doğuracağım, dedi Jane.</p>

  <p class="block">Kadın duvardaki saate baktı. Bir şeyi bekliyordu ve dakikaları sayıyordu.</p>

  <p class="block">Jane sohbeti biraz daha ilerletmeyi denemeye karar verdi.</p>

  <p class="block">Senin... senin adın nedir? diye sordu.</p>

  <p class="block">Neden?</p>

  <p class="block">Sadece öğrenmek istedim. Böylece sana Deli Karı demekten vazgeçebilirim.</p>

  <p class="block">Önemi yok. Ben zaten ölüyüm. Kadın, Jane'e baktı. "Sen de öyle."</p>

  <p class="block">Jane o alev saçan gözlere baktığında zihninden korkutucu düşünceler geçti: Ya doğruysa? Ya gerçekten öldüysek ve bu, bir tür cehennemse?</p>

  <p class="block">Lütfen, diye mırıldandı resepsiyon memuresi. "Gitmemize izin ver. Bize ihtiyacın yok. Sadece kapıyı açıp gitmemize izin ver."</p>

  <p class="block">Kadın yine yürümeye başladığında, çıplak ayakları tekrar tekrar dosyaya basıyordu. "Yaşamanıza izin vereceklerini mi sanıyorsunuz? Benimle bir araya geldikten sonra? Benim yanıma gelen herkes ölür."</p>

  <p class="block">Neden söz ediyor bu? diye fısıldadı Dr. Tam.</p>

  <p class="block">Bence paranoyak, diye düşündü Jane. Zulüm hayalleri görüyor.</p>

  <p class="block">Kadın aniden durdu ve ayaklarının dibindeki dosyaya baktı.</p>

  <p class="block">Açma! Açma! Lütfen açma!</p>

  <p class="block">Kadın dosyayı alarak üzerindeki isme baktı.</p>

  <p class="block">Hemen dikkatini dağıt!</p>

  <p class="block">Affedersin, dedi. "Gerçekten ama gerçekten tuvalete gitmem gerek. Hamileyim." Bekleme salonunun tuvaletini işaret etti. "Lütfen, gidebilir miyim?"</p>

  <p class="block">Kadın dosyayı Jane'in ulaşamayacağı bir yerde duran sehpanın üzerine bıraktı. "Kapıyı kilitleme."</p>

  <p class="block">Tamam. Söz veriyorum.</p>

  <p class="block">Git.</p>

  <p class="block">Dr. Tam, Jane'in eline dokundu. "Yardıma ihtiyacın var mı? Seninle geleyim mi?"</p>

  <p class="block">Hayır. Ben iyiyim, dedi Jane ve sallanarak ayağa kalktı. Sehpanın yanından geçerken dosyayı kapmayı çok istiyordu ama Deli Karı bakışlarını ondan ayırmıyordu.</p>

  <p class="block">Tuvalete girdi, ışığı yaktı ve kapıyı kapadı. Aniden bir silaha bakmak yerine tek başına kaldığı için rahatladı.</p>

  <p class="block">Kapıyı yine de kilitleyebilirim. Sadece burada kalıp her şey bitene kadar bekleyebilirim.</p>

  <p class="block">Ama Dr. Tam, zenci hastabakıcı, Glenna ve Domenica'yı düşündü. Deli Karı'yı öfkelendirirsem, acısını onlardan çıkarır. Ben de kilitli kapıların arkasına saklanan bir korkak olurum.</p>

  <p class="block">Tuvaleti kullanıp ellerini yıkadı. Bir daha ne zaman su içme fırsatı bulabileceğini bilmediğinden, ağzına su attı. Islak çenesini kuruladıktan sonra küçük tuvalete bakındı ve silah olarak kullanabileceği bir şey aradı ama kâğıt havlulardan, bir sabun tutacağından ve paslanmaz çelikten çöp bidonundan başka bir şey göremedi.</p>

  <p class="block">Kapı aniden ardına kadar açıldı. Dönüp baktığında Deli Karı'yı kendisine bakarken buldu. Bana güvenmiyor.</p>

  <p class="block">Elbette güvenmeyecek.</p>

  <p class="block">İşim bitti, dedi Jane. "Geliyorum." Tuvaletten çıkıp kanepeye geri döndü. Dosya hâlâ sehpanın üzerindeydi.</p>

  <p class="block">Şimdi oturup bekle, dedi kadın ve kendisi de bir koltuğa yerleşip silahı kucağına koydu.</p>

  <p class="block">Neyi bekliyoruz? diye sordu Jane.</p>

  <p class="block">Kadın ona baktı ve sakince cevap verdi. "Sonu."</p>

  <p class="block">Jane ürperdi. Aynı anda başka bir şey daha hissetti: Bir el yavaşça sıkıyormuş gibi karnı kasıldı. Kasılma acı vermeye başlayınca nefesini tuttu ve alnında ter damlaları birikti. Beş saniye. On. Yavaşça hafifledi ve derin derin nefes alarak arkasına yaslandı.</p>

  <p class="block">Dr. Tam kaşlarını çatarak ona döndü. "Sorun nedir?"</p>

  <p class="block">Jane zorlukla yutkundu. "Sanırım doğum başlıyor."</p>

  <p class="scenebreak">***</p>

  <p class="block">İçeride bir polis mi var? dedi Yüzbaşı Hayder.</p>

  <p class="block">Bunun duyulmasına izin veremezsiniz, dedi Gabriel.</p>

  <p class="block">Kimsenin onun mesleğini bilmesini istemiyorum. Eğer rehineci elinde bir polis olduğunu öğrenirse... Gabriel derin bir nefes aldı ve sakince devam etti. "Basına sızmamalı. O kadar."</p>

  <p class="block">Leroy Stillman başıyla onayladı. "İzin vermeyiz. O güvenlik görevlisine olanlardan sonra..." Duraksadı.</p>

  <p class="block">Bunu kontrol altında tutmak zorundayız.</p>

  <p class="block">İçeride bir polis olması bize avantaj sağlayabilir, dedi Hayder.</p>

  <p class="block">Affedersiniz? dedi Maura, Hayder'ın Gabriel'in yanında böyle bir düşünceyi dile getirmekten çekinmemesine şaşırarak.</p>

  <p class="block">Dedektif Rizzoli çok akıllı bir kadındır. Ve silah kullanmayı bilir. İşlerin gidişatında fark yaratabilir.</p>

  <p class="block">Aynı zamanda dokuz aylık hamile ve her an doğum yapabilir. Tam olarak ne yapmasını bekliyorsunuz ki?</p>

  <p class="block">Sadece bir polisin içgüdülerine sahip olduğunu söylüyorum. Bu iyi bir şey.</p>

  <p class="block">Şu anda, dedi Gabriel, "karımın izlemesini istediğim tek içgüdü, kendini koruma güdüsü. Onu hayatta ve sağlam istiyorum. Bu yüzden, kahramanca bir şey denemesine güvenmeyin. Sadece onu oradan çıkarın!"</p>

  <p class="block">Karınızı tehlikeye atacak bir şeyi asla yapmayız, Ajan Dean, dedi Stillman. "Size söz veriyorum."</p>

  <p class="block">Bu rehineci kim?</p>

  <p class="block">Hâlâ kimliğini belirlemeye çalışıyoruz.</p>

  <p class="block">Ne istiyor?</p>

  <p class="block">Hayder araya girdi. "Belki Ajan Dean ve Dr. Isles karavandan inip bizi işimizle baş başa bıraksalar iyi olur."</p>

  <p class="block">Hayır, sorun değil, dedi Stillman. "Bilmesi gerek.</p>

  <p class="block">Elbette ki bilmesi gerek." Gabriel'a baktı. "Bunu yavaşlatarak ona sakinleşmesi ve konuşmaya başlaması için fırsat vereceğiz. Kimse incinmediği sürece zamanımız var demektir."</p>

  <p class="block">Gabriel başıyla onayladı. "Böyle yaklaşılmalı; mermiler ve saldırı olmadan. Sadece hepsini hayatta tutun."</p>

  <p class="block">Yüzbaşı, listeyi aldık! diye seslendi Emerton.</p>

  <p class="block">Personel ve hastaların listesi.</p>

  <p class="block">Stillman yazıcıdan çıkan sayfayı alıp isimleri taradı.</p>

  <p class="block">O da var mı? diye sordu Gabriel.</p>

  <p class="block">Stillman bir an duraksadıktan sonra başıyla onayladı.</p>

  <p class="block">Korkarım öyle. Listeyi Hayder'a verdi. "Altı isim.</p>

  <p class="block">Rehineci radyoda öyle demişti. Elinde altı kişi olduğunu söylemiş ti." Kadının diğer söylediklerini eklemedi: Ve hepsine yetecek kadar mermim var.</p>

  <p class="block">O listeyi başka kim gördü? diye sordu Gabriel.</p>

  <p class="block">Hastane yetkilileri, dedi Hayder. "Ve listeyi hazırla yanlar."</p>

  <p class="block">Daha fazla yayılmadan karımı listeden çıkarın.</p>

  <p class="block">Bunlar sadece isim. Kimse...</p>

  <p class="block">Herhangi bir muhabir, Jane'in polis olduğunu on saniye içinde öğrenebilir.</p>

  <p class="block">Gabriel haklı, dedi Maura. "Boston'daki bütün muhabirler adını öğrenebilir."</p>

  <p class="block">O ismi listeden sil, Mark, dedi Stillman. "Başka kimse görmeden."</p>

  <p class="block">Peki ya giriş ekibi? İçeri girerlerse içeride kimin olduğunu bilmeleri gerek. Kaç kişiyi kurtardıklarını bilmek zorundalar.</p>

  <p class="block">Eğer işinizi doğru yaparsanız, dedi Gabriel, "herhangi bir giriş ekibine gerek kalmayacak. Sadece kadını dışarı çıkmaya ikna edin."</p>

  <p class="block">Şey... onunla konuşma konusunda pek şansımız olmadı, değil mi? Hayder, Stillman'a baktı. "Sevgilin sana merhaba bile demedi."</p>

  <p class="block">Daha üç saat oldu, dedi Stillman. "Ona zaman vermeliyiz."</p>

  <p class="block">Ya altı saat sonra? On iki? Hayder, Gabriel'a baktı.</p>

  <p class="block">Karınız her an doğum yapabilir.</p>

  <p class="block">Bunu düşünmediğimi mi sanıyorsunuz? diye tersledi Gabriel. "Oradaki sadece karım değil, aynı zamanda da çocuğum. Dr. Tam onların yanında olabilir ama doğumda bir terslik olursa, ameliyathane falan yok. Dolayısıyla evet, bunun mümkün olduğunca çabuk bitmesini istiyorum. Ama bunun bir kan banyosuna dönüşmesini de istemiyorum."</p>

  <p class="block">Bunları başlatan o! Bundan sonra ne olacağına da o karar veriyor! \ O zaman onu zorlamayın. Burada bir pazarlıkçınız var, Yüzbaşı Hayder. Onu kullanın. Ve SWAT ekibini kesinlikle karımdan uzak tutun. Gabriel döndü ve karavandan indi.</p>

  <p class="block">Dışarıda Maura ona kaldırımda yetişti. Gabriel sonunda durup ona bakmadan önce iki kez seslenmesi gerekmişti.</p>

  <p class="block">Eğer çuvallarlarsa, dedi Gabriel, "eğer oraya çok erken girmeye kalkarlarsa..."</p>

  <p class="block">Stillman'ın ne dediğini duydun, Gabriel. O da senin gibi yavaş ilerlemek istiyor.</p>

  <p class="block">Gabriel, lobinin girişinde üniformalarıyla bekleyen üç SWAT polisine baktı. "Şunlara bir bak. Hepsi harekete geçmeye hazır. Nasıl olduğunu biliyorum, çünkü ben de oradan geçtim. Kendim de hissettim. Sonu gelmeyen pazarlıkları bekleyerek ortalıkta durmaktan sıkılırsın.</p>

  <p class="block">Sadece bir an önce işi bitirmek isterler, çünkü bunun için eğitilmişlerdir. Tetiği çekmek için sabırsızlanırlar."</p>

  <p class="block">Stillman konuşarak kadını ikna edebileceğini düşünüyor.</p>

  <p class="block">Gabriel, Maura'ya baktı. "Sen kadının yanındaydın. Sence dinler mi?"</p>

  <p class="block">Bilmiyorum. Gerçek şu ki; kadın hakkında neredeyse hiçbir şey bilmiyoruz.</p>

  <p class="block">Sudan çıkarılıp getirildiğini duydum. İtfaiye ve kurtarma ekibi tarafından morga getirilmiş.</p>

  <p class="block">Maura başıyla onayladı. "Boğulduğu düşünülmüş. Hingham Körfezi'nde bulunmuş."</p>

  <p class="block">Onu kim bulmuş?</p>

  <p class="block">Weymouth'daki yat kulübünden birileri. Boston Polis Teşkilatı cinayet masasından bir grup dava üstünde çalışıyor.</p>

  <p class="block">Ama Jane'den haberleri yok.</p>

  <p class="block">Henüz yok. Bu onlar için çok şeyi değiştirir, diye düşündü Maura. Aralarından biri rehin alındı. Başka bir polisin hayatı söz konusu olduğunda, daima fark yaratırdı.</p>

  <p class="block">Hangi yat kulübü? diye sordu Gabriel.</p>
</body>
</html>
