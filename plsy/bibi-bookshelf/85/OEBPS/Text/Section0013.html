<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_13">13</h1>

  <p class="block">Mila gece bir partiye gidiyorduk.</p>

  <p class="block">Ana, bize orada önemli insanların olacağını, bu yüzden en güzel hâlimizle görünmemiz gerektiğini söyledi ve bize yeni giysiler verdi. Giydiğim siyah kadife elbisenin eteği o kadar dardı ki zor yürüyordum ve minibüse binebilmek için eteği kalçalarıma kadar yukarı çekmek zorunda kalmıştım. Diğer kızlar ipekler ve satenler içinde yanıma doluşurken burnuma karmakarışık parfüm kokulan geldi. Makyaj kremleri, rujlar ve rimellerle saatler geçirdiğimizden, şimdi bir "Kabuki" oyununa hazırlanmış maskeli bebeklere benziyorduk. Gördüğünüz hiçbir şey gerçek değildi. Ne kirpikler, ne kırmızı dudaklar ne de kızarmış yanaklar. Minibüs soğuktu ve birbirimize sokulmuş hâlde titreyerek Olena'nın gelmesini bekliyorduk.</p>

  <p class="block">Amerikalı şoför pencereden bağırarak hemen gitmemiz gerektiğini, yoksa geç kalacağımızı söyledi. Sonunda Ana, Olena'yı peşinden sürükleyerek odadan çıktı. Olena öfkeli bir şekilde Ana'nın elini silkti ve kendi başına bize doğru yürüdü. Üzerine dik Çin tarzı yakalı, uzun, yeşil bir elbise giymişti ve eteğinin yan tarafında kalçasına kadar çıkan bir yırtmaç vardı. Siyah saçları dümdüz omuzlarından dökülüyordu. Minibüse doğru yürüyüşünü izlerken, daha önce hiç o kadar güzel birini görmediğimi düşünüyordum. Uyuşturucular her zamanki gibi onu sakinleştirmişti ama aynı zamanda başını döndürdüklerinden, yürürken sallanıyordu.</p>

  <p class="block">Binin, binin, diye emretti şoför.</p>

  <p class="block">Ana, Olena'nın minibüse binmesine yardım etti. Olena önümdeki koltuğa oturdu ve hemen pencereye yaslandı. Ana sürgülü kapıyı kapatıp şoförün yanına yerleşti.</p>

  <p class="block">Tam zamanında, dedi şoför ve hızla hareket ettik.</p>

  <p class="block">Bu partiye neden gittiğimizi biliyordum; bizi neyin beklediğini biliyordum. Yine de bu bir kaçış gibi geliyordu, çünkü haftalardır ilk kez evden dışarı çıkıyorduk ve asfalt bir yola saparken yüzümü hevesle pencereye dayamıştım. Tabelayı gördüm: DEERFIELD YOLU.</p>

  <p class="block">Yolculuğumuz uzun bir süre devam etti.</p>

  <p class="block">Yol tabelalarını izliyor, geçtiğimiz kasabaların isimlerine bakıyordum. RESTON, ARLINGTON ve WOODBRIDGE. Diğer arabalardaki insanlara bakıyordum ve yüzümdeki sessiz yalvarışı görüp göremediklerini merak ediyordum. Acaba umurlarında mıydı? Yan şeritteki bir kadın sürücü bana baktı ve bir an göz göze geldik. Sonra dikkatini tekrar yola çevirdi. Gerçekte ne görmüştü? Sadece iyi zaman geçirmeye giden, siyah elbise giymiş, kızıl saçlı bir kız. İnsanlar görmeyi beklediklerini görürdü. Korkunç şeylerin güzel görünebileceği asla akıllarına gelmezdi.</p>

  <p class="block">Uzaktaki suya, geniş nehre baktım. Minibüs nihayet durduğunda park ettiğimiz iskelede büyük bir motorlu yat bağlıydı. Bu geceki partinin bir yatta olacağını tahmin etmemiştim. Diğer kızlar muazzam yatın içinin nasıl göründüğünü merak ederek baktılar. Ve biraz korkuyorlardı da.</p>

  <p class="block">Ana, minibüsün kapısını açtı. "Bunlar önemli adamlar. Hepiniz gülümseyecek ve mutlu görüneceksiniz. Anladınız mı?"Evet, Ana, diye mırıldandık.</p>

  <p class="block">İnin.</p>

  <p class="block">Minibüsten inerken Olena'nın peltek bir ağızla homurdandığını duydum: "Siktir git, Ana!" Ama başka kimse duymadı.</p>

  <p class="block">Yüksek topuklularla sendeleyerek, elbiselerimizin içinde titreyerek, tek sıra hâlinde rampadan tekneye geçtik.</p>

  <p class="block">Güvertede ayakta duran bir adam bizi bekliyordu. Ana'nın onunla selamlaşmak için koşturmasına bakınca, bu adamın önemli biri olduğunu anladım. Bize şöyle bir bakış altı ve başıyla onayladı. Ana'ya dönerek İngilizce konuştu. "Onları içeri götür ve birkaç kadeh için. Konuklar geldiğinde hepsinin neşeli olmasını istiyorum."</p>

  <p class="block">Elbette, Bay Desmond.</p>

  <p class="block">Adamın bakışları, korkulukların yanında sallanan Olena'ya odaklandı. "Bu başımıza yine dert açacak mı?"</p>

  <p class="block">"Hap aldı. Sessiz olacaktır. "</p>

  <p class="block">"Eh, uslu dursa iyi olur. Bu gece sorun istemiyorum. "</p>

  <p class="block">"Yürüyün, " dedi Ana, bize dönerek. "İçeri!"</p>

  <p class="block">Kapıdan girdik ve gördüğüm şeyle başım döndü. Tavanda kristal bir avize vardı. Her tarafta krem rengi süet kanepeler ve koyu ahşap paneller göze çarpıyordu. Barmen bir şişe açtı ve beyaz ceketli bir garson bize flüt kadehlerde şampanya getirdi.</p>

  <p class="block">İçin, dedi Ana. "Bir yer bulup oturun ve mutlu olun."</p>

  <p class="block">Her birimiz birer kadeh alıp etrafa dağıldık. Olena kanepede yanıma oturarak şampanyasını yudumlarken, kalçasının üst kısmı yırtmacından görünecek şekilde bacak bacak üzerine attı.</p>

  <p class="block">Gözüm üzerinde, diye uyardı Ana, Olena'yı Rusça konuşarak.</p>

  <p class="block">Olena omuz silkti. "Herkesin gözü üzerimde."</p>

  <p class="block">Barmen seslendi: "Geldiler!"</p>

  <p class="block">Ana, Olena'ya son bir tehditkâr bakış attıktan sonra kapıdan çıktı.</p>

  <p class="block">Şişko yüzünü nasıl gizlemek zorunda kaldığını görüyor musun? dedi Olena. "Kimse ona bakmak istemez."</p>

  <p class="block">Şşş, diye fısıldadım. "Başımızı derde sokma."</p>

  <p class="block">Eğer henüz fark etmediysen, tatlı arkadaşım Mila, başımız zaten dertte.</p>

  <p class="block">Kahkahalar ve neşeli selamlaşmalar duyduk. Amerikalılar.</p>

  <p class="block">Kapı açıldı ve dört adam içeri girerken hepimiz sırıtarak ayağa fırladık. Adamlardan biri bizi güvertede karşılayan Bay Desmond'du. Konuklarının üçü de erkekti ve hepsi pahalı takım elbiseler giyip güzel kravatlar takmıştı.</p>

  <p class="block">İkisi genç ve formda görünüyor, sporcuların güvenli zarafetiyle yürüyorlardı. Ama üçüncü adam neredeyse büyükbabam olacak yaştaydı ve şişmandı. Tel çerçeveli gözlüğü ve sonunda kel kalacağını belli eden beyaz saçları vardı. Konuklar odaya bakındı ve bizi açık bir ilgiyle süzdü.</p>

  <p class="block">Birkaç yeni kız getirmişsin, dedi yaşlı adam.</p>

  <p class="block">Eve yine gelmelisin, Carl. Orada nelerimiz olduğunu kendin gör. Bay Desmond, ban işaret etti. "İçecek bir şey, baylar?"</p>

  <p class="block">"Viski iyi olur, " dedi yaşlı adam.</p>

  <p class="block">Peki, ya siz? Phil? Richard?</p>

  <p class="block">"Bana da aynısından. "</p>

  <p class="block">"Ben şampanya tercih ederim. "</p>

  <p class="block">Teknenin motorları gürlemeye başladı. Pencereden dışarı baktım ve nehirde hareket ettiğimizi gördüm. Adamlar önce bize katılmadı. Bunun yerine barda oturarak içkilerini içtiler ve birbirleriyle konuştular. Olena ve ben İngilizce anlıyorduk ama diğer kızlar çok az biliyorlardı ve mekanik gülümsemeleri çok geçmeden yerini can sıkıntısına bıraktı. Adamlar iş tartışıyordu.</p>

  <p class="block">Sözleşmeler, ihaleler, yol durumları ve kayıplarla ilgili konuştuklarını duydum. Kim hangi sözleşmeye önem veriyor ve ne kadar ödüyordu? Partinin asıl amacı buydu; önce iş, sonra eğlence. İçkilerini bitirdiler ve barmen kadehlerini tazeledi. Fahişeleri düzmeden önce son birkaç güzel söz. Üç konuğun da parmaklarındaki alyansları görmüştüm ve temiz çarşaflı büyük yataklarında eşleriyle nasıl seviştiklerini hayal edebiliyordum. O kadınlar, kocalarının başka yataklarda benim gibi kızlarla ne yaptığını bilmiyordu.</p>

  <p class="block">Adamlar bize doğru baktı ve yaklaşan işkenceyi düşününce ellerim terlemeye başladı. Yaşlı olan Olena'ya bakıp duruyordu.</p>

  <p class="block">Olena ona gülümsedi ama çaktırmadan bana Rusça fısıldadı:</p>

  <p class="block">"Ne domuz. Acaba boşalırken domuz sesi de çıkarıyor mu? "</p>

  <p class="block">"Seni duyabilir, " diye fısıldadım.</p>

  <p class="block">"Tek kelimesini bile anlamaz ki. "</p>

  <p class="block">"Bunu bilemezsin. "</p>

  <p class="block">Bak, gülümsüyor. Sana onu ne kadar yakışıklı bulduğumu söylediğimi sanıyor.</p>

  <p class="block">Adam boş kadehini bara bıraktı ve bize yaklaştı. Olena'yla birlikte olmak istediğini sandığımdan, ona kanepede yer açmak için ayağa kalktı ama adam benim bileğimi tutarak durdurdu.</p>

  <p class="block">Merhaba, dedi. "İngilizce biliyor musun?"</p>

  <p class="block">Başımla onayladım; boğazım cevap veremeyeceğim kadar kurumuştu. Adama korkuyla baktım. Olena kanepeden kalktı ve bana anlayışlı gözlerle bakarak uzaklaştı.</p>

  <p class="block">Kaç yaşındasın? diye sordu adam.</p>

  <p class="block">Ben... on yedi yaşımdayım.</p>

  <p class="block">Çok daha genç görünüyorsun. Hayal kırıklığına uğramış gibiydi.</p>

  <p class="block">Hey, Carl! diye seslendi Bay Desmond. "Onu küçük bir yürüyüşe çıkarsana."</p>

  <p class="block">Diğer iki konuk da yatak arkadaşlarını seçmişti. Biri Katya'yı koridorda sürüklüyordu.</p>

  <p class="block">Herhangi bir oda olur, dedi ev sahibimiz.</p>

  <p class="block">Carl bana baktı. Sonra bileğimi daha sıkı kavradı ve beni koridorda sürükledi. Beni parlak ahşap döşemeli güzel bir odaya soktu. Kapı kilitlenirken, kalbim yerinden fırlayacak gibi atarak geriledim. Tekrar bana döndüğünde pantolonunun önünün şimdiden kabarmış olduğunu gördüm.</p>

  <p class="block">Ne yapacağım biliyorsun.</p>

  <p class="block">Ama bilmiyordum; ne beklediği konusunda hiçbir fikrim yoktu. Bu yüzden aniden suratıma inen tokat beni şaşırttı. Darbenin etkisiyle dizlerimin üzerine çöktüm ve şaşkın bir hâlde ayaklarının dibinde büzüldüm.</p>

  <p class="block">Beni dinlemiyor musun sen? Seni aptal sürtük!</p>

  <p class="block">Başımla onayladım ve bakışlarımı yere indirdim. Aniden oyunun ne olduğunu, ne istediğini anlamıştım. "Çok yaramazlık yaptım," diye fısıldadım.</p>

  <p class="block">Cezalandırılman gerek.</p>

  <p class="block">Ah, Tanrım. Lütfen bu bir an önce bitsin.</p>

  <p class="block">Söyle! diye bağırdı.</p>

  <p class="block">Cezalandırılmam gerek.</p>

  <p class="block">Soyun!</p>

  <p class="block">Bana tekrar vurmasından korkarak itaat ettim. Elbisemin fermuarını indirdim, çoraplarımı ve iç çamaşırlarımı çıkardım. Bakışlarımı yerden kaldırmıyordum; uslu bir kız saygılı olmalıydı. Yatağa uzanarak kendimi ona açarken çıtımı bile çıkarmıyordum. Hiç direnmiyordum; sadece itaat ediyordum.</p>

  <p class="block">Bana bakarak soyunurken, kendisine boyun eğen bu et manzarasının tadını çıkarıyordu. Üzerime tırmandığında ve burnuma sert viski kokusu çarptığında tiksintimi bastırmaya çalıştım. Gözlerimi kapatarak motorun gürültüsüne, teknenin gövdesine vuran dalgaların sesine odaklandım. Üzerimde gidip gelerek homurtularla boşalırken, ben vücudumun üzerinde havada süzülüyordum.</p>

  <p class="block">İşini bitirdiğinde giyinmemi bile beklemedi. Sadece yataktan kalkıp giyindi ve odadan çıktı. Yavaşça doğrulup oturdum. Teknenin motorunun gürültüsü hafiflemişti.</p>

  <p class="block">Pencereden dışarı baktığımda kıyıya döndüğümüzü anladım.</p>

  <p class="block">Parti bitmişti.</p>

  <p class="block">Nihayet odadan çıktığımda, tekne bir kez daha iskeleye yanaşmıştı ve konuklar gitmişti. Bay Desmond barda şampanyasının kalanını yudumluyordu ve Ana kızları toparlıyordu.</p>

  <p class="block">Sana ne dedi? diye sordu Ana, bana dönerek.</p>

  <p class="block">Omuz silktim. Desmond'un beni inceleyen bakışlarının farkındaydım ve yanlış bir şey söylemekten korkuyordum.</p>

  <p class="block">Neden seni seçmiş, söyledi mi?</p>

  <p class="block">Sadece kaç yaşında olduğumu sordu.</p>

  <p class="block">Hepsi bu mu?</p>

  <p class="block">Önemsediği tek şey buydu.</p>

  <p class="block">Ana, ikimizi de ilgiyle izleyen Bay Desmond'a döndü.</p>

  <p class="block">Gördünüz mü? Size söylemiştim, dedi. "Daima odadaki en genç olana gidiyor. Güzel ya da çirkin olmalarını umursamıyor. Sadece yaşlarının küçük olmasını istiyor."</p>

  <p class="block">Bay Desmond bir an düşündükten sonra başıyla onayladı.</p>

  <p class="block">Sanırım onu sürekli mutlu etmemiz gerek.</p>

  <p class="block">Olena uyandığında beni pencerenin yanında ayakta dururken ve parmaklıkların arasından dışarı bakarken buldu.</p>

  <p class="block">Pencereyi kaldırmıştım ve içeri soğuk hava giriyordu ama umurumda değildi. Sadece temiz hava almak istiyordum.</p>

  <p class="block">Akşamki zehri ciğerlerimden ve ruhumdan temizlemek istiyordum.</p>

  <p class="block">Çok soğuk, dedi Olena. "Pencereyi kapat."</p>

  <p class="block">Boğuluyorum.</p>

  <p class="block">Eh, ben de burada donuyorum. Pencereye yaklaşıp indirdi. "Uyuyamıyorum."</p>

  <p class="block">Ben de öyle, diye fısıldadım.</p>

  <p class="block">Pis pencere camından süzülen ay ışığında beni inceledi.</p>

  <p class="block">Arkamızda kızlar uykularında mızıldanıyordu. Karanlıkta nefeslerini dinledik ve aniden odada benim için yeterince hava olmadığını hissettim. Nefes almakta zorlanıyordum.</p>

  <p class="block">Pencereyi tekrar kaldırmak istedim ama Olena beni durdurdu.</p>

  <p class="block">Kes şunu, Mila.</p>

  <p class="block">Ölüyorum!</p>

  <p class="block">İsteri krizi geçiriyorsun.</p>

  <p class="block">Lütfen aç. Aç! Şimdi hıçkırıklar arasında camı tırmalıyordum.</p>

  <p class="block">Ana'yı uyandırmak mı istiyorsun? Başımızı derde sokmak mı istiyorsun?</p>

  <p class="block">Ellerim acı verici pençeler hâlinde kasılmıştı ve pencerenin kolunu bile tutamıyordum. Olena bileklerimi yakaladı.</p>

  <p class="block">Dinle, dedi. "Hava mı istiyorsun? Gel biraz hava alalım. Ama sessiz olmak zorundasın. Diğerleri bunu bilmemeli." Söyleyeceklerini umursayamayacak kadar paniğe kapılmıştım. Yüzümü ellerinin arasına alarak beni kendisine bakmaya zorladı. "Bunu görmedin," diye fısıldadı. Sonra cebinden bir şey çekip çıkardı; elindeki şey karanlıkta hafifçe parlıyordu.</p>

  <p class="block">Bir anahtar.</p>

  <p class="block">Sen nasıl...</p>

  <p class="block">Şşş! Yatağındaki battaniyeyi kaptı ve beni diğer kızların yanından kapıya doğru sürükledi. Orada durup tekrar kızlara baktı ve hepsinin uykuda olduğunu görünce anahtarı kilide soktu. Kapı açıldı ve Olena beni de çekerek koridora çıktı.</p>

  <p class="block">Çok şaşırmıştım. Aniden boğulmakta olduğumu falan unuttum, çünkü hapishaneden çıkmıştık; özgürdük! Kaçmak için merdivene döndüm ama beni hemen yakaladı.</p>

  <p class="block">Oradan değil, dedi. "Dışarı çıkamayız. Ön kapının anahtarı yok. O kapıyı sadece Ana açabilir."</p>

  <p class="block">O zaman nereye?</p>

  <p class="block">Sana göstereceğim.</p>

  <p class="block">Beni koridorda sürükledi. Neredeyse hiçbir şey göremiyordum. Kendimi ona teslim etmiştim ve beni bir kapıya götürüyordu. Pencereden ay ışığı süzülüyordu ve yatak odasından bir hayalet gibi süzülerek bir sandalye kapıp sessizce odanın ortasına koydu.</p>

  <p class="block">Ne yapıyorsun?</p>

  <p class="block">Cevap vermedi. Sandalyenin üzerine çıkıp tavana uzandı.</p>

  <p class="block">Başının üzerinde bir kapak açıldı ve aşağı bir merdiven indi.</p>

  <p class="block">Nereye çıkıyor bu? diye sordum.</p>

  <p class="block">Temiz hava istedin, değil mi? Haydi gidip biraz temiz hava alalım, dedi ve merdivene tırmandı.</p>

  <p class="block">Peşinden tırmanıp kapaktan geçtim ve kendimi bir tavan arasında buldum. Tek bir pencereden ay ışığı süzülüyordu ve kutularla eski mobilyaların gölgelerini seçebiliyordum. Burada hava kötüydü; hiç de temiz falan değildi. Pencereyi açıp dışarı çıktı. Aniden bir şeyi fark ettim: Bu pencerede parmaklık yoktu! Başımı dışarı uzattığımda nedenini anladım. Yer çok uzaktı. Buradan kaçış mümkün değildi; atlamak intihar olurdu.</p>

  <p class="block">Eh? dedi Olena. "Sen de gelmeyecek misin?"</p>

  <p class="block">Başımı çevirdim ve çatıda oturup bir sigara yakmakta olduğunu gördüm. Tekrar aşağı baktım. Çok yüksekti ve oraya tırmanma düşüncesiyle her yanımı ateş basmıştı.</p>

  <p class="block">Böylesine ürkek bir tavşan olma, dedi Olena. "Sorun değil. Olabilecek en kötü şey, düşüp boynunu kırarsın."</p>

  <p class="block">Sigarasının alevi karanlıkta parlıyordu ve burnuma duman kokusu geliyordu. Hiç de endişeli değildi. O anda kesinlikle onun gibi olmak istedim. Korkusuz olmak istiyordum.</p>

  <p class="block">Korkuyla pencereden dışarı tırmandım ve çatıda yanına oturarak rahat bir nefes aldım. Battaniyeyi silkeleyip omuzlarımıza örttü ve ılık yünün altında birbirimize sokulduk.</p>

  <p class="block">Bu benim sırrım, dedi. "Bu sırrı tutacağına güvendiğim tek kişi sensin."</p>

  <p class="block">Neden ben?</p>

  <p class="block">Katya beni bir kutu çikolataya satar. Nadia ağzını kapalı tutamayacak kadar aptal. Ama sen farklısın. Bana düşünceli gözlerle baktı. Neredeyse sevgiyle. "Ürkek bir tavşan olabilirsin. Ama ne aptalsın ne de hain."</p>

  <p class="block">Övgüsü yüzümü kızartmıştı ve aldığım zevk herhangi bir hapın verebileceğinden çok daha büyüktü. Aniden düşündüm: Senin için her şeyi yaparım, Olena. Sıcaklığına sığınmak için ona daha da sokuldum. Erkeklerin vücudu bana sadece cezayı öğretmişti ama Olena'nınki rahatlık veriyordu ve saçları yüzüme saten gibi sürünüyordu. Sigaranın pırıltısını ve külü zarifçe silkişini izledim.</p>

  <p class="block">Bir nefes ister misin? diye sordu, sigarayı uzatarak.</p>

  <p class="block">Sigara içmiyorum. "Hah! Senin için iyi değil zaten,"</p>

  <p class="block">dedi ve bir nefes daha 170 çekti. "Benim için de değil ama onları ziyan etmeye niyetim yok."</p>

  <p class="block">Onları nereden aldın ki?</p>

  <p class="block">Tekneden. Tam bir karton aldım ve kimse fark etmedi bile.</p>

  <p class="block">Yani çaldın mı?</p>

  <p class="block">Güldü. "Ben bir sürü şey çalarım. Anahtarı nasıl aldığımı sanıyorsun ki? Ana anahtarı kaybettiğini sanıyor; aptal inek." Olena bir nefes daha çekti ve yüzü bir an turuncu renkte aydınlandı. "Moskova'da yaptığım şey buydu.</p>

  <p class="block">Oldukça da iyiydim. İngilizce biliyorsan, birkaç numara çevirebileceğin her otele girebilirsin. Birkaç kişiyi çarparsın." Ağzındaki dumanı üfledi. "Bu yüzden geri dönemem. Orada beni tanıyorlar."</p>

  <p class="block">Dönmek istemiyor musun?</p>

  <p class="block">Omuz silkti ve külünü silkeledi. "Orada benim için bir şey kalmadı. Bu yüzden ayrıldım."</p>

  <p class="block">Gökyüzüne baktım. Yıldızlar öfkeli ışık noktalan gibi görünüyor. "Burada da bir şey yok. Böyle olacağını bilmiyordum."</p>

  <p class="block">Kaçmayı düşünüyorsun, değil mi, Mila?</p>

  <p class="block">Sen düşünmüyor musun?</p>

  <p class="block">Nereye gideceksin ki? Ailenin seni geri istediğini mi sanıyorsun? Burada ne yaptığını öğrendikten sonra?</p>

  <p class="block">Büyükannemden başka kimsem yok ki.</p>

  <p class="block">Bütün hayallerin gerçekleşecek olsa bile, Kryvicy'de ne yapacaksın? Zengin, nazik bir adamla evlenip mutlu mu olacaksın?</p>

  <p class="block">Benim hayallerim yok, diye fısıldadım.</p>

  <p class="block">Böylesi daha iyi. Olena acı bir şekilde güldü. "O zaman hayal kırıklığına uğramazsın."</p>

  <p class="block">Ama her şey, her yer buradan daha iyidir.</p>

  <p class="block">Öyle mi sanıyorsun? Bana baktı. "Kaçan bir kız tanıyorum. Dün geceki gibi bir partideydik. Bay Desmond'un evinde. Bir pencereden tırmanıp kaçtı. Bu da sorunlarının başlangıcı oldu."</p>

  <p class="block">Neden?</p>

  <p class="block">Burada ne yiyeceksin? Nerede yaşayacaksın? Belgelerin yoksa, küçük numaralara yönelmeden hayatta kalamazsın ve bunu burada da yapabilirsin. Dolayısıyla, sonunda polise gitti ve ne olduğunu biliyor musun? Onu sınır dışı edip Belarus'a geri gönderdiler. Olena ağzındaki dumanı üfledi ve bana baktı. "Polise asla güvenme. Onlar dost değildir."</p>

  <p class="block">Ama kaçmış. Evine dönmüş.</p>

  <p class="block">"Kaçıp eve geri dönersen ne olur, biliyor musun? Seni orada da bulurlar. Aileni de bulurlar. Bunu yaptıklarında, hepiniz ölmüş olmayı tercih edersiniz."</p>

  <p class="block">Olena sigarasını bastırıp söndürdü. "Burası cehennem gibi olabilir. Ama en azından ona yaptıkları gibi canlı canlı derini yüzmüyorlar."</p>

  <p class="block">Titriyordum ve nedeni soğuk değildi. Yine Anja'yı düşünüyordum. Daima, kaçmaya çalışan zavallı Anja'yı düşünüyordum. Acaba cesedi hâlâ çölde miydi? Eti çürüyüp gitmiş miydi?</p>

  <p class="block">O zaman başka seçenek yok, diye fısıldadım. "Hiç seçenek yok."</p>

  <p class="block">"Elbette var. Onlara uyum sağla. Her gün birkaç adamla düzüş, onlara istediklerini ver. Birkaç ay, en fazla bir yıl içinde, Ana yeni kızları getirecek ve sen sadece kullanılmış mal olacaksın. O zaman seni bırakırlar. O zaman özgür kalırsın. Ama ondan önce kaçmaya kalkarsan, o zaman seni diğerlerine ibret olman için cezalandırmaları gerekir. Dönüp bana baktı. Aniden uzanıp yüzüme dokunduğunda ve eli yanağımda kaldığında şaşırdım."</p>

  <p class="block">Parmakları tenimde kaydı. "Hayatta kal, Mila," dedi. "Bu sonsuza dek sürmeyecek."</p>
</body>
</html>
