<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_14">14</h1>

  <p class="block">Beacon Hill'in gösterişli standartlarına göre bile, kuşaklar boyunca Boston Brahmanlarına ev sahipliği yapmış seçkin evlerle dolu caddede en görkemlisi bu evdi.</p>

  <p class="block">Gabriel bu evi ilk kez ziyaret ediyordu ve farklı şartlar altında olsa durup, günün çekilmeye yüz tutmuş ışığında arnavutkaldırımlı yürüme yoluna, oymalı pervazlarına, dekoratif demir işçiliğine ve ön kapıdaki gösterişli bakır tokmağa hayranlıkla bakardı. Ama bugün aklı mimaride değildi ve kaldırımda oyalanmak yerine aceleyle basamakları tırmanıp zili çaldı.</p>

  <p class="block">Kalın gözlük çerçeveli ve soğuk tavırlı genç bir kadın kapıyı açtı. En son hizmetçi olmalı, diye düşündü Gabriel. Bu asistanla daha önce tanışmamıştı ama tipik Conway tarzına uyuyordu: Zeki, etkili; muhtemelen Harvard mezunu.</p>

  <p class="block">Hill'de onlara Conway'in alimleri derlerdi. Bu genç erkek ve kadınlar, zekâlarının parlaklığının yanı sıra senatöre mutlak sadakatleriyle de tanınırdı.</p>

  <p class="block">Ben Gabriel Dean, dedi. "Senatör Conway beni bekliyordu."</p>

  <p class="block">Sizi ofisinde bekliyorlar, Ajan Dean.</p>

  <p class="block">Bekliyor/ar?</p>

  <p class="block">Beni takip edin. Kadın döndü ve hızlı adımlarla koridorda ilerledi. Alçak ve gösteriş yerine pratikliği amaçlayan topukları koyu meşe zeminde takırdarken, duvarda asılı bir portre serisinin önünden geçiyorlardı: Yazı masasının arkasında oturan sert bakışlı bir adam.</p>

  <p class="block">Pudralı peruğu ve siyah hakim cübbesiyle bir adam. Yeşil kadife perdelerin önünde duran başka bir adam. Senatörün Georgetown'daki evinde gösteriş yapmaktan özellikle kaçındığı etkileyici ve seçkin Conway soyu burada rahatlıkla sergileniyordu.</p>

  <p class="block">Kadın bir kapıyı tıklattı ve başını içeri uzattı. "Ajan Dean geldi."</p>

  <p class="block">Teşekkürler, Jillian.</p>

  <p class="block">Gabriel odaya girdi ve kapı arkasından sessizce kapandı.</p>

  <p class="block">Senatör onu karşılamak için devasa maun masasının arkasından dolaştı. Altmışlı yaşlarında ve saçları beyazlamış olmasına rağmen Conway hâlâ bir deniz komandosunun çevikliği ve gücüyle hareket ediyordu ve tokalaştıklarında, ikisi de savaşı bilen ve bunun için birbirine saygı duyan iki erkeğin güçlü selamlaşması hissediliyordu.</p>

  <p class="block">Dayanabiliyor musunuz? diye sordu Conway, yumuşak bir sesle.</p>

  <p class="block">Bu, sorulabilecek en nazik soruydu ve Gabriel'in gözlerini beklenmedik bir şekilde doldurmuştu. Boğazını temizledi.</p>

  <p class="block">Gerçek şu ki, diye itiraf etti, "kendimi kaybetmemek için zor dayanıyorum."</p>

  <p class="block">Bu sabah hastaneye gittiğini öğrendim.</p>

  <p class="block">Aslında bebeğin geçen hafta doğması bekleniyordu. Suyu bu sabah geldi ve... Gabriel kızararak duraksadı. Eski askerlerin sohbeti nadiren eşlerinin anatomisinin detaylarını içerecek kadar yakın olurdu.</p>

  <p class="block">O zaman onu oradan çıkarmamız gerek. Mümkün olan en çabuk şekilde.</p>

  <p class="block">Evet, efendim. Sadece çabuk değil, aynı zamanda da canlı. "Umarım burada neler olduğunu bana söylersiniz, çünkü Boston Polis Teşkilatı'nın hiçbir fikri yok."</p>

  <p class="block">"Yıllar boyunca bana birçok iyilik yaptınız, Ajan Dean.</p>

  <p class="block">Gereken her şeyi yapacağıma söz veriyorum. Conway döndü ve devasa tuğla şöminenin önündeki mobilyaları işaret etti. "Belki Bay Silver bize yardımcı olabilir.""</p>

  <p class="block">Gabriel, deri koltukta kolayca gözden kaçırılabilecek kadar sessizce oturan adama ilk kez odaklandı. Adam ayağa kalktı ve Gabriel onun dikkat çekecek ölçüde uzun boyunu, dökülen siyah saçları ve profesör gözlüğünün arkasından bakan sıcak bakışlarını fark etti.</p>

  <p class="block">İkinizin tanıştığınızı sanmıyorum, dedi Conway. "Bu Bay David Silver, Ulusal İstihbarat Şef Yardımcısı. Washington'dan yeni geldi."</p>

  <p class="block">Bu bir sürpriz, diye düşündü Gabriel, David Silver'ın elini sıkarken. Ulusal İstihbarat Şefliği, FBI' dan CIA'e kadar diğer bütün istihbarat servisleri üzerinde otoritesi olan bir kabine mevkiiydi. Ve David Silver, bu organizasyonun ikinci adamıydı.</p>

  <p class="block">Durumu öğrenir öğrenmez, dedi Silver, "Şef Wynne benden buraya gelmemi istedi. Beyaz Saray, bunun sıradan bir rehine krizi olduğunu düşünmüyor."</p>

  <p class="block">Bugünlerde sıradan ne anlama geliyorsa, diye ekledi Conway.</p>

  <p class="block">Emniyet amirinin ofisine doğrudan bir hat bağlantımız var, dedi Silver. "Boston Polis Teşkilatı'nın soruşturmasını yakından takip ediyoruz. Ama Senatör Conway bana bu soruna nasıl yaklaşabileceğimiz konusunda ek bilgileriniz olduğunu söyledi."</p>

  <p class="block">Conway, kanepeyi işaret etti. "Hepimiz oturalım.</p>

  <p class="block">Konuşmamız gereken çok şey var."</p>

  <p class="block">Bunun sıradan bir rehine krizi olduğuna inanmadığınızı söylediniz, dedi Gabriel, kanepeye yerleşirken. "Ben de inanmıyorum. Ve tek nedeni karımın da rehinelerin arasında olması değil."</p>

  <p class="block">Size farklı gelen ne?</p>

  <p class="block">İlk rehinecinin kadın olması dışında mı? Dışarıdan bir silah arkadaşının SWAT üyelerinin arasından süzülüp içeri girmesi dışında mı? Aktivasyon şifresinin radyoda canlı yayından verilmesi dışında mı?</p>

  <p class="block">Bütün bunlar Şef Wynne'ın da ilgisini çekti, dedi Silver. "Ayrıca, bizi endişelendiren başka detaylar da var. İtiraf etmek zorundayım ki kayıtlan ilk dinlediğimde önemini kendim fark edemedim."</p>

  <p class="block">Hangi kayıtlar?</p>

  <p class="block">"Kadının radyo kanalıyla yaptığı telefon görüşmesi.</p>

  <p class="block">Savunma Bakanlığı'ndaki bir dil uzmanından konuşmayı analiz etmesini istedik. Kadının grameri mükemmeldi; neredeyse fazla mükemmeldi. Ne argo ne de kısaltmalar var. Kadının Amerikalı değil, bir yabancı olduğu çok açık."</p>

  <p class="block">Boston Polis Teşkilatı da aynı sonuca vardı.</p>

  <p class="block">"Bizi endişelendiren kısmı da bu. Söylediklerini dikkatle dinlerseniz özellikle de 'ok yaydan çıktı' ifadesini aksanı duyabilirsiniz. Kesinlikle belirgin. Belki Rus, belki Ukraynalı... ya da başka bir Doğu Avrupa dili.</p>

  <p class="block">Kesin olarak orijinini tespit etmek mümkün değil ama aksan Slav."</p>

  <p class="block">Beyaz Saray'ı endişelendiren de bu, dedi Conway.</p>

  <p class="block">Gabriel kaşlarını çattı. 'Terörizmden mi şüpheleniyorlar?"</p>

  <p class="block">Özellikle Çeçenlerden, dedi Silver. "Bu kadının kim olduğunu veya ülkeye nasıl girdiğini bilmiyoruz. Ama Çeçenlerin saldırılarında sık sık kadınlar kullandığım biliyoruz. Moskova'daki tiyatro kuşatmasında üzerinde patlayıcı taşıyan çok sayıda kadın vardı. Birkaç yıl önce Moskova'dan havalandıktan sonra güney Rusya'da düşürülen iki jet uçağı olayı; ikisinin de bomba taşıyan kadın yolcular tarafından gerçekleştirildiğini düşünüyoruz.</p>

  <p class="block">Mesele şu ki; bu teröristler saldırılarında daima kadınları kullanıyorlar. Ulusal İstihbarat Şefimizin en çok korktuğu şey de bu. Pazarlıkla hiçbir şekilde ilgilenmeyen insanlarla karşı karşıya olabiliriz. Ölmeye tamamen hazır olabilirler; hem de gösterişli bir şekilde."</p>

  <p class="block">Çeçenistan'ın kavgası Moskova'yla, bizimle değil.</p>

  <p class="block">"Terörle savaş küresel bir olay. Ulusal İstihbarat Şefliği bu yüzden kuruldu; 11 Eylül olayının bir daha tekrarlanmamasını sağlamak için. Bizim işimiz bütün istihbarat servislerimizin birlikte çalışmasını ve bazen yaptıkları gibi amaçlarının çatışmamasını sağlamak. Artık casusa karşı casus, casuslar arası rekabet yok. Bu işte hepimiz birlikteyiz. Ve Boston Limanı'nın teröristler için çekici bir hedef olduğunun hepimiz farkındayız.</p>

  <p class="block">Yakıt tanklarının veya bir tankerin peşine düşebilirler.</p>

  <p class="block">Patlayıcı yüklü bir motorlu tekne facia yaratabilir."</p>

  <p class="block">Silver duraksadı. "O kadın rehineci suda bulunmuştu, değil mi?"</p>

  <p class="block">Sıkıntılı görünüyorsunuz, Ajan Dean, dedi Conway. "Sizi rahatsız eden nedir?"</p>

  <p class="block">"Bu duruma kazayla zorlanan bir kadından söz ediyoruz.</p>

  <p class="block">Morga boğulmakta olan bir ceset olarak getirildiğinin farkında mısınız? Uyandıktan sonra hastaneye kabul edildiğinin?"</p>

  <p class="block">Evet, dedi Silver. "Ve bu da tuhaf bir hikâye."</p>

  <p class="block">Yalnız bir kadındı...</p>

  <p class="block">Artık yalnız olmadığı kesin. Bir ortağı var.</p>

  <p class="block">Bu kulağa hiç de planlı bir terörist eylemi gibi gelmiyor. "Bu rehine krizinin planlı olduğunu söylemiyoruz. Zamanlama onları zorlamış olabilir. Belki de kazayla başladı. Belki de ülkeye sokulurken tekneden düştü.</p>

  <p class="block">Hastanede uyandı, yetkililer tarafından sorgulanacağını anladı ve paniğe kapıldı. Ahtapotun, çok daha büyük bir operasyonun sadece bir kolu olabilir. Ve operasyon zamanından önce başlamış olabilir."</p>

  <p class="block">Joseph Roke, Rus değil. Amerikalı.</p>

  <p class="block">Evet, hizmet kayıtlarından Roke hakkında biraz bilgimiz var, dedi Silver.</p>

  <p class="block">Sizin tipik Çeçen sempatizanlarınıza pek benzemiyor.</p>

  <p class="block">Bay Roke'un orduda patlayıcı eğitimi aldığını biliyor muydunuz?</p>

  <p class="block">Sonunda terörist olmayan bir sürü asker de bu eğitimi alıyor.</p>

  <p class="block">Bay Roke'un aynı zamanda antisosyal davranış geçmişi var. Disiplin sorunları. Bunun farkında mısınız?</p>

  <p class="block">Ordudan atıldığını biliyorum.</p>

  <p class="block">Bir subaya saldırdığı için, Ajan Dean. Emirlere sürekli karşı geldiği için. Ciddi bir duygusal bozukluğu konusunda sorular var. Bir ordu psikiyatrı, adamın paranoid şizofren olduğu teşhisini koymuş.</p>

  <p class="block">Bunun için tedavi görmüş mü?</p>

  <p class="block">"Roke ilaç kullanmayı kesinlikle reddetmiş. Ordudan ayrıldıktan sonra inzivaya çekilmiş. Toplumdan çekilip tuhaf bir kin peşinde koşan Unabomber tarzında bir adamdan söz ediyoruz. Roke sürekli hükümet komplolarından, zulüm iddialarından söz ediyormuş. Karşımızda, ülkesinin kendisini kötüye kullandığına inanan çok öfkeli bir adam var. FBI'a teorileriyle ilgili o kadar çok mektup yazmış ki adamın hakkında özel bir dosya açılmış. Silver, sehpanın üzerinde duran bir klasörü alıp Gabriel'a uzattı."</p>

  <p class="block">Yazılarından bir örnek. Haziran 2004'te FBI'a gönderilmiş.</p>

  <p class="block">Gabriel klasörü açarak mektubu okumaya başladı.</p>

  <p class="block">...size yanan tütünle karışık PRC25 'in gizlice başlattığı kalp krizleriyle ilgili sayısız vaka belgesi gönderdim. Savunma Bakanlığı'mızın iyi bildiği gibi bu karışım son derece ölümcül bir sinir gazı yaratıyor. Gazi Dairesi'nin sağlık sigortalarından milyonlarca dolar tasarruf edebilmesi için sayısız gazi bu şekilde öldürüldü. FBI'da umur say an hiç kimse yok mu?</p>

  <p class="block">"Bu, FBI'a, Kongre üyelerine, gazetelere ve televizyon kanallarına yazdığı onlarca deli mektubundan biri.</p>

  <p class="block">Washington Post bu paranoyayla o kadar ilgilendi ki üzerinde adını koydukları bir sürü haber yayınladı.</p>

  <p class="block">Örnekten de görebileceğiniz gibi, adam çok zeki.</p>

  <p class="block">Kelimeleri iyi kullanıyor. Hükümetin kötü olduğuna kesinlikle inanıyor."</p>

  <p class="block">Neden psikiyatrik tedavi görmüyor?</p>

  <p class="block">Deli olduğuna kendisi inanmıyor. Diğer herkes birkaç tahtasının eksik olduğunu açıkça görmesine rağmen.</p>

  <p class="block">Teröristler bir psikopatla çalışmaz.</p>

  <p class="block">İşe yarar olduğunu düşünürlerse çalışırlar.</p>

  <p class="block">Onları kontrol edemezsiniz. Ne yapacaklarını bilemez siniz.</p>

  <p class="block">Ama onları şiddete yönlendirebilirsiniz. Hükümetlerinin kendilerine karşı olduğu yönündeki inançlarını güçlendirebilirsiniz. Ve becerilerini, yeteneklerini kullanabilirsiniz. Roke paranoyak olabilir ama aynı zamanda patlayıcıları da iyi tanıyor. Bu, askeri eğitimi olan öfkeli bir münzevi. Mükemmel bir terörist aracı, Ajan Dean. Aksine bir kanıtımız olana kadar, bu durumun ulusal güvenlik açısından etkisi olduğunu düşünmek zorundayız. Boston Polis Teşkilatı'nın bu sorunu kendi başına çözebileceğinden emin değiliz.</p>

  <p class="block">Yani John Barsanti bu yüzden burada.</p>

  <p class="block">Kim? dedi Silver, şaşkınlıkla.</p>

  <p class="block">FBI şef yardımcısı Ajan Barsanti. Büro yerel adamları varken normalde Washington'dan birini göndermez.</p>

  <p class="block">FBI'ın dâhil olduğundan haberim yoktu, dedi Silver. Bu açıklama Gabriel'ı şaşırtmıştı. Ulusal İstihbarat Şefi'nin FBI üzerinde de otoritesi vardı; Silver, Barsanti'nin dâhil olduğunu kesinlikle bilmeliydi.</p>

  <p class="block">Kurtarma operasyonunu FBI üstlenmeyecek, dedi Silver.</p>

  <p class="block">Stratejik Destek Bölümü'nden özel bir antiterör birimini seçtik.</p>

  <p class="block">Gabriel ona baktı. "Pentagon'dan bir birim mi getiriyorsunuz? Birleşik Devletler topraklarında bir askeri operasyon mu?"</p>

  <p class="block">Senatör Conway araya girdi. "Bunun yasa dışı gibi göründüğünün farkındayım. Ajan Dean. Ama JCS Conplan 030097 adında yeni bir yasa var. Durum gerektirdiğinde Pentagon'un kendi sınırlarımız içinde antiterör amaçlı askeri birimler kullanmasına izin veriyor. O kadar yeni ki halkın çoğunun haberi yok."</p>

  <p class="block">Yani bunun iyi bir fikir olduğunu mu düşünüyorsunuz?</p>

  <p class="block">Açıkçası? Senatör iç çekti. "Ödüm patlıyor. Ama yasa kitaplarda. Ordu müdahale edebilir."</p>

  <p class="block">İyi bir nedenle, dedi Silver. "Fark etmediyseniz, ülkemiz saldırı altında. Bu, bir saldırı başlatmadan önce yuvayı yok etmek için bir fırsat. Daha fazla insan tehlikeye girmeden önce. Olaylara geniş açıdan bakarsanız, bu şanslı bir kaza olabilir."</p>

  <p class="block">Şanslı mı?</p>

  <p class="block">Silver kendi duyarsızlığını çok geç fark etmişti. Özür dileyen bir tavırla elini kaldırdı. "Özür dilerim, çok korkunç bir şey söyledim. Görevime çok fazla odaklandığım için bazen görüşümü kaçırabiliyorum."</p>

  <p class="block">Aynı zamanda durumla ilgili görüşünüzü sınırlıyor da olabilirsiniz.</p>

  <p class="block">Ne demek istiyorsunuz?</p>

  <p class="block">Bu kuşatmaya bakıyorsunuz ve aklınıza hemen terörizm geliyor.</p>

  <p class="block">"Bunu düşünmek zorundayım. Bu tutuma bizi onlar zorladı.</p>

  <p class="block">Bunu unutmayın."</p>

  <p class="block">Diğer tüm olasılıkları göz ardı etmeye de mi?</p>

  <p class="block">Elbette hayır. Burada bir çift deliyle uğraşıyor olmamız da olası. New Haven'da o polis memurunu vurduktan sonra yakalanmaktan kurtulmaya çalışan iki kişi de olabilir. Bu açıklamayı da düşündük.</p>

  <p class="block">Ama sadece terörizme odaklanıyorsunuz.</p>

  <p class="block">Bay Wynne bunu başka türlü algılayamaz. Ulusal İstihbarat Şefi olarak işini çok ciddiye alır.</p>

  <p class="block">Conway, Gabriel'ı izliyor ve tepkilerini okuyordu.</p>

  <p class="block">Terörizm meselesi açısından bir sorun yaşadığınızı görebiliyorum.</p>

  <p class="block">Bana aşın basit geliyor, dedi Gabriel.</p>

  <p class="block">Sizin açıklamanız nedir? Bu insanlar sizce neyin peşinde? diye sordu Silver. Uzun bacaklarından birini diğerinin üzerine atarak arkasına yaslandı ve ellerini dirsekliklerin üzerine koydu. Uzun vücudunda hiç gerginlik belirtisi yoktu. Benim görüşüm aslında onu hiç ilgilendirmiyor, diye düşündü Gabriel. Kararını çoktan vermiş bile.</p>

  <p class="block">Henüz bir cevabım yok, dedi Gabriel. "Elimde olan tek şey, açıklayamadığım bir sürü kafa karıştırıcı detay.</p>

  <p class="block">Senatör Conway'i bu yüzden aramıştım."</p>

  <p class="block">Hangi detaylar?</p>

  <p class="block">"Hastanedeki güvenlik görevlisinin otopsisine katıldım.</p>

  <p class="block">Jane Doe'nun vurduğu adam. Adamın hastane çalışanı olmadığını anladık. Kim olduğunu bilmiyoruz."</p>

  <p class="block">Parmak izlerini araştırdılar mı?</p>

  <p class="block">Kayıtlarda çıkmadı.</p>

  <p class="block">O hâlde suç sicili yok.</p>

  <p class="block">Hayır. Parmak izleri, kontrol ettiğimiz hiçbir veritabanında bulunamadı.</p>

  <p class="block">Herkesin dosyalarda parmak izleri vardır.</p>

  <p class="block">Bu adam dubleks mermiler konmuş bir silahla hastaneye girmiş.</p>

  <p class="block">Bu şaşırtıcı, dedi Conway.</p>

  <p class="block">Dupleks mermi nedir? diye sordu Silver. "Ben sadece avukatım, bu yüzden sizin açıklamanız gerekecek. Korkarım konu silahlara geldiğinde kör cahilim."</p>

  <p class="block">Tek bir kovana birden fazla merminin yerleştirilmesi teknolojisi, dedi Conway. "Daha ölümcül hâle getirmek için kullanılır."</p>

  <p class="block">Boston Polis Teşkilatı'nın balistiğiyle konuştum, dedi Gabriel. "Hastane odasından bir kovan almışlar. Bir M198."</p>

  <p class="block">Conway, Gabriel'a baktı. "Birleşik Devletler Ordusu malzemesi. Bir güvenlik görevlisinin taşıyacağı bir şey desene"</p>

  <p class="block">Sahte bir güvenlik görevlisi. Gabriel elini cebine soktu ve katlanmış bir kâğıt parçası çıkarıp sehpanın üzerine açtı. "İşte beni endişelendiren bir sonraki detay."</p>

  <p class="block">Nedir o? diye sordu Silver.</p>

  <p class="block">Otopsideyken yaptığım bir çizim. Adamın sırtındaki bir dövme.</p>

  <p class="block">Silver kâğıdı kendine çevirdi. "Bir akrep mi?"</p>

  <p class="block">Evet.</p>

  <p class="block">"Peki, bana bunun neden önemli olduğunu açıklar mısınız?</p>

  <p class="block">Çünkü vücutlarında akrep dövmesi olan bir sürü adam olduğundan eminim."</p>

  <p class="block">Conway çizime uzandı. "Bunun adamın sırtında olduğunu mu söylediniz? Ve bu adamın kimliğiyle ilgili hiçbir bilgimiz olmadığını mı?"</p>

  <p class="block">Parmak izlerinden hiçbir şey çıkmadı. "Parmak izlerinin olmamasına şaşırdım." "Neden?" diye sordu Silver.</p>

  <p class="block">Gabriel ona baktı. "Çünkü adamın orduda hizmet etmiş olması çok büyük ihtimal."</p>

  <p class="block">Bunu sadece dövmeye bakarak mı söylüyorsunuz?</p>

  <p class="block">Bu herhangi bir dövme değil.</p>

  <p class="block">Bu dövmeyi böylesine özel kılan ne?</p>

  <p class="block">Kolunda değil; sırtında. Donanmada bunlara 'gövde eti etiketi' deriz, çünkü cesedi tanımlamakta yararlıdır. Bir patlamada kol ve bacaklarınızı kaybetme olasılığınız yüksektir. Dolayısıyla birçok asker dövmelerini göğüslerine veya sırtlarına yaptırır. Silver yüzünü buruşturdu. "İğrenç bir neden." "Ama pratik."</p>

  <p class="block">Peki, ya akrep? Bunun bir önemi var mı?</p>

  <p class="block">Benim dikkatimi çeken on üç sayısı, dedi Gabriel. "İğne sayıyı çevreliyor. Bence On Üçüncü Bölük anlamına geliyor."</p>

  <p class="block">Bu bir askeri birim mi?</p>

  <p class="block">Donanma Seferberlik. Özel operasyon.</p>

  <p class="block">Yani bu adamın eski bir donanma askeri olduğunu mu söylüyorsunuz? "Asla eski bir asker olmazsınız," diye vurguladı Conway. "Ah, elbette," diye düzeltti Silver.</p>

  <p class="block">Ölü bir asker.</p>

  <p class="block">Bu da bizi, beni en çok rahatsız eden detaya getiriyor, dedi Gabriel. "Parmak izlerinin hiçbir veritabanında bulun maması. Bu adamın hiçbir askeri kaydı yok."</p>

  <p class="block">O zaman bu dövmenin önemiyle ilgili yanılıyorsunuz demektir. Dupleks mermiyle ilgili olarak da.</p>

  <p class="block">Ya da haklıyım. Parmak izleri onu kanundan gizlemek için özellikle veritabanlarından silinmiş olabilir.</p>

  <p class="block">Uzun bir sessizlik oldu.</p>

  <p class="block">Gabriel'ın ne demeye çalıştığını anlayınca, Silver'in gözleri iri iri açıldı. "Yani parmak izlerini kendi istihbarat servislerimizden birinin sildiğini mi söylüyorsunuz?"</p>

  <p class="block">Sınırlarımız içinde gerçekleşen herhangi bir karanlık operasyonu gizlemek için. "Kimi suçluyorsunuz? CIA'i mi?</p>

  <p class="block">Askerî İstihbarat'ı mı? Bizden biriyse, bana bu konuda hiçbir şey söylenmedi."</p>

  <p class="block">Bu adam her kimse, her kim için çalışıyorsa, onun ve ortaklarının o hastane odasına tek bir nedenle girdikleri açık. Gabriel, Conway'e baktı. "Senato İstihbarat Komitesi'ndesiniz. Kaynaklarınız var."</p>

  <p class="block">Ama bu konuda kesinlikle dışarıdayım, dedi Conway, başını iki yana sallayarak. "Bizim istihbarat servislerimizden biri o kadının öldürülmesini emrettiyse, bu ciddi bir skandal olur. Birleşik Devletler topraklarında bir suikast?"</p>

  <p class="block">Ama bu saldırı çok ters gitti, dedi Gabriel. "İşlerini bitiremeden, Dr. Isles onları yakaladı. Hedef sadece hayatta kalmayı başarmadı, aynı zamanda da rehine aldı.</p>

  <p class="block">Şimdi muazzam bir basın olayına dönüştü. Gazetelerin ön sayfalarında manşet olacak bir karanlık operasyon fiyaskosu. Gerçekler nasılsa açığa çıkacak; dolayısıyla, eğer bir şey biliyorsanız bana şimdi söyleyebilirsiniz.</p>

  <p class="block">Bu kadın kim ve ülkemiz onun ölmesini neden istiyor?"</p>

  <p class="block">Bu sadece spekülasyon, dedi Silver. "Çok zayıf bir ipucunu kovalıyorsunuz, Ajan Dean. Bir dövmeyi ve bir mermiyi, hükümetin emrettiği bir suikasta taşıdınız."</p>

  <p class="block">Karım bu insanların elinde, dedi Gabriel, sakince. "Ne kadar zayıf olursa olsun her türlü ipucunu izlemeye kararlıyım. Biri öldürülmeden bunun nasıl sona erdirilebileceğini öğrenmem gerek. İstediğim tek şey bu.</p>

  <p class="block">Kimsenin öldürülmemesi." Silver başıyla onayladı.</p>

  <p class="block">Hepimizin istediği bu.</p>
</body>
</html>
