<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_9">9</h1>

  <p class="block">Mila pencerelerde demir parmaklıklar vardı. Bu sabah buz, camın üzerinde kristal bir örümcek ağı gibi yayılmıştı.</p>

  <p class="block">Dışarıda o kadar çok ağaç vardı ki arkalarında ne olduğunu bilmiyordum. Bildiğim tek şey, minibüs bizi buraya getirdiğinden beri bütün dünyamız olan bu oda ve bu evdi. Güneş penceremizin dışındaki buzları parlatıyordu. Bu orman güzel bir yerdi ve ağaçların arasında yürüdüğümü hayal ediyordum. Yaprakların çıtırtıları, dallarda parlayan buz parçalan. Serin, saf bir cennet.</p>

  <p class="block">Ama bu evin içi cehennemdi.</p>

  <p class="block">Şimdi kirli yataklarında yatan diğer kızların yüzünde bunun yansımalarını görüyordum. Huzursuz iniltilerindeki işkenceyi duyuyordum. Altımız bu odayı paylaşıyorduk.</p>

  <p class="block">Aramızda en uzun süredir burada olan Olena'ydı ve sert oynamayı seven bir müşterisi yanağında çirkin bir çürük bırakmıştı. Ama Olena bazen karşılık veriyordu.</p>

  <p class="block">Yatıştırıcılara ve iğnelere rağmen aramızda pek kontrol edemedikleri, karşılık vermesini engelleyemedikleri tek kız da oydu.</p>

  <p class="block">Araba yoluna yanaşan bir arabanın sesini duydum ve kapının zilini korkuyla bekledim. Açık bir elektrik kablosundan gelen akım gibiydi. Kızlar sesle irkilerek uyandı ve battaniyelerini göğüslerine bastırarak doğrulup oturdular. Sonrasında ne olacağını biliyorduk. Kilitte dönen anahtar sesini duyduk ve kapı açıldı.</p>

  <p class="block">Ana, şişman bir aşçı gibi kapıda durarak, keseceği kuzuyu acımasızca seçiyordu. Her zamanki gibi bu konuda soğukkanlıydı ve çiçek bozuğu yüzünde hiçbir duygu belirtisi yoktu. Bakışları yataklarda birbirlerine sokulmuş kızların üzerinde dolaştı ve ayakta durduğum pencereye doğru yürüdü.</p>

  <p class="block">Sen, dedi, Rusça. "Yeni birini istiyorlar."</p>

  <p class="block">Diğer kızlara baktım. Görebildiğim tek şey, bu kez kurbanlık olarak seçilmemelerinin verdiği rahatlamaydı.</p>

  <p class="block">Ne bekliyorsun? diye sordu Ana.</p>

  <p class="block">Ellerim buz gibiydi; midem bulanmaya başlamıştı bile.</p>

  <p class="block">Beben kendimi iyi hissetmiyorum. Altım hâlâ acıyor... Daha ilk haftan ve şimdiden acımaya mı başladı? dedi Ana, acımasız bir alaycılıkla gülerek. "Alışsan iyi olur."</p>

  <p class="block">Diğer kızların hepsi benimle göz göze gelmemek için yere veya ellerine bakıyordu. Sadece Olena bana baktı ve gözlerinde acıma gördüm.</p>

  <p class="block">Sessizce Ana'nın peşinden odadan çıktım. Direnmenin cezalandırılmak anlamına geldiğini biliyordum ve itiraz ettiğim son seferinden kalan çürükler hâlâ geçmemişti.</p>

  <p class="block">Ana, koridorun ucundaki odayı işaret etti.</p>

  <p class="block">Yatağın üzerinde bir elbise var. Onu giy.</p>

  <p class="block">Odaya girdim ve kapıyı üzerime kapadı. Pencere, mavi bir arabanın durduğu araba yoluna bakıyordu. Buradaki pencerelerde de parmaklıklar vardı. Büyük bakır yatağa bakarken gördüğüm şey bir mobilya değil, bir işkence aletiydi. Elbiseyi aldım. Bir oyuncak bebeğin elbisesi gibi beyaz ve fırfırlıydı. Bunun ne anlama geldiğini hemen anladım ve mide bulantım daha da şiddetlendi. Olena bana çocuğu oynamanı istediklerinde bunun korkmanı istedikleri anlamına geldiğini söylemişti. Çığlık atmanı istiyorlardı. Kanın akarsa zevk alıyorlardı.</p>

  <p class="block">Elbiseyi giymek istemiyordum ama giymemeye korkuyordum.</p>

  <p class="block">Odaya yaklaşan ayak seslerini duyduğumda elbiseyi giymiştim ve kendimi yaklaşan şeye hazırlamıştım. Kapı açıldı ve iki adam içeri girdi. Bir an bana baktılar ve çok zayıf veya çok çirkin olduğumu düşünerek hayal kırıklığına uğramalarım umdum; o zaman dönüp giderlerdi.</p>

  <p class="block">Ama kapıyı kapadılar ve avına yaklaşan kurtlar gibi üzerime yürüdüler.</p>

  <p class="block">Sürüklenmeyi öğrenmelisin. Olena bana bunu öğretmişti; acının üzerinde sürüklenmek. Adamlar elbiseyi yırtarak üzerimden çıkarırken, kaba elleri bileklerimi kavrarken ve beni itaat etmeye zorlarken bunu yapmaya çalıştım.</p>

  <p class="block">Bana acı çektirmek için para ödemişlerdi ve ben çığlık çığlığa bağırana, yüzüm ter ve gözyaşı dolana kadar tatmin olmayacaklardı. Ah, Anja, öldüğün için ne kadar şanslısın!</p>

  <p class="block">İşleri bittiğinde sendeleyerek odamıza döndüm. Olena yatakta yanıma oturarak saçlarımı okşadı. "Şimdi yemen gerek," dedi.</p>

  <p class="block">Başımı iki yana salladım. "Sadece ölmek istiyorum."</p>

  <p class="block">Ölürsen onlar kazanır. Kazanmalarına izin veremeyiz.</p>

  <p class="block">Zaten kazandılar bile. Yan dönerek dizlerimi göğsüme çektim ve hiçbir şeyin giremeyeceği sımsıkı bir top oldum. "Kazandılar bile..."</p>

  <p class="block">Mila, yüzüme bak. Sence ben vazgeçtim mi? Sence ben çoktan öldüm mü?</p>

  <p class="block">Yüzümdeki yaşlan sildim. "Ben senin kadar güçlü değilim."</p>

  <p class="block">Bu güç değil, Mila. Nefret. Seni hayatta tutan şey odur. Bana doğru eğildi ve siyah ipek gibi saçları üzerime döküldü. Gözlerinde gördüğüm şey beni korkuttu.</p>

  <p class="block">Orada bir ateş yanıyordu ve hiç de aklı başında biri gibi bakmıyordu. Olena böyle hayatta kalıyordu; uyuşturucular ve delilikle.</p>

  <p class="block">Kapı tekrar açıldı ve Ana odaya bakınırken hepimiz sindik.</p>

  <p class="block">Kızlardan birini işaret etti. "Sen, Katya. Sıra sende."</p>

  <p class="block">Katya, hiç kıpırdamadan Ana'ya baktı.</p>

  <p class="block">Ana iki adımda onun yanına ulaştı ve kulağına bir tokat patlattı. "Yürü!" diye emretti ve Katya odadan dışarı sendeledi. Ana, kapıyı tekrar kilitledi.</p>

  <p class="block">Unutma, Mila, diye fısıldadı Olena. "Seni hayatta tutanın ne olduğunu unutma."</p>

  <p class="block">Gözlerine baktığımda ne olduğunu görebiliyordum. Nefret.</p>
</body>
</html>
