<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_19">20</h1>

  <p class="block">Jane gözlerini kapadı ve bir sörfçü gibi kendini acı dalgasına bıraktı. Lütfen bu bir an önce bitsin. Lütfen dursun, lütfen dursun. Kasılma yükselirken yüzünde biriken ter damlalarını hissetti; canı o kadar yanıyordu ki ne inleyebiliyor ne de nefes alabiliyordu. Kapalı gözkapaklarının arkasında ışıklar zayıflıyor, kendi nabzı bütün sesleri boğuyordu. Odadaki hareketliliğin belli belirsiz farkındaydı. Kapının vuruluşu. Joe'nun gergin talepleri.</p>

  <p class="block">Sonra aniden Jane'in vücuduna bir kol sarıldı; tutuşu tanıdık ve sıcaktı. Olamaz, diye düşündü, acısı hafiflediği için görüşü netleşirken. Kendisine bakan yüze odaklandı ve hayretle kalakaldı.</p>

  <p class="block">Hayır, diye fısıldadı. "Burada olmamalısın!"</p>

  <p class="block">Gabriel onun yüzünü ellerinin arasına alarak dudaklarını alnına ve saçlarına bastırdı. "Her şey yoluna girecek, hayatım. Her şey yoluna girecek."</p>

  <p class="block">Bu şimdiye kadar yaptığın en aptalca şey.</p>

  <p class="block">Gabriel gülümsedi. "Eh, benimle evlenirken pek de zeki olmadığımı biliyordun."</p>

  <p class="block">Ne düşünüyordun ki?</p>

  <p class="block">Seni. Sadece seni.</p>

  <p class="block">Ajan Dean, dedi Joe.</p>

  <p class="block">Gabriel yavaşça ayağa kalktı. Jane kocasına daha önce birçok kez bakmıştı ve ne kadar şanslı olduğunu düşünmüştü ama bu duygusu hiç şu anki kadar yoğun olmamıştı. Gabriel'ın elinde silah yoktu, her türlü avantajdan yoksundu ama Joe'ya dönerken sadece sessiz bir kararlılık yansıtıyordu. "Buradayım. Şimdi karımın gitmesine izin verecek misin?"</p>

  <p class="block">Konuştuktan sonra. Sen bizi dinledikten sonra.</p>

  <p class="block">Dinliyorum.</p>

  <p class="block">Sana söyleyeceklerimizi takip edeceğine söz vermek zorundasın. Bunun bizimle birlikte ölmesine izin vermeyeceksin.</p>

  <p class="block">Dinleyeceğimi söyledim, istediğin sadece buydu. Ve insanların gitmesine izin vereceğini söylemiştin. Siz ölmek istiyor olabilirsiniz ama onlar istemiyor.</p>

  <p class="block">Biz kimsenin ölmesini istemiyoruz, dedi Olena.</p>

  <p class="block">O zaman kanıtlayın. Bu insanları bırakın. Ben de burada oturup istediğiniz sürece sizi dinleyeyim. Saatler boyunca. Günler boyunca. Hizmetinizdeyim. Gabriel, gözünü bile kırpmadan rehinecilere baktı.</p>

  <p class="block">Bir an sessizlik oldu.</p>

  <p class="block">Joe aniden kanepeye doğru eğildi ve Dr. Tam'in kolunu yakalayarak çekip onu ayağa kaldırdı.</p>

  <p class="block">Gidip kapının yanında durun, doktor, diye emretti.</p>

  <p class="block">Dönüp diğer kanepede oturan iki kadına işaret etti. "Siz ikiniz, ayağa kalkın. İkiniz de."</p>

  <p class="block">Kadınlar kıpırdamadı bile; şaşkınlıktan ağızlan açık kalmış hâlde Joe'ya bakıyorlardı. Sanki bunun bir hile olduğundan eminlermiş ve kıpırdarlarsa sonuçlarına katlanmaları gerektiğini biliyormuş gibi bakıyorlardı.</p>

  <p class="block">Haydi! Kalkın dedim!</p>

  <p class="block">Resepsiyon memuresi hıçkırarak ayağa kalktı. Ancak o zaman diğer kadın da ona katıldı. İkisi birlikte Dr.</p>

  <p class="block">Tam'in sessizce durduğu kapıya doğru yürüdüler. Saatler süren esaret onları o kadar sindirmişti ki sıkıntılarının sona ermek üzere olduğuna inanamıyorlardı. Tam kapıya ulaşırken bile Joe'yu izliyor, her an durmalarını emretmesini bekliyorlardı.</p>

  <p class="block">Üçünüz gidebilirsiniz, dedi Joe.</p>

  <p class="block">Kadınlar odadan çıkar çıkmaz, Olena kapıyı arkalarından kapayıp tekrar kilitledi.</p>

  <p class="block">Ya karım? diye sordu Gabriel. "Onu da bırakın,"</p>

  <p class="block">Yapamam. Henüz değil.</p>

  <p class="block">Anlaşmamız...</p>

  <p class="block">"Ben rehineleri bırakmaya söz verdim, Ajan Dean.</p>

  <p class="block">Hangileri olacağını söylemedim."</p>

  <p class="block">Gabriel öfkeyle kızardı. "Ve şimdi size güveneceğimi mi sanıyorsunuz? Söyleyeceklerinizi dinleyeceğimi mi sanıyorsunuz?"</p>

  <p class="block">Jane uzanıp kocasının elini tuttu ve kaslarının öfkeyle gerilmiş olduğunu fark etti. "Onu dinle. Bırak söyleyeceğini söylesin."</p>

  <p class="block">Gabriel nefesini saldı. "Pekâlâ, Joe. Bana anlatmak istediğin nedir?"</p>

  <p class="block">Joe iki sandalye kapıp odanın ortasına çekti ve birbirlerine dönük şekilde koydu. "Sen ve ben... oturalım."</p>

  <p class="block">Karım doğum sürecinde. Burada daha fazla kalamaz.</p>

  <p class="block">Olena onunla ilgilenir. Joe sandalyeleri işaret etti.</p>

  <p class="block">Sana bir hikâye anlatacağım.</p>

  <p class="block">Gabriel, Jane'e baktı. Gözlerinde hem sevgi hem de korku gördü. Kime güvenirsin? diye sormuştu Joe daha önce. Bu mermiye senin yerine kim hedef olmak ister? Kocasına bakarak düşündü: Senden daha fazla güveneceğim başka hiç kimse olamaz.</p>

  <p class="block">Gabriel isteksizce dikkatini tekrar Joe'ya çevirdi ve iki adam karşılıklı oturdular. Adamlardan birinin kucağında bir silah olması dışında, tamamen uygarca bir zirve görüşmesini andırıyordu. Şimdi kanepede Jane'in yanına oturmuş olan Olena'nın da elinde aynı ölçüde ölümcül bir silah vardı. İki çiftin güzel bir buluşması. Geceyi hangi çift canlı atlatacak?</p>

  <p class="block">Benim hakkımda sana ne söylediler? diye sordu Joe. "FBI ne diyor?" "Birkaç şey."</p>

  <p class="block">Ben deliyim, değil mi? Yalnız biri. Paranoyak. "Evet."</p>

  <p class="block">Onlara inanıyor musun? "İnanmamak için hiçbir nedenim yok."</p>

  <p class="block">Jane kocasının yüzünü izliyordu. Sakin konuşmasına rağmen, gözlerindeki gerginlik ve boynundaki kasların sertliği hissediliyordu. Bu adamın deli olduğunu biliyordun, diye düşündü, yine de içeri girdin. Hepsi benim için... Yeni bir sancı başlarken iniltisini bastırdı. Sessiz ol. Gabriel 'in dikkatini dağıtma; yapması gerekeni yapsın. Dişlerini sıkarak ve acıya sessizce dayanarak kanepede arkasına yaslandı.</p>

  <p class="block">Bakışlarını tavandaki tek bir kirli noktaya odakladı. Tek noktaya odaklan. Zihnini acının üzerine çıkar. Tavan bulanıklaştı ve kirli nokta bir beyazlık denizinde batıp çıkıyor gibi göründü. Sadece bakmak bile midesini bulandırıyordu. Dalgaların sallantısından midesi bulanmış bir denizci gibi gözlerini kapadı.</p>

  <p class="block">Ancak sancı azalmaya, acı onu serbest bırakmaya başladığında gözlerini açtı. Bakışlarını yine tavana odakladı. Bir şey değişmişti. Kirli noktanın yanında şimdi akustik karoların deliklerinin arasında neredeyse fark edilmeyen küçük bir delik vardı.</p>

  <p class="block">Gabriel'a baktı ama kocası ona bakmıyordu. Karşısında oturan adama tamamen odaklanmıştı.</p>

  <p class="block">Sence ben deli miyim? diye sordu Joe.</p>

  <p class="block">Gabriel bir an ona baktı. "Ben psikiyatr değilim. Böyle bir teşhiste bulunamam." ^ "Buraya elinde silah tutan deli bir adamla karşılaşmayı bekleyerek geldin, değil mi?" Joe öne eğildi. "Sana söyle dikleri buydu. Dürüst ol." "Gerçekten dürüst olmamı ister misin?" "Kesinlikle."</p>

  <p class="block">"Bana iki teröristle karşı karşıya olacağımı söylediler.</p>

  <p class="block">Beni buna inandırdılar."</p>

  <p class="block">Joe asık yüzle arkasına yaslandı. "Demek böyle bitirecekler," dedi, sakince. "Elbette. Böyle bitirirler. Biz ne tür teröristlermişiz acaba?"</p>

  <p class="block">Olena'ya bakarak güldü. "Ah, muhtemelen Çeçenler."</p>

  <p class="block">Evet.</p>

  <p class="block">Gösteriyi John Barsanti mi yönetiyor? Gabriel kaşlarını çattı. "Onu tanıyor musun?"</p>

  <p class="block">"Virginia'dan beri peşimizde piç. Gittiğimiz her yerde karşımıza çıkıyor. Buraya da geleceğini biliyordum.</p>

  <p class="block">Muhtemelen bir an önce ceset torbalarımızın fermuarını çekmek için sabırsızlanıyordun"</p>

  <p class="block">Ölmek zorunda değilsiniz. Bana silahlarınızı verin ve buradan hep birlikte çıkalım. Silahlı çatışma olmadan; kan dökülmeden. Size söz veriyorum. "Evet, bir garanti var."</p>

  <p class="block">Buraya girmeme izin verdiniz. Bu bir ölçüde bana güvendiğinizi gösterir. "Ben kimseye güvenme lüksüne sahip değilim." "O zaman ben neden buradayım?"</p>

  <p class="block">"Çünkü küçücük de olsa adalet umudum olmadan mezara girmek istemiyorum. Bunu basınla konuşmaya çalıştık.</p>

  <p class="block">Onlara lanet olasıca kanıtlan verdik. Ama kimse umursamadı bile. Joe, Olena'ya baktı. "Onlara kolunu göster. Onlara Ballentree'nin sana ne yaptığını göster.""</p>

  <p class="block">Olena kolunu dirseğine kadar sıyırdı ve bir yara izini işaret etti.</p>

  <p class="block">Gördünüz mü? dedi Joe. "Bakın koluna ne koydular?"</p>

  <p class="block">Ballentree mi? Savunma taşeronundan mı söz ediyorsun?</p>

  <p class="block">En son mikroçip teknolojisi. Ballentree'nin kendi malını izleme yolu. Olena bir insan kargo olarak doğruca Moskova'dan getirildi. Ballentree'nin gizli sürdürdüğü bir yan iş.</p>

  <p class="block">Jane tekrar tavana baktı. Aniden, akustik karolarda başka yeni delikler de olduğunu fark etti. İki adama baktı ama ikisi de birbirlerine odaklanmışlardı. Başka hiç kimse yukarı bakmıyordu; tavanın deliklerle dolu olduğunu kimse fark etmiyordu.</p>

  <p class="block">Yani bütün bunlar bir savunma taşeronuyla mı ilgili?</p>

  <p class="block">dedi Gabriel, hissettiği şüpheciliği kesinlikle belli etmeden.</p>

  <p class="block">Herhangi bir taşeron değil. Burada Ballentree'den söz ediyoruz. Beyaz Saray ve Pentagon'la doğrudan bağlantıları olan bir firma. Her savaşa girişimizde milyarlarca dolar kazanan yöneticiler. Ballentree'nin neden neredeyse büyük sözleşmelerin hepsini kaptığını sanıyorsun? Çünkü Beyaz Saray onların elinde.</p>

  <p class="block">Sana bunu söylemekten nefret ediyorum, Joe, ama bu yeni bir komplo teorisi değil. Ballentree bugünlerde herkesin öcüsü. O firmayı alaşağı etmek için sabırsızlanan birçok kişi var.</p>

  <p class="block">Ama Olena bunu gerçekten yapabilir.</p>

  <p class="block">Gabriel şüpheli gözlerle kadına baktı. "Nasıl?"</p>

  <p class="block">Ashburn'de ne yaptıklarını biliyor. Ne tür insanlar olduklarını gördü.</p>

  <p class="block">Jane şimdi ne gördüğünü anlamaya çalışarak hâlâ tavana bakıyordu. Yukarıdan iğne inceliğinde dumanlar sessizce süzülüyordu. Gaz. Odaya gaz veriyorlar.</p>

  <p class="block">Kocasına baktı. Bunun olacağını biliyor muydu? Planın bu olduğunu biliyor muydu? Sessiz istilacının kimse farkında değildi. Saldırının o gazla başladığını kimse göremiyordu.</p>

  <p class="block">Gazı hepimiz soluyoruz.</p>

  <p class="block">Bir kasılma daha hissetti. Ah, Tanrım, şimdi olmaz, diye düşündü. Tam ortalık cehenneme dönecekken. Kanepenin minderini sıkıca tutarak kasılmanın zirve noktasına ulaşmasını bekledi. Acının şimdi kendi dişleri vardı ve yapabildiği tek şey minderi sıkarak beklemekti. Bu seferki kötü olacak, diye düşündü. Ah, bu seferki gerçekten kötü olacak.</p>

  <p class="block">Ama acı zirve noktasına ulaşamadı. Aniden minder Jane'in elinde eriyor gibi oldu. Aşağı doğru, en derin uykulara doğru çekildiğini hissetti. Giderek artan uyuşukluğu arasında gümbürtüler ve bağırışlar duydu. Gabriel'ın ona seslenen boğuk sesi uzaktan geliyor gibiydi.</p>

  <p class="block">Acı şimdi neredeyse kesilmişti.</p>

  <p class="block">Bir şey ona çarptı ve yüzüne yumuşak bir şey süründü. Bir elin dokunuşu, yanağında hafif bir okşama. Bir ses ona fısıldıyordu; gürültülerin, kapının kırılışının arasında neredeyse kaybolan yumuşak ve telaşlı ama anlamadığı sözler. Bir sır, diye düşündü. Bana bir sır veriyor.</p>

  <p class="block">Mila. Mila biliyor. Kulakları sağır eden bir patlama oldu ve yüzüne bir sıcak dalgası vurdu. Gabriel, diye düşündü.</p>

  <p class="block">Neredesin?</p>
</body>
</html>
