<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_20">21</h1>

  <p class="block">İlk silah patlamalarıyla caddede duran kalabalıktan sesler yükseldi. Maura'nın kalbi duracak gibi oldu. SWAT üyeleri polis kordonunu tutarken, içeriden yeni patlamalar duyuldu. Dakikalar geçerken memurların yüzlerinde şaşkın ifadeler görüyordu ve herkes içeride neler olduğunu öğrenmek için bekliyordu. Kimse kıpırdamıyordu; kimse binaya koşmuyordu.</p>

  <p class="block">Hepsi ne bekliyor?</p>

  <p class="block">Polis telsizlerinden sürekli sesler geliyordu: "Bina kontrol altında! Giriş ekibi çıktı ve bina temiz! Tıp personelini gönderin. Sedyelere ihtiyaç var..."</p>

  <p class="block">Tıp personeli ileri atıldı ve polis şeridinin altından geçerek bitiş çizgisine ulaşmaya çalışan atletler gibi koşturdu. O san şeride dokunulması ortalığı cehenneme çevirdi. Aniden muhabirler ve kameralar da binaya doğru akın ederken, polis memurları onları geri tutmak için çabalıyordu. Bir helikopter tepelerinde asılı duruyordu.</p>

  <p class="block">Maura o kargaşa arasında Korsak'ın bağırdığını duydu:</p>

  <p class="block">"Ben polisim, lanet olasıcalar! Arkadaşım içeride!</p>

  <p class="block">Bırakın da geçeyim! Korsak, Maura'ya bakarak seslendi:"</p>

  <p class="block">Doktor, onun iyi olup olmadığını öğrenmelisin!</p>

  <p class="block">Maura polis şeridine doğru ilerledi. Polis memuru onun kimliğine bir bakış attıktan sonra başını iki yana salladı.</p>

  <p class="block">Önce yaşayanlarla ilgilenmeleri gerek, Dr. Isles. "Ben doktorum. Yardımcı olabilirim."</p>

  <p class="block">Sesi, az önce caddenin karşı tarafındaki otoparka inen helikopterin gürültüsü arasında neredeyse boğulmuştu.</p>

  <p class="block">Dikkati dağılan polis memuru bir muhabire bağırmak için döndü: "Hey, sen! Hemen geri çekil!"</p>

  <p class="block">Maura onun yanından geçerek binaya koşarken, içeride kendisini bekleyen şeyden korkuyordu. Tanısal Görüntüleme'ye uzanan koridora dönerken, iki ambulans görevlisinin koşarak taşıdığı bir sedyeyle karşılaştı ve çığlık atmamak için elini ağzına bastırdı. Şişkin hamile kamını ve siyah saçları görmüştü. Hayır, ah, Tanrım, hayır! diye düşündü. Jane Rizzoli'nin üstü başı kan içindeydi.</p>

  <p class="block">O anda Maura'nın bütün tıbbi eğitimi onu terk etmiş gibiydi. Panik yüzünden kana odaklanmıştı ve sadece kanı görüyordu. Çok fazla kan! Sonra, sedye yanından geçerken, göğsünün kalkıp indiğini ve elinin hareket ettiğini gördü.</p>

  <p class="block">Jane? diye seslendi Maura. Ambulans görevlileri sedyeyi hızla lobiden geçiriyordu. Maura yetişmek için koşmak zorunda kaldı. "Durun! Durumu nasıl?"</p>

  <p class="block">Adamlardan biri omzunun üzerinden baktı. "Bu kadın doğum yapıyor. Onu Brigham'a götürüyoruz."</p>

  <p class="block">Ama bütün o kan...</p>

  <p class="block">Onun değil.</p>

  <p class="block">O zaman kimin?</p>

  <p class="block">İçerideki kız. Adam başparmağıyla koridoru işaret etti.</p>

  <p class="block">O bir yere gitmiyor. Sedye kapıdan çıkarılırken Maura arkalarından baktı. Sonra dönüp koridorda koşarak ambulans görevlileriyle polis memurlarının arasından geçti ve krizin merkezine doğru ilerledi.</p>

  <p class="block">Maura? diye bağırdı biri, tuhaf bir şekilde uzaktan ve boğuk gelen bir sesle. Gabriel'ın bir sedyede doğrulmaya çalıştığını gördü. Yüzüne bir oksijen maskesi yerleştirilmişti ve koluna serum iğnesi takılmıştı. "Sen iyi misin?"</p>

  <p class="block">Gabriel homurdanarak başını indirdi. "Sadece... başım dönüyor."</p>

  <p class="block">Gazın geç etkileri, dedi ambulans görevlisi. "Ona Narcan verdim. Bir süre dinlenmesi gerek. Anesteziden çıkmak gibi." Gabriel maskeyi çıkardı. "Jane..." "Onu az önce gördüm," dedi Maura. "İyi durumda. Onu Brigham Hastanesi'ne götürüyorlar." "Burada daha fazla oturamam."</p>

  <p class="block">Orada neler oldu? Silah sesleri duyduk. Gabriel başını iki yana salladı. "Hatırlamıyorum."</p>

  <p class="block">Maskeniz, dedi ambulans görevlisi. "O oksijene he men ihtiyacınız var." "Bu şekilde yapmaları gerekmezdi," dedi Gabriel. "Onları konuşarak ikna edebilirdim. Teslim olmalarını sağlayabilirdim." "Bayım, maskeyi takmalısınız."</p>

  <p class="block">Hayır, diye tersledi Gabriel. "Asıl karımın yanında olmalıyım. Yapmam gereken şey bu."</p>

  <p class="block">Gidebilecek durumda değilsiniz.</p>

  <p class="block">Gabriel, o haklı, dedi Maura. "Hâline bak, oturamıyorsun bile. Biraz daha uzan. Seni Brigham'a kendim götürürüm ama önce toparlanmalısın."</p>

  <p class="block">Sadece biraz daha, dedi Gabriel, kendini zayıf bir şekilde sedyeye bırakırken. "Birazdan iyileşirim... "</p>

  <p class="block">Hemen geri döneceğim.</p>

  <p class="block">Maura, Tanısal Görüntüleme'nin kapısını gördü. Kapıdan geçerken dikkatini ilk çeken şey kandı. Her zaman dikkat çeken, her zaman bağırarak mesaj veren şey o kandı: Burada korkunç, gerçekten korkunç bir şeyler oldu. Odada yarım düzine adam durmasına ve ambulans personelinin getirdiği malzemeler etrafa yayılmış olmasına rağmen, duvarlara saçılmış ölüm kanıtlarından gözünü alamıyordu.</p>

  <p class="block">Sonra bakışları kanepeye doğru savrulmuş, siyah saçları yerdeki kana sarkmış kadına döndü. Daha önce kan görmek onu asla bayılmanın eşiğine getirmemişti ama şimdi aniden ayakta sallandığını hissetti ve kapının pervazına tutunmak zorunda kaldı. Bu, odada kullandıkları gazın kalıntılarının etkisi olmalıydı. Henüz tam olarak havalandırılmamıştı.</p>

  <p class="block">Naylon hışırtıları duydu ve baş dönmesi arasında yere beyaz bir örtü serilmekte olduğunu gördü. Ajan Barsanti ve Yüzbaşı Hayder ayakta dururken, lâteks eldivenler giymiş iki adam Joseph Roke'un kanlı cesedini naylona yuvarlıyordu. "Ne yapıyorsunuz?" diye sordu. Kimse onun varlığını umursamamıştı. "Cesetleri neden götürüyorsunuz?"</p>

  <p class="block">Cesedin başında çömelmiş hâlde duran iki adam duraksadı ve Barsanti'ye baktı. "Washington'a gidecekler," dedi Barsanti.</p>

  <p class="block">Büromuzdan biri olay mahallini inceleyene kadar hiç bir şeyi kıpırdatmayacaksınız. Maura, ceset torbasının fermuarını çekmek için bekleyen adamlara baktı. "Kimsiniz siz? Bizim için çalışmıyorsunuz." "FBI ajanları," dedi Barsanti.</p>

  <p class="block">Maura şimdi kendini daha iyi hissediyordu ve öfkesi, bütün baş dönmesini silip götürmüştü. "Onları neden götürüyorsunuz?" "Patologlarımız otopsi yapacak." "Henüz bu cesetleri salıvermedim." "Bu sadece evrak formalitesi, Dr. Isles." "İmzalamayacağım belgeler."</p>

  <p class="block">Odada duran herkes şimdi onları izliyordu. Adamların çoğu, Yüzbaşı Hayder gibi Boston Polis Teşkilatı'nda görevliydi.</p>

  <p class="block">Dr. Isles, dedi Barsanti, iç çekerek, "bu bölge savaşının nedeni ne şimdi?"</p>

  <p class="block">Maura, Hayder'a baktı. "Bu ölüm bizim yetki alanımızda gerçekleşti. Kalıntılar bizim yetkimizde."</p>

  <p class="block">FBI'a güvenmiyormuş gibi konuşuyorsunuz, dedi Barsanti.</p>

  <p class="block">Asıl güvenmediğim sensin.</p>

  <p class="block">Maura ona doğru bir adım attı. "Neden burada olduğunuz konusunda iyi bir açıklama alamadım, Ajan Barsanti. Neden bu olaya müdahale ettiniz?"</p>

  <p class="block">"Bu ikisi New Haven'daki bir cinayet olayının zanlısı.</p>

  <p class="block">Bunu bildiğinizi sanıyorum. Eyalet sınırını geçtiler."</p>

  <p class="block">Bu neden cesetleri istediğinizi açıklamıyor. "Son otopsi raporunu alacaksınız." "Ne bulmamdan korkuyorsunuz?"</p>

  <p class="block">Biliyor musunuz, Dr. Isles, siz de bu ikisi gibi paranoyakça konuşmaya başladınız. Barsanti, Roke'un cesedinin başında duran adamlara döndü. "Paketleyin şunları."</p>

  <p class="block">Onlara dokunmayacaksınız, dedi Maura. Cep telefonunu çıkarıp Abe Bristol'ı aradı.</p>

  <p class="block">Burada bir ölüm olayı var, Abe.</p>

  <p class="block">Evet, televizyondan izliyordum. Kaç kişi?</p>

  <p class="block">İki. Rehinecilerin ikisi de öldürüldü. FBI, cesetleri Washington'a götürmek üzere.</p>

  <p class="block">Bir dakika! Önce onları vurdular, şimdi de otopsiyi mi yapmak istiyorlar? Neler oluyor?</p>

  <p class="block">Bunu söyleyeceğini tahmin etmiştim. Beni desteklediğin için teşekkürler. Maura bağlantıyı kesip Barsanti'ye baktı. "Adli tıp büromuz bu iki cesedin salıverilmesini reddediyor. Lütfen odadan çıkın. Görevlilerimiz buradaki işlerini bitirdikten sonra kalıntıları morga götüreceğiz."</p>

  <p class="block">Barsanti tartışacak gibi oldu ama Maura ona bu savaştan çekilmeyeceğini belli eden soğuk gözlerle baktı.</p>

  <p class="block">Yüzbaşı Hayder? dedi Maura. "Bu konuda valiliği aramama gerek var mı?"</p>

  <p class="block">Hayder iç çekti. "Hayır, burası sizin yetki alanınız."</p>

  <p class="block">Barsanti'ye döndü. "Görünüşe bakılırsa adli tıp uzmanı kontrolü ele alıyor."</p>

  <p class="block">Barsanti ve adamları tek kelime daha etmeden odadan çıktı.</p>

  <p class="block">Maura onların peşinden gitti ve koridorda gözden kaybolana kadar kapıda bekledi. Bu ölüm olayı da diğerleri gibi ele alınacak, diye düşündü. FBI tarafından değil, Boston Polis Teşkilatı cinayet masası tarafından.</p>

  <p class="block">Dedektif Moore'u aramak üzereyken aniden koridordaki boş sedyeyi fark etti. Ambulans görevlisi malzemelerini topluyordu.</p>

  <p class="block">Ajan Dean nerede? diye sordu Maura. "Şurada yatan adam?"</p>

  <p class="block">Kalmayı reddetti. Kalkıp gitti.</p>

  <p class="block">Onu durduramadınız mı?</p>

  <p class="block">Hanımefendi, o adamı hiçbir şey durduramazdı. Karısının yanında olması gerektiğini söyledi.</p>

  <p class="block">Oraya nasıl gitti?</p>

  <p class="block">Kel kafalı bir adam götürdü. Bir polis, sanırım.</p>

  <p class="block">Vince Korsak, diye düşündü Maura.</p>

  <p class="block">Brigham'a gittiler.</p>

  <p class="block">Jane ışıklarla, parlak yüzeylerle ve maskeli yüzlerle dolu bu yere nasıl geldiğini hatırlamıyordu. Sadece orada burada anı parçaları vardı. Bağırışlar, sedye tekerleklerinin gıcırtısı. Yanıp sönen mavi ışıklar.</p>

  <p class="block">Sonra bu odaya getirilmek için bir koridordan geçirilirken gözlerinin önünde kayan beyaz bir tavan.</p>

  <p class="block">Tekrar tekrar Gabriel'ı sormuştu ama kimse nerede olduğunu bilmiyordu.</p>

  <p class="block">Ya da ona söylemeye korkuyorlardı.</p>

  <p class="block">Anne, gayet iyi gidiyorsun, dedi doktor.</p>

  <p class="block">Jane, ameliyat maskesinin üzerinden kendisine gülümseyen bir çift mavi göze bakarak gözlerini kırpıştırdı. Hiçbir şey iyi falan değil, diye düşündü. Kocam burada olmalıydı. Ona ihtiyacım var.</p>

  <p class="block">Ve bana anne demeyi kes.</p>

  <p class="block">Bir sonraki kasılmayı hissettiğinde, dedi doktor, ıkınmanı istiyorum, tamam mı? Bize ve bebeğe yardımcı ol.</p>

  <p class="block">Birinin araması gerek, dedi Jane. "Gabriel'ın nerede olduğunu öğrenmeliyim."</p>

  <p class="block">Önce bebeğin doğması gerek.</p>

  <p class="block">"Hayır, önce benim istediğimi yapmalısınız! Yapmalı... yapm... Yeni bir kasılma yükselirken Jane nefesini tuttu. Acısıyla birlikte öfkesi de artıyordu. Bu insanlar neden onu dinlemiyordu?"</p>

  <p class="block">İt, anne! Neredeyse bitti!</p>

  <p class="block">Lanet... olsun...</p>

  <p class="block">"Haydi! İt"</p>

  <p class="block">Acı pençelerini zalimce geçirirken, Jane inledi. Ama öfkesi dayanmasını sağlıyordu ve öyle bir güçle ıkınıyordu ki sonunda görüşü kararmaya başlamıştı. Ne kapının açıldığını duydu ne de mavi ameliyat giysileri içinde ameliyathaneye giren adamı gördü. Bir çığlık atarak ameliyat masasına serildi ve derin nefeslerle kalakaldı. Ancak o zaman parlak ışıkların altında silüet gibi görünen başıyla Gabriel' in kendisine baktığını gördü. Gabriel," diye fısıldadı."</p>

  <p class="block">Gabriel karısının elini tutarak saçlarını okşadı.</p>

  <p class="block">Buradayım. Yanındayım, tatlım. "Hatırlamıyorum. Neler olduğunu hatırl..." "Artık önemi yok." "Evet, var. Bilmem gerek."</p>

  <p class="block">Bir kasılma daha geldi. Jane derin bir nefes alarak Gabriel'ın elini sıkıca kavradı. Uçuruma düşmek üzere olan biri gibi tutuyordu.</p>

  <p class="block">Ikın! dedi doktor. Jane bütün kaslarını gererek öne doğru büküldü ve ter 271 damlaları kapalı gözkapaklarından içeri süzüldü. "İşte," dedi doktor.</p>

  <p class="block">Neredeyse bitti.</p>

  <p class="block">Haydi, bebeğim. Böylesine inatçılık etmeyi bırak. Annene yardım et! Şimdi çığlık atmanın eşiğindeydi ve boğazı patlamak üzereydi. Sonra aniden bacaklarının arasındaki kan akışını hissetti. Bir kedinin uluması gibi öfkeli çığlıkları duydu. "Kızı aldık!" dedi doktor. Kız?</p>

  <p class="block">Gabriel, gözyaşlarından boğuklaşmış bir sesle gülüyordu.</p>

  <p class="block">Dudaklarını Jane'in saçlarına bastırdı. "Bir kız. Küçük bir kızımız oldu." "Güçlü bir kız," dedi doktor. "Şuna bakın."</p>

  <p class="block">Jane sallanan minik yumrukları ve öfkeyle pembeleşmiş minik bir yüzü görmek için başını çevirdi. Ve siyah saçları; kafasına ıslak bukleler hâlinde yapışmış bir sürü siyah saç. Hemşire bebeği kurulayıp bir battaniyeye sararken, Jane şaşkınlıkla izledi. "Onu kucağına almak ister misin, anne?"</p>

  <p class="block">Jane tek kelime edemiyordu; boğazında bir şeyler düğümlenmişti. Kundaktaki bebeği kollarına yerleştirilirken hayretle bakmaktan başka bir şey yapamadı. Ağlamaktan şişmiş bir yüze bakıyordu. Bebek battaniyeden kurtulmak için sabırsızlanıyormuş gibi yüzünü buruşturuyordu. Ve annesinin kollarından.</p>

  <p class="block">Sen gerçekten benim misin? Bunun, yeni doğan bebeğinin gözlerine baktığı ve oradaki ruhu hemen tanıdığı bir an olacağını düşünmüştü. Ama çırpınan bebeği sakinleştirmeye çalışırken hiç aşinalık yoktu; sadece acemilik vardı.</p>

  <p class="block">Kızına bakarken gördüğü tek şey, şiş gözleri ve sıkılmış yumruklarıyla öfkeli, minik bir yaratıktı. Aniden itiraz çığlıkları atmaya başlayan bir yaratık. "Güzel bir bebeğiniz oldu," dedi hemşire. "Tıpkı size benziyor."</p>
</body>
</html>
