<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_7">7</h1>

  <p class="block">M J. Taura mobil operasyon komuta karavanında telefonlarla, televizyonlarla ve dizüstü bilgisayarlarla dolu bir ortamda oturuyordu. Havalandırma çalışmıyordu ve karavanın içindeki sıcaklık muhtemelen kırk dereceye yakın olmalıydı. Telsiz konuşmalarını dinleyen Memur Emerton, bir şişeden su içerken bir yandan da kendini yelpazeliyordu. Ama Boston Polis Teşkilatı Özel Operasyon Kumandanı Yüzbaşı Hayder, şimdi bilgisayar monitörlerindeki BDT çizelgelerini incelerken son derece rahat görünüyordu. "Şu anda kadının bulunduğu bölge Tanısal Görüntüleme alanı," dedi hastane yöneticisi. "Daha önce hastanenin röntgen kanadıydı; biz röntgen bölümünü yeni inşa edilen kanada taşımadan önce. Korkarım bu sizin için büyük bir sorun oluşturacak, Yüzbaşı."</p>

  <p class="block">Nedir? dedi Hayder.</p>

  <p class="block">Bu duvarların dışında kurşun kaplama var ve o kanatta dışarı bakan kapılar ya da pencereler yok. Dışarıdan doğruca içeri giremezsiniz ya da göz yaşartıcı bomba atamazsınız.</p>

  <p class="block">Ve Tanısal Görüntüleme'ye giden tek yol bu içerideki kapıdan mı geçiyor?</p>

  <p class="block">Evet. Yönetici, Hayder'a baktı. "Anladığım kadarıyla kapıyı kilitlemiş."</p>

  <p class="block">Hayder başıyla onayladı. "Yani kendini de oraya kilitledi. Kaçmaya karar verirse doğrudan ateş hattında kalmamaları için adamlarımızı koridorun diğer ucuna geri çektik."</p>

  <p class="block">Çıkmaza girmiş. Tek çıkış yolu, adamlarınızın arasından geçiyor. Şu anda onu sıkıca avucunuza almışsınız. Ama diğer taraftan, siz de içeri girmekte zorlanacaksınız.</p>

  <p class="block">Yani bir açmazdayız.</p>

  <p class="block">Yönetici, fareyi tıkladı ve plandaki bir bölümü yaklaştırarak büyüttü. "Şimdi, saklanmayı seçtiği kanadın tam olarak neresinde bulunduğuna bağlı olarak şurada bir şansınız var. Bütün bu teşhis bölümlerinin hepsine kurşun kaplama yerleştirildi. Ama şu bekleme odasında duvarlar kaplamalı değil."</p>

  <p class="block">Burada ne tür inşaat malzemelerinden söz ediyoruz?</p>

  <p class="block">Sıva. Kartonpiyer. Üst katın zemininden alt kata kolayca delik açabilirsiniz. Yönetici, Hayder'a baktı.</p>

  <p class="block">Ama o zaman yapması gereken tek şey, kurşun kaplamalı bir bölüme çekilmek olur ve o zamanda dokunulmaz hâle gelir.</p>

  <p class="block">Affedersiniz, dedi Maura.</p>

  <p class="block">Hayder mavi gözlerinde öfke pırıltılarıyla ona döndü.</p>

  <p class="block">Evet? diye tersledi.</p>

  <p class="block">Artık gidebilir miyim. Yüzbaşı Hayder? Size anlatabileceğim başka bir şey yok.</p>

  <p class="block">Henüz değil.</p>

  <p class="block">Daha ne kadar kalacağım?</p>

  <p class="block">Rehine pazarlıkçımız sizinle görüşene kadar burada beklemek zorundasınız. Bütün tanıkların bekletilmesini istedi.</p>

  <p class="block">Onunla konuşmaktan mutluluk duyarım ama burada oturmam için herhangi bir neden yok. Ofisim caddenin karşı tarafında. Beni nerede bulacağınızı biliyorsunuz.</p>

  <p class="block">Bu yeterince yakın değil, Dr. Isles. Sizi el altında bulundurmak zorundayız. Hayder şimdiden dikkatini BDT görüntülerine çevirmişti ve Maura'nın itirazları onu ilgilendirmiyordu. "İşler çok hızlı akıyor ve ortalıkta dolaşacak tanıkları bulmaya çalışarak harcayacak zamanımız yok."</p>

  <p class="block">Ben ortalıkta dolaşmayacağım. Üstelik tek tanık da değilim. Onunla ilgilenen hemşireler vardı.</p>

  <p class="block">Onları da tutuyoruz. Hepinizle konuşacağız.</p>

  <p class="block">Odasında bir de doktor vardı. Olay olurken o da oradaydı.</p>

  <p class="block">Yüzbaşı Hayder? dedi Emerton, telsizden uzaklaşarak. "İlk dört kat tamamen boşaltıldı. Daha üst katlardaki kritik hastaları çıkaramıyorlar ama diğer herkes binayı boşalttı."</p>

  <p class="block">Hareket alanımız? "İç kısım oluşturuldu. Koridorda barikatlar kuruldu.</p>

  <p class="block">Personelin dış alanı daraltmasını bekliyoruz."</p>

  <p class="block">Hayder'ın başının üzerindeki televizyon yerel bir Boston kanalına ayarlıydı ama sesi kısılmıştı. Canlı yayında tanıdık görüntüler sergileniyordu. Bu Albany Caddesi, diye düşündü Maura. Şu da, içinde esir edildiğim komuta karavanı. Boston şehri televizyon ekranlarından dramı izlerken, kendisi krizin ortasında kısılıp kalmıştı.</p>

  <p class="block">Karavan aniden sallanınca başını kapıya çevirdi ve bir adamın içeri girdiğini gördü. Belindeki tabancayı görünce başka bir polis olduğunu anladı ama bu adam daha kısa boylu ve Hayder'dan daha az ürkütücüydü. Seyrelmiş kumral saçlarının altından, kızarmış ve ter içinde kalmış kafa derisi görünüyordu.</p>

  <p class="block">Tanrım, burası daha da sıcakmış, dedi adam.</p>

  <p class="block">Havalandırmanızı açmadınız mı?</p>

  <p class="block">Açık, dedi Emerton. "Ama hiçbir halta yaramıyor.</p>

  <p class="block">Servise gönderecek zamanımız olmadı. Elektronik aletleri çok kötü etkiliyor."</p>

  <p class="block">İnsanlardan söz etmeye bile gerek yok, dedi adam, bakışlarını Maura'ya çevirerek. Elini uzattı. "Dr. Isles, değil mi? Ben Teğmen Leroy Stillman. Burayı sakinleştirmem için beni çağırdılar. Bakalım bu olayı kan dökülmeden halledebilecek miyiz?"</p>

  <p class="block">Rehine pazarlıkçısısınız.</p>

  <p class="block">Adam mütevazı bir tavırla omuz silkti. "Öyle diyorlar."</p>

  <p class="block">Tokalaştılar. Belki de Maura'yı rahatlatan, adamın mütevazı tavırlarıydı. Saf testosteron etkisinde gibi görünen Hayder'ın aksine, bu adam sakin ve sabırlı bir gülümsemeyle bakıyordu. Sanki Maura'yla konuşmak için sınırsız zamanı varmış gibi. Hayder'a döndü. "Bu karavan dayanılmaz hâlde. Burada beklememeliydi."</p>

  <p class="block">Bizden tanıkları el altında tutmamızı istedin.</p>

  <p class="block">Evet, ama onları canlı canlı kızartın demedim. Stillman kapıyı açtı. "Herhangi bir yer buradan daha rahattır."</p>

  <p class="block">Karavandan indiler ve Maura o boğucu kutudan çıktığı için sevinerek derin derin nefes alıp verdi. İşte, sonunda biraz esinti vardı. Bekletildiği süre boyunca Albany Caddesi polis araçlarıyla dolmuştu. Caddenin karşı tarafındaki adli tıp binasının girişi kapanmıştı ve kendi arabasını o otoparktan nasıl çıkarabileceği konusunda hiçbir fikri yoktu. Uzakta, polis barikatlarının diğer tarafında, haber minibüslerinin üzerinden yükselen uydu antenlerini gördü. Buradaki televizyon ekiplerinin de araçlarının içinde otururken sıcaktan bunalıp bunalmadığını merak etti. Öyle olmasını umuyordu.</p>

  <p class="block">Beklediğiniz için teşekkürler, dedi Stillman.</p>

  <p class="block">Seçme şansım yoktu ki.</p>

  <p class="block">"Bunun rahatsız edici olduğunu biliyorum ama kendileriyle görüşene kadar tanıkları tutmak zorundayız. Artık durum kontrol altına alındı ve bilgiye ihtiyacım var. Kadının amacını bilmiyoruz. İçeride yanında kaç kişi olabileceğini bilmiyoruz. Bizimle konuşmaya başladığında doğru bir yaklaşım izleyebilmek için kiminle karşı karşıya olduğumuzu bilmem gerek."</p>

  <p class="block">Henüz konuşmadı mı?</p>

  <p class="block">Hayır. Sıkışıp kaldığı hastane kanadındaki üç telefon hattını gözlem altına aldık; dolayısıyla dışarıyla yapacağı bütün görüşmeleri izleyebiliriz. Beş altı kez aramaya çalıştık ama telefonu açmıyor. Yine de, bir süre sonra iletişim kurmak isteyecektir. Neredeyse daima bunu yaparlar.</p>

  <p class="block">Diğer rehinecilerden farklı olmadığını düşünüyor gibisiniz.</p>

  <p class="block">Bunu yapan insanlar benzer davranış kalıpları sergilerler.</p>

  <p class="block">Rehinecilerin kaçı kadındır?</p>

  <p class="block">Bunun sıra dışı olduğunu itiraf etmeliyim.</p>

  <p class="block">Daha önce hiç kadın bir rehineciyle uğraştınız mı?</p>

  <p class="block">Adam tereddüt etti. "Doğrusu şu ki; bu benim için bir ilk," dedi. "Hepimiz için öyle. Burada ender bir durumla karşı karşıyayız. Kadınlar rehine almaz."</p>

  <p class="block">Bu aldı.</p>

  <p class="block">Stillman başıyla onayladı. "Ve daha fazlasını öğrenene kadar, buna da diğer rehine krizlerinde olduğu gibi yaklaşmak zorundayım. Onunla pazarlık etmeden önce, hakkında olabildiğince bilgi edinmeliyim. Bu kadın kim ve bunu neden yapıyor?"</p>

  <p class="block">Maura başını iki yana salladı. "Bu konuda size yardımcı olabileceğimden emin değilim."</p>

  <p class="block">Onunla bağlantı kuran son kişi sizsiniz. Bana hatırlayabildiğiniz her şeyi söyleyin. Söylediği her kelime, vücudunun her hareketi.</p>

  <p class="block">Onunla kısa bir süre yalnız kaldım. Sadece birkaç dakika.</p>

  <p class="block">Konuştunuz mu?</p>

  <p class="block">Denedim.</p>

  <p class="block">Ona ne dediniz?</p>

  <p class="block">Maura asansörde olanları hatırlayınca avuçlarının yine terlediğini hissetti. Kadının silahı tutan ellerinin nasıl titrediğini hatırladı. "Onu sakinleştirmeye, mantıklı bir şekilde konuşmaya çalıştım. Ona sadece yardım etmek istediğimi söyledim."</p>

  <p class="block">Nasıl karşılık verdi?</p>

  <p class="block">Hiçbir şey söylemedi. Tamamen sessizdi. En korkutucu olanı da buydu. Stillman'a baktı. "Mutlak bir sessizlik."</p>

  <p class="block">Stillman kaşlarını çattı. "Sözlerinize herhangi bir şekilde tepki verdi mi? Sizi duyabildiğinden emin misiniz?"</p>

  <p class="block">Sağır değil. Seslere tepki veriyor. Polis sirenlerini duyduğunu biliyorum.</p>

  <p class="block">Ama tek kelime bile etmedi mi? Stillman başını iki yana salladı. "Bu tuhaf. Acaba dilimizi mi bilmiyor? Bu pazarlık etmeyi zorlaştırır."</p>

  <p class="block">Bana hiç de pazarlık edecek biri gibi görünmedi zaten.</p>

  <p class="block">En başından başlayın. Dr. Isles. Yaptığı her şeyi ve sizin yaptığınız her şeyi anlatın.</p>

  <p class="block">Bunları Yüzbaşı Hayder'a da anlattım. Bana aynı soruları tekrar tekrar sormak sizi hiçbir yere ulaştırmaz.</p>

  <p class="block">Söylediklerinizi tekrarlayıp durduğunuzu ben de biliyorum. Ama hatırlayacağınız bir şey hayati önem taşıyabilir. Kullanabileceğim bir şey olabilir.</p>

  <p class="block">Başıma tabanca dayamıştı. Hayatta kalmaktan başka bir şeye odaklanmam zordu.</p>

  <p class="block">Onunla birlikteydiniz. En son nasıl bir ruh hâli içinde olduğunu biliyorsunuz. Bunları neden yaptığı konusunda bir fikriniz var mı? Rehin aldığı kişilere zarar verme olasılığının olup olmadığı konusunda?</p>

  <p class="block">Bir adamı öldürdü bile. Bu size fikir vermiyor mu?</p>

  <p class="block">"Ama o zamandan beri hiç silah sesi duymadık, dolayısıyla ilk kritik otuz dakikayı atlattık ki en tehlikeli kısım budur. Saldırganın hâlâ korku içinde olduğu ve bir rehineyi öldürme olasılığının yüksek olduğu süreç.</p>

  <p class="block">Yaklaşık bir saat oldu ve başka bir hamle yapmadı.</p>

  <p class="block">Bildiğimiz kadarıyla başka birine zarar vermedi."</p>

  <p class="block">O zaman içeride ne yapıyor?</p>

  <p class="block">Hiçbir fikrimiz yok. Hâlâ olayın arkasıyla ilgili bilgi toplamaya çalışıyoruz. Cinayet masası kadının morga nasıl geldiğini öğrenmeye çalışıyor ve hastane odasından ona ait olduğunu düşündüğümüz parmak izi örneği aldık. Kimse incinmediği sürece, zaman bizden yana. Bu iş ne kadar uzun sürerse, onun hakkında o kadar çok bilgi toplayabiliriz ve olayı kan dökülmeden sona erdirme şansımız o ölçüde artar. Stillman hastaneyi işaret etti. "Şuradaki polisleri görüyor musunuz? Muhtemelen binanın içine koşmak için bekliyorlar. Eğer bu olursa, ben başarısız oldum demektir. Rehine olaylarında en temel kuralım, işleri yavaşlatmaktır. Onu pencereleri ve çıkışı olmayan bir kanada sıkıştırdık; dolayısıyla kaçamaz. Yer değiştiremez. Dolayısıyla onun oturup durumu düşünmesine izin vereceğiz. Teslim olmaktan başka seçeneği olmadığını anlamasını bekleyeceğiz." "Tabii bunu anlayacak kadar aklı başındaysa."</p>

  <p class="block">Stillman bir an Maura'ya baktı; az önce söylediklerinin önemini nazikçe vurgulayan bir bakıştı. "Sizce aklı başında mı?"</p>

  <p class="block">Bence dehşete kapılmış, dedi Maura. "Asansörde ikimiz yalnızken gözlerini gördüm. Paniği."</p>

  <p class="block">Bu yüzden mi ateş etti?</p>

  <p class="block">Kendini tehlikede hissetmiş olmalı. Yatağının etrafında üç kişi onu bağ lamaya çalışıyorduk.</p>

  <p class="block">Üçünüz mü? Konuştuğum hemşire, içeri girdiğinde sadece sizinle güvenlik görevlisini gördüğünü söyledi.</p>

  <p class="block">Bir doktor da vardı. Genç, sarışın bir adam. "Hemşire onu görmemiş."</p>

  <p class="block">Ah, kaçtı. Silah patladıktan sonra tavşan gibi oradan kaçıp gitti. Maura duraksadı; adamın kaçıp giderek onu yalnız bırakmasına hâlâ kızgındı. "Ben odada tek başıma kaldım."</p>

  <p class="block">"Sizce hasta neden sadece güvenlik görevlisini vurdu?</p>

  <p class="block">Eğer yatağın etrafında üç kişiyseniz?"</p>

  <p class="block">Güvenlik görevlisi onun üzerine eğilmişti. En yakındaki oydu. "Nedeni üniforması olabilir mi?" Maura kaşlarım çattı. "Ne demek istiyorsunuz?"</p>

  <p class="block">"Bir düşünün. Üniforma, otorite sembolüdür. Adamın polis olduğunu sanmış olabilir. Bu da bana kadının suç kayıtları olup olmadığını düşündürdü."</p>

  <p class="block">Birçok kişi polisten korkar. Kanun kaçağı olmanız gerekmez.</p>

  <p class="block">Neden doktora ateş etmedi?</p>

  <p class="block">Size söyledim ya, adam kaçtı. Odadan çıkmıştı.</p>

  <p class="block">Size de ateş etmedi.</p>

  <p class="block">Çünkü rehineye ihtiyacı vardı. En yakınında olan bendim. "Sizce... sizi öldürür müydü? Şansı olsa?"</p>

  <p class="block">Maura adamın gözlerine baktı. "Bence o kadın hayatta kalmak için her şeyi yapar." Karavanın kapısı aniden açıldı. Yüzbaşı Hayder başını dışarı uzatarak Stillman'a seslendi. "İçeri girip şunu dinlesen iyi olur, Leroy."</p>

  <p class="block">Nedir?</p>

  <p class="block">Az önce radyodan yayınlandı.</p>

  <p class="block">Maura, Stillman'ın peşinden karavana tekrar girdi; dışarıda geçirdikleri kısa süreden sonra şimdi daha da boğucu gelmişti.</p>

  <p class="block">Yayını tekrar dinlet, dedi Hayder, Emerton'a.</p>

  <p class="block">Kolondan heyecanlı bir erkek sesi duyuldu." ...KBUR'ı dinliyorsunuz ve bu çok tuhaf öğle üzerinde spikeriniz, ben Rob Roy. Burada çok tuhaf bir durum var, sayın dinleyenlerimiz. Telefon hattımızda, yerel SWAT ekibimizi tıp merkezinin dışında beklettiğini iddia eden bir kadın var.</p>

  <p class="block">Şimdi, önce inanmadım ama yapımcımız onunla konuşuyordu.</p>

  <p class="block">Kadının doğru söylediğini düşünüyoruz..."</p>

  <p class="block">Bu da ne? dedi Stillman. "Kandırmaca olmalı. O telefon hatlarını izlemeye almıştık." "Dinle," dedi Hayder.</p>

  <p class="block">...merhaba, hanımefendi? dedi DJ. "Bizimle konuşabilirsiniz. Bize adınızı söyleyin."</p>

  <p class="block">Gırtlaktan gelen boğuk bir kadın sesi karşılık verdi.</p>

  <p class="block">Adım önemli değil.</p>

  <p class="block">Peki. Şey...bunu neden yapıyorsunuz?</p>

  <p class="block">Ok yaydan çıktı. Söylemek istediğim sadece bu.</p>

  <p class="block">Bunun anlamı nedir?</p>

  <p class="block">Onlara söyleyin. Söyleyin! Ok. Yaydan. Çıktı.</p>

  <p class="block">"Tamam, tamam. Bu her ne anlama geliyorsa, bütün Boston şehri duydu. Sayın dinleyenlerimiz... ok yaydan çıkmış.</p>

  <p class="block">Ben KBUR' dan Rob Roy ve bütün bu kargaşayı başlatan hanımla telefonda... "</p>

  <p class="block">Polise uzak durmasını söyleyin, dedi kadın. "Bu odada altı rehinem var. Herkese yetecek kadar da mermim var."</p>

  <p class="block">Hey, hey, hey, hanımefendi! Sakinleşin lütfen. Kimseyi incitmenize gerek yok.</p>

  <p class="block">Stillmari'ın yüzü öfkeyle kızardı. Hayder'a döndü. "Bu nasıl oldu? Bütün o telefon hatlarını izlemeye aldığımızı sanıyordum."</p>

  <p class="block">Aldık. Dışarıyı aramak için bir cep telefonu kullanmış.</p>

  <p class="block">Kimin cep telefonu?</p>

  <p class="block">Hattın sahibi Stephanie Tam adında biri.</p>

  <p class="block">Kim olduğunu biliyor muyuz?</p>

  <p class="block">.. .Oh! Sayın dinleyenlerimiz, başım dertte, dedi Rob Roy. "Yapımcım bana Bostonlu yetkililerin bu konuşmayı kesmemi emrettiğini söyledi. Polis bizi engellemeye çalışıyor, dostlar. Bu görüşmeyi kısa kesmem gerekecek.</p>

  <p class="block">Hâlâ bizimle misiniz, hanımefendi? Alo?" Duraksama.</p>

  <p class="block">Anlaşılan bağlantımız kesildi. Eh, sakinleşmesini umalım. Hanımefendi, hâlâ bizi dinliyorsanız, lütfen kimseyi incitmeyin. Size yardım edebiliriz, tamam mı? Ve bütün dinleyenlerim, KBUR'ı dinlediniz. 'Ok yaydan...'</p>

  <p class="block">Emerton bandı durdurdu. "Hepsi bu," dedi. "Bu kadarını banda alabildik. DJ'in konuşmaya başladığını duyar duymaz aramayı kestik ama konuşmanın bu kadarı yayınlandı."</p>

  <p class="block">Stillman şaşkınlıkla donakalmıştı. Şimdi sessizleşmiş olan ses cihazlarına bakıyordu.</p>

  <p class="block">Bu kadın ne halt ediyor, Leroy? diye sordu Hayder.</p>

  <p class="block">İlgi çekmeye mi çalışıyor? Halkın sempatisini mi kazanmaya çalışıyor?</p>

  <p class="block">Bilmiyorum. Çok tuhaftı.</p>

  <p class="block">Neden bizimle konuşmuyor? Neden bir radyo kanalını arıyor? Onu aramaya, ona ulaşmaya çalışan biziz ama telefonlara cevap bile vermiyor!</p>

  <p class="block">Konuşması aksanlıydı. Stillman, Hayder'a baktı.</p>

  <p class="block">Kesinlikle Amerikalı değil.</p>

  <p class="block">"Söylediği şey neydi? Ok yaydan çıktı. Bunun anlamı ne?</p>

  <p class="block">Oyunu oynamaya başladığını mı kastediyor?"</p>

  <p class="block">Julius Caesar'ın bir sözü, dedi Maura.</p>

  <p class="block">Hepsi ona baktı. "Ne?"</p>

  <p class="block">"Rubicon'un kıyısında dururken Caesar'ın söylediği buydu.</p>

  <p class="block">Nehri geçerse, Roma'ya karşı iç savaş başlattığı anlamına gelecekti. O hamleyi yaparsa bir daha geri dönüşü olmayacağını biliyordu."</p>

  <p class="block">Julius Caesar'ın bütün bunlarla ne ilgisi var? dedi Hayder.</p>

  <p class="block">Size sadece sözün nereden geldiğini söylüyorum. Caesar askerlerine nehri geçmelerini emrettiğinde, geri dönüşü olmayan noktayı geçeceğini biliyordu. Bu bir kumardı ama o da bir kumarbazdı ve barbut oynamayı severdi. Kararını verdiğinde, 'Ok yaydan çıktı,' dedi. Maura duraksadı.</p>

  <p class="block">Ve tarihi yazdı.</p>

  <p class="block">Yani Rubicon'u geçmesinin anlamı bu muydu? dedi Stillman.</p>

  <p class="block">Maura başıyla onayladı. "Rehinecimiz tercihini yaptığını söylüyor. Bize az önce geri dönüşü olmadığını söyledi."</p>

  <p class="block">Emerton seslendi. "O cep telefonuyla ilgili bilgi geldi.</p>

  <p class="block">Stephanie Tam, tıp merkezinde çalışan doktorlardan biri.</p>

  <p class="block">Kadın doğum uzmanı. Çağrı cihazına cevap vermiyor ve son görüldüğünde hastasını görmek için Tanısal Görüntüleme bölümüne gidiyormuş. Hastane kendi personelini gözden geçiriyor ve başka kimlerin orada olabileceğini anlamaya çalışıyor." "Anlaşılan en azından rehinelerden birinin kimliğini artık biliyoruz," dedi Stillman.</p>

  <p class="block">"Ya o cep telefonu? Aramayı denedik ama cevap vermiyor.</p>

  <p class="block">Açık kalmasına izin verelim mi?"</p>

  <p class="block">Eğer kapattırırsak onu öfkelendiririz. Şimdilik hattı tutmasına izin verin ama görüşmelerini izleyin. Stillman duraksadı ve alnındaki teri silmek için mendilini çıkardı. "En azından artık iletişim kuruyor; bizimle olmasa bile."</p>

  <p class="block">Burası şimdiden boğucu oldu bile, diye düşündü Maura, Stillman'ın kızarmış yüzüne bakarak. Ve gün çok daha fazla ısınacak. Başının döndüğünü hissetti ve bu karavanda bir saniye daha kalamayacağını anladı. "Biraz temiz hava almam gerek," dedi. "Gidebilir miyim?"</p>

  <p class="block">Stillman ona bir bakış atarken düşüncelerinin başka yerde olduğu belliydi. "Evet. Evet, gidebilirsiniz. Durun... iletişim bilgilerinizi bıraktınız mı?"</p>

  <p class="block">"Yüzbaşı Hayder ev ve cep telefonu numaralarımı aldı.</p>

  <p class="block">Yirmi dört saat arayabilirsiniz. Maura dışarı çıktı ve güneş ışığından gözlerini kırpıştırarak duraksadı."</p>

  <p class="block">Bulanık gözlerle Albany Caddesi'ndeki kargaşaya baktı.</p>

  <p class="block">Burası, her gün işine gelip gittiği cadde, adli tıbbın araba yoluna yanaştığı her seferinde gördüğü manzaraydı.</p>

  <p class="block">Şimdi araçlarla ve siyah üniformalı Özel Operasyon Bölümü polisleriyle dolmuştu. Herkes bu krizin fitilini tutuşturan kadının bir sonraki adımını bekliyordu.</p>

  <p class="block">Kimliği hepsi için gizemini hâlâ koruyan bir kadının.</p>

  <p class="block">Park edilmiş araçların arasından dolanarak çalıştığı binaya doğru yürümeye başladı ve bir polis şeridinin altından eğilerek geçti. Doğrulduğunda, tanıdık birinin kendisine doğru yürüdüğünü fark etti. Gabriel Dean'i tanıdığı iki yıllık süreçte onu hiç bu kadar sinirli görmemişti ki adam zaten duygularını çok ender gösterirdi. Ama şimdi yüzünde neredeyse paniğe yaklaşan bir ifade vardı. "Hiç isim alabildiniz mi?" diye sordu. Maura şaşkınlıkla başını iki yana salladı. "İsim mi?" "Rehineler. Binada kimler var?" "Sadece birinin adını duyabildim. Bir doktor." "Kim?"</p>

  <p class="block">Maura, Gabriel'in sert sorusuyla şaşırarak duraksadı.</p>

  <p class="block">Dr. Tam diye biri. Rehineci, bir radyo kanalını aramak için onun cep telefonunu kullandı. Gabriel dönüp hastane binasına baktı. "Ah, Tanrım!" "Sorun nedir?"</p>

  <p class="block">Jane'i bulamıyorum. Bulunduğu kattaki diğer hastalarla birlikte dışarı çıkarılmamış. "Hastaneye ne zaman gitmişti ki?"</p>

  <p class="block">Bu sabah, suyu geldikten sonra. Gabriel, Maura'ya baktı. "Dr. Tam onu kabul eden doktordu."</p>

  <p class="block">Maura komuta karavanında duyduklarını aniden hatırlayarak Gabriel'a baktı. Dr. Tam'in hastasını görmek için Tanısal Görüntüleme bölümüne gittiği söylenmişti. Jane.</p>

  <p class="block">Doktor, Jane'i görmeye gidiyordu. "Sanırım benimle gelsen iyi olur," dedi Maura.</p>
</body>
</html>
