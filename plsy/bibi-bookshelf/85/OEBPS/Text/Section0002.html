<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_2">2</h1>

  <p class="block">Maura Isles bütün gün temiz hava almamıştı. Sabahın yedisinden beri aldığı tek şey ölümün kokuşuydu ve bu kokuyu o kadar iyi tanıyordu ki neşterle soğuk eti keserken ve açığa çıkan iç organlarının leş kokusu etrafa yayılırken yüzünü bile buruşturmadı. Bazen cesetleri gözlemlemek için yanında duran polis memurları o kadar sağlam değildi. Bazen Maura, onların kokuyu bastırmak için burun deliklerine sürdükleri Vicks'in kokusunu alırdı. Bazen Vicks bile yeterli olmazdı ve aniden oldukları yerde sallandıklarını, arkalarını dönerek lavaboya kustuklarını görürdü. Polisler çürüyen dokuların yaydığı sülfürümsü kokuya ve formalinin yakıcı kokusuna onun kadar alışkın değillerdi. Bugün o kokulara eklenen ama ortama ait olmayan tatlı bir koku vardı: Şu anda otopsi masasında yatan Bayan Gloria Leder'ın teninden yayılan hindistancevizi yağı kokusu. Ayak tırnaklarına parlak pembe oje sürülmüş, iri kalçalı, iri göğüslü, elli yaşında, boşanmış bir kadındı. Bronz tenindeki beyaz çizgiler, evinin yüzme havuzunun kıyısında ölü bulunduğunda üzerinde olan bikinisinin iplerinden kalmıştı. Bikini elbette ki vücudu sarkmış orta yaşlı kadınların genellikle tercih ettiği bir şey değildi. Ben en son ne zaman mayo giymiştim? diye düşündü Maura, o yaz günü hayatının son anlarını havuzda geçiren Bayan Gloria Leder'ı kıskanarak. Neredeyse Ağustos ayıydı ve Maura daha ne plaja gitmiş, ne yüzme havuzunda oturmuş ne de kendi bahçesinde güneşlenmişti.</p>

  <p class="block">Rom ve kola, dedi masanın ayakucunda duran genç polis memura. "Sanırım bardağında olan şey buydu. Şezlongunun yanında duruyordu."</p>

  <p class="block">Maura, Memur Buchanan'ı morgunda ilk kez görüyordu.</p>

  <p class="block">Yüzündeki kâğıt maskeyle sürekli oynaması ve ağırlığını sürekli bir ayağından diğerine atması Maura'nın sinirini bozuyordu. Çocuk, polis olamayacak kadar genç görünüyordu. Hepsi artık fazla genç görünmeye başlamıştı zaten.</p>

  <p class="block">Bardağın içindeki sıvıyı aldınız mı? diye sordu, Memur Buchanan'a.</p>

  <p class="block">Ah... hayır, hanımefendi. İyice kokladım. Rom ve kola içtiğinden eminim.</p>

  <p class="block">Sabahın dokuzunda mı? Maura, masanın diğer tarafında duran asistanı Yoshima'ya baktı. Yoshima her zamanki gibi sessizdi ama Maura genç adamın siyah kaşlarından birinin kalktığını gördü ve bunun, Yoshima'dan alabileceği tek yorum olacağını biliyordu.</p>

  <p class="block">Pek fazla içmemiş, dedi Memur Buchanan. "Bardak hâlâ neredeyse ağzına kadar doluydu."</p>

  <p class="block">Pekâlâ, dedi Maura. "Sırtına bir bakalım."</p>

  <p class="block">Yoshima'yla birlikte cesedi yana çevirdiler.</p>

  <p class="block">Kalçasında bir dövme var, dedi Maura. "Küçük mavi bir kelebek."</p>

  <p class="block">Tanrım, dedi Buchanan. "Bu yaştaki bir kadında mı?"</p>

  <p class="block">Maura başını kaldırdı. "Elli yaş senin için bir hayli ileri, değil mi?"</p>

  <p class="block">Yani... şey, annem o yaşta.</p>

  <p class="block">Dikkat et, evlat. Ben sadece on yaş daha küçüğüm.</p>

  <p class="block">Neşteri alıp kesmeye başladı. Günün beşinci cesediydi ve hızlı çalışmıştı. Dr. Costas tatilde olduğundan ve önceki gece bir trafik kazası geldiğinden, soğuk oda o sabah ceset torbalarıyla doluydu. Biriken işleri bitirmiş olmasına rağmen, buzluğa iki ceset daha getirilmişti.</p>

  <p class="block">Onların yarına kadar beklemesi gerekecekti. Morgun memur personeli çoktan paydos etmişti ve Yoshima bir an önce eve gitme telaşıyla saatine bakıp duruyordu.</p>

  <p class="block">Maura eti keserek göğüs kafesiyle karın bölgesindeki organları açığa çıkardı. Sarkan organları aldı ve incelenmek üzere kesme sehpasına yerleştirdi. Gloria Leder yavaş yavaş sırlarını açıyordu: Yağlı bir karaciğer, çok fazla rom ve kola içmiş olduğunu gösteriyordu. Rahmi lifli tümörlerle doluydu.</p>

  <p class="block">Sonunda, kafatasını açtıklarında, ölüm nedeni ortaya çıktı. Maura beyni eldivenli elleriyle alırken görmüştü.</p>

  <p class="block">Subaraknoidal kanama, dedi ve Buchanan'a baktı. İçeri girdiğinde, olduğundan çok daha sararmış görünüyordu. "Bu kadında muhtemelen anevrizma vardı; beyin kökündeki damarlardan birinde zayıf bir nokta. Hipertansiyon, durumu kötüleştirmiş olabilir."</p>

  <p class="block">Buchanan bakışlarını Gloria Leder'ın kafatasından sarkan ve yüzünü kısmen örten gevşek deriden ayırmadan yutkundu.</p>

  <p class="block">Genellikle polis memurları bu noktada yüzlerini buruşturur veya başlarını çevirirdi; yüzün eski bir lastik maske gibi sarkışını gördükleri zaman.</p>

  <p class="block">Yani... doğal bir ölüm olduğunu mu söylüyorsunuz? diye sordu Buchanan.</p>

  <p class="block">Doğru. Burada görmen gereken başka bir şey yok.</p>

  <p class="block">Genç adam masadan çekilirken sendeliyordu. "Sanırım biraz temiz hava alsam iyi olacak... "</p>

  <p class="block">Ben de öyle, diye düşündü Maura. Bir yaz akşamı, bahçemin sulanması gerekiyor ve ben bütün gün dışarı çıkmadım.</p>

  <p class="block">Ama bir saat sonra hâlâ binadaydı. Masasında oturmuş, laboratuar evraklarını inceliyor ve raporları gözden geçiriyordu. Ameliyathane kıyafetini üzerinden çıkarmıştı ama morgun o ağır kokusu zaten üzerine değil, zihnine sinmişti adeta; bu berbat anı hiçbir zaman aklından çıkmayacaktı.</p>

  <p class="block">Diktafonu alıp Gloria Leder'la ilgili raporunu kaydetmeye başladı. "Evinin yüzme havuzunda bir şezlongun yanında ölü bulunmuş elli yaşında beyaz bir kadın. Hiçbir görünür travması olmayan, bakımlı, sağlıklı bir kadın. Dış inceleme, karnı bölgesinde eski bir ameliyat izini gösterdi; muhtemelen bir Apandisit ameliyatı. Küçük bir kelebek dövmesi..." Duraksayarak dövmeyi hatırlamaya çalıştı. Sol kalçasında mı, sağ kalcısında mıydı? Tanrım, çok yorgunum, diye düşündü. Hatırlayamıyorum. Ne önemsiz bir detay. Sonuçlarıyla ilgili hiçbir fark yaratmazdı ama yanlış bilgi vermekten nefret ederdi.</p>

  <p class="block">Yerinden kalkıp boş koridordan merdivene yürürken topukları beton basamaklarda çınladı. Laboratuara girip ışıklım açtığında, Yoshima'nın yine her yeri tertemiz bıraktığını gördü; masalar silinmişti ve pırıl pırıl parlıyordu. Yerler paspaslanmıştı. Soğuk odaya geçti ve ağır dolap kapısını çekti. Soğuk buharlar dışarı yayıldı.</p>

  <p class="block">Pis kokulu bir suya dalacakmış gibi refleks olarak nefes aldı ve dolaba girdi.</p>

  <p class="block">Üzerinde ceset torbası olan sekiz sedye vardı; çoğu cenaze evlerine gitmek için bekliyordu. Sırada ilerledi ve sonunda Gloria Leder'in etiketini buldu. Fermuarı açıp ellerini cesedin poposunun altına soktu ve dövmeyi görebileceği kadar çevirdi.</p>

  <p class="block">Sol kalçadaydı.</p>

  <p class="block">Tekrar fermuarı çekip torbayı kapadı ve tam dışarı çıkmak üzereyken aniden donup kaldı. Dönüp soğuk odaya baktı.</p>

  <p class="block">Bir şey mi duydum?</p>

  <p class="block">Havalandırma çalışmaya ve buzlu hava üflemeye başladı.</p>

  <p class="block">Evet, sanırım buydu, diye düşündü. Fan ya da buzdolabı kompresörü. Belki de borulardaki suyun sesi. Artık eve gitme zamanıydı. Çok yorgundu ve hayal görmeye başlıyordu.</p>

  <p class="block">Yine gitmek için döndü.</p>

  <p class="block">Ama yine donup kaldı. Bir kez daha dönerek ceset torbalarına baktı. Kalbi o kadar hızlı atıyordu ki duyabildiği tek şey kendi nabzıydı.</p>

  <p class="block">Burada bir şey hareket etti. Bundan eminim.</p>

  <p class="block">İlk torbayı açtı ve göğsü dikilerek kapatılmış bir erkek cesediyle karşılaştı. Çoktan otopsisi yapılmıştı.</p>

  <p class="block">Kesinlikle ölüydü.</p>

  <p class="block">Hangisi? O ses hangisinden geldi?</p>

  <p class="block">Bir sonraki torbayı açtı ve çürükler içinde bir yüz, parçalanmış bir kafatasıyla karşılaştı. Ölmüş.</p>

  <p class="block">Titreyen ellerle üçüncü torbayı açtı. Naylon ayrıldı ve siyah saçlı, siyanotik dudaklı, solgun tenli genç bir kadın yüzüyle karşılaştı. Fermuarı aşağı kadar çekerek, kumaşı beyaz tenine yapışmış ıslak bir bluz gördü; ten soğuk su damlalarıyla hâlâ parlıyordu. Bluzu kaldırdığında iri göğüsler ve ince bir bel gördü. Gövde kısmı hâlâ sağlamdı; henüz patoloji neşteriyle kesilmemişti. El ve ayak Parmakları morarmıştı; kollarda mavi tonlar vardı.</p>

  <p class="block">Parmaklarını kadının boynuna bastırdı ve buz gibi deriyi hissetti. Kulağını dudaklara iyice yaklaştırarak bir nefes belirtisi, yanaklarda çok hafif bir şişme hareketi bekledi.</p>

  <p class="block">Ceset aniden gözlerini açtı.</p>

  <p class="block">Maura korkuyla sıçrayarak geri savruldu. Arkasındaki sedyeye çarptı ve tekerlekler dönerken neredeyse düşüyordu.</p>

  <p class="block">Ayağa kalkmaya çalışırken kadının gözlerinin hâlâ açık olduğunu ama odaksız olduğunu gördü. Morarmış dudaklardan sessiz kelimeler süzüldü.</p>

  <p class="block">Onu buzluktan çıkar ve hemen ısıt!</p>

  <p class="block">Maura sedyeyi kapıya doğru itti ama sedye yerinden kıpırdamadı. Paniğe kapıldığından, tekerleklerin kilidini açmayı unutmuştu. Hemen frenleri indirdi ve tekrar itti.</p>

  <p class="block">Bu kez sedye soğuk odadan daha sıcak bölüme doğru hareket etti.</p>

  <p class="block">Kadının gözleri yavaşça tekrar kapandı. Maura ona doğru eğildi ama dudaklarından süzülen herhangi bir hava akımı algılayamadı. Ah, Tanrım. Seni şimdi kaybedemem!</p>

  <p class="block">Bu yabancı hakkında hiçbir şey bilmiyordu; ne adı, ne de tıp geçmişi hakkında hiçbir bilgisi yoktu. Kadında bulaşıcı ve ölümcül bir virüs olabilirdi ama yine de dudaklarını kadınınkilere bastırdı ve soğuk etin tadını alınca neredeyse kusacaktı. Üç derin nefes verdi ve şahdamarında atışı kontrol etmek için parmağıyla bastırdı.</p>

  <p class="block">Hayal mi görüyorum? Parmaklarımın arasında hissettiğim kendi nabzım mı?</p>

  <p class="block">Duvardaki telefonu kapıp 911 'i aradı.</p>

  <p class="block">Acil durum operatörü.</p>

  <p class="block">"Ben adli tıptan Dr. Isles. Bir ambulansa ihtiyacım var.</p>

  <p class="block">Burada solunumu durmuş bir kadın var... "</p>

  <p class="block">Affedersiniz, adli tıp mı dediniz?</p>

  <p class="block">Evet! Binanın arka tarafındayım, yükleme rampasının içinde. Albany Caddesi, tıp merkezinin tam karşısı!</p>

  <p class="block">Hemen bir ambulans gönderiyorum!</p>

  <p class="block">Maura telefonu kapadı. Dudaklarını kadınınkilere bastırırken, mide bulantısını bir kez daha bastırdı. Üç hızlı nefes daha ve yine parmaklarını kadının boynuna dayadı.</p>

  <p class="block">Nabız! Kadının nabzı kesinlikle atıyordu!</p>

  <p class="block">Aniden bir öksürük, bir hırıltı duydu. Kadının nefes borusunda hava gidip gelmeye başlamıştı ve boğazındaki balgamı oynatıyordu.</p>

  <p class="block">Dayan. Nefes al kızım. Nefes al!</p>

  <p class="block">Güçlü bir siren sesi ambulansın gelişini haber verdi.</p>

  <p class="block">Maura arka kapılan itip açtı ve araç geri geri yanaşırken ışıklara gözlerini kısarak baktı. İki ambulans görevlisi ellerinde malzemeleriyle arabadan dışarı fırladı.</p>

  <p class="block">Buradan! diye bağırdı Maura.</p>

  <p class="block">Solunum hâlâ sıfır mı?</p>

  <p class="block">Hayır, şimdi nefes alıp veriyor. Nabız atışlarını da hissettim.</p>

  <p class="block">İki adam binaya daldı ve sedyede yatan kadına bakarak duraksadı. "Tanrım," diye mırıldandı ikisinden biri. "Bu bir ceset torbası mı?"</p>

  <p class="block">Onu soğuk odada buldum, dedi Maura. "Şimdiye kadar muhtemelen hipotermiye yakalanmıştır."</p>

  <p class="block">'Tanrım! Bu en kötü kâbusunuz olmalı."</p>

  <p class="block">Oksijen maskesi ve serum tüpleri çıkarıldı. Hemen EKG okumalarına baktılar. Monitörde yavaş bir ritim görülüyordu. Kadının kalbi atıyordu ve nefes alıp veriyordu ama hâlâ ölü gibi görünüyordu.</p>

  <p class="block">Kadının gevşek durumdaki kollarından birine turnike uygulayan ambulans görevlisi, Maura'ya sordu: "Hikayesi ne? Buraya nasıl gelmiş?"</p>

  <p class="block">Onun hakkında hiçbir bilgim yok, dedi Maura. "Soğuk odadaki başka bir cesedi kontrol etmek için aşağı indim ve bunun kıpırdadığını duydum."</p>

  <p class="block">Bu, burada sık olur mu?</p>

  <p class="block">Benim için bir ilk, dedi Maura, sonuncu olmasını umarak.</p>

  <p class="block">Ne kadar süredir buzlukta?</p>

  <p class="block">Maura duvarda asılı tabloya baktı ve öğle saatlerinde morga bir 'Jane Doe' gelmiş olduğunu gördü. Sekiz saat olmuş. Sekiz saat bir ceset torbasında kalmış. Ya benim masama gelseydi? Ya göğsünü kesip açsaydım? Bir sepeti karıştırarak kadının belgelerinin bulunduğu bir zarf çıkardı. "Weymouth İtfaiye ve Kurtarma görevlileri getirmiş," dedi. "Boğulduğu bildirilmiş..."</p>

  <p class="block">Vay canına! Ambulans görevlisi az önce damara serum iğnesi sokmuştu ve hasta aniden hareketlenmiş, gövdesi sedyede kasılmıştı. Delinen damardan deriye kan yayılırken, serum bölgesi sihirliymiş gibi masmavi kesildi.</p>

  <p class="block">Lanet olsun, yeri kaybettim. Onu tutmama yardım edin!</p>

  <p class="block">Tanrım, bu kız kalkıp yürüyecek!</p>

  <p class="block">Şimdi gerçekten savaşıyor. Serum akışını başlatamıyorum.</p>

  <p class="block">O hâlde sedyeye alalım ve götürelim. "Onu nereye götürüyorsunuz?" diye sordu Maura. "Caddenin karşı tarafına. Acil Servis'e. Elinizde belgeler varsa kopyalarını isterler."</p>

  <p class="block">Maura başıyla onayladı. "Orada buluşuruz."</p>

  <p class="block">Acil Servis penceresinin önünde uzun bir hasta kuyruğu vardı ve hasta kabul bölümündeki hemşire, Maura'nın kendisiyle göz göze gelme çabalarına karşılık verecek gibi görünmüyordu. Bu yoğun gecede sıranın önüne geçmeyi haklı çıkarmak için bir organının kopmuş ve kan fışkırtıyor olması gerekirdi ama Maura diğer hastaların eleştiren bakışlarına aldırmadan kendine yol açıp pencereye yaklaştı ve cama vurdu.</p>

  <p class="block">Sıranızı bekleyeceksiniz, dedi hemşire.</p>

  <p class="block">"Ben Dr. Isles. Bir hastanın nakil belgelerini getirdim.</p>

  <p class="block">"Doktor onları isteyecektir."</p>

  <p class="block">"Hangi hasta? "</p>

  <p class="block">Caddenin karşı tarafından az önce getirdikleri kadın.</p>

  <p class="block">Yani morgdan alman kadını mı kastediyorsunuz?</p>

  <p class="block">Maura sıradaki diğer hastaların her kelimeyi duyduğunu fark ederek aniden duraksadı. "Evet," dedi sadece.</p>

  <p class="block">Geçin hemen. Sizinle konuşmak istiyorlar. Onunla başları dertte.</p>

  <p class="block">Kapı kilidi cızlayarak açıldı ve Maura tedavi bölümüne geçti. Hemşirenin dert derken neyi kastettiğini hemen anladı. Jane Doe henüz bir tedavi odasına alınmamıştı; hâlâ koridorda yatıyordu ve üzerine ısıtıcılı bir battaniye örtülmüştü, iki ambulans görevlisi ve bir hemşire onu kontrol altına almaya çalışıyordu.</p>

  <p class="block">Şu kayışı daralt!</p>

  <p class="block">Lanet olsun, eli yine kurtuldu!</p>

  <p class="block">Oksijen maskesini unutun. İhtiyacı yok.</p>

  <p class="block">Şu seruma dikkat edin, yoksa kaybedeceğiz!</p>

  <p class="block">Maura sedyeye doğru atıldı ve hasta damar iğnesini çıkaramadan bileğini yakaladı. Kadın bileğini kurtarmaya çalışırken siyah uzun saçlar Maura'nın yüzüne çarptı.</p>

  <p class="block">Daha yirmi dakika önce bu kadın morarmış dudaklarla bir ceset torbasının içinde yatan bir cesetti. Şimdi kol ve bacaklarına tekrar can gelirken onu zorlukla zapt edebiliyorlardı.</p>

  <p class="block">'Tutun! Şu kolu tutun!"</p>

  <p class="block">Kadının gırtlağının derinliklerinden bir ses başladı; yaralı bir hayvanın iniltisi gibiydi. Sonra başını arkaya attı ve insanüstü bir çığlık kopardı. Tanrım, diye düşündü Maura, ensesindeki tüyler diken diken olurken, ben ölümden neyi geri getirdim böyle?</p>

  <p class="block">Dinle beni. Dinle! diye emretti Maura. Kadının başını ellerinin arasına aldı ve panikle kırışmış bir yüze baktı. "Sana bir şey olmasına izin vermeyeceğim. Söz veriyorum. Sana yardım etmemize izin vermelisin."</p>

  <p class="block">Maura'nın sesiyle kadın hareketsizleşti. Mavi gözler onun bakışlarına karşılık verirken, siyah gözbebekleri irileşti.</p>

  <p class="block">Hemşirelerden biri kadının eline sessizce bir halka kayış geçirmeye başladı.</p>

  <p class="block">Hayır, diye düşündü Maura. Bunu yapma.</p>

  <p class="block">Kayış bileğine sürtündüğü anda, kadın yanmış gibi geri çekti. Kolu uçtu ve Maura yanağına inen darbenin etkisiyle geri savruldu.</p>

  <p class="block">Yardım edin! diye bağırdı hemşire. "Dr. Cutler buraya gelebilir mi?"</p>

  <p class="block">Maura zonklayan yüzüyle gerilerken, bir doktor yanında başka bir hemşireyle tedavi odalarından birinden çıktı.</p>

  <p class="block">Kargaşa bekleme salonundaki hastaların da ilgisini çekmişti. Maura onların cam bölmeden merakla baktıklarını ve Acil Servis'in bir bölümünden daha ilginç bir olayı hevesle izlediklerini gördü.</p>

  <p class="block">Herhangi bir alerjisi olup olmadığını biliyor muyuz?</p>

  <p class="block">diye sordu doktor.</p>

  <p class="block">Tıp kayıtları yok, dedi hemşire.</p>

  <p class="block">Burada neler oluyor? Neden kontrolden çıktı?</p>

  <p class="block">Hiçbir fikrimiz yok.</p>

  <p class="block">Pekâlâ. Pekâlâ. Beş miligram Haldol deneyelim.</p>

  <p class="block">Serum kolundan çıktı!</p>

  <p class="block">O zaman iğne yapın! Kendine zarar vermeden biraz Valium da verin.</p>

  <p class="block">İğne etine girerken kadın bir çığlık daha attı.</p>

  <p class="block">Bu kadınla ilgili bildiğimiz bir şey var mı? Kimdir?</p>

  <p class="block">Doktor, birkaç adım ötede duran Maura'yı aniden fark etti. "Akrabası mısınız?"</p>

  <p class="block">Ambulansı ben aradım. Adım Dr. Isles.</p>

  <p class="block">Doktoru musunuz?</p>

  <p class="block">Maura cevap veremeden, ambulans görevlilerinden biri araya girdi. "Adli tıp uzmanı. Bu hasta morgda uyanmış."</p>

  <p class="block">Doktor, Maura'ya baktı. "Dalga geçiyorsunuz."</p>

  <p class="block">Onu soğuk odada hareket ederken buldum, dedi Maura.</p>

  <p class="block">Doktor inanamayan bir tavırla güldü. "Ölü olduğunu kim belirtmiş?"</p>

  <p class="block">Onu Weymouth itfaiye ve Kurtarma getirmiş.</p>

  <p class="block">Doktor hastaya baktı. "Eh, şimdi kesinlikle hayatta."</p>

  <p class="block">Dr. Cutler, iki numaralı oda boş! diye seslendi bir hemşire. "Hastayı oraya alabiliriz."</p>

  <p class="block">Sedye koridorda itilerek bir tedavi odasına sokulurken Maura da takip etti. Haldol ve Valium etkisini gösterirken kadının çırpınışları zayıfladı. Hemşireler kan örneği alarak EKG kablolarını tekrar taktılar. Kalp ritmi monitörde tıklamaya başladı.</p>

  <p class="block">Pekâlâ, Dr. Isles, dedi acil servis doktoru, kadının gözlerine kalem fenerle bakarken. "Bana gerisini anlatın."</p>

  <p class="block">Maura cesetle birlikte gelen fotokopi kâğıtların bulunduğu zarfı açtı. "Size nakil belgelerindeki bilgileri okuyayım," dedi. "Sabah saat sekizde Weymouth İtfaiye ve Kurtarma, Sunrise Yat Kulübü'nden bir aramaya cevap vermiş; Hingham Körfezi'nde tekne sahipleri cesedi suda bulmuş. Sudan alındığında nabzı atmıyormuş ve solunum yokmuş. Üzerinden kimlik de çıkmamış. Olay yerine gelen bir polis dedektifi, çok büyük olasılıkla kaza olduğuna karar vermiş. Ceset öğlende bize nakledilmiş." "Adli tıpta kimse kadının hayatta olduğunu fark etmemiş mi?"</p>

  <p class="block">"Ceset geldiğinde biz başka vakalarla uğraşıyorduk. I95 'te bir kaza olmuş. Ve hâlâ dün geceden bekleyen cesetler vardı."</p>

  <p class="block">Saat neredeyse dokuz. Kimse bu kadını kontrol etmedi mi? "Ölülerin acil durumları olmaz." "Yani onları öylece buzlukta mı bırakıyorsunuz?" "Sıraları gelene kadar."</p>

  <p class="block">Ya bu gece kıpırdadığını duymasaydınız? Doktor dönüp Maura'ya baktı. "Yani yarın sabaha kadar orada kalabileceğini mi söylüyorsunuz?" Maura kızardığını hissetti. "Evet," diye itiraf etti.</p>

  <p class="block">Dr. Cutler, yoğun bakım ünitesinde boş bir yatak var, dedi bir hemşire. "Oraya mı alalım?"</p>

  <p class="block">Doktor başıyla onayladı. "Ne tür şeyler almış olabileceğini bilmiyoruz, bu yüzden toksikoloji testi yapılmasını ve yoğun bir şekilde gözlemlenmesini istiyorum." Artık gözlerini kapamış olan hastaya baktı.</p>

  <p class="block">Dudakları sessiz bir şekilde dua eder gibi kıpırdıyordu.</p>

  <p class="block">Bu zavallı kadın bir kez ölmüş; bunun tekrar olmamasını sağlayalım. Maura anahtarıyla kapıyı açmaya çalışırken evin içinden gelen telefon sesini duyabiliyordu. Oturma odasına geçtiğinde telefonun çalması kesilmişti. Arayan her kimse mesaj da bırakmadı. Arayanı görmek için arayanların listesine baktı ama son arayan kişiyi tanımıyordu: ZOE FOSSEY. Yanlış numara mıydı acaba? Bu konuda endişelenmek istemiyorum, diye düşündü ve mutfağa doğru yürüdü. Şimdi de cep telefonu çalıyordu. Çantasından çekip aldı ve arayan kişinin iş arkadaşı Dr. Abe Bristol olduğunu gördü. "Selam, Abe?"</p>

  <p class="block">Maura, bana bu gece acil serviste olanları anlatmak isler misin? "Haberin var mı?"</p>

  <p class="block">Üç yerden aradılar bile. Globe, Herald ve yerel bir televizyon kanalı. "Bu muhabirler ne diyor?"</p>

  <p class="block">Hepsi uyanan cesedi soruyor. Söylediklerine göre bir tıp merkezine yeni kabul edilmiş. Neden söz ettikleri hakkında hiçbir fikrim yok.</p>

  <p class="block">Ah, Tanrım. Basın bunu nasıl bu kadar çabuk öğrendi?</p>

  <p class="block">Yani doğru mu?</p>

  <p class="block">Seni arayacaktım... Maura duraksadı. Oturma odasındaki telefon çalıyordu. "Diğer telefondan arıyorlar. Seni sonra arasam olur mu, Abe?" "Bana olanları anlatacağına söz verirsen." Maura oturma odasına koştu ve ahizeyi kaldırdı. "Dr. Isles."</p>

  <p class="block">Ben Kanal Altı Haber'den Zoe Fossey. Acaba sizinle...</p>

  <p class="block">Saat neredeyse on, diye araya girdi Maura. "Bu ev telefonum. Benimle konuşmak istiyorsanız, mesai saatlerim arasında ofisimden aramalısınız."</p>

  <p class="block">"Bu gece morgda bir kadının uyandığını öğrendik."</p>

  <p class="block">"Yorum yok."</p>

  <p class="block">"Kaynaklarımız bize bir polis dedektifinin ve Weymouth'taki bir kurtarma ekibinin kadını ölü olarak teşhis ettiğini söyledi. Merkezinizden biri de aynı teşhiste bulundu mu?"</p>

  <p class="block">Bu teşhiste merkezimiz hiçbir şekilde yer almadı.</p>

  <p class="block">Ama kadın size teslim edilmişti, değil mi?</p>

  <p class="block">Merkezimizden hiç kimse ölüm teşhisinde bulunmadı.</p>

  <p class="block">Yani suçun Weymouth İtfaiye ve Kurtarma ile polise ait olduğunu mu söylüyorsunuz? Böyle bir hata nasıl yapılabilir? Birinin hayatta olup olmadığını anlamak o kadar zor... Maura telefonu kapadı.</p>

  <p class="block">Telefon neredeyse hemen tekrar çaldı. Bu kez arayan farklı bir numaraydı. Ahizeyi kaldırdı. "Dr. Isles."</p>

  <p class="block">Ben Associated Press'ten Dave Rosen. Sizi rahatsız ettiğim için üzgünüm ama adli tıbba teslim edildikten sonra bir ceset torbasının içinde uyanan bir kadınla ilgili araştırma yapıyoruz. Bu doğru mu?</p>

  <p class="block">Siz bunları nasıl öğrendiniz? Bu aldığım ikinci telefon. "Korkarım daha çok arayan olacak."</p>

  <p class="block">"Peki, size bu konuda ne söylendi?"</p>

  <p class="block">Bugün öğleden sonra Weymouth İtfaiye ve Kurtarma tarafından morga getirildiği. Canlı olduğunu fark edenin siz olduğunuz ve ambulans çağırdığınız. Hastaneyle konuştum ve hastanın durumunun ciddi ama kontrol altında olduğunu söylediler. Bütün bunlar doğru mu?</p>

  <p class="block">Evet ama... Onu bulduğunuzda gerçekten ceset torbasında mıydı? Oraya mı tıkılmıştı? "Bunu çok fazla sansasyonel hâle getiriyorsunuz."</p>

  <p class="block">Merkezinizde biri gelen cesetleri düzenli olarak kontrol eder mi? Ölü olduklarından emin olmak için?</p>

  <p class="block">Sabah size bir basın açıklaması sunacağım. İyi geceler.</p>

  <p class="block">Maura telefonu kapadı ve tekrar çalmasına fırsat vermeden fişini çekti. Bu gece uyuyabilmesinin tek yolu buydu.</p>

  <p class="block">Artık sessizleşen telefona bakarken düşündü: Haber nasıl bu kadar hızlı yayılmıştı?</p>

  <p class="block">Sonra acil servisteki tanıkları düşündü; memurlar, hemşireler, hademeler, bekleme salonunun cam bölmesinden ilgiyle izleyen hastalar. Aralarından herhangi biri telefona sarılmış olabilirdi. Tek bir arama, haberin duyulmasına yelerdi. Hiçbir şey böylesine korkunç bir söylenti kadar hızlı duyulmazdı. Yarın zor bir gün olacaktı ve buna hazır olması gerekiyordu.</p>

  <p class="block">Cep telefonundan Abe'i aradı. "Bir sorunumuz var," dedi.</p>

  <p class="block">Tahmin ettim.</p>

  <p class="block">Basınla konuşma. Ben bir basın açıklaması hazırlayacağım. Bu gecelik ev telefonumu fişten çektim. Bana ulaşman gerekirse cebimden ara.</p>

  <p class="block">Bütün bunlarla başa çıkmaya hazır mısın?</p>

  <p class="block">Başka kim yapacak ki? Kadını bulan benim.</p>

  <p class="block">Bunun ulusal çapta bir haber olacağını biliyorsun, Maura.</p>

  <p class="block">Associated Press aradı bile.</p>

  <p class="block">"Ah, Tanrım. Kamu Güvenliği Bürosu'yla konuştun mu?</p>

  <p class="block">Soruşturmayı onlar yürütecek."</p>

  <p class="block">Sanırım sıradakiler onlar.</p>

  <p class="block">Basın açıklaması için yardıma ihtiyacın var mı?</p>

  <p class="block">"Biraz zamana ihtiyacım var. Yarın biraz geç geleceğim.</p>

  <p class="block">Ben gelene kadar onları oyala."</p>

  <p class="block">Muhtemelen bir dava açılacak.</p>

  <p class="block">Biz suçsuzuz, Abe. Yanlış bir şey yapmadık.</p>

  <p class="block">Fark etmez. Buna hazırlansan iyi edersin.</p>
</body>
</html>
