<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_25">26</h1>

  <p class="block">Washington Reagan uçağına bindiklerinde göğüsleri şişmişti ve ağrıyordu; vücudu ancak bir bebeğin emişinin verebileceği rahatlığı arıyordu. Ama Regina yanında değildi; kızı, günü Angela'nın becerikli ellerinde geçiriyordu ve o anda muhtemelen ne yaptığını kesinlikle bilen biri tarafından keyifle bakılıyordu. Bebeğim daha iki haftalık ve daha şimdiden onu bırakıyorum, diye düşündü Jane, uçağın penceresinden dışarı bakarken. Ne kötü bir anneyim! Ama tırmanan uçaklarının altında Boston gerilerde kalırken hissettiği şey suçluluk duygusu değil, anneliğin ağırlığından, uykusuz gecelerden ve saatler boyunca bir aşağı bir yukarı yürümekten kurtuluşun verdiği ani bir hafiflikti. Benim neyim var? diye düşündü. Neden çocuğumdan uzaklaştığım için bu kadar rahatlıyorum?</p>

  <p class="block">Kötü anne!</p>

  <p class="block">Gabriel'in eli onun elini kavradı. "Her şey yolunda mı?"</p>

  <p class="block">Evet.</p>

  <p class="block">Endişelenme. Annen ona iyi bakacaktır.</p>

  <p class="block">Jane başıyla onayladı ve pencereden bakmaya devam etti.</p>

  <p class="block">Çocuğunun evden çıkıp kötü adamları kovalamak için sabırsızlanan kötü bir annesi olduğunu kocasına nasıl söyleyebilirdi? Televizyonda polislerle ilgili bir şey izlediğinde canı acıyacak kadar işini özlediğini?</p>

  <p class="block">Birkaç sıra arkalarında bir bebek ağlamaya başladı ve Jane'in sütle şişmiş göğüsleri zonkladı. Regina 'yı geride bıraktığım için, diye düşündü, vücudum beni cezalandırıyor.</p>

  <p class="block">Uçaktan indikten sonra yaptığı ilk şey, kadınlar tuvaletine girmek oldu. Orada bir klozetin üzerine oturarak tuvalet kağıtlarına sütünü sağdı ve sağıldıklarında ineklerin de aynı şekilde rahatlayıp rahatlamadıklarını merak etti.</p>

  <p class="block">Geri döndüğünde Gabriel'ı havaalanının gazete bayiinin önünde kendisini beklerken buldu. "Şimdi kendini daha iyi hissediyor musun?" diye sordu Gabriel.</p>

  <p class="block">Möö!</p>

  <p class="block">Leesburg Dedektifi Eddie Wardlaw onları gördüğüne pek de sevinmişe benzemiyordu. Kırklı yaşlarda, ekşi yüzlü, dudakları denediğinde bile gözleri gülümsemeyen bir adamdi. Jane adamın yorgun mu, yoksa ziyaretlerinden rahatsız mı olduğuna karar veremedi. Tokalaşmadan önce kimliklerini görmek istedi ve her birini hakaret denebilecek bir süreyle inceledi; sanki sahte olduklarından eminmiş gibi bakıyordu. Ancak ondan sonra istemeyerek ellerini sıktı ve onları resepsiyon masasının arkasına aldı.</p>

  <p class="block">Bu sabah Dedektif Moore'la konuştum, dedi, koridorda kasıtlı bir tempoyla ilerlerken.</p>

  <p class="block">Sizi görmek için buraya geldiğimizi ona söyledik, dedi Jane.</p>

  <p class="block">İkinizin güvenilir olduğunuzu söyledi. Wardlaw, elini cebine sokarak bir anahtar takımı çıkardı ve duraksayarak onlara baktı. "İkinizin geçmişinizle ilgili bilgi edinmeliydim; bu yüzden biraz araştırdım. Neler olup bittiğini anladığınız dan eminim."</p>

  <p class="block">Aslında anlamıyoruz, dedi Jane. "Bütün bu işi kendi başımıza çözmeye çalışıyoruz."</p>

  <p class="block">Öyle mi? Wardlaw homurdandı. "Kulübe hoş geldiniz."</p>

  <p class="block">Kapıyı açtı ve onları küçük bir toplantı odasına soktu.</p>

  <p class="block">Masanın üzerinde dava numarası verilmiş ve içine bir yığın dosya yerleştirilmiş bir mukavva kutu duruyordu.</p>

  <p class="block">Wardlaw dosyalan işaret etti. "Ne kadar çok olduğunu görebilirsiniz. Hepsini kopyalayamadım. Moore'a sadece paylaşmakta sakınca görmeyeceğim kadarını gönderdim. Bu iş başından beri çapraşık ve bu dosyaları kimin gördüğünden kesinlikle emin olmalıydım."</p>

  <p class="block">Bakın, referanslarımı yine kontrol etmek ister misiniz?</p>

  <p class="block">diye sordu Jane. "Birimimden istediğiniz herkesle konuşabilir siniz. Hepsi sicilimi bilir."</p>

  <p class="block">Siz değil, Dedektif. Polislerle bir sorunum yok. Ama Büro'dan olanlar... Wardlaw, Gabriel'a baktı. "Biraz temkinli olmak zorundayım. Özellikle de şimdiye kadar olanlar düşünülürse."</p>

  <p class="block">Gabriel anında takınabildiği soğuk bakışlarla karşılık verdi. Aynı bakışlar, ilk tanıştıklarında Jane'i kol boyu mesafede tutmaya yetiyordu. "Benimle ilgili endişeleriniz varsa, Dedektif, bunu daha ileri gitmeden önce, şimdi konuşalım."</p>

  <p class="block">Siz neden buradasınız, Ajan Dean? Sizler elimizdeki her şeyi taradınız bile zaten.</p>

  <p class="block">FBI bu olaya mı karıştı? diye sordu Jane.</p>

  <p class="block">Wardlaw ona döndü. "Her şeyin kopyasını istediler. O kutudaki her kâğıt parçasının. Adli laboratuarımıza güvenmedikleri için fiziksel kanıtları incelemek amacıyla kendi teknisyenlerini getirdiler. Federaller hepsini gördü." Tekrar Gabriel'a döndü. "Yani davayla ilgili sorularınız varsa, gidip Büro'daki kendi arkadaşlarınızla konuşsanıza."</p>

  <p class="block">İnanın bana, Ajan Dean'e kefil olabilirim, dedi Jane.</p>

  <p class="block">Onunla evliyim.</p>

  <p class="block">Evet, Moore bunu bana söyledi. Wardlaw güldü ve başını iki yana salladı. "Bir federal ajan ve bir polis. Bana sorarsanız bu kedilerin köpeklerle evlenmesi gibi bir şey." Kutuya uzandı. "Pekâlâ, istediğiniz şey bu.</p>

  <p class="block">Soruşturma kontrol dosyalan. Olay raporları." Dosyaları tek tek alıp masaya vurarak bırakmaya başladı.</p>

  <p class="block">"Laboratuar ve otopsi raporlan. Kurban. fotoğrafları.</p>

  <p class="block">Günlük kayıtlar. Gazete kupürleri ve basın açıklamaları... Aniden bir şeyi hatırlamış gibi duraksadı. "Yararlı bulabileceğiniz bir şey daha var," dedi ve kapıya döndü. "Hemen getiririm."</p>

  <p class="block">Biraz sonra elinde bir videokasetle geri döndü. "Bunu masamda kilitli tutuyorum," dedi. "Bütün federaller kutuları karıştırırken, bu video görüntülerini güvenli bir yerde saklamam gerektiğini düşündüm." Bir dolaba yürüyüp, tekerlekli sehpa üzerine yerleştirilmiş bir televizyonla videokaset oynatıcı çıkardı. "Washington'a bu kadar yakınken, arada bir politik komplikasyonları olan davalarla karşılaşabiliyoruz," dedi, kabloyu takarken.</p>

  <p class="block">Bilirsiniz, kötü davranan seçilmiş yetkililer. Birkaç yıl önce bir senatörün karısı Mercedes'i yol dışına yuvarlandığında öldü. Sorun şuydu ki; arabayı kullanan adam kocası değildi. Daha da kötüsü, adam Rus büyükelçiliğinde çalışıyordu. FBI'ın o olayda ne kadar çabuk müdahale ettiğini görmeliydiniz. Televizyonu açtı ve doğrulup onlara baktı. "Bu davada bir tür dejâvu duygusu yaşıyorum."</p>

  <p class="block">Politik uzanımları olduğunu mu düşünüyorsunuz? diye sordu Gabriel.</p>

  <p class="block">"Sarayın sahibinin kim olduğunu bilmek ister misiniz?</p>

  <p class="block">Bulmamız haftalarımızı aldı."</p>

  <p class="block">Ballentree'nin bir alt firması.</p>

  <p class="block">"İşte politik uzanım da bu. Washington'da bir Goliath' tan söz ediyoruz. Beyaz Saray'ın kankası. Ülkenin en büyük savunma taşeronu. O gün neyin içine girdiğim konusunda hiçbir fikrim yoktu. Vurulmuş beş kadının cesedini bulmak zaten yeterince kötüydü. Buna politikayı, FBI müdahalesini de ekleyin, lanet olasıca erken emekliliğimi isteyebilirim."</p>

  <p class="block">Wardlaw kaseti yerleştirdi, uzaktan kumandayı aldı ve oynatma tuşuna bastı.</p>

  <p class="block">Televizyon ekranında karla kaplı ağaçlar belirdi. Güneşli bir gündü ve güneş ışığı buzların üzerinden parlıyordu.</p>

  <p class="block">911 aramayı sabah onda almış, dedi Wardlaw. "Kimliğini belirtmek istemeyen bir erkek sesi. Deerfield Road'daki bir evde bir olay olduğunu ve polisin kontrol etmesi gerektiğini bildirmiş. Deerfield Road'da çok fazla ev yoktur, bu yüzden devriye arabasının söz konusu evi bulması uzun sürmemiş."</p>

  <p class="block">Arama nereden yapılmış?</p>

  <p class="block">Ashburn'ün yaklaşık otuz beş mil dışındaki bir ankesörlü telefondan. Telefonun üzerinde işe yarar parmak izleri bulamadık. Arayan kişinin kimliği saptanamadı.</p>

  <p class="block">Televizyon ekranında park hâlindeki yarım düzine araç göründü. Arka tarafta erkek sesleri duyuluyordu ve kameramanın sesi anlatmaya başladı: "Tarih Dört Ocak, saat sabah on bir otuz beş. Adres dokuz numara, Deerfield Road, Ashburn, Virginia. Buradaki yetkililer Dedektif Ed Wardlaw ve ben Dedektif Byron McMahon..."</p>

  <p class="block">Kamerayı ortağım kullanıyordu, dedi Wardlaw. "Evin önündeki araba yolunu görüyorsunuz. Görebileceğiniz gibi etraf ağaçlarla çevrili. Yakınlarda hiç komşu yok."</p>

  <p class="block">Kamera yavaşça pan yaparak bekleme hâlindeki iki ambulansı geçti. Ambulans görevlileri birbirlerine sokulmuş hâlde duruyor, nefesleri duman hâlinde havaya yayılıyordu. Lens yavaşça dönmeye devam ederek, sonunda evin üzerinde duraksadı. İki katlı bir tuğla evdi ama bir zamanlar görkemli olmasına rağmen ihmal edildiği belliydi. Panjurlarındaki ve pencere pervazlarındaki beyaz boyalar dökülmüştü. Veranda tırabzanlarından biri yana yatmıştı. Pencereler demir parmaklıklıydı ve bu, sakin bir kırsal yoldaki bir eve değil, şehir içinde bir apartman dairesine uygun düşecek bir mimari özellikti.</p>

  <p class="block">Kamera, konuklarını asık suratla bekleyen bir ev sahibi gibi ön basamaklarda durmuş olan Dedektif Wardlaw'a odaklandı. Dedektif McMahon galoş giymek için eğildiğinde objektif yeri gösterdi. Sonra bir kez daha ön kapıya yöneldi. Wardlaw'un peşinden eve girdi.</p>

  <p class="block">İlk görüntü, kanla kaplı merdivendi. Jane ne beklemesi gerektiğini zaten biliyordu; suç mahalli fotoğraflarını görmüştü ve ölen her kadını biliyordu. Ama kamera basamaklara odaklanırken, Jane kalp atışlarının hızlandığını hissetti.</p>

  <p class="block">Kamera, yüzükoyun hâlde merdivende yatan ilk kurbanı gösterdi. "Bu iki kez vurulmuş," dedi Wardlaw. "Tıp uzmanları ilk merminin, muhtemelen kurban merdivenden aşağı kaçmaya çalışırken sırtına saplandığını söyledi.</p>

  <p class="block">Ana toplardamarı delerek karnından çıkmış. Kaybettiği kan miktarına bakılırsa, ikinci mermi başına sıkılmadan önce beşon dakika hayatta kalmış. Bana kalırsa, saldırgan ona bir kez ateş ettikten sonra diğer kadınların peşinden gitmiş. Tekrar merdivene döndüğünde bunun hâlâ hayatta olduğunu fark etmiş. İkinci bir mermiyle işini bitirmiş."</p>

  <p class="block">Wardlaw, Jane'e baktı. "Dikkatli biriymiş."</p>

  <p class="block">Bütün bu kan, diye mırıldandı Jane. "Çok fazla kanıt olmalıydı."</p>

  <p class="block">Hem üst katta hem de alt katta. Alt katta görüntü kafa karıştırıcıydı. İki büyük ayak izi gördük ve bundan iki saldırgan olduğu sonucuna vardık. Ama başka izler de vardı. Mutfağa yönelen daha küçük izler.</p>

  <p class="block">Kanun adamları mı?</p>

  <p class="block">Hayır. İlk devriye oraya ulaştığında, olayın üzerinden en azından altı saat geçmişti. Mutfak zeminindeki kan bir hayli kurumuştu. Gördüğümüz küçük izler kan henüz ıslakken bırakılmış.</p>

  <p class="block">Kimin izleri?</p>

  <p class="block">Wardlaw, Jane'e baktı. "Hâlâ bilmiyoruz."</p>

  <p class="block">Kamera üst kata yöneldi ve basamaklarda hışırdayan kâğıt galoş seslerini duydular. Üst kattaki koridorda kamera sola döndü ve kapıya baktı. Yatak odasında altı yatak vardı ve yerde giysiler, kirli tabaklar ve büyük bir patates cipsi ambalajı vardı. Kamera odayı taradı ve iki numaralı kurbanın öldüğü yere odaklandı.</p>

  <p class="block">Görünüşe bakılırsa bunun hiç kaçma şansı olmamış, dedi Wardlaw. "Yatakta kalmış ve kafasına bir kurşun sıkılmış."</p>

  <p class="block">Kamera yine hareket etti ve dönerek bir dolaba odaklandı.</p>

  <p class="block">Objektif aralık kapıdan içeride birbirine sokulmuş iki kurbanı gösterdi. Görüntüden kaçmaya çalışır gibi, dolabın en arkasına girmişlerdi. Ama kapıyı açan saldırganın gözlerinin önündeydiler ve silahını eğilmiş başına doğrultmuştu.</p>

  <p class="block">Her birine bir mermi, dedi Wardlaw. "Bu adamlar hızlı, isabetli ve yöntemsel hareket etmiş. Her kapı açılmış, her dolap taranmış. Evde gizlenecek yer yokmuş. Bu kurbanların hiç şansı olmamış."</p>

  <p class="block">Uzaktan kumandaya uzandı ve ileri »ardı. Görüntüler dans etti ve yatak odalarını dolaşarak bir merdivenden yukarı, bir tavan kapağından tavan arasına çıktı. Sonra çabucak geri çekilerek koridordan aşağı yöneldi. Wardlaw oynatma tuşuna bastı. Akış yine yavaşladı ve kamera yürüme hızında bir yemek odasından geçerek mutfağa girdi.</p>

  <p class="block">İşte, dedi Wardlaw, sakince. Görüntüyü dondurdu. "Son kurban. Çok kötü bir gece geçirmiş."</p>

  <p class="block">Kadın oturduğu sandalyeye bir kabloyla bağlanmıştı. Mermi sağ kaşının hemen üzerinden girmiş ve darbe başını arkaya savurmuştu. Gözleri yukarı bakar halde ölmüştü ve yüzündeki bütün renk çekilmişti. Kollan önündeki masaya uzanmıştı.</p>

  <p class="block">Kanlı çekiç, ezilmiş ellerinin yanındı duruyordu.</p>

  <p class="block">Ondan bir şey istedikleri açık, dedi Wardlaw. "Ve bu kadın istediklerini verememiş ya da vermemiş." O anda üçünün de hayal ettiği vahşetin etkisiyle bakan gözlerini Jane'e çevirdi. Çekicin tekrar tekrar inişi ve her seferinde kemiklerle eklemleri ezişi. Ölü kadınlarla dolu evde yankılanan çığlıklar.</p>

  <p class="block">Oynatma tuşuna bastı ve görüntü kanlı masayı geride bırakarak devam etti. Kamera onları alt kattaki bir yatak oda sına, oradan çökmüş bir kanepe ve yeşil bir halıyla döşeli oturma odasına götürürken üçü de sessizce izledi.</p>

  <p class="block">Sonunda antreye, başladıkları merdiven dibine geri döndüler.</p>

  <p class="block">Bulduklarımız bunlar, dedi Wardlaw. "Beş kadın kurban.</p>

  <p class="block">Hepsi isimsiz. İki farklı silah kullanılmış. Birlikte çalışan en az iki katil olduğunu düşünüyoruz."</p>

  <p class="block">Ve o evde avlarının saklanabileceği bir yer yoktu, diye düşündü Jane. Dolapta saklanan iki kurbanı, ayak sesleri dolaba yaklaşırken nefeslerinin iniltilere dönüşmesini ve birbirlerine dolanan kollarını düşündü.</p>

  <p class="block">Oraya girmişler ve beş kadını idam etmişler, dedi Gabriel. "Sonuncusuyla mutfakta belki yarım saat kalmış ve çekiçle ellerini ezmişler. Ve bu katiller hakkında hiçbir şey bulamadınız mı? Hiçbir kanıt, hiçbir parmak izi yok mu?"</p>

  <p class="block">"Ah, o evde milyonlarca parmak izi bulduk. Hepsi isimsiz.</p>

  <p class="block">Ama saldırganlar parmak izi bıraktıysa bile, kayıtlarda çıkmadı. Wardlaw uzaktan kumandaya uzandı ve durdurma tuşuna bastı."</p>

  <p class="block">Durun, dedi Gabriel, televizyona bakarak.</p>

  <p class="block">Ne?</p>

  <p class="block">Geri sarın.</p>

  <p class="block">Ne kadar?</p>

  <p class="block">On saniye kadar.</p>

  <p class="block">Wardlaw kaşlarını çatarak ona bakarken, Gabriel'ın dikkatini çekenin ne olduğunu anlayamadığı açıktı.</p>

  <p class="block">Uzaktan kumandayı Gabriel'a verdi. "Buyurun."</p>

  <p class="block">Gabriel geri sardı, sonra tekrar oynatma tuşuna bastı.</p>

  <p class="block">Kamera oturma odasına geriledi ve kanepeyle halıyı tekrar gösterdi. Sonra antreye geçti ve aniden ön kapıya döndü.</p>

  <p class="block">Dışarıda buzlu ağaç dalları arasından güneş ışığı parlıyordu. İki adam bahçede durmuş konuşuyordu. Biri eve doğru döndü.</p>

  <p class="block">Gabriel durdurma tuşuna bastı ve adamı durduğu yerde yüzü kapıya dönük hâlde dondurdu. "Bu John Barsanti," dedi.</p>

  <p class="block">Onu tanıyor musunuz? diye sordu Wardlaw.</p>

  <p class="block">Boston'a da geldi, dedi Gabriel.</p>

  <p class="block">Evet, şey... her yerde ortaya çıkıyor, değil mi? Biz eve ulaştıktan yaklaşık bir saat sonra Barsanti ve adamları geldi. Gösterimize dalmaya çalıştılar ve ön verandada bir çekişme yaşadık. Sonunda Adalet Bakanlığı bizi arayarak işbirliği yapmamızı istedi.</p>

  <p class="block">FBI bu davanın kokusunu nasıl bu kadar çabuk alabildi? diye sordu Jane.</p>

  <p class="block">Bu soruya iyi bir cevap alamadık. Wardlaw video oynatıcıya yaklaştı, kaseti çıkardı ve Jane'e döndü.</p>

  <p class="block">"Karşı karşıya olduğumuz şey bu. Beş ölü kadın ve hiçbirinin dosyalar da parmak izi yok. Kims<span class="calibre3">e</span> kaybolduklarını bildirmemiş. Hepsi Jane Doe."</p>

  <p class="block">Belgelenmemiş yabancılar, dedi Gabriel.</p>

  <p class="block">Wardlaw başıyla onayladı. "Benim tahminim, Doğu Avrupalılar. Alt kattaki yatak odasında birkaç Rusça gazete bulduk. Moskova'yı gösteren fotoğraflarla dolu bir ayakkabı kutusu. O evde bulduğumuz diğer şeyler de düşünülürse, meslekleriyle ilgili tahminde bulunmak zor değil. Kilerde bol miktarda penisilin vardı. Doğum kontrol hapları. Prezervatif dolu bir kutu." Otopsi raporlarının bulunduğu dosyayı aldı ve Gabriel'a verdi. "DNA analizlerini kontrol edin."</p>

  <p class="block">Gabriel hemen laboratuar sonuçlarını açtı. "Çok sayıda cinsel eş," dedi.</p>

  <p class="block">Wardlaw başıyla onayladı. "Hepsini birleştirin. Aynı çatı altında yaşayan bir grup genç ve güzel kadın. Farklı erkeklerle birlikte oluyorlar. Evin manastır olmadığını söylemek zor değil."</p>
</body>
</html>
