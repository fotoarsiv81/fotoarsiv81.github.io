<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_36">37</h1>

  <p class="block">Gabriel, Jane'in park hâlindeki Subaru'suna baktı ve kalbi duracak gibi oldu. Jane'in cep telefonu konsolun üzerindeydi ve bebek koltuğu da arka kanepeye bağlı yerinde boş duruyordu. Dönerek el fenerinin ışığını Peter Lukas'ın yüzüne tuttu.</p>

  <p class="block">Nerede o?</p>

  <p class="block">Lukas'ın bakışları yarım metre ötede sessizce duran Barsanti ve Glasser'a kaydı.</p>

  <p class="block">Arabası burada, dedi Gabriel. "Kendisi nerede?"</p>

  <p class="block">Lukas, el fenerinin ışığına siper etmek için bir elini gözlerinin üzerine kaldırdı. "Ben duştayken kapımı vurmuş olmalı. Arabasının burada olduğunu bile bilmiyordum."</p>

  <p class="block">Önce seni arıyor, sonra evine geliyor. Neden?</p>

  <p class="block">Bilmiyorum...</p>

  <p class="block">Neden? diye tekrarladı Gabriel.</p>

  <p class="block">O senin karın. Sen bilmiyor musun?</p>

  <p class="block">Gabriel adamın boğazına o kadar hızlı saldırdı ki Lukas tepki verecek zaman bile bulamadı. Geriye doğru sendeleyerek Barsanti'nin arabasına dayandı ve başı motor kapağına çarptı. Soluklanmaya çalışarak Gabriel'ın ellerine saldırdı ama kendini kurtaramadı. Sadece sırtı arabaya dayanmış hâlde çaresizce çırpındı.</p>

  <p class="block">Dean, dedi Barsanti. "Dean!"</p>

  <p class="block">Gabriel, Lukas'ı bırakarak geri çekildi ve paniğe kapılmamaya çalışarak derin derin nefes aldı. Ama şimdi dizlerinin üzerinde öksüren ve soluklanmaya çalışan Lukas'ın boğazını yakaladığı gibi korku da onu boğazından yakalamıştı. Gabriel eve döndü. Koşarak yukarı çıktı ve ön kapıyı kırıp girdi. Odadan odaya koşarak, kapıları açıp dolapların içlerine bakarak dolaştı. Ancak oturma odasına geri döndüğü zaman ilk seferinde gözden kaçırdığı şey dikkatini çekti: Jane'in arabasının anahtarları kanepenin arkasındaki halının üzerin deydi. Paniği felç edici bir korkuya dönüşürken durup onlara bakakaldı. Bu eve geldiniz, diye düşündü. Sen ve Regina...</p>

  <p class="block">Uzaktan gelen silah sesleriyle başı aniden kalktı.</p>

  <p class="block">Evden çıkıp verandaya fırladı.</p>

  <p class="block">Ağaçların arasından geldi, dedi Barsanti.</p>

  <p class="block">Hepsi üçüncü bir silah sesiyle donup kaldı.</p>

  <p class="block">Gabriel hemen fırlayarak dallara ve köklere aldırmadan hızla koşmaya başladı. El fenerinin ışığı çılgınca sallanırken kuru yapraklar ve düşmüş dallarla dolu orman zeminini aydınlatıyordu. Hangi yoldan? Hangi yoldan? Doğru yönde mi gidiyordu?</p>

  <p class="block">Ayağı sarmaşıklara takıldı ve öne doğru savrularak dizlerinin üzerine düştü. Nefes nefese bir hâlde ayağa fırlayarak soluklanmaya çalıştı.</p>

  <p class="block">Jane? diye bağırdı. Sesi çatladı ve karısının adı bir fısıltı gibi çıktı. "Jane..."</p>

  <p class="block">Seni bulmama yardım et. Bana yolu göster.</p>

  <p class="block">Durup dinlerken ağaçlar etrafında bir hapishane parmaklıkları gibi yükseliyordu. El fenerinin ışığının dışında kalan karanlık öylesine yoğundu ki beton bile olabilirdi.</p>

  <p class="block">Uzaktan bir dal çıtırtısı duydu.</p>

  <p class="block">Olduğu yerde hızla döndü ama el fenerinin ışığı dışında bir şey göremedi. Işığı kapayıp karanlığın arasında bir şeyleri seçmeye çalışırken kalbi yerinden fırlayacakmış gibi atıyor du. Ancak o zaman ağaçların arasında uçuşan ateşböcekleri gibi görünen çok hafif pırıltıları seçebildi. Bir dal çıtırtısı daha duydu. Işık ona doğru geliyordu.</p>

  <p class="block">Silahını çekti. Işık parlaklaşırken namlusunu yere doğru tuttu. Diğer el fenerini kimin tuttuğunu göremiyordu ama yaklaşan ayak seslerini, yaprakların hışırtısını duyabiliyordu.</p>

  <p class="block">Silahını kaldırdı ve el fenerini yaktı.</p>

  <p class="block">Gabriel'in el fenerinin ışığına yakalanan silüet korkmuş bir hayvan gibi gözlerini kısarak geri çekildi. Solgun yüze ve dik kızıl saçlara baktı. Sadece bir kız, diye düşündü. Sa dece korkmuş, cılız bir kız.</p>

  <p class="block">Mila? dedi.</p>

  <p class="block">Sonra kızın arkasındaki gölgelerin arasından çıkan diğer silüeti gördü. Daha yüzünü görmeden o yürüyüşü ve dağınık saçları tanımıştı.</p>

  <p class="block">El fenerini yere atarak, kollarını açıp karısına ve kızına koştu. Jane kollarını Regina'ya sarmış hâlde titreyerek Gabriel'a sokuldu ve Gabriel da onu kollarına aldı. Bütün aile, bu kucaklayışın içinde sarmalanmıştı.</p>

  <p class="block">Silah sesleri duydum, dedi Gabriel. "Sandım ki..."</p>

  <p class="block">Mila'ydı, diye fısıldadı Jane.</p>

  <p class="block">Ne?</p>

  <p class="block">Silahımı almış. Bizi takip etmiş... Jane aniden gerildi ve Gabriel'a baktı. "Peter Lukas hangi cehennemde?"</p>

  <p class="block">Barsanti onun yanında. Hiçbir yere gidemez.</p>

  <p class="block">Jane rahat bir nefes aldı ve dönüp ağaçlara baktı. "Leş yiyiciler cesede gelecek. Hemen olay yeri ekiplerini buraya getirmemiz gerek."</p>

  <p class="block">Kimin cesedi?</p>

  <p class="block">Sana göstereyim.</p>

  <p class="block">Gabriel ağaçların kenarında durarak dedektiflerin ve suç mahalli görevlilerinin işini engellememeye çalışıyordu.</p>

  <p class="block">Bakışları karısının ve kızının mezarı olmak üzere kazılmış çukura odaklanmıştı. Etrafa polis şeridi çekilmişti ve pilli lambalar adamın cesedini aydınlatıyordu. Cesedin başına eğilmiş olan Maura Isles ayağa kalkarak Dedektif Moore ve Dedektif Crowe'a döndü.</p>

  <p class="block">Üç mermi yarası görüyorum, dedi. "İkisi göğüste, biri alında."</p>

  <p class="block">Biz de öyle duyduk, dedi Gabriel. "Üç el silah sesi."</p>

  <p class="block">Maura ona baktı. "Aralarında ne kadar süre vardı?"</p>

  <p class="block">Gabriel düşündü ve paniğinin etkilerini hissetti. Ormana dalışını ve her adımında korkusunun artışını hatırladı.</p>

  <p class="block">Peş peşe iki kez, dedi. "Üçüncüsü beş on saniye sonra geldi."</p>

  <p class="block">Maura sessizce cesede baktı. Adamın sarı saçlarını ve güçlü omuzlarını inceledi. Sağ elinde bir SIG Sauer duruyordu.</p>

  <p class="block">Eh, dedi Crowe, "bunun bir nefsi müdafaa olduğu son derece açık."</p>

  <p class="block">Kimse bir şey söylemedi. Yüzdeki barut yanıklarından veya ikinciyle üçüncü mermi arasındaki gecikmeden kimse söz etmedi. Ama hepsi biliyordu.</p>

  <p class="block">Gabriel döndü ve eve doğru yürüdü.</p>

  <p class="block">Araba yolu araçlarla dolmuştu. Polis arabalarının yanıp sönen mavi ışıklarından gözleri kamaştı ve bir an orada duraksadı. Sonra Helen Glasser'ın kızı kendi arabasının ön yolcu koltuğuna oturtmakta olduğunu gördü.</p>

  <p class="block">Onu nereye götürüyorsun? diye sordu Gabriel.</p>

  <p class="block">Glasser ona döndü ve polis arabasının mavi ışıklan saçlarından yansıdı. "Güvenli bir yere."</p>

  <p class="block">Onun için öyle bir yer var mı?</p>

  <p class="block">İnan bana, bulacağım. Glasser sürücü kapısında durarak eve baktı. "Videokaseti her şeyi değiştirdi, biliyorsun.</p>

  <p class="block">Ve Lükas'ı da içeri tıkabiliriz. Bizimle işbirliği yapmaktan başka seçeneği yok. Dolayısıyla, artık tek tanık kız değil. Önemli bir tanık ama elimizdeki tek silah o değil."</p>

  <p class="block">Öyle olsa bile, Carleton Wynne'i içeri tıkmaya yetecek mi?</p>

  <p class="block">Kimse kanundan üstün değildir, Ajan Dean. Glasser ona bakarken gözleri çelik gibi soğuktu. "Kimse." Ve direksiyona geçti.</p>

  <p class="block">Dur! diye seslendi Gabriel. "Kızla konuşmam gerek."</p>

  <p class="block">Bizim de gitmemiz gerek.</p>

  <p class="block">Sadece bir dakika. Gabriel yolcu tarafına geçip kapıyı açtı ve Mila'ya baktı. Zavallı kız, Gabriel'ın niyetinden korkmuş gibi kollarını vücuduna sarmış hâlde koltukta sinmişti. Bu daha çocuk, diye düşündü Gabriel, ama hepimizden daha zorlu çıktı. Çok az şansı vardı ama hayatta kalmayı başardı.</p>

  <p class="block">Mila, dedi nazikçe.</p>

  <p class="block">Mila, Gabriel'a güvenmeyen gözlerle baktı; belki de bir daha hiçbir erkeğe güvenmeyecekti, değil mi? Erkeklerin verebileceği en kötü şeyleri gördü.</p>

  <p class="block">Sana teşekkür etmek istiyorum, dedi Gabriel. "Bana ailemi geri verdiğin için."</p>

  <p class="block">İşte; kız hafifçe gülümsemişti. Gabriel'in beklediğinden çok daha fazlasıydı bu.</p>

  <p class="block">Gabriel kapıyı kapadı ve Glasser'a bakarak başıyla onayladı. "O piçi indir," diye seslendi camın diğer tarafından.</p>

  <p class="block">Bana bu kadar para ödemelerinin nedeni de bu, dedi Glasser, gülerek. Ve bir polis arabasının eşliğinde uzaklaştılar.</p>

  <p class="block">Gabriel eve girdi. İçeride Bany Frost'u, Barsanti'yle konuşurken buldu. Bu arada FBI Kanıt Toplama Ekibi, Lukas'ın bilgisayarını ve dosya kutularını dışarı taşıyordu. Bu artık federal bir davaydı ve Boston Polis Teşkilatı, dava üzerindeki yetkisini Büro'ya devredecekti. Öyle olsa bile, diye düşündü Gabriel, ne kadar ileri gidebilirler ki? Barsanti dönüp kendisine baktığında, Gabriel onun gözlerinde de Glasser'ın gözlerinde gördüğü kararlılığı gördü. Barsanti'nin elindeki videokaseti de fark etti. Onu Kutsal Kase'ymiş gibi koruyucu bir tavırla tutuyordu.</p>

  <p class="block">Jane nerede? diye sordu, Frost'a.</p>

  <p class="block">Mutfakta. Bebek acıkmış.</p>

  <p class="block">Karısını sırtı kapıya dönük hâlde otururken buldu; Jane onun içeri girdiğini görmemişti. Gabriel onun arkasında durarak Regina'yı göğsüne bastırışını ve detone bir şarkı mırıldanışını izledi. Jane asla şarkı söyleyemez ki, diye düşündü, gülümseyerek. Regina aldırıyor gibi görünmüyordu; annesinin güven verici kollarında sessizce yatıyordu. Sevgi, doğal olarak gelen kısım, diye düşündü Gabriel. Asıl zaman alan, diğer her şey. Bunu öğrenmemiz gerek.</p>

  <p class="block">Elini Jane'in omuzlarına koydu ve eğilerek saçlarını öptü. Jane başını kaldırıp, parlayan gözlerle kocasına baktı.</p>

  <p class="block">Haydi eve gidelim, dedi.</p>
</body>
</html>
