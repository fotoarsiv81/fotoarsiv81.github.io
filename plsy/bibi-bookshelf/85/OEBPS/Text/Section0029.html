<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_29">30</h1>

  <p class="block">Kimsin sen Mila? Neredesin?</p>

  <p class="block">Bir yerlerde ondan bir iz olmalıydı. Jane kendine bir fincan taze kahve koydu, mutfak masasına oturdu ve hastaneden eve geldiğinden beri geçen günlerde topladığı dosyaların hep sini gözden geçirdi: Otopsi ve Boston Polis Teşkilatı suç laboratuarı raporları, Leesburg Polis Teşkilatı'nın Ashburn katliamıyla ilgili dosyaları, Moore'un Joseph Roke ve Olena hakkındaki dosyalan. Bu dosyaları birkaç kez gözden geçirmişti ve yüzünü kimsenin bilmediği, Mila adındaki kadından bir iz bulmaya çalışmıştı. Mila'nın varlığını gösteren tek fiziksel kanıt, Joseph Roke'un arabasının içinden gelmişti: Arka koltukta bulunan ve ne Roke'un ne de Olena'nınkilerle uymayan birkaç tel insan saçı.</p>

  <p class="block">Jane kahvesini yudumladı ve Joseph Roke'un terk edilmiş arabasıyla ilgili dosyaya tekrar uzandı. Regina 'nın uyuduğu zamanlarda çalışmayı öğrenmişti ve şimdi kızı nihayet uykuya dalmışken, Mila'yla ilgili araştırmasına odaklanmak için hiç zaman kaybetmemişti. Araçta bulunan nesnelerin listesini gözden geçirdi ve adamın dünyevi eşyalarını tekrar inceledi. Kirli çamaşırlar ve Motel Six'ten çalınmış havlularla dolu kumaş bir çanta bulunmuştu. Bir çantadan küflü ekmek, bir kavanoz Skippy fıstık ezmesiyle bir düzine Viyana sosisi konservesi çıkmıştı. Yemek pişirme şansı olmayan bir adamın beslenme düzeni. Kaçak bir adamın mutfağı.</p>

  <p class="block">Kanıt raporlarına döndü ve saçlarla lif bulgularına odaklandı. Son derece kirli bir arabaydı ve hem ön hem de arka koltuklarında hem doğal hem de insan yapımı bir sürü lifle çok sayıda saç teli bulunmuştu. Jane'i ilgilendiren, arka koltukta bulunan saçlardı ve raporu okumaya devam etti.</p>

  <p class="block">İnsan. A02/B00/C02 (7 cm)/D42</p>

  <p class="block">Saç. Hafif dalgalı, uzunluğu yedi santimetre, pigment orta kızıl.</p>

  <p class="block">Şimdiye dek seninle ilgili bildiğimiz şeyler bununla sınırlı, diye düşündü Jane. Kısa kızıl saçlısın.</p>

  <p class="block">Arabanın fotoğraflarına baktı. Bunları daha önce de görmüştü ama boş Red Bull kutularım, buruşturulmuş şeker kâğıtlarını, battaniyeyi ve kirli yastığı bir kez daha inceledi. Bakışları arka koltukta duran dergiye odaklandı.</p>

  <p class="block">Weekly Confidential.</p>

  <p class="block">Bu derginin bir erkeğin arabası için ne kadar uygunsuz göründüğünü bir kez daha düşündü. Joe, Melanie Griffith'in canını sıkan şeyleri veya kimin kocasının kimle yasak ilişki yaşadığını gerçekten umursar mıydı?</p>

  <p class="block">Confidential bir kadın dergisiydi; film yıldızlarının hayatlarındaki sıkıntıları kadınlar umursardı.</p>

  <p class="block">Mutfaktan çıkıp kızının odasına bir göz attı. Regina hâlâ uyuyordu; yakında sona erecek o ender anlardan biriydi.</p>

  <p class="block">Sessizce odanın kapısını kapadı ve daireden çıkıp koridorda yürüyerek komşusunun kapısına yaklaştı.</p>

  <p class="block">Bayan O'Brien'ın kapıya cevap vermesi uzun sürmedi ama bir ziyaretçisi olmasına sevindiği açıktı. Herhangi biri.</p>

  <p class="block">Rahatsız ettiğim için özür dilerim, dedi Jane.</p>

  <p class="block">İçeri gir, içeri gir!</p>

  <p class="block">Kalamam. Regina'yı beşikte bıraktım ve...</p>

  <p class="block">O nasıl? Dün gece ağladığını duydum.</p>

  <p class="block">Bunun için üzgünüm. İyi uyuyabilen biri değil.</p>

  <p class="block">Bayan O'Brien ona yaklaşarak fısıldadı. "Martini."</p>

  <p class="block">Efendim?</p>

  <p class="block">Emziğinin üzerine. Bunu iki oğluma da yapardım ve melek gibi uyurlardı.</p>

  <p class="block">Jane kadının iki oğlu olduğunu biliyordu. Melek onlara pek de uyan bir kelime değildi. "Bayan O'Brien," dedi, kadının kötü anne tüyolarını daha fazla dinlemeden, "siz Weekly Confidential'a aboneydiniz, değil mi?"</p>

  <p class="block">Bu haftaki sayısını daha yeni aldım. 'Şımarık Hollywood hayvanları!' Bazı otellerde köpeğiniz için özel odalar olduğunu biliyor muydunuz?</p>

  <p class="block">Geçen ayın sayılarından elinizde hiç var mı? Kapağında Melanie Griffith olanı arıyorum.</p>

  <p class="block">Hangisinden söz ettiğini biliyorum. Bayan O'Brien, Jane'i içeri davet etti. Jane onun peşinden oturma odasına girdi ve bütün yatay yüzeyleri doldurmuş olan dergi yığınlarına şaşkınlıkla bakakaldı. Burada on yıllık People, Entertainment Weekly ve US dergileri olmalıydı.</p>

  <p class="block">Bayan O'Brien belli bir yığma yaklaştı, Confidential yığınını karıştırdı ve kapağında Melanie Griffıth'in resmi bulunan sayıyı çekip çıkardı. "Ah, evet, bu sayı çok güzeldi," dedi. "'Estetik Cerrahi Felaketleri!'</p>

  <p class="block">Yüzünü gerdirmeyi planlıyorsan bu sayıyı okumalısın.</p>

  <p class="block">Bütün konuyu unutmanı sağlar."</p>

  <p class="block">Ödünç almamın sakıncası var mı?</p>

  <p class="block">Ama geri getireceksin, değil mi?</p>

  <p class="block">Evet, elbette. Sadece bir iki günlüğüne alıyorum.</p>

  <p class="block">Çünkü geri istiyorum. Onları tekrar tekrar okumayı seviyorum.</p>

  <p class="block">Muhtemelen her detayı da okuyor olmalıydı.</p>

  <p class="block">Kendi mutfak masasına döndüğünde, Jane derginin tarihine baktı: 20 Temmuz. Olena'nın, Hingham Körfezi'nden çıkarılmasından sadece bir hafta önce. Confidential' ı açtı ve okumaya başladı. Tanrım, bu tam bir çöplük ama eğlenceli bir çöplük, diye düşünürken zevk aldığını da fark etti. Tanrım, bu adamın eşcinsel olduğundan haberim yoktu. Şu kadının dört yıldır kimseyle yatmadığından da.</p>

  <p class="block">Şu kolikle ilgili çılgınlık da neyin nesi? Estetik cerrahi felaketlerine gözü takıldı, biraz okudu, sonra devam etti, moda acil durumlarını, "Melekleri Gördüm" ve Cesur Kedi Aileyi Kurtardı başlıklı yazılan geçti.</p>

  <p class="block">Joseph Roke aynı dedikoduları okumuş muydu acaba? Estetik cerrahların bozduğu yüzlere bakıp, Bana uymaz, düzgün bir şekilde yaşlanmayı tercih ederim diye düşünmüş müydü?</p>

  <p class="block">Hayır, elbette hayır. Joseph Roke bunları okuyacak bir adam değildi.</p>

  <p class="block">O zaman bu dergi arabaya nasıl girdi?</p>

  <p class="block">Son iki sayfadaki küçük ilanlara baktı. Psişik hizmetler, alternatif şifacılar ve evde iş fırsatları ilanları vardı. Bunlara gerçekten cevap veren çıkıyor muydu? insan sadece zarf kapatarak evde oturduğu yerden günde 250 dolar kazanacağına inanabilir miydi? Sayfanın yarısına doğru kişisel ilanlara geldi ve bakışları aniden iki satırlık bir ilana takıldı. Üç tanıdık kelime: Ok yaydan çıktı.</p>

  <p class="block">Altında bir tarih, bir saat ve 617 alan kodlu bir telefon numarası vardı. Boston! İfade sadece tesadüf olabilir, diye düşündü. Kaçamak yapmak isteyen iki aşık. Bir uyuşturucu satışı. Muhtemelen Olena, Joe ve Mila 'yla hiçbir ilgisi olmayabilir.</p>

  <p class="block">Kalbi deli gibi atarak mutfak telefonuna koştu ve ilandaki numarayı çevirdi. Telefon çaldı. Üç kez, dört kez, beş kez. Devreye giren bir telesekreter yoktu ve hattın diğer ucunda hiçbir ses duyulmuyordu. Sadece çalmaya devam etti ve Jane kaç kez çaldığını sayamadı.</p>

  <p class="block">Belki de ölmüş bir kadının telefon numarasıdır. "Alo?"</p>

  <p class="block">dedi bir erkek sesi.</p>

  <p class="block">Eli telefonu kapamaya hazır hâlde kalakaldı. Hemen ahizeyi tekrar kulağına koydu. "Orada kimse var mı?" diye sordu adam, sabırsız bir sesle. "Alo?" dedi Jane.</p>

  <p class="block">Kimsiniz? "Asıl siz kimsiniz? Arayan sizsiniz."</p>

  <p class="block">Özür dilerim. Ben, şey... bana bu numarayı verdiler ama ismini alamadım. "Burada isim falan yok zaten," dedi adam. "Bu bir ankesörlü telefon." "Yeri nerede?"</p>

  <p class="block">"Faneuil Hail. Sadece yanından geçerken çaldığını duydum.</p>

  <p class="block">Belli birini arıyorsanız size yardımcı olamayacağım. Hoşça kalın. Ve adam telefonu kapadı. Jane yine ilana baktı."</p>

  <p class="block">Üç kelime. Ok yaydan çıktı.</p>

  <p class="block">Bir kez daha telefona uzandı ve numarayı çevirdi. "Weekly Confidential," dedi bir kadın. "Seri ilanlar." "Merhaba,"</p>

  <p class="block">dedi Jane. "Bir ilan vermek istiyorum."</p>

  <p class="block">Önce benimle konuşmalıydın, dedi Gabriel. "Bunu kendi başına yaptığına inanamıyorum." "Seni arayacak zamanım yoktu," dedi Jane. "Bugün saat beşten sonra ilan verilemiyordu. O anda ve orada karar vermek zorundaydım."</p>

  <p class="block">Kimin cevap vereceğini bilmiyorsun. Ve şimdi senin cep telefonunun numarası yayınlanacak.</p>

  <p class="block">Olabilecek en kötü şey nedir ki? Birkaç sahte arama alırım, o kadar. "Ya da sandığımızdan çok daha tehlikeli bir şeyin içine çekilebilirsin" Gabriel dergiyi mutfak masasının üzerine attı. "Bunu Moore'la ayarlamamız gerek.</p>

  <p class="block">Boston Polis Teşkilatı aramaları gözlemleyip dinleyebilir. Bunun önce iyice düşünülmesi gerekirdi."</p>

  <p class="block">Dönüp karısına baktı. "Hemen iptal et, Jane."</p>

  <p class="block">Yapamam. Sana söyledim, artık çok geç.</p>

  <p class="block">Tanrım! İki saatliğine dışarı çıkıyorum ve eve döndüğümde karımı mutfakta Alacakaranlık Kuşağı oynarken buluyorum.</p>

  <p class="block">Gabriel, sadece iki satırlık bir kişisel ilan. Ya biri beni arar ya da kimse yemi yutmaz. "Ya biri ararsa?"</p>

  <p class="block">O zaman Moore'un halletmesine izin veririm.</p>

  <p class="block">Onun halletmesine izin mi verirsin? Gabriel güldü. "Bu onun işi zaten, senin değil. Doğum izninde olduğunu unuttun mu?"</p>

  <p class="block">Bu konuyu vurgulamak istermişçesine, çocuk odasından ani ve güçlü bir ses geldi. Jane kızını almaya gittiğinde her zamanki gibi Regina'yı battaniyesinin dışında, yumrukları havaya kalkmış, ihtiyaçları hemen karşılanmadığı için öfkeli bir hâlde buldu. Bugün kimse benden memnun değil, diye düşündü Jane, Regina'yı beşiğinden alırken. Bebeğin aç ağzını göğsüne bastırdı ve küçük damaklar meme ucuna kapanırken yüzünü buruşturdu. İyi bir anne olmaya çalışıyorum, diye düşündü. Gerçekten buna çabalıyorum ama ekşi süt ve pudra kokmaktan bıktım. Yorgun olmaktan bıktım.</p>

  <p class="block">Ben kötü adamları kovalardım, biliyor musunuz?</p>

  <p class="block">Bebeği mutfağa götürdü ve Regina'yı memnun etmeye çalışarak durduğu yerde sallandı ama bu arada kendi öfkesi patlamak üzereydi. "Yapabilseydim bile ilanı iptal etmezdim," dedi, meydan okuyan bir tavırla. Gabriel 'ı telefona yaklaşırken izledi. "Kimi arıyorsun?"</p>

  <p class="block">Moore'u. Buradan sonra o devralıyor.</p>

  <p class="block">O benim cep telefonum. Benim fikrim!</p>

  <p class="block">Senin soruşturman değil.</p>

  <p class="block">Gösteriyi yönetmem gerektiğini söylemiyorum. Onlara belli bir saat ve tarih verdim. Hepimiz o gece oturup kimin arayacağını görmeyi bekleyebiliriz. Sen, ben ve Moore. Sadece telefon çaldığında orada olmak istiyorum.</p>

  <p class="block">Bundan geri çekilmek zorundasın, Jane.</p>

  <p class="block">Çoktan parçası oldum bile.</p>

  <p class="block">Artık Regina var. Bir annesin.</p>

  <p class="block">Ama ölü değilim. Beni duyuyor musun? Ben. ölü. Değilim!</p>

  <p class="block">Öfkeden titrerken sözleri havada asılı kaldı. Regina aniden emmeyi bıraktı ve gözlerini şaşkınlıkla iri iri açarak annesine baktı. Buzdolabı titreyerek sustu.</p>

  <p class="block">Öldüğünü söylemedim ki, dedi Gabriel, sakince.</p>

  <p class="block">"Ama konuşmaların o anlama geliyor. Artık Regina var.</p>

  <p class="block">Şimdi daha önemli bir işin var. Evde kalman, süt hazırlaman ve beynini çürütmen gerekiyor. Ben bir polisim ve işe geri dönmem gerek. Özlüyorum. Lanet olasıca çağrı cihazınım sesini özlüyorum. Bir nefes aldı ve neredeyse hıçkırır gibi bir sesle üfleyerek mutfak masasına oturdu."</p>

  <p class="block">Ben bir polisim, diye fısıldadı.</p>

  <p class="block">Gabriel, karısının karşısına oturdu. "Polis olduğunu biliyorum."</p>

  <p class="block">Bildiğini sanmıyorum. Jane elinin tersiyle yanağını sildi. "Kim olduğumu hiç anlamıyorsun. Başka biriyle evlendiğini sanıyorsun. Bayan Mükemmel Anne'yle."</p>

  <p class="block">Ben kimle evlendiğimi gayet iyi biliyorum.</p>

  <p class="block">Gerçek bir kaltak, değil mi? Ben de öyle.</p>

  <p class="block">Şey. Gabriel başıyla onayladı. "Bazen."</p>

  <p class="block">Seni uyanmadığımı söyleyemezsin. Jane ayağa kalktı.</p>

  <p class="block">Regina hâlâ tuhaf bir şekilde sessizdi ve annesi aniden izlemesi ilginç bir şeye dönüşmüş gibi bakıyordu. "Kim olduğumu biliyorsun ve benim için daima ya hep ya hiç oldu." Mutfağın kapışma yöneldi.</p>

  <p class="block">Jane.</p>

  <p class="block">Regina'nın altını değiştirmem gerek.</p>

  <p class="block">Lanet olsun, kavgadan kaçıyorsun.</p>

  <p class="block">Jane kocasına döndü. "Ben kavgadan kaçmam."</p>

  <p class="block">O zaman otur. Çünkü ben senden kaçmıyorum ve buna niyetim de yok.</p>

  <p class="block">Bir an için Jane sadece dik dik baktı. Bu çok zor, diye düşündü. Evli olmak çok zor ve korkutucu. Kaçmak istediğim konusunda da haklı. İstediğim tek şey, kimsenin beni incitemeyeceği bir yere çekilmek.</p>

  <p class="block">Sandalyeyi çekip oturdu.</p>

  <p class="block">İşler değişti, biliyorsun, dedi Gabriel. "Artık önceki gibi değil. Daha önce Regina yoktu."</p>

  <p class="block">Jane bir şey söylemedi; hâlâ Gabriel'ın onun kaltak olduğunu kabul etmesinden dolayı öfkeliydi. Haklı olduğunu bilse bile.</p>

  <p class="block">Sana bir şey olursa, incinecek tek kişi artık sen değilsin. Bir kızın var. Düşünmen gereken başkaları var.</p>

  <p class="block">Ben anne olmak istedim, tutsak değil.</p>

  <p class="block">Yani çocuğumuz olduğu için pişmanlık duyduğunu mu söylüyorsun?</p>

  <p class="block">Jane, Regina'ya baktı. Kızı söylenen her kelimeyi anlıyormuş gibi iri iri açılmış gözlerle ona bakıyordu.</p>

  <p class="block">Hayır, elbette hayır. Sadece... Başını iki yana salladı. "Ben bir anneden fazlasıyım. Aynı zamanda kendimim. Ama kendimi kaybediyorum, Gabriel. Her gün biraz daha yok oluyorum. Harikalar Diyarı'ndaki kedi gibi. Her gün kim olduğumu hatırlamak giderek daha da zorlaşıyor. Sonra sen eve dönüyorsun ve bir ilan verdim diye beni azarlıyorsun. Ve itiraf etmek zorundasın ki bu aslında harika bir fikirdi. Ve ben, pekâlâ, şimdi gerçekten kayboldum, diye düşünüyorum. Kendi kocam bile kim olduğumu unutmuş."</p>

  <p class="block">Gabriel ona doğru eğilerek gözlerinin içine baktı. "Sen o hastanede kapana kısılmışken benim neler hissettiğimi biliyor musun? Bir fikrin var mı? Çok sert olduğunu sanıyorsun. Bir silah kuşanıyorsun ve bir anda Harika Kadın oluyorsun. Ama yaralanırsan kanı akacak olan bir tek sen değilsin, Jane. Benim kanım da akar. Beni hiç düşünüyor musun?" Jane bir şey söylemedi.</p>

  <p class="block">Gabriel güldü ama sesi yaralı bir hayvanınki gibiydi.</p>

  <p class="block">Evet, baş belasıyım ve seni daima kendinden korumaya çalışıyorum. Ama birinin bunu yapması gerek, çünkü en kötü düşmanın kendinsin. Kendini kanıtlamaya çalışmaktan hiç vazgeçmiyorsun. Hâlâ Frankie Rizzoli'nin küçümsenen kız kardeşisin. Bir kız! Hâlâ erkeklerle oynamak için yeterince iyi değilsin ve asla da olmayacaksın.</p>

  <p class="block">Gabriel'in kendisini bu kadar iyi tanımasına öfkelenerek ona baktı. Attığı oklar böylesine acımasızca hedefini bulduğu için öfkeliydi.</p>

  <p class="block">Jane. Gabriel masanın üzerinden uzandı. Jane uzaklaşamadan Gabriel onun elini yakaladı ve bırakmaya niyetli olmadığını gösteren bir tavırla tuttu. "Bana, Frankie'ye veya bir başkasına kendini kanıtlamak zorunda değilsin. Şu anda bunun senin için zor olduğunu biliyorum ama göz açıp kapayana kadar işine geri döneceksin. Bana biraz adrenalin tatili ver. Dinlenmeme izin ver. Hiç olmazsa bir süre, karımla ve kızımla evde güvende olmanın tadını çıkarmama izin ver."</p>

  <p class="block">Hâlâ Jane'in elini tutuyordu. Jane birleşmiş ellerine baktı. Bu adam hiç tereddüt etmiyor, diye düşündü. Onu ne kadar itsem de, daima yanımda durmaya devam ediyor. Onu hak etsem de, hak etmesem de. Parmakları yavaşça iç içe kenetlendi. Telefon çaldı. Regina ağlamaya başladı.</p>

  <p class="block">Eh. Gabriel iç çekti. "Huzur anı uzun sürmedi." Başını iki yana sallayarak telefona cevap vermek için kalktı.</p>

  <p class="block">Jane, Regina'yı mutfaktan çıkarırken Gabriel'ın sesini duydu. "Haklısın. Bunu telefonda konuşmayalım."</p>

  <p class="block">Gabriel'in sesinin aniden kısıldığını duyunca, Jane hemen irkilmişti. Ama Gabriel'ın yüzü duvara dönüktü ve Jane onun ensesindeki kasların gerildiğini gördü. "Seni bekliyoruz," dedi Gabriel ve telefonu kapadı. "Kimdi?"</p>

  <p class="block">Maura. Buraya geliyor.</p>
</body>
</html>
