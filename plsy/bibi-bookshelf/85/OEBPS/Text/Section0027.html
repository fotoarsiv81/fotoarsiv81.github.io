<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_27">28</h1>

  <p class="block">Jane sorgu odasında tek başına oturuyor, aynadaki kendi yansımasına bakarak düşünüyordu: Bu tek yönlü aynanın yanlış tarafında olmak çok kötü. Bir saattir buradaydı ve sık sık ayağa kalkıp, sanki kendi kendine açılabilirmiş gibi kilitli kapıyı kontrol ediyordu. Elbette ki onu Gabriel'dan ayırmışlardı. Bu iş böyle yapılırdı; kendisi de sorgulara bu şekilde yaklaşırdı. Ama durumuyla ilgili diğer her şey yeni ve yabancıydı. Bu adamlar kendilerini tanıtmamıştı, rozetlerini göstermemişti, isimlerini, rütbelerini veya sicil numaralarını belirtmemişti.</p>

  <p class="block">Dünya'yı evrenin kötülerinden koruyan Siyahlı Adamlar bile olabilirlerdi. Mahkûmlarını binaya bir yer altı otoparkından getirmişlerdi. Dolayısıyla Jane onların hangi servis için çalıştığını bile bilmiyordu. Sadece bu sorgu oda sının, Reston şehir sınırları içinde bir yerde olduğunu biliyordu.</p>

  <p class="block">Hey! Jane aynaya yaklaşıp camı yumrukladı. "Biliyor musunuz, bana haklarımı okumadınız! Cep telefonumu aldığınız için avukatımı arayamıyorum. Yoksa başınız dertte mi?"</p>

  <p class="block">Cevap alamadı.</p>

  <p class="block">Sağılmaya ihtiyacı olan bir inek gibi yine göğüsleri zonkluyordu ama o tek yönlü aynanın önünde bluzunu kaldırmaya hiç niyeti yoktu. Aynaya tekrar ve bu kez daha sert vurdu. Bu adamlar her kimse sadece zaman öldürdüğünü ve kendisini korkutmaya çalıştığını bildiğinden, artık korkmuyordu. Haklarım biliyordu; polis olarak suçlulara haklarını okumakla çok fazla zaman harcardı. Kendi haklarını da kesinlikle savunacaktı.</p>

  <p class="block">Aynada kendi yansımasına baktı. İyi bakın çocuklar, diye düşündü. Bu camın arkasında her kim varsa, şimdi giderek sabrı daha da taşan öfkeli bir polis görüyorsunuz.</p>

  <p class="block">Hey! diye bağırdı ve cama vurdu.</p>

  <p class="block">Aniden kapı açıldı ve içeri girenin bir kadın olduğunu görünce şaşırdı. Kadının yüzü genç görünmesine rağmen elliden fazla göstermiyordu saçları bembeyazdı ve koyu renk gözleriyle çarpıcı bir zıtlık oluşturuyordu. Erkek meslektaşları gibi, erkek mesleği sürdüren kadınların genellikle yaptığı gibi muhafazakâr bir takım elbise giymişti.</p>

  <p class="block">Dedektif Rizzoli, dedi kadın. "Bu kadar beklediğiniz için özür dilerim. Buraya elimden geldiğince çabuk geldim.</p>

  <p class="block">Başkent trafiği, tahmin edersiniz." Elini uzattı.</p>

  <p class="block">Nihayet görüştüğümüze sevindim.</p>

  <p class="block">Jane uzatılan ele aldırmadan kadının yüzüne dik dik baktı. "Sizi tanıyor muyum?"</p>

  <p class="block">Helen Glasser. Adalet Bakanlığı. Evet, katılıyorum, öfkelenmekte çok haklısınız. İkinci bir ateşkes çabasıyla yine elini uzattı.</p>

  <p class="block">Bu kez Jane uzatılan eli sıktı ve bir erkek kadar güçlü olduğunu fark etti. "Kocam nerede?" diye sordu.</p>

  <p class="block">Üst katta bize katılacak. İş konuşmaya başlamadan önce sizinle barışmak istedim. Bu akşam olanlar sadece bir yanlış anlamadan ibaretti.</p>

  <p class="block">Bu akşam olan şey, haklarımızın çiğnenmesiydi.</p>

  <p class="block">Glasser kapıyı işaret etti. "Lütfen, üst kata çıkalım ve bunu konuşalım."</p>

  <p class="block">Koridordan asansöre ilerlediler ve Glasser bir şifre kartı sokarak en üst kat düğmesine bastı. Doğruca çatı katına çıktılar. Asansör kapılan açıldı ve büyük pencerelerinden Reston şehrinin göründüğü bir odaya girdiler. İçerisi devlet ofislerinde tipik olan gösterişsiz bir tarzda döşenmişti. Jane düz bir halının etrafına dizilmiş gri bir kanepe ve koltuklar, üzerine kahve sürahisi, fincanlar ve tabaklarla dolu bir tepsi yerleştirilmiş bir sehpa gördü. Bir duvarda, bulanık turuncu bir top biçiminde soyut bir tablo asılıydı. Bunu bir karakola asarsan, diye düşündü, polis memurlarından birinin desenin ortasına bir hedef tahtası çizeceğinden emin olabilirsin.</p>

  <p class="block">Asansörün sesini duyunca olduğu yerde döndü ve Gabriel'ın indiğini gördü. "İyi misin?" diye sordu Gabriel.</p>

  <p class="block">O elektrik şoklarına çok hevesli değildim ama evet, iyiyim. .. Gabriel'ın hemen arkasından asansörden inen adamı tanıyınca irkilerek duraksadı. Adamın yüzünü o gün öğleden sonra videokasetteki görüntülerde izlemişti.</p>

  <p class="block">John Barsanti elini uzattı. "Dedektif Rizzoli."</p>

  <p class="block">Jane kocasına baktı. "Neler olduğunu biliyor musun?"</p>

  <p class="block">Oturalım, dedi Glasser. "Artık bir şeyleri netleştirmenin zamanı geldi."</p>

  <p class="block">Jane, temkinli bir tavırla Gabriel'ın yanında kanepeye oturdu. Glasser kahve servisi yaparken kimse konuşmadı. O akşam daha önce gördükleri davranışlardan sonra, bu oldukça gecikmiş bir uygarlık hareketiydi ve Jane haklı öfkesinden sadece bir gülümseme ve bir fincan kahve karşılığında vazgeçmeyecekti. Kahveyi yudumlamadı bile; kadının ateşkes girişimlerine sessiz bir tepki olarak, fincanı bir kenara bıraktı.</p>

  <p class="block">Soru sorabilecek miyiz? diye sordu Jane. "Yoksa bu tek yönlü bir sorgu mu olacak?"</p>

  <p class="block">Keşke bütün sorularınızı cevaplayabilseydim. Ama korumamız gereken bir soruşturmamız var, dedi Glasser.</p>

  <p class="block">Sizinle ilgisi yok. Sizin ve Ajan Dean'in referanslarınızı araştırdık. İkiniz de kanun temsilcileri olarak seçkin kariyerler izlemişsiniz.</p>

  <p class="block">Yine de bize güvenmiyorsunuz.</p>

  <p class="block">Glasser ona saçları gibi buzlu gözlerle baktı. "Kimseye güvenme lüksümüz yok. Bu kadar hassas bir konuda mümkün değil. Ajan Barsanti ve ben işimizi sessiz yapmaya çalıştık ama her hareketimiz izleniyor.</p>

  <p class="block">Bilgisayarlarımıza sessizce giriliyor, benim ofisime girildi ve telefonumun güvenli olduğunu da sanmıyorum.</p>

  <p class="block">Biri soruşturmamızı sabote etmeye çalışıyordu." Kahve fincanını bıraktı. "Şimdi benim sizin burada ne aradığınızı ve neden o eve gittiğinizi bilmem gerekiyor."</p>

  <p class="block">Muhtemelen sizin izlenmenizle aynı nedenden.</p>

  <p class="block">Orada olanları biliyorsunuz.</p>

  <p class="block">Dedektif Wardlaw'un dosyalarını gördük.</p>

  <p class="block">Evden çok uzaktasınız. Ashburn davasıyla neden bu kadar ilgileniyorsunuz?</p>

  <p class="block">Önce siz neden bir sorumuza cevap vermiyorsunuz? dedi Jane. "Neden Adalet Bakanlığı beş fahişenin ölümüyle bu kadar yakından ilgileniyor?"</p>

  <p class="block">Glasser sessizliğini korurken yüzü ifadesizdi. Bu soru hiç sorulmamış gibi, kahvesini sakince yudumladı. Jane, henüz hiçbir zayıflık belirtisi göstermemiş olan bu kadına hayranlık duymaktan kendini alamadı. Burada iplerin Glasser'in elinde olduğu belliydi.</p>

  <p class="block">Kurbanların kimliklerinin hiç saptanamadığının farkındasınızdır, dedi Glasser.</p>

  <p class="block">Evet.</p>

  <p class="block">Belgesiz yabancılar olduklarına inanıyoruz. Ülkeye nasıl girdiklerini öğrenmeye çalışıyoruz. Onları kim getirdi ve sınırı geçmek için hangi yolu izlediler?</p>

  <p class="block">Bize bütün bunların ulusal güvenlik meselesi olduğunu mu söylüyorsunuz? Jane sesindeki şüpheciliği gizleyememişti.</p>

  <p class="block">"Bu sadece bir kısmı. On bir Eylül olayından sonra Amerikan halkı sınırlardaki kontrolü arttırdığımızı, yasa dışı göçü durdurduğumuzu sanıyor. Pek de öyle denemez.</p>

  <p class="block">Meksika ve Birleşik Devletler arasındaki yasa dışı trafik hâlâ devam ediyor. Gözlemleyemediğimiz, miller uzunluğunda bir sahil şeridimiz var. Pek fazla izlenemeyen bir Kanada sınırı var. Ve insan kaçakçıları bütün yollan, bütün numaralan biliyor. Kızları buraya getirmek çok kolay. Onları buraya getirdiklerinde, çalışmaya başlamalarını sağlamak da hiç zor değil."</p>

  <p class="block">Glasser fincanını sehpanın üzerine bıraktı. Öne eğilerek, Jane'e fildişi gibi parlayan gözlerle baktı. "Bu ülkede kendi istekleri dışında çalıştırılan kaç tane seks kölesi olduğunu biliyor musunuz? Sözde uygar ülkemizde? En azından elli bin. Fahişeler den söz etmiyorum. Bunlar köle; kendi istekleri dışında çalıştırılıyorlar.</p>

  <p class="block">Birleşik Devletler'e getirilen binlerce kız ortadan kayboluyor. Görünmez kadınlar hâline geliyorlar. Hepsi büyük şehirlerde, küçük kasabalarda aramızdalar.</p>

  <p class="block">Genelevlerde gizleniyor, apartman dairelerine hapsediliyorlar. Ve var olduklarını bile çok az kişi biliyor."</p>

  <p class="block">Jane pencerelerdeki parmaklıkları hatırladı ve o evin ıssızlığını düşündü. Ona bir hapishaneyi hatırlatmasına şaşmamak gerekirdi; gerçekten öyleydi.</p>

  <p class="block">"Bu kızlar yetkililerle işbirliği yapmaktan korkuyor. Pezevenkleri tarafından yakalandıklarında bunun sonuçları çok korkunç oluyor. Kızlar kaçsalar bile, kendi ülkelerine dönseler bile, orada da bulunuyorlar. Ölüm onlar için daha iyi bir seçenek. Duraksadı. "Beş numaralı kurbanın otopsi raporlarını gördünüz. Daha yaşlı olan.""</p>

  <p class="block">Jane yutkundu. "Evet."</p>

  <p class="block">Ona olanlar çok açık bir mesaj. Bizimle oyun oynarsanız, sonunuz böyle olur. Onları bu kadar öfkelendirmek için kadının ne yaptığını bilmiyoruz. Belki kendisine ait olmayan parayı cebe indirdi. Belki kenardan iş yaptı. Evi kontrol ettiği, belli bir yetkiye sahip olduğu açık ama bu onu kurtarmaya yetmedi. Her ne hata yaptıysa, bedelini ağır ödedi. Kızlar da onunla birlikte.</p>

  <p class="block">Yani soruşturmanızın terörizmle falan hiçbir ilgisi yok, dedi Gabriel.</p>

  <p class="block">Terörizmin bununla ne ilgisi olabilir ki? dedi Barsanti.</p>

  <p class="block">Doğu Avrupa'dan gelen belgesiz yabancılar. Bir Çeçen bağlantısı olabilir.</p>

  <p class="block">Bu kadınlar buraya sadece ticari amaçla getirildi; başka bir nedeni yok.</p>

  <p class="block">Glasser, Gabriel'a çatık kaşlarla baktı. "Size terörizmden kim söz etti?"</p>

  <p class="block">Senatör Conway. Ve Ulusal Güvenlik şef yardımcısı.</p>

  <p class="block">David Silver mı?</p>

  <p class="block">"Rehine krizine karşılık olarak Boston'a geldi. O dönemde karşı karşıya olduğumuz şeyin bu olduğunu düşünüyorlardı.</p>

  <p class="block">Bir Çeçen terörist tehdidi."</p>

  <p class="block">Glasser güldü. "David Silver kafayı teröristlere takmış durumda. Ajan Dean. Her köprünün, her kemerin altında onIarı görüyor."</p>

  <p class="block">Bu endişenin en tepeye kadar uzandığını söyledi. Şef Wynne onu bu yüzden göndermiş.</p>

  <p class="block">Onlara böyle düşünmeleri için para ödeniyor. Servis varlığını böyle haklı çıkarıyor. Bu insanlar için her şey daima terörizmdir.</p>

  <p class="block">Senatör Conway de endişeli görünüyordu.</p>

  <p class="block">Senatöre güveniyor musunuz?</p>

  <p class="block">Güvenmemeli miyim?</p>

  <p class="block">Conway'le iletişiminiz vardı, değil mi? dedi Barsanti.</p>

  <p class="block">Senatör Conway istihbarat komitesinde. Ben Bosna'da çalışırken birkaç kez karşılaşmıştık. Savaş suçları soruşturmalarında.</p>

  <p class="block">Peki, onu gerçekte ne kadar tanıyorsunuz, Ajan Dean?</p>

  <p class="block">Tanımadığımı mı ima ediyorsunuz?</p>

  <p class="block">Üç dönemdir senatör, dedi Glasser. "O kadar uzun süre dayanmak için çok fazla anlaşma yapmanız, çok fazla uzlaşmanız gerekir. Güvendiğiniz kişilere dikkat edin.</p>

  <p class="block">Söylediğimiz şey sadece bu. Bu dersi uzun zaman önce öğrendik."</p>

  <p class="block">Yani sizi burada endişelendiren şey terörizm değil, dedi Jane.</p>

  <p class="block">Benim endişem elli bin kayıp kadın. Kendi sınırlarımız içinde kölecilik. Umursadıkları tek şey bu kadınları düzmek olan müşteriler tarafından sömürülüp kullanılan insanlar. Glasser duraksadı ve derin bir nefes aldı.</p>

  <p class="block">Hepsi bununla ilgili, dedi sonunda.</p>

  <p class="block">Bu sizin için kişisel bir savaşa benziyor.</p>

  <p class="block">Glasser başıyla onayladı. "Neredeyse dört yıl oldu."</p>

  <p class="block">"O zaman Ashburn'deki kadınları neden kurtarmadınız? <span class="calibre3">O</span> evde neler olup bittiğini biliyor olmalıydınız."</p>

  <p class="block">Glasser bir şey söylemedi; gerek yoktu. Bakışları, Jane'in zaten tahmin ettiklerini doğruluyordu.</p>

  <p class="block">Jane, Barsanti'ye döndü. "Bu yüzden suç mahalline bu kadar çabuk geldiniz. Neredeyse polisle aynı zamanda.</p>

  <p class="block">Orada neler olup bittiğini biliyordunuz. Biliyor olmalısınız."</p>

  <p class="block">Tüyoyu birkaç gün öncesinde almıştık, dedi Barsanti.</p>

  <p class="block">Ve hemen müdahale etmediniz mi? O kadınları kurtarmadınız mı?</p>

  <p class="block">Henüz dinleme cihazları yerleştiremedik. İçeride gerçekte neler olup bittiğini bilmemiz mümkün değildi.</p>

  <p class="block">Ama bir genelev olduğunu biliyordunuz. Orada hapsedildiklerini biliyordunuz.</p>

  <p class="block">Burada sandığınızdan daha önemli şeyler var, dedi Glasser. "O beş kadından çok daha fazlası. Korumamız gereken çok daha büyük bir soruşturmamız var ve çok erken harekete geçersek, kendi gizliliğimizi yok edebilirdik."</p>

  <p class="block">Ve şimdi beş kadın öldü.</p>

  <p class="block">Bunun farkında olmadığımı mı sanıyorsunuz? Glasser'ın acılı tepkisi hepsini şaşırttı. Glasser aniden ayağa kalktı ve pencereye yürüyerek şehir ışıklarına baktı.</p>

  <p class="block">"Ülkemizin Rusya'ya gönderdiği en kötü şeyin ne olduğunu biliyor musunuz? Şu Özel Bir Kadın adlı film. Julia Roberts'in oynadığı. Fahişe Cinderella. Rusya'da o filme bayılıyorlar. Kızlar filmi izliyor ve Amerika 'ya gidersem, Richard Gere 'imi bulabilirim, diye düşünüyor. Benimle evlenir, zengin olurum ve hayatımın sonuna kadar mutlu yaşarım. Dolayısıyla kız şüphelense bile, Birleşik Devletler'de kendisini yasal bir işin beklediğinden emin olmasa bile, sadece birkaç kişiyle yatacağını ve sonra Richard Gere'im ortaya çıkıp onu kurtaracağını sanıyor. Böylece uçağa atlıyor ve örneğin Mexico City'ye geliyor. Oradan tekneyle San Diego'ya geçiyor. Ya da kaçakçılar onu yoğun bir sınır kapısından geçiriyor ve sarışınsa, İngilizce biliyorsa, girmesine izin veriliyor. Bazen yürüyerek geçiyorlar. Özel Bir Kadın'ın hayatını yaşayacağını sanarak geliyor. Bunun yerine biftek parçası gibi alınıp satılıyor. Glasser dönüp Jane'e baktı. "Güzel bir kızın, bir pezevenge ne kadar para kazandırabileceğini biliyor musunuz?"</p>

  <p class="block">Jane başını iki yana salladı.</p>

  <p class="block">"Haftada otuz bin dolar. Haftada" Glasser bakışlarını pencereye çevirdi. "Richard Gere'im seninle evlenmek için beklediği bir malikâne yok. Sonunda bir eve tıkılıyor, gerçek canavarlar tarafından kullanılıyorsunuz. Bu insanlar sizi disipline sokuyor ve ruhunuzu eziyor. Başka kadınlar."</p>

  <p class="block">Jane Doe beş, dedi Gabriel.</p>

  <p class="block">Glasser başıyla onayladı. "Evin anası. Öyle diyorlar."</p>

  <p class="block">Emrinde çalıştığı insanlar tarafından mı öldürülmüş? dedi Jane.</p>

  <p class="block">Köpek balıklarıyla yüzersen, bir gün seni mutlaka yerler.</p>

  <p class="block">Ya da bu örnekte olduğu gibi ellerin ezilir, kemiklerin parçalanır, diye düşündü Jane. Bir ihanetin cezası.</p>

  <p class="block">O evde beş kadın öldü, dedi Glasser. "Ama orada, özgürlükler diyarında kaybolan elli bin ruh daha var.</p>

  <p class="block">İstedikleri tek şey seks olan ve fahişenin hıçkırıklarına aldırmayan erkekler tarafından kullanılıyorlar. O adamlar, kullandıkları kadınları bir an bile düşünmüyor.</p>

  <p class="block">Belki de işini bitirdikten sonra adam evine, karısıyla çocuklarının yanma dönüyor ve iyi kocayı oynamaya devam ediyor. Ama günler veya haftalar sonra geneleve geri dönüyor ve kızının yaşında olabilecek bir kızı düzüyor.</p>

  <p class="block">Her sabah aynaya baktığında bir canavara baktığı aklına bile gelmiyor." Glasser'ın sesi şimdi fısıltıya dönüşmüştü. Derin bir nefes aldı ve öfkesini masajla yatıştırabilirmiş gibi ensesini ovaladı.</p>

  <p class="block">Olena kimdi? diye sordu Jane.</p>

  <p class="block">Tam adı mı? Muhtemelen asla bilemeyeceğiz.</p>

  <p class="block">Jane, Barsanti'ye baktı. "Boston'a kadar peşinden geldiniz ve adını bile bilmiyor musunuz?"</p>

  <p class="block">Ama onunla ilgili bildiğimiz başka bir şey var, dedi Barsanti. "Bir tanık olduğunu biliyorduk. Ashburn'deki o evdeydi."</p>

  <p class="block">İşte bu, diye düşündü Jane. Ashburn ve Boston arasındaki halka. "Nereden biliyorsunuz?" diye sordu.</p>

  <p class="block">Parmak izleri. Suç mahallinde o evde onlarca tanımsız parmak izi bulundu. Kurbanlarınkine uymayan parmak izleri. Bazıları erkek müşterilere ait olmalı. Ama bir grup, Olena'nınkilere uyuyordu.</p>

  <p class="block">Bir dakika, dedi Gabriel. "Boston Polis Teşkilatı, Olena'nın parmak izlerinin hemen araştırılmasını istemişti. Hiç bir şey bulamadılar. Ama siz bana Ocak ayında suç mahallinde izlerin bulunduğunu mu söylüyorsunuz? Neden AFIS bize bilgi vermedi?"</p>

  <p class="block">Glasser ve Barsanti birbirlerine baktılar. Bu huzursuz bakışlar Gabriel'ın dikkatinden kaçmamıştı.</p>

  <p class="block">Onun parmak izlerini AFIS' ten kaldırdınız, dedi. "Bu, Boston Polis Teşkilatı'nın kullanabileceği bir bilgiydi."</p>

  <p class="block">Kullanabilecek başka gruplar da vardı, dedi Barsanti.</p>

  <p class="block">Kimden söz ediyorsunuz siz? diye araya girdi Jane. "O kadınla birlikte hastanede kısılıp kalan bendim. Başına silah dayanan bendim. Rehineleri hiç umursadınız mı?"</p>

  <p class="block">Elbette umursadık, dedi Glasser. "Ama oradan herkesi canlı çıkarmak istiyorduk; Olena dâhil."</p>

  <p class="block">Özellikle de Olena, dedi Jane. "Çünkü tanığınızdı."</p>

  <p class="block">Glasser başıyla onayladı. "Ashburn'de olanları görmüştü.</p>

  <p class="block">O iki adam Olena'nın hastane odasına bu yüzden geldi."</p>

  <p class="block">Onları kim gönderdi?</p>

  <p class="block">Bilmiyoruz.</p>

  <p class="block">Olena'nın vurduğu adamın parmak izlerini aldınız. Kimdi o?</p>

  <p class="block">Bunu da bilmiyoruz. Eski askerse, Pentagon bize söylemiyor.</p>

  <p class="block">Adalet Bakanlığı'ndasınız. Ve bu bilgiye ulaşamıyor musunuz?</p>

  <p class="block">Glasser, Jane'e doğru yürüdü ve bir koltuğa oturarak doğruca gözlerinin içine baktı. "Şimdi karşılaştığımız sorunları anlıyorsunuz. Ajan Barsanti ve ben, bunu sessizce ve gizlice yapmak zorundaydık. Radar seviyesinin altında kaldık, çünkü Olena'yı onlar da arıyordu. Onu önce biz bulmayı umuyorduk. Ve çok yaklaşmıştık.</p>

  <p class="block">Baltimore'dan Connecticut'a, oradan Boston'a kadar, Ajan Barsanti onun bir adım arkasındaydı."</p>

  <p class="block">Onu nasıl izleyebildiniz? diye sordu Gabriel.</p>

  <p class="block">Bir süre kolaydı. Joseph Roke'un kredi kartının izlerini takip ettik. ATM'den para çekişlerini.</p>

  <p class="block">Ona ulaşmaya çalışıyordum, dedi Barsanti. "Cep tele fonuna sesli mesajlar bırakıyordum. Hatta Pennsylvania'daki yaşlı halasına bir mesaj bile bıraktım.</p>

  <p class="block">Sonunda Roke beni aradı ve onu görüşmeye ikna ettim. Ama bana güvenmiyordu. Sonra New Haven'da polis memurunu vurunca, izini tamamen kaybettik. O zaman ayrıldıklarını tahmin ediyoruz."</p>

  <p class="block">Birlikte yolculuk yaptıklarını nereden biliyordunuz?</p>

  <p class="block">Ashburn'deki cinayetlerin işlendiği gece, dedi Glasser, Joseph Roke bir benzin istasyonundan benzin aldı. Kredi kartını kullandı, sonra istasyonun bir çekicisi olup olmadığını sordu, çünkü yolda arabaları arızalanan iki kadını arabasına almıştı.</p>

  <p class="block">Bir sessizlik oldu. Gabriel ve Jane birbirlerine baktılar.</p>

  <p class="block">İki kadın mı? dedi Jane.</p>

  <p class="block">Glasser başıyla onayladı. "İstasyonun güvenlik kamerası, pompanın yanında dururken Roke'un arabasını görüntülemiş.</p>

  <p class="block">Camdan önde oturan kadın görünüyor. Olena'ydı. O gece hayatları kesişti ve Joseph Roke olaya dâhil oldu. O kadınları arabasına ve hayatına davet ettiği anda, artık ölüm fermanı verilmişti. O benzin istasyonuna uğradıktan beş saat sonra evi ateşe verildi. Başına çok büyük bir dert aldığını asıl o zaman anladı."</p>

  <p class="block">Ya ikinci kadın? Yoldan iki kadın aldığını söylediniz.</p>

  <p class="block">Onunla ilgili bir şey bilmiyoruz. Sadece New Haven'a kadar onlarla olduğunu biliyoruz. Bu iki ay önceydi.</p>

  <p class="block">Devriye aracının kamerasından söz ediyorsunuz. Polis memurunun vurulmasından.</p>

  <p class="block">"Videoda Roke'un arka koltuğunda beliren bir baş var.</p>

  <p class="block">Başının arkası; yüzü görünmüyordu. Dolayısıyla onun hakkında hiçbir bilgimiz yok. Sadece arka koltukta birkaç kızıl saç teli. Ölmüş olduğunu tahmin ediyoruz."</p>

  <p class="block">Ama hayattaysa, dedi Barsanti, "o zaman son tanığımız o. Ashburn'de olanları gören tek kişi."</p>

  <p class="block">Size adını söyleyebilirim, dedi Jane, kısık sesle.</p>

  <p class="block">Glasser kaşlarını çattı. "Ne?"</p>

  <p class="block">Bir rüya. Jane, Gabriel'a baktı. "Olena'nın bana söylediği bir şey."</p>

  <p class="block">Tekrarlanan bir kâbus görüyor, dedi Gabriel. "Rehine olayında içeri girişle ilgili."</p>

  <p class="block">Rüyanızda neler oluyor? diye sordu Glasser, bakışlarını Jane'in yüzüne odaklayarak.</p>

  <p class="block">Jane yutkundu. "Adamların kapıya vurduğunu ve içeri daldığını duyuyorum. Olena bana doğru eğiliyor. Bir şey söylemek için."</p>

  <p class="block">Bunu Olena mı yapıyor?</p>

  <p class="block">"Evet. Ve diyor ki... 'Mila biliyor.' Söylediği sadece bu.</p>

  <p class="block">'Mila biliyor.'"</p>

  <p class="block">Glasser ona baktı. "Mila biliyor mu? Şimdiki zamanda mı?"</p>

  <p class="block">Barsanti'ye döndü. "O zaman tanığımız hâlâ hayatta demektir."</p>
</body>
</html>
