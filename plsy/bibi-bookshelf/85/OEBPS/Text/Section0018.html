<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_18">19</h1>

  <p class="block">Ne Olena ne de ben nereye gittiğimizi biliyorduk.</p>

  <p class="block">Bu ormanda daha önce hiç dolaşmamıştık ve nereye çıkacağımızı bilmiyorduk. Ayağımda çorap yoktu ve soğuk, ince ayakkabılarımdan çabucak işlemişti. Ana'nın giysilerine rağmen soğuktan donuyordum. Evin ışıkları arkamızda gözden kaybolmuştu ve geri dönüp baktığımda sadece ormanın karanlığını görüyordum. Uyuşmuş ayaklarla donmuş yaprakların üzerinde yürürken, elinde alışveriş çantasıyla önümde yürüyen Olena'nın silüetine odaklanmaya çalışıyordum.</p>

  <p class="block">Nefesim sigara dumanı gibiydi. Ayakkabılarımızın altında buzlar çıtırdıyordu. Bir defasında okuldayken izlediğim bir savaş filmini hatırlamıştım; Alman askerleri soğuk ve açlıktan perişan bir hâlde, karların arasında Rus cephesindeki felaketlerine doğru yürüyordu. Durma.</p>

  <p class="block">Sorgulama. Yürümeye devam et, diye düşünüyor olmalıydı o çaresiz askerler. Ormanda sendeleyerek yürürken şimdi düşündüğüm şey buydu.</p>

  <p class="block">Önümüzde aniden bir ışık belirdi.</p>

  <p class="block">Olena durmamı işaret etmek için kolunu kaldırarak durdu.</p>

  <p class="block">Ağaçlar kadar hareketsiz kalarak ışıkların geçip gidişini izledik ve kaldırımdaki lastik seslerini duyduk. Son çalıların arasından geçtikten sonra ayaklarımız asfalta değdi.</p>

  <p class="block">Bir yola ulaşmıştık.</p>

  <p class="block">Ayaklarım artık soğuktan öylesine hissizleşmişti ki ona yetişmeye çalışırken iyice sendeliyordum. Olena bir robot gibi hiç aksamadan ilerliyordu. Evleri görmeye başlamıştık ama Olena durmuyordu. O generaldi ve ben de aptal bir askerdim, çünkü benden daha fazlasını bilmeyen bir kadını takip ediyordum.</p>

  <p class="block">Sonsuza dek yürüyemeyiz, dedim.</p>

  <p class="block">Burada da kalamayız.</p>

  <p class="block">Bak, şu evin ışıkları yanıyor. Yardım isteyebiliriz.</p>

  <p class="block">Henüz olmaz.</p>

  <p class="block">"Daha ne kadar yürümeye devam edeceğiz? Bütün gece mi?</p>

  <p class="block">Bütün hafta mı?"</p>

  <p class="block">Gerektiği kadar.</p>

  <p class="block">Nereye gittiğimizi biliyor musun ki?</p>

  <p class="block">Aniden bana döndüğünde yüzündeki öfke o kadar belirgindi ki donup kaldım. "Bak ne diyeceğim! Senden bıktım! Sen mızıldanan bebekten başka bir şey değilsin. Aptal, korkak bir tavşan!"</p>

  <p class="block">Sadece nereye gittiğimizi bilmek istiyorum.</p>

  <p class="block">"Yaptığın tek şey mızıldanıp şikâyet etmek! Bıktım artık.</p>

  <p class="block">Seninle işim bitti. Alışveriş çantasının içine elini sokup Amerikan parası tomarını çıkardı. Lastik bandı koparıp tomarın yansını bana uzattı. "İşte, al bunu ve gözümün önünden kaybol. O kadar akıllıysan, yolunu da kendin bul.""</p>

  <p class="block">Bunu neden yapıyorsun? Gözlerimin sıcak yaşlarla dolduğunu hissettim. Korktuğum için değil, Olena tek arkadaşım olduğu için. Ve onu kaybetmekte olduğumu biliyordum.</p>

  <p class="block">"Bana ayak bağı oluyorsun, Mila. Beni yavaşlatıyorsun.</p>

  <p class="block">Sürekli seni gözlemek zorunda kalmak istemiyorum. Ben senin lanet olasıca annen değilim!"</p>

  <p class="block">Olmanı istemedim ki.</p>

  <p class="block">O zaman neden büyümüyorsun?</p>

  <p class="block">Sen de neden kaltak gibi davranmayı kesmiyorsun?</p>

  <p class="block">Araba bizi gafil avladı. Birbirimize o kadar odaklanmıştık ki arabanın geldiğini fark etmemiştik.</p>

  <p class="block">Aniden virajı dönmüştü ve farlarının ışığında felce uğrayan hayvanlar gibi kalakalmıştık. Lastikler kayarak durdu. Eski bir arabaydı ve motor rölantide çalışırken tekliyordu.</p>

  <p class="block">Sürücü, başını pencereden uzattı. "Siz iki hanımın yardıma ihtiyacınız var," dedi. Bu bir sorudan çok yargıydı ama durumumuz da açıktı. Dondurucu bir geceydi. İki kadın ıssız bir yolun ortasında duruyordu. Elbette ki yardıma ihtiyacımız vardı.</p>

  <p class="block">Sessizce adama baktım. Olena her zamanki gibi kontrolü ele aldı. Bir anda değişmişti. Yürüyüşü, sesi, kalçalarını kışkırtıcı şekilde oynatışı; bu, en baştan çıkarıcı hâliydi. Gülümseyerek gırtlaktan bir sesle İngilizce konuştu. "Arabamız bozuldu. Bizi götürür müsün?"</p>

  <p class="block">Adam onu baştan aşağı süzdü. Sadece temkinli mi davranıyordu? Her nasılsa, burada bir terslik olduğunu anlamıştı. Ben onun polisi aramasına fırsat vermeden ormana geri kaçmaya hazırdım.</p>

  <p class="block">Sonunda cevap verdiğinde sesi duygusuzdu ve Olena'nın davranışlarından etkilenip etkilenmediği belli değildi.</p>

  <p class="block">Yolun yukarısında bir benzin istasyonu var. Benzin almak için oraya zaten uğrayacağım. Bir çekici isteriz.</p>

  <p class="block">Arabaya bindik. Olena ön koltuğa yerleşirken, ben de arka koltukta büzüldüm. Bana verdiği parayı cebime tıkmıştım ve şimdi bir kömür parçası gibi elimi yakıyordu. Öfkeli ve zalim davranışı yüzünden hâlâ kırgındım. Bu parayla ona ya da başkasına ihtiyaç duymadan başımın çaresine bakabilirdim. Ve bunu yapacaktım.</p>

  <p class="block">Adam arabayı kullanırken hiç konuşmuyordu. Önce bize aldırmadığını, ilgisini hiç çekmediğimizi düşündüm. Sonra dikiz aynasından bakışlarını yakaladım ve ikimizi de incelediğini anladım. O sessizliğinde bir kedi kadar tetikteydi.</p>

  <p class="block">Benzin istasyonunun ışıkları ileride görünüyordu ve ora ya saparak pompanın yanında durduk. Adam depoyu doldurmak için indikten sonra bize döndü. "Çekici isteyeceğim."</p>

  <p class="block">Binaya girdi.</p>

  <p class="block">Olena ve ben ne yapacağımıza karar veremez bir hâlde arabada kalmıştık. Pencereden baktığımızda, sürücünün kasiyerle konuştuğunu gördük. Bizi işaret etti ve kasiyer telefona uzandı.</p>

  <p class="block">Polisi arıyor, diye fısıldadım, Olena'ya. "Gitmeliyiz.</p>

  <p class="block">Hemen kaçmalıyız." Kapıya uzandım ve tam açmak üzereyken istasyona siyah bir araba girerek yanımıza yanaştı.</p>

  <p class="block">Simsiyah giyinmiş iki adam indi. Birinin fırça gibi kısa kesilmiş beyaz sarı saçları vardı. Bize baktılar.</p>

  <p class="block">Bir anda kanım damarlarında dondu.</p>

  <p class="block">Bu yabancının arabasında kapana kısılmış hayvanlar gibiydik ve iki avcı bizi tuzağa düşürmüştü. Sarışın adam kapımın önünde durarak bana bakıyordu ve benim yapabildiğim tek şey, pencereden Ana'nın gördüğü son yüze bakmaktı. Muhtemelen benim de göreceğim son yüz bu olacaktı.</p>

  <p class="block">Aniden, sarışın adamın çenesi kalktı ve bakışları binaya döndü. Dönüp baktığımda, sürücümüzün az önce dışarı çıktığını ve arabaya doğru yürüdüğünü gördüm. Benzinin parasını ödemişti ve cüzdanını cebine sokuyordu.</p>

  <p class="block">Yavaşladı ve arabasının iki yanında duran adamlara çatık kaşlarla baktı.</p>

  <p class="block">Yardımcı olabilir miyim, baylar? diye sordu sürücü. Sarışın adam cevap verdi. "Bayım, size birkaç soru sorabilir miyiz?"</p>

  <p class="block">Kimsiniz siz?</p>

  <p class="block">Ben Özel Ajan Steve Ullman. FBI.</p>

  <p class="block">Sürücümüz bundan pek de etkilenmişe benzemiyordu. Benzin istasyonunun kovasına uzandı ve bir sünger aldı.</p>

  <p class="block">Süngerdeki fazla suyu cama sıkarak silmeye başladı.</p>

  <p class="block">Benimle ne konuşmak istiyorsunuz ki? diye sordu, camdaki suyu silerken.</p>

  <p class="block">Sarışın adam, sürücümüze yaklaştı ve kısık sesle konuştu.</p>

  <p class="block">Kadın kaçaklar ve tehlikeli kelimelerini seçebildim.</p>

  <p class="block">Peki, neden benimle konuşuyorsunuz? diye sordu sürücümüz.</p>

  <p class="block">Bu sizin arabanız, değil mi?</p>

  <p class="block">Evet. Sürücümüz aniden güldü. "Ah, şimdi anladım. Merak ettiyseniz, arabada oturanlar karım ve kuzeni. Gerçekten tehlikeli görünüyorlar, değil mi?"</p>

  <p class="block">Sarışın adam ortağına baktı. Yüzlerinde şaşkın ifadeler vardı. Ne diyeceklerini bilemiyorlardı.</p>

  <p class="block">Sürücümüz süngeri tekrar kovaya atarken etrafa su saçıldı. "İyi şanslar, çocuklar," dedi ve arabanın kapısını açtı. Direksiyona geçerken Olena'ya dönerek yüksek sesle konuştu. "Özür dilerim, hayatım. Hiç Advil'leri kalmamış. Bir sonraki benzin istasyonunu denememiz gerekecek."</p>

  <p class="block">Biz uzaklaşırken dönüp arkama baktım ve adamların hâlâ bizim arkamızdan baktıklarını gördüm. Biri arabanın plaka numarasını yazmıştı.</p>

  <p class="block">Bir an için arabada kimse konuşmadı. Hâlâ tek kelime edemeyecek kadar korkuyordum. Sadece sürücümüzün başının arkasına bakıyordum. Adam az önce hayatımızı kurtarmıştı.</p>

  <p class="block">Sonunda konuşan o oldu. "Bana bütün bunların ne anlama geldiğini söyleyecek misiniz?"</p>

  <p class="block">Sana yalan söylediler, dedi Olena. "Biz tehlikeli falan değiliz!"</p>

  <p class="block">Onlar da FBI değildi.</p>

  <p class="block">Bunu zaten biliyor muydun?</p>

  <p class="block">Adam, Olena'ya baktı. "Bakın, ben aptal değilim. Bir şeyi gördüğümde gerçek olup olmadığını anlarım. Bana yalan söylendiğinde de anlarım. Artık gerçeği anlatmaya ne dersiniz?"</p>

  <p class="block">Olena bıkkın bir tavırla nefesini saldı. "Bizi öldürmek istiyorlar," diye fısıldadı.</p>

  <p class="block">O kadarını ben de tahmin ettim. Adam başını iki yana sallayarak güldü ama bu keyifsiz bir gülüştü. Kötü şansına inanamayan bir adamın gülüşüydü. 'Tanrım, aksilikler de hep beni bulur," dedi. "Kim onlar ve neden sizi öldürmek istiyorlar?"</p>

  <p class="block">Bu gece gördüklerimiz yüzünden.</p>

  <p class="block">Ne gördünüz ki?</p>

  <p class="block">Olena pencereden dışarı baktı. "Çok fazla şey," diye mırıldandı. "Çok fazla şey gördük."</p>

  <p class="block">Adam o an için bu cevabın yeterli olmasına ses çıkarmadı, çünkü az önce yoldan ayrılmıştık. Lastiklerimiz bizi ormanın derinliklerine götüren toprak bir yola değmişti.</p>

  <p class="block">Ağaçlarla çevrili derme çatma bir kulübenin önünde arabayı durdurdu. Burası ancak yoksul bir adamın yaşayacağı bir yere benziyordu. Ama çatıda devasa bir uydu anteni vardı.</p>

  <p class="block">Evin burası mı? diye sordu Olena.</p>

  <p class="block">Yaşadığım yer burası, diye tuhaf bir cevap verdi adam.</p>

  <p class="block">Ön kapıyı açmak için üç farklı anahtar kullandı.</p>

  <p class="block">Verandada durup onun çok sayıda kilidi açmasını beklerken, bütün pencerelerin parmaklıklı olduğunu fark ettim. Bir an için içeri girmeye tereddüt ettim, çünkü daha yeni kaçtığımız ev aklıma gelmişti. Ama bu parmaklıkların farklı olduğunu anladım; bunlar insanları içeride tutmak için değil, dışarıda tutmak için tasarlanmıştı.</p>

  <p class="block">İçeride burnuma odun dumanı ve ıslak yün kokusu geldi.</p>

  <p class="block">Hiç ışık yakmadan karanlık odada her santimetrekaresini ezbere biliyormuş gibi dolaştı. "Birkaç günlüğüne uzaklaştığımda burası biraz küflenir," dedi. Bir kibrit çaktı ve bir ocağın yanında çömeldiğini gördüm. Odunlar ve çıralar çoktan tutuşturulmayı bekliyordu ve çok geçmeden alevler canlanmıştı. Işık yüzüne vuruyor, şimdi gölgelerle dolu odada daha ciddi gösteriyordu. Bir zamanlar yakışıklı bir yüz olabilirdi ama gözleri artık çok çökmüştü ve çenesinde en azından bir haftalık sakal vardı. Ateş canlanırken, gazete ve dergi yığınlarıyla daha da daralmış küçük odada etrafa bakındım ve duvarlara asılmış onlarca gazete ve dergi kupürünü gördüm.</p>

  <p class="block">Sararmaya yüz tutmuş pullar gibi her yeri kaplamışlardı ve onu bu kulübede günbegün, aybeay oturup, sadece kendisinin önemini kavradığı bu kupürleri kesip asarken hayal ettim.</p>

  <p class="block">Parmaklıklı pencerelere baktım ve kapıdaki üç kilidi hatırladım. Burası korku içinde yaşayan bir adamın evi, diye düşündüm.</p>

  <p class="block">Bir dolaba gidip kilidini açtı. Dolabın içindeki raflarda yarım düzine tüfek görünce şaşırdım. Birini çıkarıp dolabı tekrar kilitledi. Elindeki silahı görünce bir adım geriledim.</p>

  <p class="block">Sorun değil. Korkmanızı gerektirecek bir şey yok, dedi, yüz ifademi görünce. "Bu gece sadece silahımın elimin altında olmasını istiyorum, hepsi bu."</p>

  <p class="block">Zil benzeri bir çınlama duyduk.</p>

  <p class="block">Adamın başı hızla sese doğru döndü. Tüfeğini elinden bırakmadan pencereye yaklaşıp ağaçlara doğru baktı. "Bir şey sensörü tetikledi," dedi. "Sadece hayvan da olabilir ama bu hayvan iki ayaklı da olabilir..." Tüfeğini elinden bırakmadan uzun bir süre pencereden dışarı baktı. Benzin istasyonunda arkamızdan bakan iki adamı hatırladım. Plaka numaramızı almışlardı. Şimdiye kadar arabanın sahibinin kimliğini ve oturduğu yeri öğrenmiş olmalıydılar.</p>

  <p class="block">Adam bir odun yığınına yaklaşıp bir odun aldı ve ateşe attı. Sonra bir sallanan sandalyeye yerleşip tüfeğini kucağına koyarak bize baktı. Alevler çıtırdıyor, ocağın etrafında kıvılcımlar uçuşuyordu.</p>

  <p class="block">Adım Joe, dedi. "Siz de kim olduğunuzu söyleyin bakalım."</p>

  <p class="block">Olena'ya baktım. İkimiz de bir şey söylemiyorduk. Bu tuhaf adam bu gece hayatımızı kurtarmış olmasına rağmen, ondan hâlâ korkuyorduk.</p>

  <p class="block">Bakın, bir tercih yaptınız ve arabama bindiniz. Tahta zeminde sallanırken sandalyesi gıcırdıyordu. "Artık utangaç davranmak için çok geç, hanımlar," dedi. "Ok yaydan çıktı."</p>

  <p class="block">Uyandığımda hâlâ güneş doğmamıştı ama ateşin yerinde parlayan közler kalmıştı. Uykuya dalmadan önce hatırladığım son şey, Olena ve Joe'nun kısık seslerle konuştuklarıydı. Şimdi ocaktaki közlerin ışığında, Olena'nın yanımda bir örgü halının üzerinde uyuduğunu görüyordum. Ona hâlâ kızgındım ve söyledikleri için henüz bağışlamamıştım. Birkaç saatlik uyku, kaçınılmaz bir gerçeği görmemi sağlamıştı. Sonsuza dek birlikte kalamazdık.</p>

  <p class="block">Sallanan sandalyenin gıcırtısı dikkatimi çekti; Joe'nun tüfeğinin donuk pırıltısını gördüm ve beni izlediğini hissettim. Muhtemelen bir süredir bizi uyurken izliyor olmalıydı.</p>

  <p class="block">Onu uyandır, dedi bana. "Hemen gitmemiz gerek."</p>

  <p class="block">Neden?</p>

  <p class="block">Dışarıdalar. Evi izliyorlar.</p>

  <p class="block">Ne? Kalp atışlarım aniden hızlanırken ayağa fırladım ve pencereye yürüdüm. Dışarıda görebildiğim tek şey karanlıktı. Sonra yıldızların silinmeye başladığını ve şafağın yaklaştığını fark ettim.</p>

  <p class="block">Sanırım arabalarını yolda park ettiler. Henüz ikinci kuşak hareket sensörlerini tetiklemediler, dedi. "Ama hava aydınlanmadan hemen gitmemiz gerek." Ayağa kalkıp bir dolaba yaklaştı ve bir sırt çantası çıkardı. Çantanın içinde her ne varsa, metalik bir tangırtı duyuldu.</p>

  <p class="block">Olena, dedi ve çizmesiyle Olena'yı dürttü. Olena kıpırdanarak gözlerini açıp ona baktı. "Gitme zamanı," dedi. "Eğer yaşamak istiyorsan."</p>

  <p class="block">Bizi ön kapıdan çıkarmadı. Bunun yerine zemin tahtalarını kaldırdı ve aşağıdaki gölgelerden ıslak toprak kokusu yayıldı. Merdivene doğru geriledi ve bize döndü.</p>

  <p class="block">Gidelim, hanımlar.</p>

  <p class="block">Ona Ana'nın alışveriş çantasını verip arkasından aşağı indim. Bir el fenerini yaktı ve ışıkta taş duvarların dibine dizilmiş sandıklan gördüm.</p>

  <p class="block">Vietnam'da köylülerin evlerinin altında bunun gibi tüneller vardı, dedi, alçak bir geçitte önümüze düşerken. "Çoğunlukla sadece yiyecek saklamak için kullanırlardı ama bazen hayatlarını da kurtarırdı." Bir yerde durarak bir asma kilidi açtı ve el fenerini kapadı. Başının üzerindeki tahta bir kapağı kaldırdı.</p>

  <p class="block">Tünelden çıktığımızda kendimizi karanlık ormanda bulduk.</p>

  <p class="block">Evden uzaklaşırken ağaçlar bizi gizliyordu. Tek kelime etmiyorduk; buna cesaret edemezdik. Bir kez daha körlemesine birilerini takip ediyordum. Ama bu kez bize önderlik eden kişiye güveniyordum. Joe sessizce yürüyor, nereye gittiğini kesinlikle bilen biri gibi davranıyordu. Ben hemen arkasında yürüyordum ve gün ışımaya başladığında, yürürken topalladığını fark ettim. Sol bacağını biraz sürüklüyordu ve bir kez arkasına baktığında yüzünü acıyla buruşturduğunu gördüm. Yine de yürümeye devam ediyordu.</p>

  <p class="block">Sonunda ilerideki ağaçların arasından köhne bir çiftlik gördüm. Yaklaşırken, orada kimsenin oturmadığını söylemek zor değildi. Pencere camlan kırıktı ve çatının bir tarafı çökmüştü. Ama Joe eve gitmiyordu; aynı ölçüde çökme riski taşıyor gibi görünen bir ambara yönelmişti. Bir asma kilidi açarak kapıyı yana doğru çekti.</p>

  <p class="block">İçeride bir araba vardı.</p>

  <p class="block">Buna gerçekten ihtiyacım olup olmayacağını hep merak etmiştim, dedi, direksiyona geçerken.</p>

  <p class="block">Arka koltuğa oturdum. Koltuğun üzerinde bir battaniye ve yastık vardı. Ayaklarımın dibinde de günler boyunca yetecek kadar konserve kutusu duruyordu.</p>

  <p class="block">Joe kontağı çevirdi; motor isteksizce homurdandı. "Burayı terk etmek hoşuma gitmeyecek," dedi. "Ama belki de biraz uzaklaşma zamanı gelmiştir."</p>

  <p class="block">Bunu bizim için mi yapıyorsun? diye sordum.</p>

  <p class="block">Omzunun üzerinden bana baktı. "Bunu başım derde girmesin diye yapıyorum. Siz ikiniz bana bir hayli bela getirdiniz."</p>

  <p class="block">Arabayı geri vitese takarak ambardan çıkardı ve toprak yolda ilerlemeye başladık. Harabe hâlindeki çiftlik evinin ve leş kokulu bir göletin yanından geçtik. Aniden ağır bir gümbürtü duyduk. Joe hemen arabayı durdurup camını indirdi ve az önce çıktığımız ormana baktı.</p>

  <p class="block">Ağaçların arasından siyah dumanlar yükseliyordu. Olena'nın şaşkınlıkla çığlık attığını duydum. Az önce terk ettiğimiz kulübeyi alevler içinde hayal edince ellerim titremeye ve terlemeye başladı. Ve yanan eti düşündüm.</p>

  <p class="block">Joe bir şey söylemedi; sadece şaşkın bir sessizlikle dumanlara baktı ve bizimle karşılaştığı için kötü şansına bir kez daha lanet edip etmediğini düşündüm.</p>

  <p class="block">Bir an sonra derin bir nefes verdi. "Tanrım," diye mırıldandı. "Bu adamlar her kimse, sert oynuyorlar."</p>

  <p class="block">Dikkatini tekrar yola çevirdi. Korktuğunu biliyordum, çünkü ellerinin direksiyonu nasıl sıktığını görmüştüm.</p>

  <p class="block">Kemiklerinin beyazı belli oluyordu. "Hanımlar," dedi, yumuşak bir sesle. "Sanırım ortadan kaybolma vakti geldi."</p>
</body>
</html>
