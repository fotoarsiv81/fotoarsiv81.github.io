<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1">17</h1>

  <p class="block">Mila</p>

  <p class="block">Evde yeni bir kız vardı.</p>

  <p class="block">Bu sabah evin önüne bir minibüs yanaşmıştı ve adamlar onu odamıza taşımıştı. Kız bütün gün Olena'nın yatağında yatmış, yolculuk için verdikleri hapların etkisiyle uyumuştu. Hepimiz onu izliyor, canlı tenden çok şeffaf mermere benzeyen solgun yüzüne bakıyorduk. Nefesleri sığdı ve nefesini üflediği her seferinde sarı saçlarından bir tutam titreşiyordu. Elleri ufacıktı; dudaklarına bastırdığı başparmağına ve küçük yumruğuna bakarken, bir oyuncak bebeğin ellerine benzediğini düşündüm. Ana kapıyı açıp içeri girerken bile kız kıpırdamadı.</p>

  <p class="block">Uyandırın onu! diye emretti Ana. "Kaç yaşında bu kız?"</p>

  <p class="block">diye sordu Olena. "Uyandırın onu dedim."</p>

  <p class="block">Bu daha çocuk. Kaç yaşında, on iki mi? On üç mü?</p>

  <p class="block">Çalışacak kadar büyümüş. Ana, yatağa yaklaştı ve kızı sarsarak uyandırdı. "Haydi," diye tersledi, battaniyeyi kızın üzerinden çekip alırken. "Çok fazla uyudun."</p>

  <p class="block">Kız kıpırdanarak sırtüstü döndü. Kolundaki çürükleri o zaman görebildim. Gözlerini açtığında kendisini izlediğimizi gördü ve cılız vücudu hemen gerildi.</p>

  <p class="block">Müşteriyi bekletmeyin, dedi Ana.</p>

  <p class="block">Eve yaklaşan arabanın sesini duyduk. Karanlık basmıştı ve pencereden dışarı baktığımda ağaçların arasından göz kırpan farları gördüm. Araba evin önüne yanaşırken çakıl taşlarının hışırtısı duyuldu. Akşamın ilk müşterisi, diye düşündüm korkuyla ama Ana bize bakmıyordu bile. Yeni kızın elini tutup ayağa kaldırdı. Kız uyku mahmuru bir hâlde sendeleyerek odadan çıktı.</p>

  <p class="block">Bu kadar küçük bir kızı nasıl getirmişler? diye fısıldadı Katya.</p>

  <p class="block" id="id_b">Kapının çalındığını duyduk. Bu, işkencecilerimizin geldiğini belli eden ve bize korkuyu öğreten sesti.</p>

  <p class="block">Hepimiz sessizleşerek alt kattan gelen sesleri dinledik. Ana, bir müşteriyi İngilizce karşıladı. Adam çok az konuştu; sadece birkaç kelimesini duyabildik.</p>

  <p class="block">Sonra merdivende ağır ayak seslerini duyduk ve kapıdan geriledik. Odamızın önünden geçip koridordan devam etti.</p>

  <p class="block">Alt katta kız itiraz etti. Bir tokat sesi ve arkasından hıçkırıklar duyduk. Ana, kızı müşterinin odasına sürüklerken merdivende yine ayak sesleri duyuldu. Kapı sertçe kapandı ve Ana, kızı adamla bırakarak uzaklaştı.</p>

  <p class="block">Kaltak, diye homurdandı Olena. "Yatacak yeri yok bu kadının." Ama bu gece en azından ben acı çekmeyeceğim. Bu düşünce aklımdan geçer geçmez kendimi suçlu hissettim.</p>

  <p class="block">Ama düşünce yine de kafamdaydı. Benim yerime onun olması daha iyi. Pencereye gidip geceye, utancımı göremeyeceğim karanlığa baktım. Katya üzerine bir battaniye çekti.</p>

  <p class="block">Hepimiz dinlememeye çalışıyorduk ama kapalı kapıların arkasından bile kızın çığlıklarını duyabiliyorduk ve aynı şeyleri biz de yaşadığımız için adamın ona neler yaptığını tahmin edebiliyorduk. Değişen sadece adamların yüzleriydi; verdikleri acıysa daima aynıydı.</p>

  <p class="block">Bittiğinde, çığlıklar nihayet dindiğinde, adamın merdivenden inip evden çıktığım duyduk. Derin bir nefes verdim. Artık bitmişti. Lütfen, bu gece başka müşteri olmasın.</p>

  <p class="block">Ana, kızı almak için yukarı döndü ve uzun, tuhaf bir sessizlik oldu. Aniden koşarak kapımızın önünden geçip tekrar merdivenden indi. Cep telefonunda biriyle konuştuğunu duyduk. Sessiz, telaşlı kelimeler. Neler olup bittiğini anlayıp anlamadığını görmek için Olena'ya baktım. Ama Olena bakışlarıma karşılık vermedi. Ellerini kucağında yumruk yapmış hâlde öne eğilerek yatağında oturuyordu.</p>

  <p class="block">Dışarıda rüzgârda savrularak pencerenin önünden bir şey geçti.</p>

  <p class="block">Kar yağmaya başlamıştı.</p>

  <p class="block">Kız işe yaramamıştı. Müşterinin yüzünü tırmalamıştı ve adam öfkelenmişti. Onun gibi bir kız işe zarar verirdi ve bu yüzden Ukrayna'ya geri gönderildi. Son gece kız odamıza geri dönmediğinde, Ana'nın bize söylediği buydu.</p>

  <p class="block">En azından hikâye buydu.</p>

  <p class="block">Belki de doğrudur, dedim ve nefesim karanlıkta buhar yaydı. Olena'yla yine çatıda oturuyorduk. Bu gece ay ışığında donmuş kek gibi görünüyordu. Önceki gece kar yağmış, en fazla bir santim tutmuştu ama karın haftalar boyunca yerden kalkmadığı evimi hatırlamama yetmişti.</p>

  <p class="block">Yine yıldızları gördüğüme ve gökyüzünü Olena'yla paylaştığıma memnundum. Battaniyelerimizi dışarı çıkarmıştık ve birbirimize sokularak oturmuştuk.</p>

  <p class="block">Buna gerçekten inanıyorsan aptalsın, dedi Olena.</p>

  <p class="block">Teknedeki partiden kalan son sigarasını yaktı ve gökyüzüne bakarak dumanı içine çekerken tütünün tadını çıkardı.</p>

  <p class="block">Sen neden inanmıyorsun?</p>

  <p class="block">Güldü. "Seni ya başka eve ya da başka bir pezevenge satarlar ama asla eve geri göndermezler. Ana'nın söyleyeceği hiçbir şeye inanmam zaten; yaşlı orospu. Buna inanabiliyor musun? Bir zamanlar, yüz yıl önce kendisi de bu işi yapıyordu. O kadar şişmanlamadan önce."</p>

  <p class="block">Ana'nın genç, zayıf veya herhangi bir erkeğin gözünde çekici olduğu bir zamanı hayal bile edemiyordum.</p>

  <p class="block">Böylesine tiksindirici olmadığı bir zamanı düşünemiyordum.</p>

  <p class="block">Sonunda evleri onun gibi soğukkanlı orospular yönetir, dedi Olena. "Bunlar pezevenklerden daha kötüdür. Kendisi de yaptığı için ne yaşadığımızı bilir. Ama artık umursadığı tek şey paradır. Bir sürü para." Olena külünü silkeledi. "Dünya kötü bir yer, Mila, ve onu değiştirmenin hiçbir yolu yok. Yapabileceğin en iyi şey hayatta kalmak."</p>

  <p class="block">Ve kötü olmamak.</p>

  <p class="block">Bazen seçeneğin yoktur. Sadece öyle olmak zorundasındır.</p>

  <p class="block">Sen kötü olamazsın.</p>

  <p class="block">Nereden biliyorsun? Olena bana baktı. "Benim ne olduğumu veya ne yaptığımı sen nereden biliyorsun? İnan bana, mecbur kalırsam birini öldürürüm. Seni bile öldürebilirim."</p>

  <p class="block">Ay ışığında ateşle parlayan gözlerle bana baktı. Bir an için sadece bir an için haklı olduğunu düşündüm. Beni öldürebileceğini, hayatta kalmak için her şeyi yapmaya hazır olduğunu hissettim.</p>

  <p class="block">Çakıl taşlı yolda eve yaklaşan bir arabanın sesini duyduk ve ikimiz de oturduğumuz yerde dikildik.</p>

  <p class="block">Olena daha yansını içtiği değerli sigarasını hemen söndürdü. "Bu da kim be?"</p>

  <p class="block">Ayağa kalktım ve kenardan araba yoluna bakmak için çatının üzerinde dikkatle süründüm. "Hiç ışık görmüyorum."</p>

  <p class="block">Olena da yanıma gelip aşağı baktı. "işte," diye mırıldandı, ağaçların arasından bir araba çıkarken.</p>

  <p class="block">Farlarını kapamıştı ve görebildiğimiz tek şey sarı park lambalarıydı. Araba yolunun kenarında durdu ve araçtan iki adam indi. Saniyeler sonra kapının zilini duyduk. Bu kadar erken saatte bile erkeklerin ihtiyaçları olabiliyordu ve hemen tatmin edilmesini istiyorlardı.</p>

  <p class="block">Lanet olsun, diye tısladı Olena. "Şimdi Ana'yı uyandıracaklar. Orada olmadığımızı fark etmeden odaya dönmek zorundayız."</p>

  <p class="block">Çatıdan aşağı kaydık ve battaniyelerimizi almak için bile durmadık. Olena pencereden karanlık tavan arasına süzüldü.</p>

  <p class="block">Zil tekrar çaldı ve ön kapıyı açarak müşterilerini karşılayan Ana'nın sesini duyduk.</p>

  <p class="block">Olena'nın peşinden içeri girdim ve tavan arası kapağına yürüdük. Merdiven hâlâ inikti ve yerimizi açıkça gösteriyordu. Olena tam aşağı inerken aniden donup kaldı.</p>

  <p class="block">Ana çığlık çığlığa bağırıyordu.</p>

  <p class="block">Olena kapaktan bana baktı. Gölgelerin arasında parlayan gözlerindeki telaşı görebiliyordum. Bir gümbürtü ve tahtaların parçalandığını duyduk. Merdivenden ağır ayak sesleri gümbürdedi.</p>

  <p class="block">Ana'nın çığlıkları iyice yükselmişti.</p>

  <p class="block">Aniden Olena merdivenden yukarı tırmanmaya başladı ve beni kenara iterek kapaktan geçti. Aşağı uzanıp merdiveni yukarı çekti ve merdiven katlanırken tavan arasının kapağı da kapandı.</p>

  <p class="block">Geri çekil, diye fısıldadı Olena. "Çatıya!"</p>

  <p class="block">Neler oluyor?</p>

  <p class="block">Sadece yürü, Mila!</p>

  <p class="block">Pencereye koştuk. İlk ben geçtim ama o kadar acele ediyordum ki ayağım çıkıntıdan kaydı. Panikle pencere pervazına tutunmaya çalışarak kayarken hıçkırdım.</p>

  <p class="block">Olena bileğimi yakaladı. Ben korku içinde asılı kalırken beni tuttu.</p>

  <p class="block">Diğer elimi de tut! diye fısıldadı.</p>

  <p class="block">Uzanıp yakaladım ve deli gibi atan kalbimle pencere pervazında iki büklüm durana kadar beni çekti.</p>

  <p class="block">Bu kadar sakar olma! diye tısladı.</p>

  <p class="block">Yine dengemi buldum ve terli ellerle pervaza tutunarak kenarda ilerleyip çatıya geri döndüm. Olena dönüp pencereyi kapadı ve kedi gibi çevik hareketlerle yanıma geldi.</p>

  <p class="block">Evin içindeki ışıklar yanmıştı. Altımızdaki pencerelerden yayılan ışığı görebiliyorduk. Ayak seslerini ve savrularak açılan bir kapının gürültüsünü duyduk. Ve bir çığlık; bu kez Ana'nın sesi değildi. Korkunç sessizliği bozan, kulakları delen bir çığlık.</p>

  <p class="block">Olena battaniyeleri kaptı. "Tırman," dedi. "Çabuk, çatıya, bizi göremeyecekleri yere!"</p>

  <p class="block">Çatının en yüksek yerine tırmanırken, Olena battaniyesini savurarak karlı çıkıntıda bıraktığımız ayak izlerini silkeledi. Varlığımızla ilgili tüm işaretleri gizlemek için bunu oturduğumuz yere de yaptı. Sonra yanıma, tavan arası pencere sinin üzerine tırmandı. Orada titreyerek oturduk.</p>

  <p class="block">Aniden hatırladım. "Sandalye," dedim. "Sandalyeyi kapağın altında bıraktık!"</p>

  <p class="block">Artık çok geç.</p>

  <p class="block">Eğer onu görürlerse burada olduğumuzu anlarlar.</p>

  <p class="block">Elimi tutup o kadar sert sıktı ki neredeyse kemiklerimi kıracağını sandım. Biri tavan arası ışığını yakınıştı.</p>

  <p class="block">Kıpırdamaya bile cesaret edemeden çatıya doğru iyice sindik. Bir gıcırtı, kardan düşecek küçücük bir parça bizi ele vermeye yeterdi. Kalbim yerinden fırlayacakmış gibi atıyordu ve tavandan bizi duyabileceğinden neredeyse emindim.</p>

  <p class="block">Pencere açıldı. Saniyeler geçti. Adam neye bakıyor, ne görüyordu? Bir ayak izi parçası mı? Olena'nın battaniyeyle yaptıklarının gizleyemediği bir işaret mi?</p>

  <p class="block">Ama sonra pencere yine kapandı. Rahat bir nefes aldım ama Olena'nın parmakları elimi yine sıktı. Uyarı!</p>

  <p class="block">Hâlâ burada olabilir. Bizi dinliyor olabilir.</p>

  <p class="block">Sert bir gümbürtünün arkasından, kapalı pencerelerin bile boğamadığı bir çığlık duyduk. Öylesine bir çığlıktı ki ter içinde olmama rağmen titremeye başladım. Bir adam bağırarak İngilizce konuşuyordu. Neredeler? Altı tane olmalıydılar! Altı fahişe!</p>

  <p class="block">Kayıp kızları arıyorlardı.</p>

  <p class="block">Ana hıçkırıklar arasında yalvarıyordu. Gerçekten bilmiyordu.</p>

  <p class="block">Bir gümbürtü daha. Ana'nın çığlığı iliklerime işledi.</p>

  <p class="block">Kulaklarımı kapatarak yüzümü buzlu kiremitlere dayadım. Bunu dinlemeye dayanamıyordum ama seçeneğim yoktu. Bir türlü bitmiyordu.</p>

  <p class="block">Darbeler, çığlıklar o kadar uzun süre devam etti ki gün ışığında bizi sonunda burada ellerimiz donarak çatıya yapışmış hâlde bulacaklarını düşünüyordum. Mide bulantıma karşı koymaya çalışarak gözlerimi kapadım. Kötülüğü görme; kötülüğü duyma. Ana'nın işkencesinin seslerini bastırmak için kendime bunu bin kere tekrarladım.</p>

  <p class="block">Kötülüğü görme; kötülüğü duyma. Çığlıklar nihayet kesildiğinde, ellerim uyuşmuştu ve dişlerim soğuktan takırdıyordu. Başımı kaldırdım ve yüzümdeki buzlu gözyaşlarını hissettim.</p>

  <p class="block">Gidiyorlar, dedi Olena.</p>

  <p class="block">Ön kapının aralandığını ve verandadan gelen ayak seslerini duyduk. Çatıdaki yerimizden araba yolunda yürüyerek uzaklaştıklarını gördük. Bu kez belirsiz siluetler değildi; evdeki ışıkları açık bırakmışlardı ve pencereden süzülen ışıkta, siyah giysiler giymiş iki adamı görebiliyorduk. Biri duraksadı ve kısa sarı saçları verandadan gelen ışıkta parladı. Dönüp eve baktı ve bakışları çatıya doğru kalktı. Bir an için bizi gördüğünü sandım ve neredeyse olduğum yere yığılacaktım ama ışık gözüne vuruyordu ve biz karanlıktaydık.</p>

  <p class="block">Arabaya binip uzaklaştılar.</p>

  <p class="block">Uzun bir süre kıpırdamadık. Gece o kadar sessizdi ki kendi nabzımı ve dişlerimin takırtısını duyabiliyordum.</p>

  <p class="block">Sonunda Olena kıpırdandı.</p>

  <p class="block">Hayır, diye fısıldadım. "Ya hâlâ oradaysalar? Ya bizi izliyorlarsa?"</p>

  <p class="block">Bütün gece burada kalamayız. Donarız.</p>

  <p class="block">Sadece biraz daha bekleyelim. Olena, lütfen!</p>

  <p class="block">Ama çoktan çatının kenarına doğru kaymaya başlamış ve tavan arası penceresine yönelmişti bile. Geride kalmaktan çok korkuyordum; onu takip etmekten başka çarem yoktu.</p>

  <p class="block">İçeri geri döndüğümde, çoktan kapaktan geçmişti ve merdivenden iniyordu.</p>

  <p class="block">Peşinden bağırmak istedim: Lütfen beni bekle! Ama korkudan çıtımı bile çıkaramıyordum. Ben de merdivenden indim ve koridorda Olena'yı takip ettim.</p>

  <p class="block">Merdiven sahanlığında durarak aşağı baktı. Onun neden dehşetle donup kaldığını ancak yanına gelince anlayabildim.</p>

  <p class="block">Katya cansız bir şekilde basamaklara serilmişti. Kanı koyu renk bir şelale gibi basamaklardan aşağı akıyordu ve o da aşağıdaki parlak havuza atlamakta olan biri gibi görünüyordu.</p>

  <p class="block">Yatak odasına bakma, dedi Olena. "Hepsi ölmüş." Sesi tonsuzdu. İnsanca değil, makine sesiydi; soğuk ve gerçekçi. Olena'nın bu yönünü bilmiyordum ve beni ürkütüyordu. Kandan ve cesetten uzak durmaya dikkat ederek aşağı indi. Onu takip ederken bakışlarımı Katya'dan ayıramıyordum. Merminin, her gece giydiği tişörtünün arkasında açtığı deliği görebiliyordum.</p>

  <p class="block">Tişörtün üzerinde sarıpapatyalar vardı ve MUTLU OL yazıyordu. Ah, Katya, diye düşündüm; artık asla mutlu olamayacaksın. Merdivenin altında, bir kan göletinin oluştuğu yerde, ön kapıya kadar uzanan iri ayakkabı izlerini gördüm.</p>

  <p class="block">Kapının aralık olduğunu ancak o zaman fark edebildim.</p>

  <p class="block">İlk düşüncem: Kaç! Evden çık, verandanın basamaklarından in ve ormana dal. Bu bizim kaçışımız, bizim özgürlük fırsatımızdı.</p>

  <p class="block">Ama Olena evden hemen kaçmadı. Bunun yerine sağa dönüp yemek odasına girdi.</p>

  <p class="block">Nereye gidiyorsun? diye fısıldadım.</p>

  <p class="block">Bana cevap vermeden mutfağa geçti.</p>

  <p class="block">Olena! diye yalvardım, arkasından koşturarak. "Hemen gidelim!" Kapıda durarak elimi ağzıma bastırdım, çünkü kusacağımı hissetmiştim. Duvarlarda, buzdolabının üzerinde kan vardı. Ana'nın kam. Ellerinin kanlı kalıntıları önüne açılmış hâlde mutfak masasında oturuyordu. Gözleri açıktı ve bir an için bizi görebildiğini sandım ama elbette ki göremezdi.</p>

  <p class="block">Olena onun yanından geçerek yatak odasına yöneldi.</p>

  <p class="block">Kaçmayı o kadar umutsuzca istiyordum ki şimdi Olena olmadan hemen gitmem gerektiğini düşünüyordum. Onu hâlâ bu evde tutan çılgınca neden her neyse, Olena'yı o nedenle baş başa bırakabilirdim. Ama öylesine kararlı ve bilinçli hareket ediyor gibi görünüyordu ki peşinden Ana'nın daha önce daima kilitli olan yatak odasına girmeden edemedim.</p>

  <p class="block">Odayı ilk kez görüyordum ve saten örtülü büyük yatağa, dantelli örtülü şifonyere ve gümüş saç fırçası koleksiyonuna şaşkınlıkla baktım. Olena doğruca şifonyere gidip çekmeceleri açtı ve içlerini karıştırdı.</p>

  <p class="block">Ne arıyorsun? diye sordum.</p>

  <p class="block">Paraya ihtiyacımız var. Parasız hayatta kalamayız. Bir yerlerde saklıyor olmalı. Çekmeceden yünlü bir şapka çıkarıp bana attı. "Al. Sıcak tutacak giysilere ihtiyacın olacak."</p>

  <p class="block">Ana'ya ait olduğu için şapkaya dokunmaktan bile iğreniyordum ve yüne hâlâ tutunmuş hâlde duran iğrenç kahverengi saç tellerini görebiliyordum.</p>

  <p class="block">Olena komodine yaklaşarak çekmeceyi açtı ve bir cep telefonuyla bir tomar para buldu. "Hepsi bu olamaz,"&nbsp;<span class="calibre6">dedi. "Daha fazlası olmalı."</span></p>

  <p class="block">Ben sadece kaçmak istiyordum ama haklı olduğunu biliyordum; paraya ihtiyacımız vardı. Açık duran dolabı kapadım; katiller dolabı aramıştı ve askılardan bazıları yere düşmüştü. Ama onlar para değil, korku içindeki kızları arıyordu ve bu yüzden üstteki rafa dokunmamışlardı. Bir ayakkabı kutusunu çektim ve eski fotoğraflar döküldü. Moskova manzaraları, gülümseyen yüzler ve gözleri huzursuz edici ölçüde tanıdık gelen genç bir kadın gördüm. Demek Ana bile bir zamanlar gençmiş, diye düşündüm. İşte kanıtı.</p>

  <p class="block">Büyük bir alışveriş çantasını aşağı çektim. İçinde ağır bir mücevher kesesi, bir videokaseti ve bir düzine pasaport vardı. Ve para. Lastik bantla bağlanmış kalın bir tomar Amerikan parası. "Olena! Buldum!"</p>

  <p class="block">Yanıma yaklaşıp çantaya baktı. "Hepsini al," dedi.</p>

  <p class="block">Çantayı daha sonra karıştırırız. Cep telefonunu da içine attı. Sonra dolaptan bir bluz alıp bana verdi.</p>

  <p class="block">Ana'nın giysilerini giymek istemiyordum; üzerine sinmiş ekşi maya gibi kokuyu alabiliyordum. Yine de tiksintimi bastırarak giydim. Kendi bluzumun üzerine bir boğazlı kazak, bir süveter ve bir şal geçirdim. Çabucak ve sessizce giyinip, yan odada cesedi sandalyede oturan kadının giysilerini kuşandık.</p>

  <p class="block">Ön kapıda tereddüt ederek ormana baktık. Adamlar orada mıydı? Yolun aşağısında karanlık arabalarında oturmuş, sonunda ortaya çıkacağımızdan emin hâlde bizi mi bekliyorlardı?</p>

  <p class="block">Oradan olmaz, dedi Olena, düşüncelerimi okuyarak.</p>

  <p class="block">Yoldan olmaz. Evden dışarı süzülüp arka tarafa dolaştık ve koşarak ormana daldık.</p>

  <p class="block"><br class="calibre2" /></p>
</body>
</html>
