<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_34">35</h1>

  <p class="block">Peter Lukas, televizyon ekranında süren zalimce saldırıyı sessizlik içinde izliyordu. Nihayet kayıtlar sona erdiğinde, yerinden kıpırdamadı. Jane video aletini kapadıktan sonra bile, Lukas bakışları ekrana odaklanmış hâlde kalakalmıştı. Kızın cansız vücudunu ve kanlı çarşaflan hâlâ görüyormuş gibi bakıyordu. Odada sessizlik hâkimdi. Regina kanepede uyuyakalmıştı; Mila pencerenin yanında duruyor, dışarıdaki yola bakıyordu.</p>

  <p class="block">Mila bu kızın adını öğrenememiş, dedi Jane. "Cesedin evin arkasındaki ağaçlığa gömülmüş olma olasılığı yüksek.</p>

  <p class="block">Issız bir yer ve bir cesedi ortadan kaldırmak için bir sürü uygun yer var. Orada başka kaç kızın gömülü olduğunu Tanrı bilir." Lukas başını eğdi. "Kusmak üzereyim." "Ben de."</p>

  <p class="block">İhsan böyle bir şeyi neden videoya kaydeder ki?</p>

  <p class="block">"Bu adamın filme alındığını bilmediği açık. Kamera, müşterilerin göremeyeceği bir dolaba yerleştirilmişti.</p>

  <p class="block">Belki de diğer bir kazanç kapısıydı. Kızları sat, videoya al, sonra porno pazarına ver. Döndüğün her yerden para kazanırsın. Bu genelev sadece gelir kapılarından biriydi. Jane duraksadı ve duygusuz bir sesle ekledi."</p>

  <p class="block">Ballentree çeşitliliği seviyor gibi görünüyor.</p>

  <p class="block">Ama bu kötü bir film! Ballentree bunu satamaz.</p>

  <p class="block">Hayır, bu aşırı patlayıcı. Ana bunun kesinlikle farkındaydı. Kaseti çantaya gizlemiş. Mila aylar boyunca kasette ne olduğunu bilmediklerini söyledi. Soma Joe nihayet bir motel odasındaki videoda denemiş. Jane, televizyona baktı. "Artık Ashbum'deki kadınların neden öldürüldüğünü biliyoruz. Charles Desmond'ın neden öldürüldüğünü. Çünkü bu müşteriyi tanıyorlardı; onu teşhis edebilirlerdi. Hepsinin ölmesi gerekiyordu."</p>

  <p class="block">Yani bütün bunlar bir tecavüz ve cinayeti örtbas etmek için yapıldı.</p>

  <p class="block">Jane başıyla onayladı. "Joe aniden elinde bir dinamit olduğunu anladı. Kanıtı ne yapacaktı? Kime güveneceğini bilmiyordu. Paranoyak olarak tanımlanmış birini kim dinlerdi ki? Sana gönderdiği şey o olmalı. Bu kasetin bir kopyası."</p>

  <p class="block">Ama elime geçmedi.</p>

  <p class="block">O zamana kadar da yakalanmamak için ayrılmışlardı. Her biri kopyalardan birini aldı. Olena kendisininkini Tribune'i getiremeden yakalandı. Joe'nunki muhtemelen hastanedeki olaydan sonra ele geçirildi. Jane televizyonu işaret etti. "Bu son kopya."</p>

  <p class="block">Lukas, daha yakına gelmeye korkan ürkek bir hayvan gibi odanın arka tarafında duran Mila'ya baktı. "Bu videodaki adamı sen gördün mü hiç, Mila? Eve geldi mi?"</p>

  <p class="block">Tekne, dedi ve belirgin bir şekilde ürperdi. "Onu teknedeki bir partide gördüm."</p>

  <p class="block">Lukas, Jane'e döndü. "Sence Charles Desmond'ın yatını mı kastediyor?"</p>

  <p class="block">Sanırım Ballentree böyle iş yapıyor, dedi Jane.</p>

  <p class="block">Desmond'ın dünyası bir erkekler kulübüydü. Savunma taşeronları, Pentagon oyuncuları. Çok fazla parayla oynayan büyük adamlar olduğunda, içinde mutlaka seks de vardır. Anlaşmayı tamamlamanın bir yolu. Kaseti çıkardı ve Lukas'a döndü. "Bu adamın kim olduğunu biliyor musun?</p>

  <p class="block">Videodakinin?"</p>

  <p class="block">Lukas zorlukla yutkundu. "Üzgünüm. Kasette izlediklerimin gerçek olduğuna bile inanmakta zorlanıyorum."</p>

  <p class="block">Adam çok önemli biri olmalı. Bu kaseti ele geçirmek için bütün yaptıklarına, kullandığı kaynaklara bak. Jane, Lukas'ın önünde durdu. "Kim o?"</p>

  <p class="block">Sen tanımıyor musun?</p>

  <p class="block">Tanımalı mıyım?</p>

  <p class="block">Carleton Wynne. Yeni Ulusal İstihbarat Şefimiz.</p>

  <p class="block">Jane keskin bir nefes aldı ve Lukas'ın karşısındaki koltuğa gömüldü. "Tanrım! Ülkenin bütün istihbarat servislerinden sorumlu olan adamdan söz ediyorsun."</p>

  <p class="block">Lukas başıyla onayladı. "FBI. CIA. Askerî İstihbarat. İç Güvenlik ve Adalet Bakanlığı da dâhil olmak üzere toplam on beş servis. Bu, bütün ipleri içeriden çekiştirebilecek biri. Wynne'i tanımamanın nedeni, adamın medyatik bir tip olmaması. Gri takım elbise giyenlerden biri. İki yıl önce Pentagon'un yeni Stratejik Destek Bölümü'nü yönetmek için CIA'den ayrıldı. Son istihbarat şefi istifaya zorlandıktan sonra, Beyaz Saray onun yerine Wynne'i getirdi. Yeni onaylandı."</p>

  <p class="block">Lütfen, diye araya girdi Mila. "Banyoyu kullanmak istiyorum."</p>

  <p class="block">Koridorun ucunda, dedi Lukas, başını kaldırıp Mila'ya bakmadan. Jane'e bakmaya devam etti. "Bu, indirilmesi kolay bir adam değil," dedi.</p>

  <p class="block">Bu kaset King Kong'u bile indirir.</p>

  <p class="block">Şef Wynne, Pentagon ve şirkette bir sürü bağlantıya sahip. Bu, Başkan'ın bizzat seçtiği adam.</p>

  <p class="block">Ve artık elimde. Onu içeri tıkıyorum.</p>

  <p class="block">Kapı çalındı. Jane irkilerek başını kaldırdı.</p>

  <p class="block">Sakin ol, dedi Lukas, ayağa kalkarken. "Muhtemelen komşumdur. Ona hafta sonu kedisine bakacağıma söz vermiştim."</p>

  <p class="block">Bu açıklamaya rağmen, Lukas kapıya cevap verirken Jane diken üstünde oturuyordu. "Hey, içeri gel," dedi Lukas, arkadaşına doğal bir tavırla.</p>

  <p class="block">Her şey kontrol altında mı? diye sordu diğer adam.</p>

  <p class="block">Evet, sadece film izliyorduk.</p>

  <p class="block">Jane o anda bir terslik olduğunu anlamalıydı ama Lukas'ın rahat sesi onu yanıltmış, bu evde güvende olduğunu düşündürmüştü. Ziyaretçi içeri girdi. Kısa sarı saçları ve güçlü kollan vardı. Jane adamın elindeki silahı gördüğünde bile neler olduğunu kabul etmekte zorlandı.</p>

  <p class="block">Kalbi deli gibi atarken yavaşça ayağa kalktı. Lukas'a döndü ve ihanet kırgınlığıyla bakan gözlerine Lukas sadece omuz silkerek karşılık verdi. Ne yaparsın, işler böyle yürüyor.</p>

  <p class="block">Sarışın adam odaya bir bakış attı ve bakışları kanepenin minderleri arasında derin uykuda olan Regina'ya odaklandı. Aniden silahı bebeğe çevirdi ve Jane kalbine bir bıçak saplanmış gibi hissetti. "Tek kelime etme,"</p>

  <p class="block">dedi, Jane'e. Bir annenin en zayıf noktasını bulmayı çok iyi bildiği belliydi. "Fahişe nerede?" diye sordu, Lukas'a.</p>

  <p class="block">Banyoda. Ben getiririm.</p>

  <p class="block">Mila'yı uyarmak için çok geç, diye düşündü Jane. Çığlık alsam bile kaçma şansı yok.</p>

  <p class="block">Demek duyduğum polis sensin, dedi sarışın adam.</p>

  <p class="block">Polis. Fahişe. Öldürmek üzere olduğu kadınların isimlerini biliyor muydu acaba?</p>

  <p class="block">Adım Jane Rizzoli, dedi.</p>

  <p class="block">Yanlış yer, yanlış zaman, Dedektif. Demek adını biliyordu. Elbette; bir profesyonel bilirdi. Yapabileceği herhangi bir harekete zamanında tepki verebilmek için Jane'den uzak durması gerektiğini de biliyordu. Silahı olmasa bile, bu adamı kolayca halledemezdi. Duruşu, kontrolü ele alışı, silahsız olsa bile Jane'in bu adama karşı bir şansı olmadığını gösteriyordu.</p>

  <p class="block">Ama silahlı...</p>

  <p class="block">Yere baktı. Alt bezi çantasını hangi cehennemde bırakmıştı? Kanepenin arkasında mı? Göremiyordu.</p>

  <p class="block">Mila? Lukas banyo kapısından sesleniyordu. "İçeride iyi misin?"</p>

  <p class="block">Regina aniden irkildi ve bir terslik olduğunu anlamış gibi bir çığlık attı. Annesinin başının dertte olduğunun farkındaydı.</p>

  <p class="block">Onu kucağıma alayım, dedi Jane.</p>

  <p class="block">Olduğu yerde iyi.</p>

  <p class="block">Kucağıma almama izin vermezsen ağlamaya başlar. Ve inan bana, çığlık atmayı biliyor.</p>

  <p class="block">Mila? Lukas banyo kapısını vurdu. "Şunu açar mısın, Mila?"</p>

  <p class="block">Regina, tahmin edileceği gibi, artık ağlıyordu. Jane adama baktı ve adam sonunda başıyla onayladı. Jane kızını kollarına aldı ama kucağında olmak Regina'yı rahatlatmaya yetmemiş gibiydi. Kalp atışlarımı hissediyor. Korkumu hissediyor.</p>

  <p class="block">Koridorda bir vurma sesi duyuldu ve Lukas içeri girerken bir gümbürtü koptu. Birkaç saniye sonra Lukas koşarak salona döndüğünde yüzü kıpkırmızıydı. "Gitmiş!"</p>

  <p class="block">Ne?</p>

  <p class="block">Banyo penceresi açık. Dışarı çıkmış olmalı.</p>

  <p class="block">Sarışın adam sadece omuz silkti. "O zaman onu başka gün buluruz. Asıl istenen şey kaset."</p>

  <p class="block">Aldık.</p>

  <p class="block">Son kopya olduğundan emin misin?</p>

  <p class="block">Sonuncusu.</p>

  <p class="block">Jane, Lukas'a baktı. "Kasetten haberin vardı."</p>

  <p class="block">Bir muhabirin eposta kutusuna ne kadar çok istenmeyen mesaj geldiğini biliyor musun? dedi Lukas. "Dışarıda, halkın kendilerine inanmasını isteyen kaç komplo teoricisi ve paranoyak olduğunu biliyor musun? Ballentree hakkında o makaleyi yazdığımda, aniden bu ülkedeki bütün Joseph Roke'lar en iyi dostlarım oldu. Bütün çatlaklar.</p>

  <p class="block">Bana küçük hayallerini anlatırlarsa, haberin devamını getirebileceğimi düşünü yorlar."</p>

  <p class="block">Aslında öyle olmalı. Muhabirlerin bunu yapması gerekir.</p>

  <p class="block">Sen hiç zengin muhabir tanıdın mı? Birkaç süper yıldız dışında kaç isim hatırlıyorsun? Gerçek şu ki; halk gerçeği umursamıyor bile. Ah, belki birkaç hafta seninle ilgilenirler. Birkaç ön sayfa haberi. Ulusal İstihbarat Şefi cinayetle suçlandı. Beyaz Saray uygun şekilde dehşetini ifade eder, Carleton Wynne suçlu bulunur ve Washington'daki diğer tüm skandallar gibi olur. Birkaç ay içinde halk unutur. Ben de yazılarımı yazmaya, ipoteğimi ödemeye ve aynı köhne Toyota'mı kullanmaya devam ederim. Lukas başını iki yana salladı. "Olena'nın bana bıraktığı kaseti görür görmez, bir Pulitzer'den çok daha değerli olduğunu anlamıştım. Bana bunun parasını kimin ödeyeceğini biliyordum."</p>

  <p class="block">Joe'nun sana gönderdiği kaset. Almıştın!</p>

  <p class="block">"Neredeyse de atıyordum. Sonra canı cehenneme, izlesem ne kaybederim dedim. Carleton Wynne'i hemen tanıdım. Ona telefon açana kadar kasetin varlığını bile bilmiyordu.</p>

  <p class="block">Sadece birkaç fahişeyle uğraştığını sanıyordu. Aniden bu iş çok ama çok daha fazla önem kazandı. Ve daha da pahalandı."</p>

  <p class="block">Seninle anlaşma yapmaya gerçekten hazır mıydı?</p>

  <p class="block">Sen olmaz mıydın? Bu kasetin sana ne yapabileceğini bilseydin? Ortalıkta başka kopyalar da olduğunu bilseydin?</p>

  <p class="block">Wynne'in yaşamana izin vereceğini mi sanıyorsun? Ona Joe ve Olena'yı verdikten sonra? Sende ihtiyacı olan başka bir şey kalmadı ki.</p>

  <p class="block">Sarışın adam araya girdi. "Bir kürek gerek."</p>

  <p class="block">Ama Lukas hâlâ Jane'e bakıyordu. "Ben aptal değilim,"</p>

  <p class="block">dedi. "Wynne bunu biliyor."</p>

  <p class="block">Kürek? diye tekrarladı sarışın adam.</p>

  <p class="block">Garajda bir tane var, dedi Lukas.</p>

  <p class="block">Getir.</p>

  <p class="block">Lukas garaja doğru yürürken, Jane arkasından seslendi:</p>

  <p class="block">Bunun ödülünü alacak kadar yaşayacağını sanıyorsan, sen aptalın tekisin. Regina, annesinin öfkesinden sinerek kucağında sessizleşmişti. "O insanların oyunu nasıl oynadığını gördün. Charles Desmond' in nasıl öldüğünü biliyorsun. Seni bileklerin kesilmiş hâlde küvetinde bulacaklar. Ya da gırtlağına fenobarbital haplar tıkıp seni körfeze atacaklar; Olena'ya yaptıkları gibi. Belki de bu adam kafana bir kurşun sıkacak."</p>

  <p class="block">Lukas elinde kürekle geri döndü ve küreği sarışın adama 438 verdi.</p>

  <p class="block">Evin arkasındaki ağaçlıklar ne büyüklükte? diye sordu adam.</p>

  <p class="block">Blue Hills Doğal Parkı'nın bir parçası. En azından bir mil uzanır.</p>

  <p class="block">Onu uzağa götürmemiz gerek.</p>

  <p class="block">Bak, ben bununla ilgim olmasını istemiyorum. Bu yüz den sana para ödüyor.</p>

  <p class="block">O zaman arabasıyla sen ilgilen.</p>

  <p class="block">Dur. Lukas kanepenin arkasına uzandı ve bir alt bezi çantası çıkarıp adama verdi. "Evimde ona ait bir şey kalmasını istemiyorum."</p>

  <p class="block">Bana ver, diye düşündü Jane. Lanet olasıca çantamı bana ver.</p>

  <p class="block">Sarışın adam çantayı kendi omzuna astı. "Ormanda bir yürüyüşe çıkalım, Dedektif."</p>

  <p class="block">Jane, Lukas'a son bir bakış attı. "Sen kendi ölüm fermanını imzaladın."</p>

  <p class="block">Dışarıda yarım ay, yıldızlı bir gökyüzünde parlıyordu.</p>

  <p class="block">Jane kucağında Regina'yla çalıların arasında sendeliyordu ve önündeki yol adamın fenerinin ışığıyla biraz aydınlanıyordu. Adam, ona kendisine saldırma fırsatı vermemek için aralarında mesafe bırakmaya dikkat ediyordu. Regina kucağındayken bunu yapması hiçbir şekilde mümkün olamazdı ki. Daha hayatı birkaç haftadır tanıyan zavallı Regina.</p>

  <p class="block">Bebeğim sana zarar veremez, dedi Jane. "Daha bir aylık bile değil."</p>

  <p class="block">Adam bir şey söylemedi. İkisinin ayak seslerinden başka bir şey duyulmuyordu. Dalların çıtırtısı, yaprakların hışırtısı. Aslında çok fazla ses vardı ama yakınlarda dinleye bilecek kimse yoktu. Bir kadın ormanda ölürse, onu kimse duymaz...</p>

  <p class="block">Onu alabilirsin, dedi Jane. "Sadece birinin bulabileceği bir yere bırak."</p>

  <p class="block">O benim sorunum değil.</p>

  <p class="block">O daha bebek\ Jane'in sesi çatladı. Ağaçların arasında durdu ve yanaklarından süzülen yaşlarla kızını göğsüne bastırdı. Regina annesini rahatlatmaya çalışır gibi yumuşak sesler çıkardı ve yüzünü kızının başına bastırıp saçlarının kokusunu içine çekip, yanaklarının kadifemsi yumuşaklığını hissetti. Seni bunun içine nasıl sürükleyebildim? diye düşündü. Bir annenin yapabileceği daha kötü bir hata olamaz. Ve şimdi sen de benimle birlikte öleceksin.</p>

  <p class="block">Yürümeye devam et, dedi adam.</p>

  <p class="block">Daha önce savaştım ve hayatta kaldım, diye düşündü Jane.</p>

  <p class="block">Yine yapabilirim. Bunu senin için yapmak zorundayım.</p>

  <p class="block">Yoksa burada mı bitirmemi istersin? diye sordu adam.</p>

  <p class="block">Jane derin bir nefes alarak ağaçların ve ıslak yaprakların kokusunu içine çekti. Bir yaz önce Stony Brook Doğal Parkı'nda incelediği insan kalıntılarını düşündü. Sarmaşıklar, kemikleri ve kafatasım nasıl sarmıştı? Eller ve ayaklar eksikti; leş yiyiciler tarafından yenmiş veya götürülmüştü. Kendi nabızlarını hissetti ve bir insan elindeki kemiklerin ne kadar küçük ve kırılgan olduğunu düşündü. Bir ormanın zeminine ne kadar kolay dağılabiliyorlardı.</p>

  <p class="block">Yine yürümeye başladı. Zihnini net tut, diye düşündü.</p>

  <p class="block">Paniğe kapılırsan onu şaşırtma şansını tamamen kaybedersin. Regina 'yı kurtarma şansını. Jane'in duyuları keskinleşmişti. Baldırlarındaki kanı, yüzüne değen havanın neredeyse her molekülünü hissedebiliyordu.</p>

  <p class="block">Tam ölmek üzereyken canlanıyorsun, diye düşündü.</p>

  <p class="block">Bence burası yeterince uzak, dedi adam.</p>

  <p class="block">Küçük bir açıklıkta duruyordu. Etraflarında ağaçlar sessiz tanıklar gibi yükseliyordu. Yıldızlar soğuk pırıltılardı. Ben gittiğimde bunların hiçbiri değişmeyecek, diye düşündü. Yıldızların umurunda değil.</p>

  <p class="block">Ağaçlar umursamıyor.</p>

  <p class="block">Adam küreği Jane'in ayaklarının dibine attı. "Kazmaya başla."</p>

  <p class="block">Bebeğim ne olacak?</p>

  <p class="block">Onu yere bırak ve kazmaya başla.</p>

  <p class="block">Toprak çok sert.</p>

  <p class="block">Ne fark eder? Adam alt bezi çantasını Jane'in ayaklarının dibine attı. "Bebeği de yanına yatır."</p>

  <p class="block">Jane çömeldiğinde kalbi göğüs kafesini delip fırlayacakmış gibi atıyordu. Tek şansım var, diye düşündü. Çantaya uzan ve silahı kap. Neler olduğunu anlamasına fırsat vermeden dönüp ateş et. Acıma; sadece kafasını uçur.</p>

  <p class="block">Zavallı bebeğim, diye mırıldandı Jane, çantanın üzerine eğilirken. Aynı anda elini sessizce çantanın içine soktu.</p>

  <p class="block">Annen şimdi seni yere bırakacak... Eli cüzdanına, biberona, alt bezlerine süründü. Silahım. Lanet olasıca silahım nerede?</p>

  <p class="block">Bebeği yere bırak.</p>

  <p class="block">Burada yok! Hıçkırıkla nefesini verdi. Elbette o aldı.</p>

  <p class="block">Aptal değil. Ben polisim; silah taşıdığımı biliyordu.</p>

  <p class="block">Kaz!</p>

  <p class="block">Jane, Regina'yı öpmek için eğildi, okşadı, sonra alt bezi çantasını minder gibi kullanarak kızını yere bıraktı.</p>

  <p class="block">Küreği alıp yavaşça ayağa kalktı. Bacaklarındaki bütün enerji, bütün umut tükenmişti. Kürekle vuramayacağı kadar uzak duruyordu. Küreği fırlatsa bile, onu sadece birkaç saniye şaşırtabilirdi. Bu süre Regina'yı alıp kaçmasına yetmezdi.</p>

  <p class="block">Yere baktı. Yarım ayın ışığında, yosunların üzerine yayılmış yaprakları gördü. Sonsuz uykusunu uyuyacağı yatak. Gabriel bizi burada asla bulamaz. Asla bilemeyecek.</p>

  <p class="block">Küreği toprağa dayadı ve kazmaya başlarken yanaklarından süzülen ilk yaşlan hissetti.</p>
</body>
</html>
