<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_30">31</h1>

  <p class="block">Maura geldiğinde yalnız değildi. Yanında siyah saçlı ve bakımlı sakallı çekici bir ada m duruyordu. "Bu Peter Lukas," dedi.</p>

  <p class="block">Jane, Maura'ya inanamayan gözlerle baktı. "Bir muhabir mi getirdin?" "Ona ihtiyacımız var, Jane." "Ne zamandan beri muhabirlere ihtiyacımız oluyor?" Lukas neşeli bir tavırla elini salladı. "Ben de tanıştığımıza sevindim, Dedektif Rizzoli, Ajan Dean. Girebilir miyiz?"</p>

  <p class="block">Hayır, burada konuşmayalım, dedi Gabriel ve kucağında Regina'yı tutan Jane'le birlikte koridora çıktı. "Nereye gidiyoruz?" diye sordu Lukas. "Beni izleyin."</p>

  <p class="block">Gabriel Onları iki kat yukarı çıkardı ve terasa ulaştılar.</p>

  <p class="block">Burada binanın kiracıları saksı çiçekleriyle gösterişli bir bahçe yaratmıştı ama şehir yazının ve betonun sıcaklığı bu vahayı soldurmaya başlamıştı. Domatesler saksılarında boyunlarını bükmüştü ve yapraklan sıcaktan kahverengiye çalmış gündüzsefaları bir bahçe kafesine solgun parmaklarla tutunmuştu. Jane, Regina'yı şemsiydi masanın gölgeliğinde ana kucağına yerleştirdi ve bebek pembeleşmiş yanaklarıyla hemen uykuya daldı. Bulunduktan yükseklikten diğer teras bahçelerini, beton ormanında yaratılmaya çalışılan yeşillikleri görebiliyorlardı.</p>

  <p class="block">Lukas, uyuyan bebeğin yanına bir dosya koydu. "Dr. Isles bunu görmek isteyeceğinizi düşündü."</p>

  <p class="block">Gabriel dosyayı açtı. İçinde bir gazete kupürü vardı; gülümseyen bir adamın fotoğrafı ve başlık: Reston'lu Adam Yatta Ölü Bulundu. İşadamı, 2 Ocak'tan Beri Kayıptı.</p>

  <p class="block">Charles Desmond kimdi? diye sordu Gabriel.</p>

  <p class="block">Çok az kişinin gerçekten tanıdığı bir adam, dedi Lukas.</p>

  <p class="block">Bu da kendi başına merakımı uyandırmaya yetti. Bu habere eğilmemin nedeni buydu. Adli tabip bir intihar olduğunu belirtmesine rağmen.</p>

  <p class="block">Siz buna inanmıyor musunuz?</p>

  <p class="block">"İntihar olmadığını kanıtlamak mümkün değil. Desmond, Potomac Nehri'ndeki bir marinada demirli tuttuğu motorlu yatının banyosunda bulundu. İki bileği de kesilmiş hâlde küvette ölmüş ve odasına bir intihar mesajı bırakmış. Onu bulduklarında öleli on gün olmuştu. Adli tabip fotoğraf yayınlamadı ama tahmin edeceğiniz gibi, oldukça keyifli bir otopsi olmuştur."</p>

  <p class="block">Jane yüzünü buruşturdu. "Düşünmemeyi tercih ederim."</p>

  <p class="block">"Bıraktığı mesaj özellikle aydınlatıcıydı. Bunalımdayım, hayat berbat, bir gün daha yaşamak istemiyorum. Desmond'ın çok içki içtiği ve beş yıl önce boşandığı biliniyordu. Hepsi bunalımda olabileceğini düşündürüyor.</p>

  <p class="block">İntihar için oldukça ikna edici, değil mi?"</p>

  <p class="block">Siz neden ikna olmadınız?</p>

  <p class="block">"Sezgilerim. Daha büyük bir habere götürebilecek bir şeyler döndüğünü belli eden muhabir sezgileri. Yatı olan zengin bir adam ve biri onu ancak on gün sonra aramayı akıl ediyor. Kaybolduğu tarihi de sadece marinanın otoparkında bulunan arabasında iki Ocak tarihli giriş biletinin bulunması. Komşuları sık sık yurt dışına çıktığını, dolayısıyla bir hafta ortalıkta görünmediğinde tedirgin olmadıklarını söylediler."</p>

  <p class="block">Yurt dışı mı? dedi Jane. "Neden?"</p>

  <p class="block">Kimse söyleyemedi.</p>

  <p class="block">Yoksa söylemedi mi?</p>

  <p class="block">Lukas gülümsedi. "Şüpheci bir zihin yapınız var, Dedektif. Benim de öyle. Bu, Desmond konusunda merakımı daha da artırdı. Hikâyenin arkasında daha fazlasının olup olamayacağını düşündüm. Bilirsiniz, Watergate skandalı da öyle başlamıştı. Sıradan bir soygun, çok ama çok daha büyük bir şeye dönüşmüştü."</p>

  <p class="block">Bu haberde böylesine büyük olan neydi?</p>

  <p class="block">Adamın kimliği. Charles Desmond.</p>

  <p class="block">Jane, Desmond'ın yüzüne baktı. Düzgün bağlanmış kravatıyla, tatlı bir şekilde gülümsüyordu. Herhangi bir şirket raporunda yer alabilecek bir fotoğraftı. Yetkinlik yansıtan bir şirket yöneticisi.</p>

  <p class="block">Onunla ilgili sorular sormaya devam ettikçe, daha ilginç şeyler ortaya çıkmaya başladı. Charles Desmond kolej eğitimi almamış. Orduda yirmi yıl hizmet etmiş ve büyük bölümünde askeri istihbaratta çalışmış. Ordudan ayrıldıktan beş yıl sonra, güzel bir yat ve Reston'da büyük bir ev almış. Şimdi akla gelen ilk soru: Böylesine büyük bir servet kazanmak için ne yaptı?</p>

  <p class="block">Yazınızda Pyramid Services adında bir şirkette çalıştığını yazmışsınız, dedi Jane. "Nedir o?"</p>

  <p class="block">Ben de bunu merak ettim. Bir şeyler bulmam zaman aldı ama birkaç gün sonra, Pyramid Services'im tahmin edin hangi şirketin alt kuruluşu olduğunu öğrendim?</p>

  <p class="block">Söylemenize gerek yok, dedi Jane. "Ballentree."</p>

  <p class="block">Kesinlikle, Dedektif.</p>

  <p class="block">Jane, Gabriel'a baktı. "Bu isim her yerde karşımıza çıkıyor, değil mi?"</p>

  <p class="block">Ve kaybolduğu tarihe bakın, dedi Maura. "Benim de dikkatimi o çekti. 2 Ocak."</p>

  <p class="block">Ashbum katliamından önceki gün.</p>

  <p class="block">Sizce de tuhaf bir tesadüf değil mi?</p>

  <p class="block">Bize şu şirketten söz edin, dedi Gabriel.</p>

  <p class="block">Lukas başıyla onayladı. "Ballentree'nin ulaştırma ve güvenlik kolu; savaş bölgelerinde sağladıktan hizmetlerin bir parçası. Yurt dışında savunmamızın neye ihtiyacı olursa korumalar, ulaşım eskortları, özel polis güçleri Ballentree bunu sağlayabiliyor. Dünyada hiçbir devlet yapısının bulunmadığı yerlere gidebiliyorlar."</p>

  <p class="block">Savaş tacirleri, dedi Jane.</p>

  <p class="block">"Neden olmasın? Savaşta çok fazla para kazanılabilir.</p>

  <p class="block">Kosova çatışması sırasında inşaat personelini Ballentree'nin özel askerleri koruyordu. Şimdi Kabul, Bağdat ve Hazar Denizi bölgesindeki tüm kasabalarda özel polis güçleri var. Hepsinin maaşını Amerikalı vergi mükellefleri ödüyor. Charles Desmond, yatını bu şekilde almış."</p>

  <p class="block">Lanet olasıca yanlış polis teşkilatında çalışıyorum, dedi Jane. "Belki de Kabul'e katılmalıyım; o zaman benim de bir yatım olur."</p>

  <p class="block">O insanlarla çalışmak istemezsin, Jane, dedi Maura.</p>

  <p class="block">Neler olduğunu duyunca.</p>

  <p class="block">Yani savaş bölgelerinde çalışmalarını mı kastediyorsun?</p>

  <p class="block">Hayır, dedi Lukas. "Oldukça çirkin ortaklarla çalışıyor olmalarım kastediyor. Bir savaş bölgesinde anlaşma yaptığınızda, aynı zamanda yerel mafyayla da anlaşma yaparsınız. Ortaklıklar oluşturmak pratiktir, dolayısıyla yerel haydutlar Ballentree gibi firmalarla çalışıyor. Her türde malın karaborsası vardır; uyuşturanı, silah, içki, kadın. Her savaş bir fırsat, yeni bir pazardır ve herkes kazanmak ister. Savunma sözleşmelerinde böylesine rekabet yaşanmasının nedeni de bu. Sadece sözleşmelerin kendileri değil, aynı zamanda beraberinde getirdiği karaborsa iş fırsatları. Ballentree geçen yıl diğer tüm taşeronlardan daha fazla sözleşme topladı." Duraksadı. "Bunun bir nedeni, Charles Desmond'ın işinde çok iyi olmasıydı."</p>

  <p class="block">Yani?</p>

  <p class="block">Anlaşmalarda arabulucu oydu. Pentagon'da dostları olan bir adamdı ve muhtemelen başka yerlerde de dostları vardı.</p>

  <p class="block">Onun için ne kadar iyi olmuş, dedi Jane, Desmond'ın fotoğrafına bakarak. Cesedi on gün sonra bulunan bir adam. Komşularının gözünde son derece gizemli olduğu için kimsenin, onun kaybolduğunu bildirmeyi akıl edemediği bir adam.</p>

  <p class="block">Soru şu ki, dedi Lukas, "neden ölmesi gerekti? Pentagon'daki dostları mı ona karşı oldu? Yoksa başkaları mı?"</p>

  <p class="block">Bir an için kimse konuşmadı. Sıcak hava, çatının betonunu su gibi parlatıyordu ve aşağıdaki caddeden egzoz kokusu ve trafik gürültüsü geliyordu. Jane aniden Regina'nın uyandığını ve gözlerini Jane'in yüzüne diktiğini fark etti. Kızımın gözlerinde bu kadar zekâ pırıltısı görmek ürkütücü, diye düşündü. Jane oturduğu yerden başka bir terasta güneşlenen bir kadını gördü; bikinisinin üstünü çıkarmıştı ve çıplak sırtı yağdan parlıyordu. Bir balkonda durarak cep telefonuyla konuşan bir adam ve yakındaki pencerede oturarak kemanını çalan bir kız gördü. Gökyüzünde bir uçak, arkasında beyaz bir iz bırakarak ilerliyordu. Bizi kaç kişi görebiliyor? diye merak etti. Şu anda kaç kamera ya da uydu bizim terasımızı izliyor? Boston aniden bir gözler şehrine dönüşmüştü.</p>

  <p class="block">Eminim bu herkesin aklına gelmiştir, dedi Maura.</p>

  <p class="block">Charles Desmond bir zamanlar askeri istihbaratta çalışıyordu. Olena'nın hastane odasında vurduğu adam kesinlikle eski askerdi ama parmak izleri dosyalardan çıkarılmıştı. Benim ofisime girilmişti. Burada hepimiz casusları mı düşünüyoruz? Belki de şirketi?</p>

  <p class="block">Ballentree ve CIA daima el ele çalıştı, dedi Lukas. "Bu elbette ki kimseyi şaşırtmaz. Aynı ülkelerde çalışıyor ve aynı türde adamlarla anlaşıyorlar. Aynı bilginin ticaretini yapıyorlar." Gabriel'a baktı. "Bugünlerde burada bile ortaya çıktılar; ülke içinde. Bir terörist tehdidi ilan et ve Birleşik Devletler hükümeti her türlü bedeli, her türlü eylemi haklı çıkarsın. Kayıt dışı programlara kayıt dışı fonlar aktarılıyor. Desmond gibi adamlar bu şekilde yat alıyor."</p>

  <p class="block">Ya da ölüyor, dedi Jane.</p>

  <p class="block">Güneş gökyüzünde kaymıştı ve şimdi sıcaklığı şemsiyenin kenarından Jane'in omzuna vuruyordu. Göğsünden ter damlası süzüldü. Burası senin için fazla sıcak kızım, diye düşündü, Regina'nın pembeleşmiş yüzüne bakarak.</p>

  <p class="block">Aslında hepimiz için fazla sıcak.</p>
</body>
</html>
