<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_23">24</h1>

  <p class="block">Jane duş almak için zaman harcamadı. Sadece dolabından ilk bulduğu giysileri bol paçalı hamile pantolonu ve iş arkadaşlarının kendisine hediye ettiği, karnında ANNE POLİS yazan tişörtü üzerine geçirdi. Jamaica Plain mahallesine doğru sürerken arabada iki dilim yağlı kızarmış ekmeğini yedi. Gabriel'la yaptığı son konuşma sinirlerini germişti ve ışıklarda durduğunda sık sık dikiz aynasından bakarak arkasındaki arabaları kontrol ediyordu. Şu yeşil Taurus'u dört blok önce de görmüş müydü? Şu beyaz minibüs, evden çıktığında caddenin karşısında duran mıydı?</p>

  <p class="block">JP Doyle's, Bostonlu polis memurları için sevilen bir uğrak yeriydi ve her akşam barda genellikle mesai dışında olan bir sürü polis olurdu. Ama öğleden sonra üçte barda sadece tek bir kadın vardı ve tepeye yerleştirilmiş televizyonda bir şeyler izlerken bir kadeh beyaz şarabını yudumluyordu. Jane doğruca bara gitti ve Boston'ın İrlanda soyunun anılarının duvarları süslediği, bitişikteki yemek bölümüne geçti. Kennedy'ler, Tip O'Neill ve Boston'ın en kaliteli insanları hakkında gazete kupürleri orada o kadar uzun süredir asılıydı ki artık kararmışlardı ve bir masanın üzerinde asılı duran İrlanda bayrağı nikotinden sararmıştı. Ama öğle yemeği ve akşam yemeği arasındaki bu boş saatte sadece iki masa doluydu.</p>

  <p class="block">Birinde, önlerinde açık duran Boston haritasından turist oldukları anlaşılan orta yaşlı bir çift oturuyordu. Jane onların yanından geçti ve köşede Moore ile Gabriel' in oturduğu masaya yürüdü.</p>

  <p class="block">Kocasının yanına oturarak masanın üzerindeki dosyaya baktı. "Bana göstereceğiniz şey nedir?"</p>

  <p class="block">Moore cevap vermedi. Garson yaklaşırken otomatik bir gülümsemeyle başını kaldırdı. "Hey, Dedektif Rizzoli.</p>

  <p class="block">Yine zayıflamışsınız," dedi garson. "Olmak istediğim kadar değil." "Bir kızınız olduğunu duydum."</p>

  <p class="block">Bizi bütün gece uyutmuyor. Huzurlu bir şekilde yemek için tek şansım bu olabilir. Garson sipariş defterini çıkarırken güldü. "O zaman sizi doyuralım." "Aslında sadece kahve ve elmalı turtanızdan istiyorum." "Güzel tercih." Garson iki erkeğe baktı. "Ya siz, baylar?"</p>

  <p class="block">Biraz daha kahve, hepsi o kadar, dedi Moore. "Sadece burada oturup onun yemesini izleyeceğiz."</p>

  <p class="block">Kahveler tazelenirken hepsi sessizdi. Garson elmalı turtayı verip gittikten sonra, Moore nihayet dosyayı açıp Jane'e uzattı.</p>

  <p class="block">İçinde dijital fotoğraflar vardı. Bunların boş bir kovanın mikrografları olduğunu hemen anladı. Tabana vuran iğnenin ve kovanın geriye doğru hareketinin bıraktığı izleri gösteriyordu.</p>

  <p class="block">Bu hastanedeki kovandan mı? diye sordu Jane.</p>

  <p class="block">Moore başıyla onayladı. "John Doe'nun, Olena'nın odasına soktuğu silahtan çıkan kovan. Olena'nın adamı öldürdüğü silahtan. Balistik IBIS veritabanında taradı ve ATF'ten bir bulguya rastladı. Ashburn, Virginia'da çok sayıda cinayet."</p>

  <p class="block">Bir sonraki fotoğraf serisine geçti. Yine bir kovanın mikrograflarıydı. "Tutuyor mu?"</p>

  <p class="block">Tıpatıp aynı iğne izleri. İki farklı olay yerinde bulunmuş iki farklı kovan. İkisi de aynı silahtan ateşlenmiş.</p>

  <p class="block">Ve şimdi o silah da elimizde.</p>

  <p class="block">Aslında değil.</p>

  <p class="block">Jane başını kaldırıp Moore'a baktı. "Olena'nın cesedinden çıkmalıydı. Silah en son ondaydı."</p>

  <p class="block">Öldüğü yerde yoktu.</p>

  <p class="block">Ama o odayı inceledik, değil mi?</p>

  <p class="block">Orada kalan hiçbir silah yoktu. Federaller giderken bütün balistik delilleri toplamış. Silahları, Joe'nun çantasını, hatta kovanları bile almışlar. Boston Polis Teşkilatı içeri girdiğinde hiçbir şey yoktu.</p>

  <p class="block">Yani bir ölüm mahallini mi temizlemişler? Boston Polis Teşkilatı bu konuda ne yapacak?</p>

  <p class="block">Görünüşe bakılırsa, dedi Moore, "yapabileceğimiz hiçbir şey yok. Federaller bunu bir ulusal güvenlik konusu olarak alıyor ve bilgi sızdırmak istemiyor."</p>

  <p class="block">Boston Polis Teşkilatı'na güvenmiyorlar mı?</p>

  <p class="block">Kimseye güvenmiyorlar. Dışarıda bırakılanlar sadece bizler değiliz. Ajan Barsanti o balistik kanıtları da istedi ve özel operasyon ekibinin aldığını öğrendiğinde hiç memnun olmadı. Bu olay federallere karşı federallere dönüştü. Boston Polis Teşkilatı sadece iki filin savaşını izleyen bir fare durumunda.</p>

  <p class="block">Jane'in bakışları mikrograflara kaydı. "Bu kovanın Ashburn'deki bir suç mahallinden geldiğini söyledin. Giriş ekibi harekete geçmeden önce Joseph Roke bizi Ashburn'de olan bir şeyle ilgili uyarmaya çalışıyordu."</p>

  <p class="block">Bay Roke kesinlikle bunun hakkında konuşuyor olabilir.</p>

  <p class="block">Moore çantasına uzandı ve başka bir dosya çıkararak masanın üzerine koydu. "Bunu bu sabah Leesburg Polis Teşkilatı'ndan aldım. Ashburn küçük bir kasaba. Dava üzerinde çalışan Leesburg'du."</p>

  <p class="block">Manzara hiç hoş değil, Jane, dedi Gabriel.</p>

  <p class="block">Uyarısı beklenmedikti. Birlikte otopsi odasının sunabileceği en iğrenç görüntülere tanık olmuşlardı ve Gabriel'ın yüzünü buruşturduğunu bile görmemişti. Bu olay Gabriel'ı bile dehşete sürüklediyse gerçekten görmek ister miyim? diye düşündü. Kendine düşünecek zaman vermeden dosyayı açtı ve ilk fotoğrafa baktı. Bu o kadar da kötü değil, diye düşündü. Çok daha kötülerini görmüştü. Kumral saçlı, ince vücutlu bir kadın, en üst basamaktan balıklama atlamış gibi merdivene yüzükoyun serilmişti. Kanı aşağı akarak merdivenin dibinde bir gölet oluşturmuştu.</p>

  <p class="block">Bu Jane Doe bir, dedi Moore.</p>

  <p class="block">Kimliği teşhis edilemedi mi?</p>

  <p class="block">O evdeki kurbanların hiçbirinin kimliği teşhis edilemedi.</p>

  <p class="block">Jane, bir sonraki fotoğrafa geçti. Bu kez sarışın bir genç kız yatakta yatıyordu; battaniyeyi boğazına kadar çekmişti ve elleri kendisini koruyabilecekmiş gibi kumaşı sıkı sıkı kavramıştı. Alnındaki mermi yarasından ince bir kan şeridi süzülmüştü. Tek bir merminin şaşırtıcı etkisiyle gerçekleşmiş hızlı bir ölüm. Profesyonelce.</p>

  <p class="block">Bu Jane Doe iki, dedi Moore. Jane'in sıkıntılı yüz ifadesini görünce ekledi: "Başkaları da var."</p>

  <p class="block">Jane, Moore'un sesindeki uyarıyı algılamıştı. Sıradaki görüntüye geçerken bir kez daha diken üstündeydi. Bu giderek zorlaşıyor, diye düşündü, üçüncü fotoğrafa bakarken, ama yine de dayanabilirim. Kadraj, bir dolap kapısından kanlı iç kısma bakıyordu. İkisi de yarı çıplak, birbirlerine sarılmış hâlde içeride oturan iki genç kadın.</p>

  <p class="block">Jane Doe üç ve dört, dedi Moore.</p>

  <p class="block">Bu kadınların hiçbirinin kimliği teşhis edilemedi mi?</p>

  <p class="block">Parmak izleri hiçbir veritabanında yok.</p>

  <p class="block">Burada dört güzel kadın var. Hiçbirinin kaybolduğu bildirilmemiş mi?</p>

  <p class="block">Moore başını iki yana salladı. "NCIC'nin kayıp kişiler listesindeki hiç kimseye uymuyorlar." Dolaptaki iki kurbanı başıyla işaret etti. "IBIS'te eşi bulunan kovan o dolaptan çıkmış. O iki kadın, güvenlik görevlisinin Olena'nın hastane odasına taşıdığı aynı silahla vurulmuş."</p>

  <p class="block">Peki, evdeki diğer kurbanlar? Onlar da mı aynı silahla öldürülmüş?</p>

  <p class="block">Hayır. Onlarda farklı bir silah kullanılmış.</p>

  <p class="block">İki silah mı? İki katil mi?</p>

  <p class="block">Evet.</p>

  <p class="block">Şimdiye kadar görüntülerin hiçbiri Jane'i gerçekten rahatsız etmemişti. Jane Doe beşi gösteren son fotoğrafa tereddütsüzce uzandı. Bu kez gördüğü şey onu oturduğu yerde geri sıçrattı. Ama bakışlarını yine de görüntüden ayıramadı. Sadece kurbanın yüzündeki acıya bakıyordu. Bu kadın daha yaşlı kırklarında ve daha şişmandı. Göğsü beyaz elektrik kablosuyla bir sandalyeye bağlanmıştı.</p>

  <p class="block">Beşinci ve son kurban, dedi Moore. "Diğer dört kadının işlerini çabuk bitirmişler. Kafalarına birer kurşun sıkmışlar, hepsi o kadar." Açık duran dosyaya baktı.</p>

  <p class="block">Sonunda bu kadının da beynine bir kurşun sıkmışlar ama... Moore duraksadı. "Bunu da yapana kadar değil."</p>

  <p class="block">Ne kadar... Jane yutkundu. "Onu ne kadar süre hayatta tutmuşlar?"</p>

  <p class="block">Ellerindeki ve bileklerindeki kırıkların sayısına ve temelde bütün kemiklerinin parçalandığına bakılırsa, tıp uzmanı çekiçle en azından kırk elli kez vurulduğunu tahmin etmiş. Çekicin başı büyük değilmiş. Her darbe sadece küçük bir yeri ezmiş olmalı. Ama tek bir kemik, tek bir parmak bile kurtulamamış.</p>

  <p class="block">Jane görüntüye bakmaya daha fazla dayanamayarak aniden dosyayı kapadı. Ama artık olan olmuştu ve görüntüyü kafasından atamıyordu.</p>

  <p class="block">En azından iki saldırgan olmalı, dedi Moore. "Biri, sandalyeye bağlıyken kadını tutmak için. Diğeri de bu yapılırken bileklerini masaya bastırmak için."</p>

  <p class="block">Çığlık atmış olmalı, diye mırıldandı Jane. Moore'a baktı. "Neden çığlıklarını kimse duymamış?"</p>

  <p class="block">Ev ıssız bir toprak yolda; komşularından bir hayli uzakta. Ve hatırlarsan Ocak ayıymış.</p>

  <p class="block">İnsanların pencerelerini sıkıca kapadığı zamanlar.</p>

  <p class="block">Kurban, çığlıklarını kimsenin duyamayacağını anlamış olmalıydı. Kimsenin kurtarmaya gelmeyeceğini. Umabileceği en iyi şey, kafasına sıkılacak bir mermi olabilirdi.</p>

  <p class="block">Ondan ne istiyorlardı? diye sordu Jane.</p>

  <p class="block">Bilmiyoruz.</p>

  <p class="block">Bunu yapmalarının bir nedeni olmalı. Kadının bildiği bir şey.</p>

  <p class="block">Kim olduğunu bile bilmiyoruz. Beş Jane Doe. Bu kurbanların hiçbiri kayıp kişiler listesinde çıkmadı.</p>

  <p class="block">Onlar hakkında nasıl hiçbir şey bilmiyor olabiliriz?</p>

  <p class="block">Jane, kocasına döndü.</p>

  <p class="block">Gabriel başını iki yana salladı. "Beşi de hayalet, Jane.</p>

  <p class="block">İsim yok, kimlik yok."</p>

  <p class="block">Peki, ya ev?</p>

  <p class="block">Marguerite Fisher adında biri tarafından kiralanmış.</p>

  <p class="block">O da kim?</p>

  <p class="block">O isimde biri yok. Uydurma.</p>

  <p class="block">"Tanrım. Bu bir tavşan deliği gibi. İsimsiz kurbanlar.</p>

  <p class="block">Var olmayan kiracılar."</p>

  <p class="block">Ama o evin sahibinin kim olduğunu biliyoruz, dedi Gabriel. "KTE Yatırımcılık adında bir şirket."</p>

  <p class="block">Bu önemli mi?</p>

  <p class="block">Evet. Leesburg Polis Teşkilatı'nın tespit edebilmesi bir aylarını almış. KTE, Ballentree'nin kayıt dışı bir alt firması.</p>

  <p class="block">Jane boynunu soğuk parmaklar sıkıyormuş gibi hissetti.</p>

  <p class="block">Yine Joseph Roke, diye mırıldandı. "Ballentree'den söz etmişti. Ashbum'den. Ya deli falan değildiyse?"</p>

  <p class="block">Garson kahve sürahisiyle geri dönerken hepsi sessizleşti. "Elmalı turtanızı beğenmediniz mi, Dedektif?" diye sordu garson, Jane'in tatlısına neredeyse hiç dokunmadığını fark ederek.</p>

  <p class="block">Ah, harika. Ama sandığım kadar aç değilmişim galiba.</p>

  <p class="block">Evet, kimsenin iştahı yok gibi görünüyor, dedi garson, Gabriel'in fincanını doldurmak için uzanırken. "Bugün öğleden sonra gelen herkes sadece kahve içiyor."</p>

  <p class="block">Gabriel başını kaldırdı. "Başka kim var ki?" diye sordu.</p>

  <p class="block">Ah, şuradaki adam... Garson yakındaki boş masaya bakarak duraksadı ve omuz silkti. "Sanırım kahveyi beğenmedi," dedi ve uzaklaştı.</p>

  <p class="block">Pekâlâ, dedi Jane, kısık sesle. "Ben tedirgin olmaya başladım, çocuklar."</p>

  <p class="block">Moore hemen dosyalan kaldırdı ve büyük bir zarfa koydu.</p>

  <p class="block">Hemen gitmeliyiz, dedi.</p>

  <p class="block">Dışarı çıktılar ve kendilerini sıcak öğle üzeri güneşinin altında buldular. Otoparkta Moore'un arabasının yanında duraksadılar ve yakınlardaki araçlarla sokağı incelediler. İşte iki polis ve bir FBI ajanı buradayız, diye düşündü Jane, ama üçümüz de ürkmüş durumdayız.</p>

  <p class="block">Üçümüz de refleks olarak etrafı tarıyoruz.</p>

  <p class="block">Şimdi ne olacak? diye sordu Jane.</p>

  <p class="block">Boston Polis Teşkilatı açısından, bu dokunamayacağımız bir şey, dedi Moore. "Özellikle bu kayığı sallamamam emredildi."</p>

  <p class="block">Ya şu dosyalar? Jane, Moore'un elindeki zarfa baktı.</p>

  <p class="block">Aslında bunların elimde olmaması bile gerekiyor.</p>

  <p class="block">Eh, ben hâlâ hamilelik iznimdeyim. Kimse bana herhangi bir emir falan vermedi. Jane, zarfı Moore'un elinden aldı.</p>

  <p class="block">Jane, dedi Gabriel.</p>

  <p class="block">Jane, kendi Subaru'suna yöneldi. "Evde görüşürüz."</p>

  <p class="block">Jane direksiyona geçerken, Gabriel yolcu tarafındaki kapıyı açıp yanma oturdu. Nasıl bir şeyin içine girdiğini bilmiyorsun," dedi."</p>

  <p class="block">Sen biliyor musun?</p>

  <p class="block">O kadının ellerine ne yaptıklarını gördün. Karşımızda bu tür insanlar var.</p>

  <p class="block">Jane pencereden dışarı baktı ve Moore'un arabasına binip gidişini izledi. "Bittiğini sanıyordum," dedi, kısık sesle. "Tamam, hayatta kaldık, artık yaşantımıza devam edebiliriz diye düşünüyordum. Ama bitmedi!" Dönüp kocasına baktı. "Bütün bunların neden olduğunu bilmeliyim. Ne anlama geldiğini öğrenmeliyim."</p>

  <p class="block">Bırak araştırmayı ben yapayım. Ne bulabilirsem.</p>

  <p class="block">Ben ne yapacağım bu arada?</p>

  <p class="block">Sen hastaneden daha yeni çıktın.</p>

  <p class="block">Jane anahtarı takıp kontağı çevirdi ve motor çalışırken havalandırmadan sıcak hava dalgası yayıldı. "Ağır bir ameliyat geçirmedim," dedi. "Sadece doğum yaptım."</p>

  <p class="block">Bu da konunun dışında kalman için yeterli bir neden.</p>

  <p class="block">Ama beni rahatsız eden bu, Gabriel. Bu yüzden uyuyamıyorum! Jane arkasına yaslandı. "Bu yüzden kâbuslar bitmiyor."</p>

  <p class="block">Zaman alır.</p>

  <p class="block">Üzerinde düşünmeden edemiyorum. Jane yine otoparka baktı. "Daha fazla şey hatırlamaya başlıyorum."</p>

  <p class="block">Ne gibi şeyler?</p>

  <p class="block">Gürültü patırtı. Bağırışlar. Silah sesleri. Yüzüme saçılan kan...</p>

  <p class="block">Bana bahsettiğin rüya buydu.</p>

  <p class="block">Ve sürekli bu rüyayı görüyorum.</p>

  <p class="block">Gürültüler ve bağırışlar elbette olacaktı. Ve yüzünde kan vardı; Olena'nın kanı. Hatırladığın hiçbir şey şaşırtıcı değil.</p>

  <p class="block">Ama bir şey daha var. Sana daha önce bahsetmemiştim, çünkü hatırlamıyordum. Olena ölmeden önce bana bir şey söylemeye çalışıyordu.</p>

  <p class="block">Ne söylemeye çalışıyordu?</p>

  <p class="block">Jane, Gabriel'a baktı. "Bir isim söyledi. Mila. Dedi ki:</p>

  <p class="block">'Mila biliyor.'"</p>

  <p class="block">Bunun anlamı ne?</p>

  <p class="block">Bilmiyorum.</p>

  <p class="block">Gabriel bakışlarını aniden caddeye çevirdi. Yavaşça ilerleyen ve köşede dönüp gözden kaybolan bir arabayı bakışlarıyla izledi.</p>

  <p class="block">Eve gitsene sen, dedi.</p>

  <p class="block">Ya sen?</p>

  <p class="block">Ben de birazdan gelirim. Gabriel uzanıp karısını öptü.</p>

  <p class="block">Seni seviyorum, dedi ve arabadan indi.</p>

  <p class="block">Gabriel birkaç bölme ötede bıraktığı kendi arabasına yürürken, Jane onu seyretti. Durup anahtarlarını çıkarmak ister gibi elini cebine soktuğunu gördü. Omuzlarındaki gerginliği ve otoparka attığı tedirgin bakışları fark edecek kadar kocasını tanıyordu. Gabriel'ın sarsıldığını nadiren görürdü ve onun gergin olduğunu bildiğinde Jane endişelenirdi. Gabriel arabasını çalıştırdı ve önce Jane'in hareket etmesini bekledi.</p>

  <p class="block">Ancak Jane gittikten sonra o da otoparktan ayrıldı.</p>

  <p class="block">Birkaç blok karısını takip etti. Birinin beni izleyip izlemediğinden emin olmak istiyor, diye düşündü Jane.</p>

  <p class="block">Gabriel onun arkasından ayrıldıktan sonra bile, birinin kendisini takip etmesi için herhangi bir neden düşünememesine rağmen Jane tekrar tekrar dikiz aynasına bakmaktan kendini alamadı. Gerçekte ne biliyordu ki?</p>

  <p class="block">Moore'un veya cinayet masasındaki diğerlerinin bilmediği bir şey bilmiyordu. Sadece bir fısıltının anısı.</p>

  <p class="block">Mila. Mila da kim?</p>

  <p class="block">Omzunun üzerinden, arka koltuğa attığı Moore'un zarfına baktı. O fotoğrafları tekrar incelemek için sabırsızlandığını söyleyemezdi. Ama dehşeti geride bırakmam gerek diye düşündü. Ashburn 'de neler olduğunu öğrenmeliyim.</p>
</body>
</html>
