<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre1">
  <h1 class="block1" id="toc_id_32">33</h1>

  <p class="block">Jane'in belindeki silah artık ona yabancı geliyordu. Bir zamanlar eski dostuydu ama son birkaç hafta boyunca bir çekmecede kilitli kalmış ve ihmal edilmişti. Evden çıkarken isteksizce doldurmuş ve kılıfına yerleştirmişti.</p>

  <p class="block">Silahına bir insanın göğsünde delik açabilecek herhangi bir nesneye duyulabilecek sağlıklı bir saygıyla yaklaşmış olmasına rağmen, daha önce onu kullanmakta hiç tereddüt etmemişti. Anneliğin insana yaptığı şey bu olmalıydı. Şimdi bir silaha baktığında düşünebildiği tek şey Regina'ydı. Bir parmağın seğirişinin, tek bir serseri kurşunun onu kendisinden nasıl koparabileceğiydi.</p>

  <p class="block">Mutlaka senin olman gerekmez, dedi Gabriel.</p>

  <p class="block">Gabriel'ın, gece için kapanmaya hazırlanan gösterişli mağazalarla dolu Newbury Caddesi'nde park ettiği Volvo'sunda oturuyorlardı. Cumartesi restoranları kalabalıktı.</p>

  <p class="block">İyi giyimli çiftler yemek ve içkiyle tatmin olmuş şekilde mutlulukla yürüyordu; annesinin evlerine getirdiği güveçten birkaç lokmadan fazla yiyemeyecek kadar gergin olan Jane'in aksine.</p>

  <p class="block">Başka bir kadın polis de gönderebilirler, dedi Gabriel.</p>

  <p class="block">Bunun dışında kalabilirsin.</p>

  <p class="block">Mila sesimi tanıyor. Adımı biliyor. Ben yapmak zorundayım.</p>

  <p class="block">Bir aydır çalışmıyorsun.</p>

  <p class="block">Ve artık geri dönme zamanı geldi. Jane saatine baktı.</p>

  <p class="block">Dört dakika, dedi, telsizine konuşarak. "Herkes hazır mı?"</p>

  <p class="block">Kulaklığından Moore'un sesini duydu: "Herkes yerinde.</p>

  <p class="block">Frost, Beacon ile Huntington'ın köşesinde, ben de Four Seasons'ın önündeyim."</p>

  <p class="block">Ben de arkanda olacağım, dedi Gabriel.</p>

  <p class="block">Pekâlâ. Jane arabadan indi ve silahının üzerinden pot yapmaması için ince ceketini çekiştirip düzeltti. Newbury Caddesi'nden batıya doğru yürürken, cumartesi gecesi turistlerinin yanından geçti. Kemerlerinde silah taşımaya ihtiyaç duymayan insanlar. Arlington Caddesi'nde trafiği beklemek için durdu. Caddenin karşı tarafında büyük park vardı ve sol tarafında Frost'un beklediği Beacon Caddesi uzanıyordu ama Jane ona doğru bakmadı.</p>

  <p class="block">Gabriel'in arkasında olduğunu doğrulamak için omzunun üzerinden bakmaya da gerek duymadı. Orada olduğunu biliyordu.</p>

  <p class="block">Arlington'ı geçerek büyük parka girdi.</p>

  <p class="block">Newbury Caddesi yoğundu ama burada sadece birkaç turist vardı. Göletin kenarındaki banklardan birinde bir çift oturuyordu; kollarını birbirlerine sarmışlardı ve kendi evrenleri dışında kimseyi umursamıyorlardı. Bir adam çöp bidonunun üzerine eğilmiş, topladığı alüminyum kutuları çuvalına atıyordu. Çimenlerin üzerinde, sokak lambalarının ışığından uzakta bir grup çocuk daire hâlinde oturmuş, gitar çalıyorlardı. Jane göletin kenarında durarak gölgeleri taradı. Mila burada mı? Beni izliyor mu?</p>

  <p class="block">Kimse yaklaşmadı.</p>

  <p class="block">Göletin etrafından yavaş bir daire çizdi. Gün içinde suda süzülen kuğu tekneler olur, aileler dondurma yer, müzisyenler bongolarını çalardı. Ama bu gece su dingindi ve şehrin ışıklarını yansıtmayan karanlık bir delik gibiydi. Göletin kuzey ucuna doğru yürüdü ve Beacon Caddesi'nin trafik gürültüsünü dinledi. Çalıların arasından, bir ağacın altında oyalanan bir adamın siluetini gördü. Barry Frost. Döndü ve göletin etrafında yürümeye devam etti. Sonunda bir sokak lambasının altında durdu.</p>

  <p class="block">İşte buradayım, Mila. Bana iyi bak. Yalnız olduğumu görebilirsin.</p>

  <p class="block">Bir an sonra, kendini tek aktrislik bir oyunun yıldızı gibi hissederek bir banka oturdu. Kendini izleyen ve mahremiyetine tecavüz eden gözlerin varlığını hissediyordu.</p>

  <p class="block">Arkasında bir tıkırtı duydu ve başım çevirirken otomatik bir hareketle elini silahına uzattı. Sadece alüminyum kutu toplayan adam olduğunu görünce eli silahın kılıfında donup kaldı. Kalbi çılgınca atarken yine bankın sırtlığına dayandı. Parkta bir esinti oldu, göletin yüzeyi dalgalandı ve yakamozlar yansıdı. Adam çuvalını Jane'in oturduğu bankın yanındaki çöp bidonuna çekerek çöpleri karıştırmaya başladı. Hazinesini çıkarırken hiç acele etmiyor, bulduğu her kutu takırtıyla çuvala yuvarlanıyordu. Bu adam gitmeyecek miydi? Jane ondan uzaklaşmak için öfkeyle yerinden kalktı.</p>

  <p class="block">Cep telefonu çaldı.</p>

  <p class="block">Elini cebine sokup telefonu çıkardı. "Alo? Alo?"</p>

  <p class="block">Sessizlik.</p>

  <p class="block">Buradayım, dedi. "Bana söylediğin gibi, göletin kıyısında oturmuş, bekliyorum. Mila!" Sadece kendi kalp atışlarını duyuyordu. Bağlantı kesilmişti.</p>

  <p class="block">Olduğu yerde dönüp parkı taradı ve sadece daha önce gördüğü insanları gördü. Bankta oturan çift, gitar çalan çocuklar. Kutularını doldurduğu çuvalını sürükleyen adam.</p>

  <p class="block">Çöp bidonunun başında kıpırdamadan duruyordu ve sanki çöp yığınlarının arasındaki bir mücevher parçasını inceliyor gibi bakıyordu. Dinliyordu! "Hey!" dedi Jane.</p>

  <p class="block">Adam aniden doğruldu. Çuvalını tangırtıyla sürükleyerek uzaklaşmaya başladı. Jane arkasından koşturdu. "Seninle konuşmak istiyorum!"</p>

  <p class="block">Adam arkasına bakmadan yürümeye devam ediyordu. Şimdi takip edildiğini bildiğinden, adımlarını hızlandırmıştı.</p>

  <p class="block">Jane onun arkasından koştu ve kaldırıma çıkarken yakaladı. Rüzgârlığının arkasından yakalayarak kendine çevirdi. Sokak lambalarının ışığının altında birbirlerine baktılar. Jane onun çökük gözlerini ve bakımsız kırçıllı sakalını gördü. Nefesi alkol ve çürük diş kokuyordu.</p>

  <p class="block">Adam, Jane'in elini itti. "Ne yapıyon? Bu da ne, kadın?"</p>

  <p class="block">Rizzoli? Moore'un sesi kulaklıktan gürledi. "Desteğe ihtiyacın var mı?"</p>

  <p class="block">Hayır. Hayır, ben iyiyim.</p>

  <p class="block">Kiminle konuşuyon sen be? dedi adam.</p>

  <p class="block">Jane adama gitmesini işaret etti. "Git! Git buradan!"</p>

  <p class="block">Sen kim olduğunu sanıyon da bana emir veriyon be?</p>

  <p class="block">Git dedim!</p>

  <p class="block">Tamam, tamam. Adam alaycı bir tavırla güldü ve tangırtılı kutularını peşinden sürükleyerek uzaklaştı.</p>

  <p class="block">Park bugünlerde delilerle dolu...</p>

  <p class="block">Jane döndü ve aniden etrafının sarılmış olduğunu anladı.</p>

  <p class="block">Gabriel, Moore ve Frost ona yaklaşmış, etrafında bir koruma çemberi oluşturmuşlardı. "Ah, Tanrım," diye iç çekti Jane. "Sizden yardım istedim mi?"</p>

  <p class="block">Neler olduğunu bilmiyorduk, dedi Gabriel.</p>

  <p class="block">Şimdi işi berbat ettik. Jane parka bakındı ve öncekinden de ıssız olduğunu fark etti. Banktaki çift uzaklaşıyordu; sadece gitarlı çocuklar kalmıştı ve gölgelerin arasında gülü şüyorlardı. "Mila izliyorsa, bunun tuzak olduğunu düşünmüştür. Asla yanıma gelmez."</p>

  <p class="block">Saat dokuz kırk beş, dedi Frost. "Ne düşünüyorsunuz?"</p>

  <p class="block">Moore başım iki yana salladı. "Toparlayalım. Bu gece bir şey olmayacak artık."</p>

  <p class="block">Gayet iyi gidiyordum, dedi Jane. "Süvari birliğine ihtiyacım yoktu."</p>

  <p class="block">Gabriel oturdukları apartmanın arkasındaki otoparka girdi ve motoru kapadı. "Neler olduğunu bilmiyorduk. O adamın arkasından koştuğunu gördük ve sana vurduğunu sandık."</p>

  <p class="block">Sadece benden kurtulmaya çalışıyordu.</p>

  <p class="block">Bunu bilmiyordum. Ve sandım ki... Gabriel sustu ve Jane'e baktı. "Sadece tepki verdim. Hepsi bu."</p>

  <p class="block">Onu muhtemelen kaybettik, biliyorsun. "O zaman kaybettik demektir." "Umursamıyormuş gibi konuşuyorsun."</p>

  <p class="block">Neyi umursadığımı biliyor musun? İncinmemeni umursuyorum. Bu benim için diğer her şeyden daha önemli.</p>

  <p class="block">Gabriel arabadan indi; Jane onu takip etti. "Hayatımı kazanmak için ne iş yaptığımı hatırlıyor mu sun?" diye sordu Jane. "Hatırlamamaya çalışıyorum."</p>

  <p class="block">Aniden işim sevimsiz göründü. Gabriel arabanın kapısını kapatıp tavanın üzerinden Jane'e baktı. "İtiraf ediyorum. Artık bununla başa çıkmakta zorlanıyorum." '</p>

  <p class="block">Benden istifa etmemi mi istiyorsun? "Yanıma kalacağını bilsem, isterdim." "Ya ne yapmam gerekiyor?" "İşte yeni bir fikir: Evde kalıp Regina'yla ilgilen." "Sen ne zaman geri kafalı oldun? Bunu söylediğine inanamıyorum!"</p>

  <p class="block">Gabriel iç çekerek başını iki yana salladı. "Bunu söylediğime kendim de inanamıyorum." "Benimle evlendiğinde kim olduğumu biliyordun, Gabriel." Jane dönüp binaya girdi ve ikinci kata tırmanırken merdivenin altından Gabriel'in sesini duydu: "Belki de ben kim olduğumu bilmiyordum."</p>

  <p class="block">Jane dönüp ona baktı. "Bu da ne demek?"</p>

  <p class="block">Sen ve Regina her şeyimsiniz. Gabriel yavaş adımlarla basamaklan tırmandı ve Jane'in yanına gelip yüzüne baktı.</p>

  <p class="block">"Daha önce başka biri için endişelenmem gerekmemişti.</p>

  <p class="block">Kaybedeceğim biri yoktu. Beni bu kadar korkutacağı aklıma gelmemişti. Şimdi zayıf noktamı gördüm ve onu nasıl koruyabileceğimi düşünmekten kendimi alamıyorum."</p>

  <p class="block">Koruyamazsın, dedi Jane. "Bununla yaşamak zorundasın.</p>

  <p class="block">Bir ailen olduğunda durum budur."</p>

  <p class="block">Kaybedemeyeceğim kadar büyük bir şey bu.</p>

  <p class="block">Evlerinin kapısı aniden açıldı ve Angela başını koridora uzattı. "Sesinizi duydum." Jane ona döndü. "Merhaba, anne." "Regina'yı yatırdım; sessiz olun." "O nasıl?"</p>

  <p class="block">Onun kadarken senin olduğun gibi.</p>

  <p class="block">O kadar kötü, ha? Jane eve girerken ne kadar düzgün göründüğünü fark ederek şaşırdı.</p>

  <p class="block">Bulaşıklar yıkanıp kaldırılmış, mutfak tezgâhı silinmişti. Yemek masasının üzerine dantelli bir örtü serilmişti. Bu örtüye sahip olduğunun bile farkında değildi.</p>

  <p class="block">İkiniz kavga ettiniz, değil mi? dedi Angela.</p>

  <p class="block">Hâlinizden belli.</p>

  <p class="block">Sadece kötü bir gece geçirdik, hepsi o. Jane ceketini çıkarıp dolaba astı. Annesine döndüğünde, Angela'nın silahına baktığını gördü.</p>

  <p class="block">Onu kilitli bir yere kaldıracaksın, değil mi?</p>

  <p class="block">Her zaman.</p>

  <p class="block">Çünkü bebekler ve silahlar...</p>

  <p class="block">Tamam, tamam. Jane silahını çıkardı ve bir çekmeceye attı. "Biliyorsun, daha bir aylık bile değil."</p>

  <p class="block">Çok hızlı büyüyor; tıpkı senin gibi. Angela, Gabriel'a döndü. "Sana üç yaşındayken Jane'in ne yaptığını anlatmış mıydım?"</p>

  <p class="block">Anne, bu hikâyeyi dinlemek istemiyor.</p>

  <p class="block">Evet, istiyorum, dedi Gabriel.</p>

  <p class="block">Jane iç çekti. "Başrolde bir çakmak, oturma odası perdeleri ve Revere İtfaiyesi var." "Ah, şu hikâye," dedi Angela. "Onu neredeyse unutmuştum."</p>

  <p class="block">Bayan Rizzoli, bu hikâyeyi sizi eve götürürken bana arabada anlatır mısınız? dedi Gabriel, Angela'nın hırkasını almak için dolaba uzanırken.</p>

  <p class="block">Diğer odada Regina aniden aslında uyumadığını belli etmek için uludu. Jane çocuk odasına girip onu beşiğinden aldı.</p>

  <p class="block">Oturma odasına geri döndüğünde, Gabriel ve annesi çıkmıştı bile. Regina'yı bir kolunda sallayarak mutfak lavabosunun Önünde durdu ve biberonu ısıtmak için bir tasa sıcak su doldurdu. O sırada sokak kapısının zili çalındı.</p>

  <p class="block">Janie? Angela'nın sesi diyafondan duyuldu. "Kapıyı açar mısın? Gözlüğümü unutmuşum."</p>

  <p class="block">Yukarı gel, anne. Jane otomata bastı ve annesi yukarı geldiğinde elinde gözlükle kapıda bekliyordu.</p>

  <p class="block">Bunlar olmadan okuyamıyorum, dedi Angela. Durdu ve huysuz torununa veda öpücüğü verdi. "Gitsem iyi olur.</p>

  <p class="block">Gabriel arabayı çalıştırdı."</p>

  <p class="block">Hoşça kal, anne.</p>

  <p class="block">Jane mutfağa geri döndüğünde tastaki su taşmıştı.</p>

  <p class="block">Biberonu sıcak suya koydu ve mama ısınırken, ağlayan kızıyla birlikte mutfakta bir aşağı bir yukarı yürüdü.</p>

  <p class="block">Kapı tekrar çalındı.</p>

  <p class="block">Ah, anne. Bu kez ne unuttun? diye düşündü ve yine otomata bastı.</p>

  <p class="block">Biberon ısınmıştı. Emziği Regina'nın ağzına soktu ama kızı tiksiniyormuş gibi itti. Ne istiyorsun? diye düşündü öfkeyle, kızını oturma odasına götürürken. Ah, hana ne istediğini bir söyleyebiisen!</p>

  <p class="block">Annesini karşılamak için kapıyı açtı. Ama kapının önünde duran Angela değildi.</p>
</body>
</html>
