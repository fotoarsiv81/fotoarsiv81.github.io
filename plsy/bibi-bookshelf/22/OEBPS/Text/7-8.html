<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-8.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-8.html" xml:lang="tr-TR">
    <div class="calibre1">
      <p class="anabaslik" id="toc_marker-9">9. BÖLÜM</p>

      <p class="paragraf3"></p>

      <p class="paragraf2"><span class="char-style-override11">“</span><span class="char-style-override7">A</span>ma yine de bir bakalım arayan soran var mı diye,” dedi Süha Zengin aniden. Başka bir şey söylemeden hızlı adımlarla odadan çıktı.</p>

      <p class="paragraf2">“Belki biraz da yalnız kalmaya ihtiyacı var,” diye düşündüm. Benim de.</p>

      <p class="paragraf3"><span>Acaba doğrunun yalnızca bir kısmını söyleyenlerin ne gibi telafi jestleri yaptıklarını anlatan bir kitap var mı diye merak ettim.</span></p>

      <p class="paragraf3">Ayağa kalktım.</p>

      <p class="paragraf3">Havaya ihtiyacım vardı. Bazı günler temiz havaya diğer günlerden daha çok ihtiyacım oluyordu. Gidip pencereyi açtım. Yağmur hafiflemişti yeniden. Baharı özledim.</p>

      <p class="paragraf3">Süha Zengin içeriye girdi. Yüzündeki ifadeden hiçbir şey anlamadım.</p>

      <p class="paragraf3">“Polis falan aramamış,” dedi. “Nimet’in sinirleri bozuk, hepsi bu. İzin istedi, eve yolladım.”</p>

      <p class="paragraf3">“Ailesi nerede Zeynep Kadı’nın?” dedim.</p>

      <p class="paragraf3">“İzmir’de. B<span>abası yok zaten. Tek çocuk.”</span></p>

      <p class="paragraf3"><span>“Annesini aramayı düşünüyor musunuz?” dedim.</span></p>

      <p class="paragraf3"><span>“Hele bir pazartesi olsun,” dedi Süha Zengin. “Hele bir pazartesi olsun. İşe gelmeyince telaşlanmaya hakkımız olabilir belki.”</span></p>

      <p class="paragraf3"><span>Bu yaklaşımı da bir yerden hatırlıyordum.</span></p>

      <p class="paragraf3"><span>Ayaktaydım. Süha Zengin de oturmamıştı içeri girdiğinden beri. Sigaramla çakmağımı Çukurcuma işi sehpadan aldım.</span></p>

      <p class="paragraf3"><span>“Gidiyor musun?” dedi Süha Zengin.</span></p>

      <p class="paragraf3"><span>“Evet,” dedim. “Şu uçağı kaldırayım gidip. Epey oyalandım.”</span></p>

      <p class="paragraf3"><span>Ellerini iki yana açtı.</span></p>

      <p class="paragraf3"><span>“Sen bilirsin,” dedi.</span></p>

      <p class="paragraf3"><span>Döndüm. İki adımda elimi buzlucamlı kapının tokmağına attım.</span></p>

      <p class="paragraf3"><span>“Remzi Ünal!” diye seslendi Süha Zengin arkamdan.</span></p>

      <p class="paragraf3"><span>Durdum. Arkama baktım.</span></p>

      <p class="paragraf3"><span>“Teşekkürler,” dedi. Biraz bana, biraz yere bakıyordu.</span></p>

      <p class="paragraf3"><span>“İşe daldığım zaman insan olduğumu unutuyorum bazen,” dedi. “İnsan olduğumu hatırlattığın için teşekkür ederim.”</span></p>

      <p class="paragraf3"><span>“İnsan olmak zor,” dedim. Salondan çıktım.</span></p>

      <p class="paragraf3"><span>Sami ortalarda görünmüyordu. Trençkotumu astığım yerden alıp giydim. Misafirhanenin kapısını kapayıp merdivenlerden indim. İtimat Apartmanı’nın dairelerinden ses gelmiyordu hiç.</span></p>

      <p class="paragraf3"><span>Caddeye inince taksi tutup tutmamak arasında kararsız kaldım. Yağmur sonrası serin, temiz, diriltici hava hoşuma gitti. Yürüyebilirdim. Hava iyiden iyiye kararmıştı. Bir sigara yakıp hafif yokuş yukarı yürümeye başladım. Varan’ın önünde servis bekleyen yolcular vardı. Tam yanlarından geçerken içlerinden birini tutup havaya atmaya başladılar. En büyük asker onlarınkiydi.</span> Kollar bacaklar açılmış, yukarı in<span>ip çıkan en büyük askerin yüzündeki endişe, yalnızca arkadaşlarının yere inerken onu tutup tutamayacaklarından gelmiyordu. Mendili gözlerinde bir teyzenin yanından geçtim. Mendili olmayan bir amca ile teyzenin arasından. Üçünün de hayatları değişiyordu, üçünün de hayatlarının değişmesini istedim, yalnızca ikisinin değil.</span></p>

      <p class="paragraf3"><span>Hızla gelen otomobilleri kollayıp, karşıya geçtim. Simit mi isterdim, kopya müzik CD’si mi? Marmara Oteli’nin kafesi, geniş camların arkasında kalabalıktı. Yorum yapmadım. Çeyrek biletim vardı, seyyar Milli Piyango’cudan bilet almadım. Fuar Salonu’nun girişindeki kızlar beni beklemiyordu, güzel olup olmadıklarıyla ilgilenmedim.</span></p>

      <p class="paragraf3"><span>Benden başka herkes ağır ağır yürüyor gibiydi. Kalabalık bir otoyolda slalom yaparcasına, insanların sağından solundan geçip yürüdüm. Sabit ama seyyar dergi bayiinin önündeki kalabalık gruptan birine çarpmamak için caddeye indim çıktım. Ani bir kararla, sigaramı yere atıp, karşıya geçtim. Dönercilerin en sonundakine girdim. Bir döner istedim. Bana sormadan tavuk döner hazırladı adam. Sesimi çıkarmadım. Dönerimi aynalara yapıştırılmış gazete kesiklerine bakarak yedim. Gazete kesikleri dönercinin kendisiyle ilgiliydi. Yola çıkınca yeniden sigara yakmadım.</span></p>

      <p class="paragraf3"><span>Sıraselviler’de, bir zamanlar merdivenlerinden kaçarcasına indiğim hanın önünden ince dudaklı bir kızı hatırlayarak geçtim.</span><span class="char-style-override8"><a href="#footnote-225-2" id="footnote-225-2-backlink">2</a></span> <span>Orhan Yılmaz’ın ses kayıt stüdyosunun tabelası indirilmişti. Yerine çirkin bir boşluk bırakmıştı duvarda. Adımlarımın daha da hızlandığını hissettim. Hava kararmıştı, ama Sıraselviler’de cumartesi ateşinin yanmasına daha çok vardı.</span></p>

      <p class="paragraf3"><span>Cihangir’in içlerine dalınca kalabalık azaldı. Otoyoldan çıkıp şehirlerarası yola girmişçesine vitesi küçülttüm. Ellerinde naylon torbalar evlerine dönen insanlar zaten bana yol veriyordu.</span></p>

      <p class="paragraf3"><span>Otomobilimi bıraktığım yerde uza</span>ktan görünce gülümsedim. Cam<span>ları falan yerinde duruyordu. Kapıyı açtım, girdim, oturdum. Kül tablasından yükselen beklemiş sigara izmariti kokusunu dağıtmak için camları açtım. Tam kontağı çevirdiğimde belirdi, sakalı uzamış Cihangir iti. Hiç konuşmadı. Cebindeki demir paraları şıngırdattı yalnızca. Açık cama yan duruyordu.</span></p>

      <p class="paragraf3"><span>Dönercinin verdiği paranın üstü cebimdeydi. Ama bugün yeterince itilip kakılmıştım.</span></p>

      <p class="paragraf3"><span>Otomobilimin kapısını aniden açmayı düşündüm. Kapının keskin kenarı Cihangir itinin bacaklarının arasına gömülürdü. Oğlan acıyla iki büklüm olurdu. Daha ne olduğunu anlamadan çekip giderdim.</span></p>

      <p class="paragraf3"><span>Yapmadım ama.</span></p>

      <p class="paragraf3"><span>Ben de onun yüzüne bakmadan cebimden çıkardığım kâğıt paralardan uygun olan ikisini seçtim, ikiye katlayıp oğlanın eline tutuşturdum. Yine bakmadı yüzüme. Sallana sallana geri çekildi.</span></p>

      <p class="paragraf3"><span>Çıktığım yokuştan aşağı inip anacaddeye kavuştum. U dönüşü yapmak için kırmızı ışıkta beklerken araç telefonum çaldı.</span></p>

      <p class="paragraf3"><span>Hemen kaldırdım ahizeyi.</span></p>

      <p class="paragraf3"><span>Yeşil ışıkla birlikte geldi Yıldız Turanlı’nın sesi.</span></p>

      <p class="paragraf3"><span>“Remzi Ünal! Oh, buldum sizi!”</span></p>

      <p class="paragraf3"><span>Arkamdaki sürücü kornaya bastı. Otomobilimi hareketlendirdim. Kulağımla omzum arasına sıkıştırdığım telefona, “Bir dakika bekler misin?” dedim.</span></p>

      <p class="paragraf3"><span>U dönüşü yapınca, sağa doğru meylettim. Kornayı çalan kamyonet solumdan hızla geçti. Yolun kenarında yavaşlayıp durdum. Flaşörleri yaktım. Park edilmez levhasının altındaydım. İleride bir trafik ekip aracı vardı.</span></p>

      <p class="paragraf3"><span>“Telefonun açılmış,” dedim Yıldız Turanlı’ya.</span></p>

      <p class="paragraf3">“Açılmadı,” dedi Yıldız Turanlı. “Marketteyim. Uzakta mısın?” İki cümlede ikinci tekil şahsa geçme yeteneğini takdir ettim.</p>

      <p class="paragraf3">“Çok sayılmaz,” dedim. “Ne oldu?”</p>

      <p class="paragraf3">Sesini biraz alçalttı.</p>

      <p class="paragraf3">“Kolay kolay korkan biri değilim, ama k<span>orkuyorum,” dedi.</span></p>

      <p class="paragraf3"><span>“Hayırdır?” dedim.</span></p>

      <p class="paragraf3"><span>“Bu ikinci inişim markete,” dedi Yıldız Turanlı. “Karanlık suratlı biri apartmanımın kapısını gözlüyor sanıyorum.”</span></p>

      <p class="paragraf3"><span>“Kel kafalı mı, sakallı mı, bıyıklı mı?” dedim.</span></p>

      <p class="paragraf3"><span>“Hayır,” dedi Yıldız Turanlı. “Fötr şapka var başında. Kelse bilemem.”</span></p>

      <p class="paragraf3"><span>“Tam olarak nerede?” dedim.</span></p>

      <p class="paragraf3"><span>“Gazetecinin yanında. Öyle bakıyor.”</span></p>

      <p class="paragraf3"><span>“Tamam,” dedim. “Hemen geliyorum. Marketin çırağı var mı?”</span></p>

      <p class="paragraf3"><span>Bir an duraladı. “Evet,” dedi sonra.</span></p>

      <p class="paragraf3"><span>“Çokça bir şeyler al marketten,” dedim. “Ağır bir şeyler. Çırak taşısın aldıklarını evine kadar. Senin elin boş olsun. Kelek bir şey sezersen koşarak kaç. Yoksa eve git, bekle. Geliyorum.”</span></p>

      <p class="paragraf3"><span>“Tamam,” dedi Yıldız Turanlı. Sonra güldü. “Akşama yemeğe ne istersin?”</span></p>

      <p class="paragraf3"><span>“Geliyorum,” dedim tekrar. Ahizeyi yerine koydum.</span></p>

      <p class="paragraf3"><span>Arkadan gelen trafiği kollayarak ayrıldım park ettiğim yerden. Flaşörleri kapamadım. Elleri dolu bir market çırağı hızlı gelen kurşunlara karşı bir şey yapamazdı, biliyordum ama daha düşük düzeyli tehditlere karşı yeterliydi. “Mezuniyet fotoğrafında hayata gülen üç kızdan ikisini de yitirirse çok bozulurum şu dünyaya,” dedim içimden.</span></p>

      <p class="paragraf3"><span>Demin Taksim’de yürürken yaptığım slalomları otomobilimle yaparak ilerledim. Kırmızı ışıklarda hep durdum ama. Ortalık trafik ekibi kaynıyordu. Birkaç saniye için riske girmedim. Beşiktaş’a kadar açıktı yol. Ortaköy’de trafik yavaşladı biraz. Epey</span> bir korna çaldım. Epey taksiciyle hatırlaştık karşılıklı. Flaşörleri fark edince anlayışlı davrandılar ama.</p>

      <p class="paragraf3">Portakal Yokuşu’nu belki de gereksiz düşüklükte bir viteste, motoru bağırtar<span>ak çıktım. Yandaki duvarlarda yankılanıyordu sesler. Virajlarda bir iki lastik gıcırtısı gelmedi değil. Evet, geç kalmasam iyi olurdu.</span></p>

      <p class="paragraf3"><span>Ulus’un 4x4’lerine yol vermeden sola dönmem gereken trafik ışıklarına kadar geldim. Kırmızıda beklerken flaşörleri söndürdüm. Sabah kırmızı yağmurluklu genç bir kadının hayatı takır takır elinden alınmamış gibi sakindi ortalık. Bankaların ATM’leri... Altınkek... Taksi durağı... Yeşil yanınca ben de anında bastım kornaya önümdeki küçük kırmızı Subaru’nun içindeki yaşlı kadın sürücü ilerlesin diye.</span></p>

      <p class="paragraf3"><span>Emek Apartmanı’na yaklaşmadan önce yavaşladım. Ta aşağıya kadar boş yer yoktu park edecek. Çok uzaklaşmak istemiyordum. “Özel! Yabancıların Park Etmesi Yasaktır!” yazan tabelanın koruduğu bir bahçe kapısından içeri girdim. Sabahtan beri buralardaydım, yabancı sayılmazdım.</span></p>

      <p class="paragraf3"><span>Otomobilimi kilitleyip caddeye çıktım. Gazete bayiinin olduğu kaldırıma geçtim. Ağır ağır ilerledim.</span></p>

      <p class="paragraf3"><span>Oradaydı fötrlü. Üzerinde benimkine benzeyen bir pardösü vardı. Kel kafa ya da adamlarından biri olmadığını anlayınca rahatladım. Biraz ilerleyince daha da rahatladım. Gazetecinin duvarlarında asılı dergilerin kapaklarını ezberlemiş olmalıydı. Yazık ki yerli porno dergiler poşetteydi.</span></p>

      <p class="paragraf3"><span>Cumartesi günü işten çıkmış eve giden bir adam temposunda yürüdü. Yanına kadar geldim. Geldiğimi fark etmedi. Fark ettiyse de yüzüme bakmadı. Gözleri karşıdaki Emek Apartmanı’nın kapısındaydı.</span></p>

      <p class="paragraf3"><span>Cebimdeki paketten bir sigara çıkardım.</span></p>

      <p class="paragraf3"><span>“Ateşini alabilir miyim?” dedim yanına sokulup.</span></p>

      <p class="paragraf3"><span>Yine yüzüme bakmadı.</span></p>

      <p class="paragraf3">Çakmağını ya da kibritini, hangisiyse artık, önce pardösüsünün sol ve sağ ceplerind<span>e arandı. Sonra pardösünün altından pantolon ceplerine indi. İkinci denemesinde buldu. Ayakkabılarıma bakarak uzattı bana çakar çakmaz çakan, çakmaz olunca atılan çakmağını.</span></p>

      <p class="paragraf3"><span>Çakmağı uzattığı elini avucumla sararak alır gibi yaptım. İyice yerleşince benimkinden daha küçük olan eline iki yandan bastırdım. Başparmağıyla küçük parmağı yan yana geldi. Çakmak elinden düştü. Elini avucumda iyice kilitleyince, öteki elimle bileğinden geri kıvırdım.</span> <span class="italik2">Shomenuchi Kotegaichi</span><span>’nin sonundaki, fırlatmadan önceki tutuşa benzer bir tutuş oldu.</span></p>

      <p class="paragraf3"><span>Gözleri şaşkınlıkla açıldı. Biraz bastırıp buna acı ekledim.</span></p>

      <p class="paragraf3"><span>Dizleri büküldü, yere çöker gibi oldu. Baskıyı hafifletip sokağın ortasında yere düşmesini engelledim.</span></p>

      <p class="paragraf3"><span>“Gel biraz konuşalım seninle,” dedim.</span></p>

      <p class="paragraf3"><span>Dişlerinin arasından bir küfür salladı. Üstüme alınmadım. Ama aşağı doğru baskıyı biraz artırdım.</span></p>

      <p class="paragraf3"><span>“Korkma,” dedim. “Yalnızca konuşmak istiyorum. Debelenmezsen canın acımaz.”</span></p>

      <p class="paragraf3"><span>Boşta kalan eli, sakatlanan futbolcuların saha kenarından yardım istediklerinde yaptıkları gibi havaya dümdüz kalkmış, sallanıyordu. Yere doğru eğilmek zorunda kalınca fötr şapkası düşmüştü başından. Kapkara saçları gözüktü. Yeni kestirmişti. Başını salladı.</span></p>

      <p class="paragraf3"><span>“Ah!” dedi. “Tamam, tamam.”</span></p>

      <p class="paragraf3"><span>Gazete satıcısı itiş kakışımızı duydu, kulübesinden çıkıp bize baktı. Kafamla</span> <span class="italik2">problem yok, sen işine bak</span> <span>işareti yaptım ona. İçeri girmedi ama, sadece seyretmekle yetindi.</span></p>

      <p class="paragraf3"><span>“Debelenme, bak rezil oluyoruz etrafa,” dedim zoraki</span> <span class="italik2">uke</span><span>’me. Başını sallayarak onayladı.</span></p>

      <p class="paragraf3">Baskıyı bir miktar hafifletip doğrulmasına izin verdim. Sonra kolunu geriye kıvırdım. Avucumda kilitlediğim elini bırakmamıştım. Öteki <span>elimle doksan dereceye yakın kıvrılan dirseğinden tuttum. Kendi kollarımın kıvrılmadan dümdüz açıkta durması ilkesinden taviz vererek yaklaştım ona biraz. Uzaktan görenler arkasından sırtına sarıldığımı zannedebilirlerdi.</span></p>

      <p class="paragraf3"><span>Kollarından öne doğru itekledim. Ne yöne gitmesini istediğimi anlamak ister gibi dönüp yüzüme baktı.</span></p>

      <p class="paragraf3"><span>“Şapkanı al,” dedim. Eğilip şapkasını aldı düştüğü yerden boşta kalan eliyle. Kafasına koymadı ama, elinde tuttu. Bu işime gelirdi. Gazete satıcısı kafasını iki yana sallayıp kulübesine girdi. Akşama kahvede anlatacağı bir hikâyesi olmuştu.</span></p>

      <p class="paragraf3"><span>“Yürü,” dedim sonra.</span></p>

      <p class="paragraf3"><span>Caddeyi hızlı adımlarla geçtik. Yürürken ayaklarımız birbirine çarpacak gibi oldu. Biraz açıldım.</span></p>

      <p class="paragraf3"><span>Emek Apartmanı’nın giriş kapısı ardına kadar açıktı bu akşam saatinde. Oraya doğru yönlendirdim. Nereye gittiğimizi anlayınca rahatladığını hissettim biraz. Televizyon tamircilerinin kapısı kapalıydı. İyi ki kapalı dedim içimden. Merdivenlerin başında elini bıraktım.</span></p>

      <p class="paragraf3"><span>“Yukarı,” dedim. “Oyun yok ama.”</span></p>

      <p class="paragraf3"><span>Merdivenleri önümden, benden yukarıda çıkması herhangi bir oyun oynamak istediğinde onu avantajlı kılıyordu, ama bu riske girdim. Kırılganlığını ikimiz de kabul etmiştik. Üstelik çıkışı ben tutuyordum. Olsa olsa gürültümüze ne oluyor diye bakanlar olurdu evlerinden uğrayıp.</span></p>

      <p class="paragraf3"><span>Şapkasını başına koydu. Boşalan eliyle kilitlediğim elini ovuşturarak çıkmaya başladı merdivenleri. Emek Apartmanı’nın çöpleri toplanmış, gazete ve ekmek torbaları içeri alınmıştı.</span></p>

      <p class="paragraf3"><span class="italik2">“Go Home, Idiot!”</span>un önüne geldiğimizde kolunu tutup durdurdum. Başı önüne eğikti. Öküz böğürmesinde ikimiz de gülümsemedik.</p>

      <p class="paragraf3">Bir an bekledik.</p>

      <p class="paragraf3">“Kim o?” dedi Yıldız Turanlı içeriden sonra.</p>

      <p class="paragraf3">“Benim, açabilirsin,” dedim biraz yüksek bir sesle.</p>

      <p class="paragraf3">Kapı iki taksitte açıldı.</p>

      <p class="paragraf3">Yıldız Turanlı blucin ile yand<span>a cepleri olan sarı bir sweatshirt giymişti. Saçları taranmıştı. Yüzüme şaşkınlıkla baktı yanımdakini görünce.</span></p>

      <p class="paragraf3"><span>“Misafirin var,” dedim.</span></p>

      <p class="paragraf3"><span>Kapıdan çekilince içeri girdik. Fötr şapkalı hâlâ yere bakıyordu. Şapkayı çıkarmayı akıl edememişti.</span></p>

      <p class="paragraf3"><span>“Meşhur özel dedektif Tunç Kibar’ı takdim ederim,” dedim.</span></p>

      <p class="paragraf3"><span>Meşhur özel dedektif Tunç Kibar rahatlamıştı. Yıldız Turanlı’nın kitaplarla dolu salonunda, oturma yeri çökmüş divanın tam karşısına ilişmiş oturuyordu. Şapkası hâlâ kafasındaydı. İkimizin de aklına gelmemişti şapkasını almak.</span></p>

      <p class="paragraf3"><span>“Acıdı mı elin?” dedim.</span></p>

      <p class="paragraf3"><span>Başını iki yana salladı ellerini ovuşturarak.</span></p>

      <p class="paragraf3"><span>“Kusura bakma,” dedim. “Bugün beni de yokladılar biraz, ondan gerginim.”</span></p>

      <p class="paragraf3"><span>Kimden bahsettiğimi anlamak için yüzüme baktı soru soran gözlerle.</span></p>

      <p class="paragraf3"><span>“Evini altüst edenler,” dedim. “Peşindeler.”</span></p>

      <p class="paragraf3"><span>“Tanıyor musun onları abi?” dedi. Kafasındaki fötr şapkaya, pardösüye uymayan bir sesi vardı.</span></p>

      <p class="paragraf3"><span>“Tanıştık,” dedim. “Tekin değiller. Hiç tekin değiller.”</span></p>

      <p class="paragraf3"><span>Kapının yanında ayakta duran Yıldız Turanlı sordu.</span></p>

      <p class="paragraf3"><span>“Kahve yapayım mı?”</span></p>

      <p class="paragraf3"><span>“Kahve içer misin?” dedim Tunç Kibar’a.</span></p>

      <p class="paragraf3"><span>Kafasını salladı Tunç Kibar. Yıldız Turanlı kapıdan çekildi. Ben ev sahibesinin yerine oturdum karşıdaki divanda.</span></p>

      <p class="paragraf3"><span>“Bak anlaşalım,” dedim. “Başın belada. Herifler evini ne hale sokmuşlar gördüm. Bana da sordular senin nerede olduğunu. Bayağı ciddi sordular. Söylemedim. Bilmediğim için söylemedim.”</span></p>

      <p class="paragraf3"><span>“Sağ ol abi,” dedi. Başı hâlâ yere dönüktü. Önerdiğim pazarlığı anlayıp anlamadığından emin olamadım.</span></p>

      <p class="paragraf3"><span>“Adam gibi konuşursak kimseye telefon etmem,” dedim.</span></p>

      <p class="paragraf3"><span>Anladı.</span></p>

      <p class="paragraf3"><span>Ben de anladığını anladım.</span></p>

      <p class="paragraf3"><span>“Yak bir tane,” dedim trençkotumun cebinden paketimi çıkararak. Sigarasını yaktım çakmağımla.</span></p>

      <p class="paragraf3"><span>Bir nefes çekip arkasına yaslandı. Ürkek gözlerle duvarlardaki kitapları gözden geçirdi. Kül tablasını artık bildiğim yerden çıkarıp eline verdim.</span></p>

      <p class="paragraf3"><span>Yıldız Turanlı elinde bir tepsiyle içeri girdi. İkisi takım, üç fincan vardı tepside. Halının üstüne koydu tepsiyi. Bana yakın olan ikili fincandan birini aldım. Tunç Kibar tek olanı aldı. Üç şeker attı kahvesine. Karıştırırken bir miktar kahve halının üstüne döküldü.</span></p>

      <p class="paragraf3"><span>“Dert değil, pazartesi kadın gelecek,” dedi Yıldız Turanlı.</span></p>

      <p class="paragraf3"><span>“Ne istiyor bu herifler senden?” dedim kahvemden kocaman bir yudum alıp.</span></p>

      <p class="paragraf3"><span>“Bilmiyorum abi,” dedi Tunç Kibar. “İnan bilmiyorum.” Sigarasının külü uzamamıştı, ama silkti yine de tablaya.</span></p>

      <p class="paragraf3"><span>Yıldız Turanlı, elinde fincanı, halının üstüne bağdaş kurarak oturmuştu. Benden çok Tunç Kibar’a bakıyordu.</span></p>

      <p class="paragraf3"><span>“Bilmiyor musun?” dedim.</span></p>

      <p class="paragraf3"><span>“Vallaha bilmiyorum abi,” dedi. “Benden ne isteyebilirler?”</span></p>

      <p class="paragraf3"><span>“Sen özel dedektifsin,” dedim. “Kartvizitini gördüm. Özel dedektifler başkalarının bilmediği bir sürü şeyi bilirler.”</span></p>

      <p class="paragraf3"><span>Durup düşündü. Bildiklerini.</span></p>

      <p class="paragraf3">“Hangi konuda abi?” dedi.</p>

      <p class="paragraf3">“Zeynep Kadı,” dedim. “Zeynep Kadı’nın peşindeydin.”</p>

      <p class="paragraf3">Utandı sanki. Sigarasını söndürd<span>ü.</span></p>

      <p class="paragraf3"><span>“Haa... o mu?” dedi. “Ne isteyebilirler o işle ilgili abi? Bir bok olmadı ki.”</span></p>

      <p class="paragraf3"><span>“Nasıl bir bok olmadı?” dedim. “Kızı günlerce takip etmişsin.”</span></p>

      <p class="paragraf3"><span>“Ettim ama uyandı kız,” dedi Tunç Kibar. “Hem ne alakası var o adamların Zeynep Kadı’nın ne yapıp ne ettiğiyle?”</span></p>

      <p class="paragraf3"><span>“Bilmem,” dedim. “Sen hele bir anlat o işi. Belki bir şey çıkarırız.”</span></p>

      <p class="paragraf3"><span>“Hangi işi?” dedi Tunç Kibar.</span></p>

      <p class="paragraf3"><span>“Zeynep’i takip edişini,” dedim. “Başından.”</span></p>

      <p class="paragraf3"><span>“Yok be abi,” dedi. “Bir bok olmadı dediğim gibi. Güya onu takip edip, aganigi durumları olursa fotoğraf çekecektim. Kız uyandı.”</span></p>

      <p class="paragraf3"><span>“Kim istedi bunu senden?” dedim.</span></p>

      <p class="paragraf3"><span>“Bir kadın.”</span></p>

      <p class="paragraf3"><span>“Adı?”</span></p>

      <p class="paragraf3"><span>“İnanmayacaksın ama bilmiyorum abi,” dedi Tunç Kibar. “Telefonda konuştuk hep.”</span></p>

      <p class="paragraf3"><span>“Seni nereden bulmuş?” dedim.</span></p>

      <p class="paragraf3"><span>“</span><span class="italik2">Hürriyet</span><span>’te seri ilanlara bir kelime ilanı vermiştim. Bir tek o aradı zaten. Bir sürü para gitti.”</span></p>

      <p class="paragraf3"><span>“Ne dedi?”</span></p>

      <p class="paragraf3"><span>“Adresini verdi kızın. Çalıştığı yeri. Takip et dedi. Birisiyle beraber olursa fotoğraf çek getir dedi. İyi para verecekti.”</span></p>

      <p class="paragraf3"><span>“Çektin mi hiç?”</span></p>

      <p class="paragraf3"><span>“Çektim bir iki tane, ama palavra. Yalnızken.” Sonra başıyla Yıldız Turanlı’yı işaret etti. “Bu ablayla.”</span></p>

      <p class="paragraf3"><span>Yıldız Turanlı’nın yüzünde kıl oynamadı. Dimdik Tunç Kibar’ın yüzüne bakıyo</span><span>rdu.</span></p>

      <p class="paragraf3"><span>“Yaptırdın mı fotoğrafları?” dedim.</span></p>

      <p class="paragraf3"><span>“Yaptırmadım,” dedi. “Film bitmedi hâlâ. Film, tabettirmek falan çok para.” Pardösünün cebinden bir fotoğraf makinesi çıkardı. “Film içinde.”</span></p>

      <p class="paragraf3"><span>Yeni, küçük bir makineydi. Kendiliğinden uzayıp kısalan zumlu objektifi vardı. Tunç Kibar’a göre pahalı olmalıydı.</span></p>

      <p class="paragraf3"><span>“İyi makine,” dedim elimi uzatırken.</span></p>

      <p class="paragraf3"><span>“İyidir,” dedi. Fotoğraf makinesini elime teslim etti. “Kıbrıs’ta askerken aldım.”</span></p>

      <p class="paragraf3"><span>“Nasıl çıkıyor film?” dedim.</span></p>

      <p class="paragraf3"><span>“Şuraya bas abi,” dedi.</span></p>

      <p class="paragraf3"><span>Gösterdiği düğmeye bastım. Makine kendi kendine hırıldadı. Sonra durdu.</span></p>

      <p class="paragraf3"><span>“Şimdi şuradan aç,” dedi Tunç Kibar.</span></p>

      <p class="paragraf3"><span>Sarılmış film avucuma düştü. Fotoğraf makinesini kapatıp geri verdim. Filmi trençkotumun cebine koydum.</span></p>

      <p class="paragraf3"><span>“İyi makine,” dedim yeniden.</span></p>

      <p class="paragraf3"><span>“Televizyonda bir Türk özel dedektif görmüştüm askere gitmeden önce,” dedi Tunç Kibar. “Yanında bir yazar vardı. ‘Özel dedektiflik paparazzilik gibidir aslında,’ dediydi. Özel paparazzilik. Yani fotoğraf çekiyorsun, ama gazeteye vermiyorsun. Bunu görünce aldım Kıbrıs’ta.”</span></p>

      <p class="paragraf3"><span>Kel kafaya hak verdim. Bir yerini sallasan özel dedektife değiyordu.</span></p>

      <p class="paragraf3"><span>“Zeynep’in işyerine de gitmişsin?” dedim. Bitirdiğim kahveyi yerdeki tepsinin üstüne bıraktım.</span></p>

      <p class="paragraf3"><span>Başını kaldırıp yüzüme baktı. Yalnızca bana.</span></p>

      <p class="paragraf3">“Gittim abi,” dedi. “Gittim gitmesine ama işte... öylesine... Keşke gitmeseydim. Bin pişman oldum. Gittiğime değil de...”</p>

      <p class="paragraf3">“Yani?” dedi<span>m. Ben de bakmadım Yıldız Turanlı’ya. Elimle boş kahve fincanımı işaret ettim. Anladı. Bağdaş durumunu bozmadan fincanı aldı tepsiden, sonra sanki kırk yıldır aikido çalışan biri gibi kolaylıkla dikildi ayaklarının üzerine, içeriye gitti.</span></p>

      <p class="paragraf3"><span>“Gülümseyeceksin abi ama,” dedi Tunç Kibar.</span></p>

      <p class="paragraf3"><span>“Âşık mı oldun lan kıza?” dedim.</span></p>

      <p class="paragraf3"><span>“Nereden anladın abi?” dedi. Lafı değiştirmek istemediğinden emindim. Ona verdiğim sigaranın karşılığını veriyordu. Aldım.</span></p>

      <p class="paragraf3"><span>“Remzi Ünal,” dedim. “Meslektaşız.”</span></p>

      <p class="paragraf3"><span>“Anlamıştım zaten,” dedi. “Sen de mi askerdin?”</span></p>

      <p class="paragraf3"><span>“Yok,” dedim. “Pilot.”</span></p>

      <p class="paragraf3"><span>“Tim komutanım söylemişti o zaman,” dedi Tunç Kibar. “Söylemişti de pek kulak asmamışım anlaşılan. ‘Can alıp can verdiğin işe duygularını karıştırmayacaksın,’ demişti. Özel dedektiflikte de öyle değil mi Remzi Abi?”</span></p>

      <p class="paragraf3"><span>“Bilmem,” dedim. “Hiç can almadım ben. Almaya da niyetim yok.”</span></p>

      <p class="paragraf3"><span>“Lafın gelişi abi,” dedi. “Yine de işe karıştırmayacaksın gönül meselelerini. Kıza belki yakın olurum, gider gelirim diye gittim işyerine. Kovulmaktan beter oldum. Beter oldum ne. Kovuldum resmen.”</span></p>

      <p class="paragraf3"><span>Yıldız Turanlı elinde kahve fincanımla odaya girdi. Elinden aldım. İlki kadar tepeleme doldurmamıştı. Bu sefer gitti divana, tam karşıma oturdu. Bacaklarını altına aldı.</span></p>

      <p class="paragraf3"><span>Bu kahveyle bir sigara iyi giderdi. Kimseye tutmadan yaktım.</span></p>

      <p class="paragraf3"><span>“Sonra gözükmedin ortalıkta?” dedim.</span></p>

      <p class="paragraf3"><span>“Keyfim kaçtı Remzi Abi,” dedi Tunç Kibar. “Eve kapandım. Zaten arayan soran da yok.”</span></p>

      <p class="paragraf3">“Amma da yok ha!” dedim.</p>

      <p class="paragraf3">“Adamları diyorsun,” dedi.</p>

      <p class="paragraf3">“Ne zaman geldiler?” dedim.</p>

      <p class="paragraf3">“Dün akşam,” dedi Tunç Kibar. “Bakkala gittiydim. Dönerken baktım ışık yanıyor. Kapadığımdan eminim ama. Çok geldi elektrik son bir iki ay. Kesin kapadım. Biliyorum. Ama bir baktım yanıyor. Hayra alame<span>t değil.”</span></p>

      <p class="paragraf3"><span>“Girmedin eve.”</span></p>

      <p class="paragraf3"><span>“Girer miyim? Karşı apartmanın girişinde sotaya yattım. Bunlar çıktılar yarım saat sonra. Baktım zorlu adamlar.”</span></p>

      <p class="paragraf3"><span>“Arabaları var mıydı?” dedim.</span></p>

      <p class="paragraf3"><span>“Görmedim. Belki yukarıda bırakmışlardır. Bu arada benim şarjdaki cebi de almışlar. Bir daha uğramadım eve.”</span></p>

      <p class="paragraf3"><span>“İyi etmişsin,” dedim.</span></p>

      <p class="paragraf3"><span>“İşte böyle Remzi Abi,” dedi. “Eve ne zaman gireceğim bilemiyorum.”</span></p>

      <p class="paragraf3"><span>“Bana sorarsan hiç deneme,” dedim.</span></p>

      <p class="paragraf3"><span>Soran gözlerle yüzüme baktı.</span></p>

      <p class="paragraf3"><span>“Adamlar gerçekten zorlu,” dedim. “İnan bana. Sen birkaç hafta ortadan toz ol. Nerelisin?”</span></p>

      <p class="paragraf3"><span>“Kırşehir,” dedi. “Niye?”</span></p>

      <p class="paragraf3"><span>“Bana sorarsan buradan çıkınca atla ilk otobüse, Kırşehir’e git. Vardır birileri senin orada.”</span></p>

      <p class="paragraf3"><span>“Var, var olmasına da Remzi Abi...” dedi. “Şimdi korkmuş da kaçıyor gibi olmasın.”</span></p>

      <p class="paragraf3"><span>“Korkmakta fayda var,” dedim. “Sabah ben korktum adamlardan. Seni ellerine geçirirlerse, daha yumuşak olmayacakları kesin.”</span></p>

      <p class="paragraf3"><span>“Ne istiyorlar Remzi Abi benden Allah aşkına?” dedi.</span></p>

      <p class="paragraf3"><span>“Vallaha bilmiyorum,” dedim. “Şu anlattıklarından bir şey çıkaramadım. Filmde tuhaf bir şeyler varsa o başka.”</span></p>

      <p class="paragraf3">“Yok Remzi Abi, ne olacak?” dedi Tunç Kibar. “İstesinler filmi onlara vereyim.”</p>

      <p class="paragraf3"><span>“Yok da...” dedim. “Adamlara derdini anlatmak zor olur senin için. Bana bile elektrik vermeye kalktılar. Beni dinle. Paran var mı?”</span></p>

      <p class="paragraf3"><span>Sorum sanki onu kızdırmış gibi diklendi.</span></p>

      <p class="paragraf3"><span>“Param olsa arar mıyım o karıyı sabah sabah?” dedi. “Dalga mı geçiyorsun allasen?”</span></p>

      <p class="paragraf3"><span>“Kimi?” dedim.</span></p>

      <p class="paragraf3"><span>“Kadını,” dedi. “Müşterimi. Ne diye dikiliyordum ablanın evinin önünde öyle sence?”</span></p>

      <p class="paragraf3"><span>“Hakikaten,” dedim. “Onu sormayı unuttum.”</span></p>

      <p class="paragraf3"><span>“Biraz verirsin, biraz alırsın,” dedim içimden. Hiç şaşmaz. Kahveden son yudumumu alıp tepsiye bıraktım. Sustum.</span></p>

      <p class="paragraf3"><span>“Kafam bozuldu sabah,” dedi Tunç Kibar. “Bir sigara daha ver Remzi Abi.”</span></p>

      <p class="paragraf3"><span>Konuşmadan sigarasını uzattım, yaktım.</span></p>

      <p class="paragraf3"><span>“Paradan tersoyum. Eve gidemiyorum. Telefonum uçtu. Evinde kaldığım arkadaş gözümün içine bakıyor gitsin diye. ‘Şu kadını arayıp biraz para isteyeyim,’ dedim. Aradım.”</span></p>

      <p class="paragraf3"><span>Sigarasından acayip derin bir nefes çekti.</span></p>

      <p class="paragraf3"><span>“Karı azarlamasın mı beni nerelerdesin diye. ‘Ulan,’ dedim. ‘Aç ayı oynamaz.’ ‘Tamam,’ dedi. ‘Bugün işler heyecanlanıyor. Önemli şeyler olacak. Zeynep Kadı’yı bugün bari izle doğru dürüst, paran hazır. Fotoğraf motoğraf da istemez, kiminle ne yaptığını söyle yeter.’ ‘Tamam,’ dedim.”</span></p>

      <p class="paragraf3"><span>“O kadar,” dedim.</span></p>

      <p class="paragraf3"><span>“O kadar,” dedi Tunç Kibar. “Gittim Zeynep’in evine nöbete yazıldım.”</span></p>

      <p class="paragraf3"><span>“Gelen giden?” dedim.</span></p>

      <p class="paragraf3">“Olmadı,” dedi Tunç Kibar. “Kapıcı gelene kadar bir bok olmadı.”</p>

      <p class="paragraf3">“Kapıcının derdi ne?” dedim. Neredeyse gülecektim. Kendimi tuttum.</p>

      <p class="paragraf3">“Apartmandan kelek atmışlar. Ne dikilip duruyor o herif diye. Baktım deşifre olduk, ben de kalktım ablanın evinin önüne geldim.”</p>

      <p class="paragraf3">“Gerisini biliyorsun,” der gibi yüzüme baktı.</p>

      <p class="paragraf3">Cüzdanımı çıkardım. En büyük kâğıt paradan beş tane ayırdım. İkiye katlayıp eline uzattım.</p>

      <p class="paragraf3">“Al şunları,” dedim. “Meslektaştan meslektaşa borç. Beni dinle, atla git Kırşehir’e. Epey zaman gelme.”</p>

      <p class="paragraf3">Ayağa kalktı.</p>

      <p class="paragraf3">Ben de kalktım. Yıldız Turanlı da.</p>

      <p class="paragraf3">Tunç Kibar elini uzattı. Önce parayı almak için uzatıyor sandım. Parayı aldı almasına ama, sonra ciddiyetle elimi sıktı.</p>

      <p class="paragraf3">“Teşekkür ederim Remzi Ünal Abi,” dedi. “Görüşürüz.”</p>

      <p class="paragraf3">Sonra Yıldız Turanlı’ya uzattı elini. Onun elini bir şey söylemeden sıktı. Sonra döndü, kapıya doğru ilerledi.</p>

      <p class="paragraf3"><span class="italik2">“He told you the truth, as far as I can tell,”</span> dedi Yıldız Turanlı hafif alçak bir sesle bana doğru eğilerek.</p>

      <p class="paragraf3">“Evet ama, bir şeyi unuttu,” dedim Tunç Kibar’ın arkasından. Sesimi duyunca döndü.</p>

      <p class="paragraf3">“Bakalım şu adını vermeyen müşterisinin telefon numarasını ezberden sayabilecek mi?” dedim.</p>

      <p class="paragraf3">Tunç Kibar, gülümsedi.</p>

      <p class="paragraf3">Kabul etmeliyim ki hafızası iyiydi. Sektirmeden sıraladı müşterisinin telefon numarasının on bir haneli sayılarını.</p>

      <div class="calibre1">
        <div class="calibre1">
          <p class="dipnot"><a href="#footnote-225-2-backlink" id="footnote-225-2">2</a> <span class="char-style-override10">Çıplak Ceset</span></p>
        </div>
      </div>
    </div>
  </div>
</body>
</html>
