<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-6.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-6.html" xml:lang="tr-TR">
    <div class="calibre1">
      <p class="anabaslik" id="toc_marker-7">7. BÖLÜM</p>

      <p class="paragraf2"><span class="char-style-override5">H</span>emen elleri<span>mi iki yana açtım.</span></p>

      <p class="paragraf2">Ortadaki adamın kel kafası odanın tavanından sarkan çıplak ampulün ışığında parlıyordu. Yanındakiler daha gençti. Onlar da saçlarını asker tıraşı kestirmişlerdi. Yalnızca sağda duran sakallı gülümsüyordu. Ama üçünün de gözlerinde yakıcı ışıklar dolaşıyordu. Tabancaları tutan elleri titremiyordu.</p>

      <p class="paragraf3"><span>“Hele hele, şöyle,” dedi ortadaki.</span></p>

      <p class="paragraf3"><span>“Sakin olun beyler,” dedim, sakin çıkmasına çalıştığım bir sesle.</span></p>

      <p class="paragraf3"><span>Kel kafa başıyla işaret etti. Bana cevap vermeye gerek duymamıştı. Asker tıraşlı gençler hızla iki yanıma geçtiler. Sakallı olanın yüzümü duvara çevirmesine karşı koymadım. Usta hareketlerle üstümü aradı hızla oğlan. Öteki tabancasıyla beni denetliyordu. Sakallı, arkadaşıyla arama girmemeye özen gösterdi. Anahtarlığımı, cüzdanımı, Tunç Kibar’ın kartvizitini aldı. Ötekine verdi. Sigaramla çakmağımı almamıştı.</span></p>

      <p class="paragraf3">Sonra önce birini, sonra öteki kolumu ustaca geriye kıvırıp kelepçeledi. Döndürdü.</p>

      <p class="paragraf3"><span>“Beyler, bir yanlışlık yapmayasınız,” dedim kel kafaya bakarak.</span></p>

      <p class="paragraf3"><span>“Yanlışlık yok Remzi Ünal,” dedi kel kafa. “Kes sesini!”</span></p>

      <p class="paragraf3"><span>“Eh, yanlışlık yokmuş gerçekten de,” dedim kendi kendime.</span></p>

      <p class="paragraf3"><span>Önce sakallı oğlan soktu tabancasını beline, sonra sıkıca tuttu dirseğimin biraz üstünden. Aynı hareketleri öteki tekrarladı sonra. Kel kafadan işaret beklemeden hâlâ açık duran kapıya doğru ittiler beni.</span></p>

      <p class="paragraf3"><span>Üçümüz önde, kel kafa arkada, merdivenlere yöneldik. Kapının kapandığını duydum.</span></p>

      <p class="paragraf3"><span>Tunç Kibar’ın bodrum katından bozma dairesini benim kadar bile incelemeye gerek duymamışlardı. Kollarımdan tutan ikisinin hızına uyarak çıktım merdivenleri.</span></p>

      <p class="paragraf3"><span>Sakallı olanı sası bir ter kokusu saçıyordu. Elimde olsa bu kadar yakın durmazdım ona.</span></p>

      <p class="paragraf3"><span>Son katın merdivenlerinde, elinde gazeteler apartmana giren, eşofmanlı bir kadına rastladık. Kadın sesini çıkarmadan duvara yaslanıp geçmemize izin verdi. Bizimkiler kadına bakmadılar bile. Kimse hızını azaltmadı.</span></p>

      <p class="paragraf3"><span>Dışarı çıktığımızda yağmurun dindiğini gördüm. Gri renkli bir, hayır, Şahin değil, Toyoto Corolla duruyordu sokağın ortasında, burnunu yokuş aşağı vermiş. Direksiyonda birisi oturuyordu.</span></p>

      <p class="paragraf3"><span>Sakallı olanı hızlı davranıp arka kapıyı açtı bizden önce. Önce öteki girdi. Sonra sakallı ensemden bastırıp otomobilin içine soktu beni. İçerideki eğik başımı daha da bastırıp iki büklüm etti kendine doğru.</span></p>

      <p class="paragraf3"><span>Kapılar daha tam olarak kapanmadan hareket ettik. Otomobil ilk kalkışında önce patinaj yaptı biraz. Sonra toparladı, hızla tırmandı</span> yokuşu geri geri.</p>

      <p class="paragraf3">Elleri arkadan kelepçeli, öne doğru iki büklüm durmak hiç de rahat deği<span>ldi. Allahtan göbeğim yok dedim kendi kendime. Canımın sigara çekmesinin de hiç zamanı değildi.</span></p>

      <p class="paragraf3"><span>Durup ileri doğru gitmeye başladığımızda, benim gelirken otomobilimle tırmandığım zorlu yokuşa değil, Cihangir Caddesi’ne doğru ilerlediğimizi anlayabildim bir tek. Birkaç dakika sonra yön duygumu tümüyle kaybettim.</span></p>

      <p class="paragraf3"><span>Corolla’nın içinde kimse konuşmuyordu. Telsiz cayırtıları gelmiyordu. Dışarıdan korna sesleri, bir iki ambulans sireni duydum yalnızca. Sakallının kucağına doğru yatırmadıkları için şükrettim.</span></p>

      <p class="paragraf3"><span>Aikido çalışmadan önce yaptığımız ısınma ve gevşeme hareketleri belki yardımcı oluyordu biraz, ama yeterli değil. Önce geriye doğru gerilmiş kol kaslarım, sonra üstüne yığıldığım sağ bacağım uyuşmaya başladı. Bir süre sonra uyuşma düpedüz acıya dönüştü. Biraz rahatlamak için kımıldamaya yeltendim. Eliyle biraz daha bastırdı başıma sağımdaki.</span></p>

      <p class="paragraf3"><span>“Kıpraşma!” dedi sonra, yeğenini sünnet ettiren kirve dayı kararlılığını andıran bir sesle.</span></p>

      <p class="paragraf3"><span>Kıpraşmadım.</span></p>

      <p class="paragraf3"><span>Durumumun, daha sonra olabileceklerden daha az eziyetli olduğunu kendi kendime söyleyerek rahatlamaya çalıştım. Evet, kollarım arkada kelepçelenmiş, başım tabancasından başka bir şeyini tanımadığım birisinin kucağına yatırılmış, nereye götürüldüğümü bilmeden yolculuk ediyordum. Ama henüz soluk alabiliyordum, doğru cevapların ne olabileceğini kestiremeyeceğim sorular sormamışlardı daha, en iyisi, kim olduğumu biliyorlardı. En azından kim vurduya gitmeyecektim.</span></p>

      <p class="paragraf3"><span>İnsan kim olduğunu bildiği birisine soğukkanlılıkla zarar verecekse, vereceği zararın kendi çıkarlarına uygun olduğundan</span> emin olması gerekir. Ve insanları çıkarlarının nerede olduğuna ikna etmeye çalışmak, kargaşada üzerinize <span>gelen kurşunlardan sakınmaktan daha kolaydır.</span></p>

      <p class="paragraf3"><span>Yolculuğumuz hakkında dışarıda duyduğum seslere dayanarak varsayımlarda bulunmayı çoktan bırakmıştım. Kollarım, omuzlarım ve bacaklarımdaki ağrılarla boğuşuyordum. Alabileceğim tek aspirin, bol bol ve derin soluklar almaktı. İki büklüm olmanın diyaframımda yarattığı darlığı mümkün olduğunca zorlayarak içime doldurdum başıma bastıran delikanlının bacağının yanından çekebildiğim havayı.</span></p>

      <p class="paragraf3"><span>Sonunda yavaşladı ve durdu Toyota Corolla.</span></p>

      <p class="paragraf3"><span>Kapıların birbiri ardından açıldığını duydum. Sağ yanımdaki çekildi, ama daha kafamı kaldırmama fırsat vermeden başıma bir torba geçirdiler. Kalın, siyah, kaba dokulu bir kumaştan yapılmıştı torba.</span></p>

      <p class="paragraf3"><span>İttirip kaktırarak indirdiler otomobilden. Uyuşmuş bacaklarımla felçli gibiydim. Bu sefer kollarımdan beni denetlemek için değil, yere düşmemi engellemek için tuttular sıkı sıkı. Çakıltaşı dökülmüş bir yoldan ilerledik. Kimse konuşmuyordu. Ama Perizat Çıkmazı’ndaki kadar hızlı hareket etmiyorlardı. Geldiğimiz yer neresiyse, onların yeriydi.</span></p>

      <p class="paragraf3"><span>Çakıltaşlı yolun bittiğini, adımımı attığımda ayağım bir şeye çarpınca anladım. Sendelememe izin vermediler. İki basamak çıktım yardımlarıyla. Sonra sert zeminde ayakkabıların çıkardığı seslerin küçücük yankılarından, açık havadan kapalı bir mekâna geçtiğimizi anladım.</span></p>

      <p class="paragraf3"><span>Sonra birtakım merdivenlerden aşağı indik.</span></p>

      <p class="paragraf3"><span>Sekiz on adım attık, bir kapının açıldığını duydum. Beni içeri soktuktan sonra kapandı kapı. Biraz daha ilerlettiler. Omzuma</span> bastırılınca oturmam istendiğini anladım. Kıç üstü düşmekten korka korka oturdum. Sert bir sandalye vardı altımda.</p>

      <p class="paragraf3">“Bak koçum, çözeceğiz, oyun yok!” dedi kel kafalı adamın sesi.</p>

      <p class="paragraf3">Oyun oynamaya h<span>iç niyetim yoktu. Ama bunu özel olarak belirtmek gereği de duymadım. Yalnızca omuzlarımı oynattım ellerimi arkamda bir araya getiren kelepçeyi çözdüklerinde. Daha sızıların, uyuşmaların geçmesine çok vardı.</span></p>

      <p class="paragraf3"><span>“Çıkar,” dedi kel kafalı adamın sesi birisine.</span></p>

      <p class="paragraf3"><span>Kafamdaki siyah torbayı da çıkardılar. Tavandaki floresan ışığından kamaşan gözlerimi sımsıkı yumdum. Omuzlarımı maçtan önce ısınan futbolcuların yaptığı gibi önden arkaya, arkadan öne çevirdim. Önce birini, sonra ötekini açtım gözlerimin.</span></p>

      <p class="paragraf3"><span>Gözlerimi açar açmaz yedim tokadı.</span></p>

      <p class="paragraf3"><span>Aklımca biraz olsun hafifletmek için, Türk filmlerindeki figüranlar gibi yüzümü tokadın gidiş yönüne doğru çevirmiştim sezer sezmez, ama biraz geç kalmıştım anlaşılan. Gözümde şimşekler çaktı.</span></p>

      <p class="paragraf3"><span>İyi haber, kel kafa, burada patronun kim olduğunu açık seçik belli etmek için, en ufak bir hırsa ve öfkeye kapılmadan, neredeyse teknik bir tokat atmıştı suratıma. Hani şu küfür anlamına gelmeyen, “Öğretmenin vurduğu yede gül biter!” anlamında çakılan tokatlardan.</span></p>

      <p class="paragraf3"><span>İkinci bir tokada ihtiyaç duymasın diye acıyla yüzümü buruşturdum. Biraz abartarak.</span></p>

      <p class="paragraf3"><span>Yemedi kel kafa.</span></p>

      <p class="paragraf3"><span>“Nerede lan bu Tunç pezevengi?” dedi önce. Cevabımı beklemeden çaktı ikinci tokadı.</span></p>

      <p class="paragraf3"><span>Bu seferki yüz buruşturmam gerçekti. Gözlerimden yaş geldi acıdan. Bunu bir kenara not ettim.</span></p>

      <p class="paragraf3"><span>“Buna gerek yok,” dedim önce. Tokatlardan sıkılmıştım.</span></p>

      <p class="paragraf3"><span>“Hele hele...” dedi kel kafa. “Hele hele...”</span></p>

      <p class="paragraf3">“Buna gerek yok,” dedim tekrar. “Adam gibi konuşabiliriz.”</p>

      <p class="paragraf3">“Hele hele...” diye tekrarladı ke<span>l kafa. “Adam gibi ha?”</span></p>

      <p class="paragraf3"><span>“Adam gibi,” dedim.</span></p>

      <p class="paragraf3"><span>“Konuş bakalım o zaman,” dedi. “Adam gibi.”</span></p>

      <p class="paragraf3"><span>“Adam gibi ne söylesem?” diye düşündüm.</span></p>

      <p class="paragraf3"><span>“Bir sigara içmem lazım,” dedim.</span></p>

      <p class="paragraf3"><span>Başını sallayarak onayladı. Sigaram ile çakmağımı çıkardım cebimden. Önce ona tuttum paketi.</span></p>

      <p class="paragraf3"><span>“Ver bakalım,” dedi.</span></p>

      <p class="paragraf3"><span>Önce onun sigarasını, sonra kendiminkini yaktım. Kıtlıktan çıkmış gibi içime çektim dumanı.</span></p>

      <p class="paragraf3"><span>Bomboş, duvarları beyaz badanalı bir odadaydık. Eşya namına iki demir sandalye vardı odada, biri benim oturtulduğum; bir de duvara dayanmış bilardo masası. Kel kafa tam karşımda ayakta duruyordu. Sakallı kapının yanındaydı. Öteki kıçını bilardo masasına iliştirmişti. Odanın tam ortasındaydım, dönüp arkama bakamadım.</span></p>

      <p class="paragraf3"><span>Bir nefes daha aldım.</span></p>

      <p class="paragraf3"><span>“Ne öğrenmek istiyorsunuz?” dedim sonra.</span></p>

      <p class="paragraf3"><span>“Hele hele,” dedi kel kafa diğerlerine bakarak. “Kendisine geldi Remzi Bey.”</span></p>

      <p class="paragraf3"><span>“Geldi,” dedi kapıdaki sakallı.</span></p>

      <p class="paragraf3"><span>“Tokatlar işe yaradı,” dedi öteki.</span></p>

      <p class="paragraf3"><span>“Yok canım,” dedi kel kafa. “Tokat değil. Remzi Bey adam gibi adam. Şiddete ne gerek var? Şiddet yanlış.”</span></p>

      <p class="paragraf3"><span>Bıraktım eğlensin. Sigaramı nereye silkeceğim der gibi baktım yüzüne.</span></p>

      <p class="paragraf3"><span>Kendi sigarasını yere silkti cevap olarak.</span></p>

      <p class="paragraf3"><span>Sorusunu tekrarlamasına izin vermeden ben döndüm konuya.</span></p>

      <p class="paragraf3">“Tunç denen oğlanı soruyorsanız tanımam,” dedim. “Nerede olduğunu da <span>bilmiyorum.”</span></p>

      <p class="paragraf3"><span>Kel kafa odanın içinde yanlamasına yürümeye başladı.</span></p>

      <p class="paragraf3"><span>“Tunç’u tanımıyorsun,” diye tekrarladı. “Nerede bilmiyorsun.” Yere bakıyordu konuşurken.</span></p>

      <p class="paragraf3"><span>“O zaman ne işim vardı evinde?” dedim.</span></p>

      <p class="paragraf3"><span>“Hah!” dedi kel kafa topuklarının üstünde dönerek. “Ağzımdan aldın. O zaman ne işin vardı evinde?”</span></p>

      <p class="paragraf3"><span>Ne işim vardı evinde?</span></p>

      <p class="paragraf3"><span>“Bir tanıdığın kızına askıntı olmuş,” dedim. “Babası rica ettiydi benden şuna bir gözük diye.”</span></p>

      <p class="paragraf3"><span>“Sen de gözükmeye gittin,” dedi kel kafa. Yeniden yürümeye başlamıştı ileri geri.</span></p>

      <p class="paragraf3"><span>“Evet,” dedim. “Babasını severim kızın.”</span></p>

      <p class="paragraf3"><span>“Ama önce bir telefon ettin,” dedi kel kafa. “Bakalım evinde mi diye?”</span></p>

      <p class="paragraf3"><span>Bir tuhaf korku çöktü içime.</span></p>

      <p class="paragraf3"><span>“Kıza bir pusula vermiş,” dedim. “Numarasını yazmış.”</span></p>

      <p class="paragraf3"><span>Kel kafa hâlâ odanın içinde bir aşağı bir yukarı yürüyordu. Korkumu yenmek için sigaradan medet umdum.</span></p>

      <p class="paragraf3"><span>“Sen de unuttun cep telefonlarında arayanın numarasının görüldüğünü,” dedi. “Bacaklarının kırılma ihtimalini de unuttun.”</span></p>

      <p class="paragraf3"><span>İçimdeki korku biraz daha arttı. Araç telefonumun numarasından adımı buldularsa düşündüğümden daha büyüktü iş.</span></p>

      <p class="paragraf3"><span>“Canım...” dedim. “Sıpayla telefonda konuşmak da yeterdi belki korkutmaya. Telefonda asabım bozulunca kalktım evine gittim.”</span></p>

      <p class="paragraf3"><span>Yeniden zınk diye durdu odanın ortasında.</span></p>

      <p class="paragraf3">“Hele hele,” dedi. “Telefon konuşması asabını bozdu. Tabii canım. Adresini de mi yazmıştı verdiği pusulaya?”</p>

      <p class="paragraf3">Adresini de mi yazmıştı verdiği pusulaya? Herhalde yazmamıştı. Peki nereden bulmuştum adresini? Sigarayı yere atıp ayağımla iyice ezdim.</p>

      <p class="paragraf3">“Laf aram<span>ızda benim de yöntemlerim var,” dedim. Bu tür adamlar da köpekler gibiydiler deneyimlerime göre. Korkunun kokusunu alırlardı.</span></p>

      <p class="paragraf3"><span>Bir an durdu kel kafa. Tavrını değiştirip değiştirmemeyi tarttı kafasında bana göre. Ama kararını erteledi.</span></p>

      <p class="paragraf3"><span>“Tabii aradığın birini evde bulamayınca elini kolunu sallayarak içeri girmek de yöntemlerin arasında?”</span></p>

      <p class="paragraf3"><span>Elini ceketinin cebine sokup bir şeyleri şıngırdattı. Benim anahtarlığımdı herhalde.</span></p>

      <p class="paragraf3"><span>Elimle alçakgönüllülük simgeleyen bir işaret yaptım. Olurdu böyle şeyler bizim dünyamızda canım. Bunu ikimiz de biliyorduk.</span></p>

      <p class="paragraf3"><span>Durumu enine boyuna değerlendiriyormuş gibi kafasını salladı kendi kendine. Evet, evet, tabii, mutlaka. Olurdu böyle şeyler canım bizim gibi sert erkeklerin dünyasında. Biz bunlara alışıktık.</span></p>

      <p class="paragraf3"><span>Boş duran demir sandalyeyi çekti. Tam karşımda ata biner gibi oturdu. Gözlerimin içine baktı. Sesi de tavrı da değişmişti. Biraz yener gibi olduğum korku geri geldi.</span></p>

      <p class="paragraf3"><span>“Bak usta,” dedi. “Adam gibi konuşalım dedin. Tamam. Sapıttın ama. Adam gibi konuşmak için sana son şans. Nerede bu Tunç pezevengi?”</span></p>

      <p class="paragraf3"><span>Son kozumu kullandım.</span></p>

      <p class="paragraf3"><span>“Bırakın beni, bulayım size sıpayı,” dedim.</span></p>

      <p class="paragraf3"><span>“Hele hele,” dedi kel kafa yeniden. “Bak şimdi işe. Bizim dört koldan bir haftadır arayıp da bulamadığımız Tunç pezevengini beyimiz bulacak iki dakikada.”</span></p>

      <p class="paragraf3">“Bulur vallaha,” dedi sakallı. “Yöntemleri var.”</p>

      <p class="paragraf3">“Anlaşıldı,” <span>dedi kel kafa. “Anlaşıldı. Söylemeyeceksin. Ama unutma, bizim de yöntemlerimiz var.”</span></p>

      <p class="paragraf3"><span>Sanki yüzüme bir kez daha tokat atmaya eriniyormuş gibi konuşmuştu. Olağanüstü sakindi. Başını çevirerek sakallıya komut verdi.</span></p>

      <p class="paragraf3"><span>“Hazırla kıllıyı.”</span></p>

      <p class="paragraf3"><span>Sakallı odadan çıktı. Deminden beri bilardo masasına kıçını dayamış duran öteki iki ayağının üstünde dengeledi kendini. Tabancasını çıkardı. İyice kıllandım.</span></p>

      <p class="paragraf3"><span>“Yanlış anlamayın beyler,” dedim. “Yerini biliyorum demedim, bırakın beni bulayım dedim. İşim bu benim.”</span></p>

      <p class="paragraf3"><span>Kel kafa beni dinlemiyordu. Yeniden ayağa kalktı. Artık benimle ilgilenmesinde yarar yokmuş gibi bana doğru hiç bakmadan ileri geri yürümeye başladı.</span></p>

      <p class="paragraf3"><span>Bir daha denedim şansımı.</span></p>

      <p class="paragraf3"><span>“İşim bu benim,” dedim. “El elden üstündür. Sizin aklınıza gelmeyen şeyler benim aklıma gelebilir. Bulurum onu.”</span></p>

      <p class="paragraf3"><span>Hiç oralı olmadı kel kafa. Önümde yürümeye devam etti.</span></p>

      <p class="paragraf3"><span>Sonra sakallı girdi içeri. Bir elinde manyetolu bir telefon, diğer elinde içi su dolu plastik bir kova vardı. Telefonun gövdesinden çıkan tellerin ucu çıplaktı.</span></p>

      <p class="paragraf3"><span>Bu kadarı da fazlaydı. Kapı henüz açıktı. Kel kafanın bir yerlerindeki cep telefonu çalmaya başlayınca bir an dondu herkes. Ben kararımı verdim.</span></p>

      <p class="paragraf3"><span>Sakallı kapıyı kapamak için sırtını bize dönmüştü. Kel kafanın bir adım daha atıp, eli cebinde hizama gelmesini bekledim. Sonra şimşek gibi fırladım. Gövdemi ileri atarken, sağ kolumla belinden iterek kel kafayı tabancayla aramıza çekmeye çalıştım</span> bir yandan. Sol omzumla kovayı yere bırakmak için hafifçe eğilen sakallıya çarpıp kapıdan çıkmayı planlıyordum.</p>

      <p class="paragraf3">Planım iyiydi, ama yürümedi.</p>

      <p class="paragraf3">Kel kafayı küçümsememeliydim. Daha ben kolumu beline atıp, ileri doğru hamle yaparken, elini cebinden çekip, fırıldak gibi dönerek attı yere kendini. Kollarını ileri uzatıp, arkada kalan sağ bacağıma yapıştı iki eliyle bir kaleci gibi. Dengem tam hareketimin ortasında bozuldu. Sakallıya denetimsiz bir biçimde bindirdim. Sonra gidip dev<span>rilen kovanın yanından kapının pervazına çarptım kafamı. Telefon bir kez daha çaldı.</span></p>

      <p class="paragraf3"><span>“Hassiktir!” dediğini duydum arkamdan tabancalının. Sakallı şaşkınlığını hızla atıp üstüme atladı. Amerikan futbolundaki oyuncular gibi abanarak belimden kavradı beni kollarıyla. Kel kafa toparlandı, bir gülle gibi sırtıma attı kendini. Son hareketinin şiddetiyle tekrar vurdum kafamı pervaza.</span></p>

      <p class="paragraf3"><span>Telefonun bir kez daha çaldığını duydum bayılmadan önce. Eh, beni aramıyorlardı nasıl olsa.</span></p>

      <p class="bos"></p>

      <p class="paragraf3"><span>Yanağımı yalıyorlardı. İki küçük teriye yanağımı, yüzümü, gözümü, çenemi yalıyordu. Islak, hızlı küçük dillerden kurtulmak için kafamı iki yana çeviriyordum. Teriyelerin dilleri benden hızlıydı, kurtulamıyordum. Ellerim bağlıydı herhalde, bir türlü kıpırdatamıyordum. Kıpırdatamadığım için elimi yüzüme götürüp silemiyordum ıslaklıkları. Sonra Zeynep Kadı, köpeklerin bağlı olduğu tasmayı geri çekti. Yalamalar durdu. Nimet Hanım, yüzünde rahatlatıcı bir gülümseme, üstüme eğildi. Elinde ıslak bir bez vardı. Bezle yüzümü sildi.</span></p>

      <p class="paragraf3"><span>Sonra Nimet Hanım gitti, kel kafalı bir adam geldi yerine.</span></p>

      <p class="paragraf3"><span>“Uyan Remzi Ünal uyan,” diyordu kel kafalı adam. Eliyle yanağımı tokatlıyordu hafif hafif.</span></p>

      <p class="paragraf3"><span>Yıldız Turanlı neden gözükmedi diye hayıflandım.</span></p>

      <p class="paragraf3">Tepedeki floresanların daha yakından ışıdığına bakılırsa yerde yatmıyordum. Ellerim yumuşak, pürüzsüz bir şeye değiyordu. Kafamda arılar vızıldıyordu. Kel kafa tepemden bakıyordu. Tüm vücudumda bir ıslaklık hissi vardı. Üstüme mi işedim diye endişelendim.</p>

      <p class="paragraf3">“Gözlerini açtı,” dedi kel kafa.</p>

      <p class="paragraf3">Gözlerimi kapadım.</p>

      <p class="paragraf3">Gözleri<span>mi açmam için çok fazla nedenim yoktu. Gözlerimi tam olarak açtığımda, kıllıyı çalıştıracaklardı herhalde. İşin fenası, her şeyi olduğu gibi söylesem de inanacaklarını sanmıyordum. Herhalde bir daha kaçma girişiminde bulunmamam için tedbir de alacaklardı. Yeniden bayılmak en iyisiydi.</span></p>

      <p class="paragraf3"><span>Yeniden bayılmadım.</span></p>

      <p class="paragraf3"><span>“Dök,” dedi kel kafa.</span></p>

      <p class="paragraf3"><span>Sakallı elindeki plastik kovayı yüzüme doğru boşalttı. Soğuk suyun şoku kafamda vızıldayan arıların yarısını kovaladı. Elimle yüzümdeki damlaları silmeye çalıştım.</span></p>

      <p class="paragraf3"><span>“Hele hele,” dedi kel kafa. “Hah şöyle.”</span></p>

      <p class="paragraf3"><span>Bayılmaktan umudumu kesince, doğruldum. Bilardo masasının üstündeydim. Üstümdekiler ıpıslaktı.</span></p>

      <p class="paragraf3"><span>Kel kafa elini uzattı.</span></p>

      <p class="paragraf3"><span>“Gel,” dedi. “Gel otur şöyle.”</span></p>

      <p class="paragraf3"><span>Yardımıyla bilardo masasından indim. Demin oturduğum sandalyeye doğru giderken kendimi yokladım. Tam alnımın ortasındaki ağrıyı saymazsanız fena durumda değildim. Oturur oturmaz elimi cebime attım. Bir sigara çıkarıp yaktım. Paket ıslanmamıştı.</span></p>

      <p class="paragraf3"><span>“Sigaranı bitir de kendine gel biraz, çocuklar bıraksın sonra seni istediğin yere,” dedi kel kafa.</span></p>

      <p class="paragraf3"><span>Sigara ağzımda yüzüne baktım.</span></p>

      <p class="paragraf3">Ceketinin cebinden cüzdanımı ve anahtarlığımı çıkarıp uzattı. Aldım. Hâlâ yüzüne bakıyordum. Ciddi görünüyordu. Gömlek cebinden Tunç Kibar’ın kartvizitini çıkarıp uzattı bana.</p>

      <p class="paragraf3">“Madem öyle, bul o pezevengi,” dedi sonra. “Biz seni ararız. Numaran bizde var.”</p>

      <p class="paragraf3">Kapıya yöneldi. Elini tam <span>kola atmıştı ki, durdu. Döndü.</span></p>

      <p class="paragraf3"><span>“Sayenizde insan sikini sallasa özel dedektife değiyor,” dedi. Sonra hızla çıktı gitti odadan.</span></p>

      <p class="paragraf3"><span>“Eh, ücreti konuşmamış olsan da bir müşteri daha kazandın,” dedim kendi kendime. Ücreti konuşmaya gerek yoktu. Ücret aşağı yukarı belliydi.</span></p>

      <p class="paragraf3"><span>Sigaramı yerde söndürüp cüzdanımı ve anahtarları yerine koydum. Dönüp sakallıya baktım. Sakallı elindeki siyah bez başlığı salladı.</span></p>

      <p class="paragraf3"><span>“Bunu takmam lazım,” dedi.</span></p>

      <p class="paragraf3"><span>Elinden alıp geçirdim kafama. Toz kokuyordu. Sakallı koluma girdi. Kapılardan filan geçtik. Çakıltaşı dökülmüş yoldan yürüdük. Otomobile girerken kafamı çarpmamam için yardım etti birisi.</span></p>

      <p class="paragraf3"><span>Sakallı yanımda oturuyordu herhalde. Hareket ettiğimizde konuştu.</span></p>

      <p class="paragraf3"><span>“Çıkarayım mıkarayım deme, bozuşuruz,” dedi. “Seni nereye bırakalım?”</span></p>

      <p class="paragraf3"><span>Arabam gözümde yoktu. Bir an önce üstümdeki ıslak giysileri çıkarmak, kendi kendime verdiğim sıcak küvet içinde yatma sözünü yerine getirmek istiyordum. Karnım acıkmıştı. Biraz uyumalıydım.</span></p>

      <p class="paragraf3"><span>“Akmerkez’in karşısındaki cadde iyidir,” dedim.</span></p>

      <p class="paragraf3"><span>Bana cevap veren olmadı. Başımı geriye yasladım. Şimdi, algılamam gereken şeylerin sayısı en aza inince, alnımdaki ağrı kendisini daha çok hissettirmeye başlamıştı. Dikkatimi otomobilin çıkardığı seslere vermeye çalıştım. Lastiklerin ıslak asfalt</span> üzerinde çıkardığı tekdüze hışırtı, ninni gibiydi. Anlaşılan biraz kestirmişim. Rüya falan görmedim ama.</p>

      <p class="paragraf3">Sakallının sesiyle uyandım. Böğrümü dürtüyordu. Kafamdaki torbayı çıkarmıştı.</p>

      <p class="paragraf3">“Burası iyi mi?”</p>

      <p class="paragraf3">Dışarıya baktım. Sabahları gazetemle ekmeğimi getirmeyi hep geciktiren çırağın çalıştığı marketi görünce sevindim. Sakallı yanımdaydı. Öteki oğlan önde oturuyordu. Şoförün saçları uzundu. Elimle ilerideki sokağın başını işaret ettim.</p>

      <p class="paragraf3">Şoför ile sakallı dikiz aynasında gözleriyle anlaştılar. Otomobil sağa yanaşıp durdu. Sakallı yerinden kıpırdamadı. Soldan inmek için hareketlendim.</p>

      <p class="paragraf3">“Kusura bakma, olur böyle şeyler,” dedi ben inmeden önce.</p>

      <p class="paragraf3">Sakallıya akıllıca bir cevap vermek için gerekli enerjiyi bulamadım kendimde. Sesimi çıkarmadan indim. Yağmur adamakıllı yağıyordu.</p>

      <p class="paragraf3">Toyota Corolla sola işaret vermeden çekti gitti caddenin aşağısına. Arkasından bakmadım. Hem plakasını alsam ne olacaktı?</p>

      <p class="paragraf3">Yürümek iyi geldi. Yüzümü yağmura doğru çevirdim. Üstüm başım sırılsıklam, uçurmuş âşıklar gibi yürüdüm. Apartmanımın kapısı açıktı. Posta kutum boştu. Merdivenlerde kimseye rastlamadım. Evin kapısını açarken içeride çalan telefonun sesini duydum. Kapının tokmağına asılı torbadaki gazete ile ekmeğimi kapıp içeri girdim. Telefon bir kere daha çaldı.</p>

      <p class="paragraf3">Deri ceketimi telefona doğru yürürken çıkarıp torbayla birlikte yere attım. Kendimi telefonun yanındaki koltuğa bırakırken kaldırdım ahizeyi.</p>

      <p class="paragraf3">“Buyrun,” dedim sakin çıkmasına çalıştığım bir sesle.</p>

      <p class="paragraf3">“Neredesin lan Remzi Ünal?” dedi Dayı’nın sesi.</p>

      <p class="paragraf3">Bugün neredeyse hiç şaşırmadığım kadar şaşırdım.</p>
    </div>
  </div>
</body>
</html>
