<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-10.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-10.html" xml:lang="tr-TR">
    <div class="calibre1">
      <p class="anabaslik" id="toc_marker-11">11. BÖLÜM</p>

      <p class="paragraf2"><span class="char-style-override11">“</span><span class="char-style-override7">B</span>enim,” dedim hiç de şaşırmamış bir sesle.</p>

      <p class="paragraf2">“Çok geç olmadan t<span>eşekkür etmek istedim size,” dedi Neveser Zengin. “Süha banyoya girdi. Fazla konuşamayacağım herhalde.”</span></p>

      <p class="paragraf3"><span>“Sizi dinliyorum,” dedim. Bir yandan da ağır ağır ilerleyip duracak bir yer arıyordum kendime.</span></p>

      <p class="paragraf3"><span>“Ama önce çok merak ettiğim şeyi söyleyin bana,” dedi Neveser Zengin. “Bu Tunç Kibar denen salağı tanıdığımı nereden biliyordunuz?”</span></p>

      <p class="paragraf3"><span>Rüyakent’in duvarlarının tam karşısındaki gecekonduların birinin önünde durdum. İçindekiler çoktan uyumuştu herhalde, tek ışık yoktu pencerelerde. Kapının önüne kıvrılmış olan köpek, gelişimden rahatsız olup, kuyruğu bacaklarının arasında uzaklaştı.</span></p>

      <p class="paragraf3"><span>“Kendisiyle tanıştım,” dedim.</span></p>

      <p class="paragraf3"><span>“Alnınızdaki morluk bu tanışma esnasında mı oldu?”</span></p>

      <p class="paragraf3"><span>“Hayır,” dedim. “Bizim işte böyle morluklar olur, sonra geçer.”</span></p>

      <p class="paragraf3"><span>“Peki, ondan ne istediğimi söyledi mi size?”</span></p>

      <p class="paragraf3"><span>“Bir şeyler anlattı,” dedim. Bunun yetmediğini hissettim sonra. Devam etmesini sağlamam lazımdı. Hani hep bir şey verirsin, bir şey alırsın. Hiç şaşmazdı.</span></p>

      <p class="paragraf3"><span>“Zeynep Kadı’dan da bahsetti,” diye ekledim.</span></p>

      <p class="paragraf3"><span>“Peki, zavallı kızın öldürüldüğünü de anlattı mı size?”</span></p>

      <p class="paragraf3"><span>Yalan söylemedim artık.</span></p>

      <p class="paragraf3"><span>“Haberim var,” dedim.</span></p>

      <p class="paragraf3"><span>“Peki, demin neden bunların hiç sözünü etmediniz?”</span></p>

      <p class="paragraf3"><span>Sözünü kestim.</span></p>

      <p class="paragraf3"><span>“Ben doktorum unuttunuz mu?” dedim.</span></p>

      <p class="paragraf3"><span>“Tekrar teşekkür ederim doktor,” dedi. “Kısa kesmek zorundayım. Hoş Süha bir girdi mi çıkmayı bilmez ya. Size söylemek istediğim bir şey var. Önemli sanırım. Hem size borcumu da ödemiş olurum biraz.”</span></p>

      <p class="paragraf3"><span>“Bana hiç borcunuz yok, ama dinliyorum,” dedim.</span></p>

      <p class="paragraf3"><span>Bu yalandı ama.</span></p>

      <p class="paragraf3"><span>“Benim Zeynep’i kurcalatmam bir şeyi tetikledi galiba,” dedi Neveser Zengin. “Dikkatli olmanız lazım. Çok dikkatli.”</span></p>

      <p class="paragraf3"><span>“Zaman kötü... Hepimiz dikkatli olmalıyız,” dedim. Bütün dikkatim araç telefonuna dayalı kulağımdaydı. “Tam olarak neyi kastediyorsunuz?”</span></p>

      <p class="paragraf3"><span>“Bu beni arayıp Tunç Kibar’ı soran adamlar... bunlar kocamın Zeynep’le yatıp yatmadığından çok daha büyük bir şeyin peşindeler sanıyorum. Büyük paranın. Önlerine çıkarsanız size acımazlar.”</span></p>

      <p class="paragraf3"><span>“Nereden anladınız büyük bir şeyin peşinde olduklarını?” dedim. Ses gidip gelmeye başladı. İyice dayadım ahizeyi kulağıma. Halbuki bir kilometreden uzak değildi aramızdaki mesafe. Bir sürü uydu, linkler, yansıtıcılar...</span></p>

      <p class="paragraf3"><span>“Konuşmalarından,” dedi Neveser Zengin. “Zeynep’in orospuluklarından çok Mi-Ya’yla ilgileniyorlardı bence. Süha’nın ne iş yaptığını biliyorsunuz değil mi?”</span></p>

      <p class="paragraf3"><span>“Biliyorum,” dedim.</span></p>

      <p class="paragraf3"><span>Önünde durduğum gecekondunun odalarından birinin ışığı yandı. Motoru susturdum. Bu konuşma daha uzayacaktı anlaşılan.</span></p>

      <p class="paragraf3"><span>“Bana öyle geldi ki...” dedi Neveser Zengin. “Tunç denen salağın daha başka bir şeyin peşinde olduğunu sandılar Mi-Ya’yla ilgili, onun için arıyorlar harıl harıl.”</span></p>

      <p class="paragraf3"><span>Tunç Kibar belki şimdi Kırşehir’e doğru giderken kestiriyordu otobüsün içinde. Evde telefonun yanında duran banyo edilmemiş film biraz daha da büyüdü durduğu yerde sanki.</span></p>

      <p class="paragraf3"><span>“Telefon tacizinden daha uzun konuşmuşsunuz anlaşılan adamlarla,” dedim.</span></p>

      <p class="paragraf3"><span>“Benim kabahatim,” dedi Neveser Zengin. “İlk aradıklarında cep telefonum bu Tunç salağının numarasını gösterdi. Arayan o sanıp, ‘Nerede raporun?’ diye azarladım.”</span></p>

      <p class="paragraf3"><span>Son numara tekrarı dedim kendi kendime. Çok gevezeydi bu cep telefonları.</span></p>

      <p class="paragraf3"><span>“Buna tepkileri ne oldu?” dedim.</span></p>

      <p class="paragraf3"><span>“Önce anlamadılar sandım. Ama sonra bu kadar sık aramalarında o rapor kelimesinin çok önemli bir rol oynadığından eminim.”</span></p>

      <p class="paragraf3"><span>“Bu, Mi-Ya’yla ilgilendikleri yolundaki kuşkunuzu kocanızla paylaştınız mı?” dedim.</span></p>

      <p class="paragraf3"><span>“Zeynep’in peşine adam taktığımı açıklamadan nasıl paylaşabilirim?” dedi Neveser Zengin. “Çıldırır.”</span></p>

      <p class="paragraf3"><span>“Bu ayrıntı lisanı münasiple açıklansa hoşunuza gider mi?” dedim.</span></p>

      <p class="paragraf3"><span>“Şimdilik açıklanmasa daha iyi,” dedi Neveser Zengin. “Nasıl söylemeli? İlişkimiz biraz kritik bir dönem geçiriyor. Biraz değil, epey kritik.”</span></p>

      <p class="paragraf3"><span>Gecekondunun penceresindeki ışık söndü. Demin uzaklaşan köpek, otomobilimin hırıldamasının kesilmesinden hoşnut, ağır ağır döndü yerine. Kapının dibine yeniden kıvrıldı.</span></p>

      <p class="paragraf3"><span>Aklıma gelen şeyi sormadan edemedim.</span></p>

      <p class="paragraf3"><span>“Bu sabah...” dedim. “Tunç Kibar sizi aradığında, işlerin hareketleneceğini söylemişsiniz ona.”</span></p>

      <p class="paragraf3"><span>“Evet.”</span></p>

      <p class="paragraf3"><span>“Bu görüşe nasıl vardınız?” dedim.</span></p>

      <p class="paragraf3"><span>“Bir telefon görüşmesine kulak misafiri oldum sabah sabah.”</span></p>

      <p class="paragraf3"><span>Yanıt vermedim. Sustum devam etmesi için. Arkamdan bir otomobilin farları aydınlattı ortalığı.</span></p>

      <p class="paragraf3"><span>“Süha resmen yalvardı kıza, bu sabah buluşmaya razı etmek için,” dedi Neveser Zengin. “Hiç de işveren personel konuşmasına benzemiyordu. Benim uyuduğumu sanıyordu tabii.”</span></p>

      <p class="paragraf3"><span>Bir Toyota Corolla ağır ağır geçti yanımdan o konuşurken. Kafamı çevirip baktım. Bana doğru bakan sakallıyla göz göze geldik.</span></p>

      <p class="paragraf3"><span>“Razı etti mi bari?” dedim Neveser Zengin’e.</span></p>

      <p class="paragraf3"><span>Toyota Corolla daha da yavaşladı ve elli metre kadar ileride durdu. Işıklarını söndürmedi ama.</span></p>

      <p class="paragraf3"><span>“Bilmiyorum,” dedi Neveser Zengin. “Sinirlerim dayanmadı daha çok dinlemeye.”</span></p>

      <p class="paragraf3"><span>“Sizi rahatlatacaksa söyleyeyim,” dedim. “Razı edemedi.”</span></p>

      <p class="paragraf3"><span>“Ne kadar çok şey biliyorsunuz,” dedi Neveser Zengin. “Kapatmalıyım. Süha çıktı galiba.”</span></p>

      <p class="paragraf3"><span>“İsabet,” dedim içimden. Sakallı ön yolcu kapısından, bıyıklı arkadan çıkmış, ban</span><span>a doğru geliyorlardı ağır ağır. Otomobilin kapıları açılınca, kendiliğinden yandı iç ışıkları. Direksiyonda oturan birinin daha gölgesini gördüm. Kel kafa nöbetteki itlerine katılmamıştı anlaşılan.</span></p>

      <p class="paragraf3"><span>“İyi geceler,” dedim.</span></p>

      <p class="paragraf3"><span>“Dikkat edin,” dedi Neveser Zengin.</span></p>

      <p class="paragraf3"><span>“Ediyorum,” dedim araç telefonumun ahizesini yerine koyduktan sonra. Çakıllı yoldan kafamda siyah bez bir daha yürümeye niyetim yoktu. Motoru çalıştırdım. Ardından farları yakıp, uzunlara geçtim. O karanlıkta sokağın aşağılarına kadar gündüz gibi aydınlandı ortalık.</span></p>

      <p class="paragraf3"><span>Işık bana doğru gelen adamların gözlerini kamaştırdı. Ellerini yüzlerine götürmek için bir an duraladılar. Arkalarında kocaman gölgeler oluşmuştu. Fırsatı kaçırmadım. Hızla hareket ettirdim otomobilimi.</span></p>

      <p class="paragraf3"><span>İstesem yolun ortasından yürüyen bıyıklıya çarpıp geçebilirdim. Kenara sıçramayı akıl etmemişti. Yapmadım. Biraz açıktan, lastikleri gıcırdatarak fırlayıp geçtiğimde, içgüdüsel olarak boynumu kısıp aşağıya çektim kafamı. Arkamdan silah falan patlamadı ama. Dikiz aynasından otomobillerine koştuklarını gördüm. Toyota’nın farları benim de gözümü aldı biraz.</span></p>

      <p class="paragraf3"><span>Gecekonduları arkamda bırakıp Boğaz yoluna indiğimde, peşimdeydi Toyota Corolla. Ama benden daha az telaşlılardı galiba, arayı kapamayı, hele hele önüme geçip beni durdurmayı akıllarından bile geçirmiyormuş gibi geliyorlardı arkamdan.</span></p>

      <p class="paragraf3"><span>Boğaz yolunda depreme karşın, enikonu bir cumartesi akşamı trafiği vardı. Bütün kırmızı ışıklarda durarak ilerledik. Ortalıkta trafik ekipleri fink atıyordu. Maceraya girmedik.</span></p>

      <p class="paragraf3"><span>Peşimdeki adamlarla eve kadar gidip kahve içmeye davet etmeye hiç niyetim yoktu. Kırşehir’e falan da gidemezdim bu saatten sonra. Yaya çıkışı araç girişinden farklı bir otopark gerekliydi bana şimdi. Yirmi dört saat açık olan bir otopark. Ve biraz şans.</span></p>

      <p class="paragraf3"><span>İstinye’de, ışıklardan sonra yolun genişlediği yerde kırmızı stop lambaları çoğaldı birden. Otomobiller, kırmızı mavi ışıkların yanıp söndüğü bölgenin hemen önünde y</span><span>ığılmaya başlamıştı. Farları yansıtan yelekler giymiş polisleri gördüm yolda. İyice yavaşladım. Yolu daraltan geçici levhalardan bunun bir trafik çevirmesi olduğunu anladım. Yine de yansıtıcı yeleklilerin kimilerinde makineli silahlar vardı. “Yirmi dört saat açık olan otoparka ihtiyacım olmayacak belki,” dedim kendi kendime. Elinde ışıklı bir sopa bulunan görevlinin işaret ettiği araç kuyruğuna girdim. Biraz bekledim. Dikiz aynasından Toyota’nın da aynı kuyruğa yönlendirildiğini gördüm. Benden sonra bekleyen üç otomobilin ardına. Sıram gelince nazik bir trafik polisi, “Alkol var mı beyefendi?” diye sordu suratıma uzun boylu bakmadan. “Keşke olsaydı,” dedim içimden. Ama yalnızca bolca kahve içtiğimi söylemedim polise. “Hayır,” dedim. Sonra uzattığı aletin çubuğuna üfledim.</span></p>

      <p class="paragraf3"><span>Trafik polisi ölçme aletinin ekranına bakıp, iyi geceler dileyerek geçmeme izin verdi. “Sıranın Toyota’ya gelmesine kadar, ilerideki ışıklardan sola, Maslak’a çıkan yokuşa vurup izimi kaybettirebilirim,” diye düşündüm. O uzun yolun sağında solunda bir dolu yan yol vardı girebileceğim.</span></p>

      <p class="paragraf3"><span>Ne kadar yanıldığımı sola sinyal verip çıkarken, sol dikiz aynasından baktığımda gördüm.</span></p>

      <p class="paragraf3"><span>Toyota Corolla’nın sürücüsü, kafasını aracının camından uzatıp, sürücüleri alet üflemeye gönderen eli ışıklı sopalı polisle bir şeyler konuştu. Onun kafasını sallamasıyla, kuyruktan çıktı, sıradaki bütün otomobilleri solladı. Aynen peşimdeydi yeniden.</span></p>

      <p class="paragraf3"><span>Dayı, eski alışkanlıkları kolay kolay kaybetmiyorlar derken yerden göğe kadar haklıydı anlaşılan.</span></p>

      <p class="paragraf3"><span>Emirgân yönüne saptım.</span></p>

      <p class="paragraf3"><span>Toyota aynı sükûnetle geliyordu peşimden.</span></p>

      <p class="paragraf3"><span>Baltalimanı’na geldiğimizde, Kemik Hastanesi’nin önünden başlayan uzun düz yolda, biraz riske girip iki otomobili birden solladım.</span></p>

      <p class="paragraf3"><span>Virajı dönüp Hisar’a geldiğimde Toyota Corolla’nın farları hâlâ ensemdeydi.</span></p>

      <p class="paragraf3"><span>Meyhanelerin önünde, müşteri otomobillerini park edip çıkaran değnekçilerin yüzünden iyice yavaşladım.</span></p>

      <p class="paragraf3"><span>Musalla taşının yanı başındaki köftecileri geçerken, dijital bir “Üsküdar’a Gider iken Aldı da Bir Yağmur” melodisi doldurmaya başladı otomobilimin içini.</span></p>

      <p class="paragraf3"><span>Önce anlayamadım. Melodi ikinci kez başlamadan yolcu koltuğunda duran Neveser Zengin’in cep telefonunu elime aldım, “yes” düğmesine bastım.</span></p>

      <p class="paragraf3"><span>“Evet,” dedim kararlı bir sesle.</span></p>

      <p class="paragraf3"><span>“Kiminle konuşuyorum?” dedi kel kafanın biraz da şaşırmış sesi.</span></p>

      <p class="paragraf3"><span>“Remzi Ünal,” dedim. “Tanışmıştık.”</span></p>

      <p class="paragraf3"><span>“Hele hele...” dedi kel kafa. “Ne arıyor lan o telefon sende?”</span></p>

      <p class="paragraf3"><span>“Aramanı bekliyordum,” dedim. “Bir dakika.”</span></p>

      <p class="paragraf3"><span>Sağa sinyal verip, Rumelihisarı Müzesi’nin önündeki küçük otoparkın olduğu yere tırmandım. Ağzına kadar doluydu otopark. Kolunda “görevli” yazan delikanlı, “yer yok” işaretleri yapmaya başladı oturduğu yerden. Ona aldırmadım. Kuruyemişçinin seyyar arabasının önüne kadar gidip durdum. Motoru durdurdum, ışıkları söndürdüm.</span></p>

      <p class="paragraf3"><span>“Şimdi konuşabiliriz,” dedim.</span></p>

      <p class="paragraf3"><span>Ne düşündüyse kel kafanın sesi yumuşadı.</span></p>

      <p class="paragraf3"><span>“Hani bulacaktın Tunç pezevengini bize Remzi Ünal?” dedi.</span></p>

      <p class="paragraf3"><span>“Buldum,” dedim. “Ama kaçırdınız. Çok korkutmuşsunuz çocuğu.”</span></p>

      <p class="paragraf3"><span>Toyoto Corolla on metre kadar arkama gelip durdu. Işıkları yanıyordu hâlâ. Telefon kulağımda otomobilimden indim. Toyota’ya doğru yürümeye başladım.</span></p>

      <p class="paragraf3"><span>“Bu telefonun sahibini de korkutmuşsunuz,” dedim bir yandan yürürken. “Bana verdi, yeniden ararsanız konuşayım diye.”</span></p>

      <p class="paragraf3"><span>“Hele hele... Korkmayan bir tek sen kalmışsın anlaşılan,” dedi kel kafa.</span></p>

      <p class="paragraf3"><span>Kendilerine doğru geldiğimi görünce Toyota’dakiler araçtan inmekten vazgeçtiler. Kolunda “görevli” yazan delikanlı yerinden kalkıp aşağıya doğru yürüdü hızlı hızlı. Nesine lazımdı.</span></p>

      <p class="paragraf3"><span>“Yoo, ben de korktum,” dedim. “Ama korkunun ecele faydası yok, bilirsin.”</span></p>

      <p class="paragraf3"><span>Toyota’nın yolcu kapısına doğru yürüdüm. Sakallıya “pencereyi aç” işareti yaptım. Kafamı uzatınca tabancasını tutan elinin kucağında olduğunu gördüm. Parmağı tetikteydi.</span></p>

      <p class="paragraf3"><span>“Bak, senin çocuklar da burada,” dedim telefona. “Söyle, sakin olsunlar.”</span></p>

      <p class="paragraf3"><span>Telefonu sakallıya doğru uzattım.</span></p>

      <p class="paragraf3"><span>“Patron!” dedim. Ama eline vermedim. Kulağına doğru tuttum konuşsun diye.</span></p>

      <p class="paragraf3"><span>Sakallının çenesi düştü şaşkınlıktan. Gözleri benden ayrılmadan telefona doğru konuştu.</span></p>

      <p class="paragraf3"><span>“Benim.”</span></p>

      <p class="paragraf3"><span>Dinledi biraz. Gözlerini benden ayırmıyordu.</span></p>

      <p class="paragraf3"><span>“Hisar’dayız,” dedi. “Hayır,” dedi. “Tamam,” dedi sonra.</span></p>

      <p class="paragraf3"><span>Telefonu geri çektim.</span></p>

      <p class="paragraf3"><span>“</span><span>Kıyak arabası var çocukların,” dedim geriye doğru yürüyerek. “Tabii gri Şahin’lerin modası geçeli çok oldu. Bir de gelin arabası gibi süslemiyorlar mı, insanın içi bulanıyor.”</span></p>

      <p class="paragraf3"><span>“Hele hele...” dedi kel kafa. “Bak sen şu Remzi Ünal’a. Sen de mi oradaydın?”</span></p>

      <p class="paragraf3"><span>“Evet,” dedim. “Üstelik sorarlarsa anlatabileceğim başka şeyler de gördüm.”</span></p>

      <p class="paragraf3"><span>İnsanın gördüğü her şeyi gözleriyle görmesi gerekmiyordu nasıl olsa.</span></p>

      <p class="paragraf3"><span>Müzenin girişine doğru ilerledim telefon kulağımda konuşarak. Aşınmış basamakları ağır ağır çıkmaya başladım.</span></p>

      <p class="paragraf3"><span>“Tamam. Eteğindeki taşı döktün,” dedi kel kafa. Neşelenmiş gibiydi. “Ne istiyorsun?”</span></p>

      <p class="paragraf3"><span>“Çok şey değil,” dedim. “Bu telefonu bir daha arama. Çok korkmuş kadıncağız.”</span></p>

      <p class="paragraf3"><span>“Tunç pezevengi tüydüğüne göre aramanın pek gereği yok anlaşılan,” dedi. “Nereye gitti?”</span></p>

      <p class="paragraf3"><span>“Vallaha uzaklara,” dedim. “Çok uzaklara.”</span></p>

      <p class="paragraf3"><span>Birkaç basamak daha çıktım.</span></p>

      <p class="paragraf3"><span>“Hele hele... Arabadaki çocukların da cep telefonu var,” dedi kel kafa gülerek.</span></p>

      <p class="paragraf3"><span>“Ama aramayacaksın,” dedim.</span></p>

      <p class="paragraf3"><span>“Neden?” dedi. “Söyle de bileyim.”</span></p>

      <p class="paragraf3"><span>Sesindeki gülümseme duruyordu.</span></p>

      <p class="paragraf3"><span>“Tunç Kibar peşinde olduğunuz işle ilgili hiçbir şey bilmiyor, bir,” dedim. “Bilse bana söylerdi. Boşuna zahmet. Ulus’taki infaz eski dostlarınızın yetkisini bile aşar, bu iki. Dayıma göre ben kendi kafasına göre takılan kıyak bir adamım, üç. Beni ilgilendirmeyen operasyonlarla ilgilenmem. Yetmezse bir iki neden daha düşünebilirim.”</span></p>

      <p class="paragraf3"><span>“Yeter,” dedi kel kafa.</span></p>

      <p class="paragraf3"><span>“Mesele kapandı o zaman,” dedim.</span></p>

      <p class="paragraf3"><span>“Kapandı,” dedi.</span></p>

      <p class="paragraf3"><span>Biraz daha yürüdüm, merdivenlerin sonuna geldim. Kaç insan boyu demir kapıya dayadım sırtımı.</span></p>

      <p class="paragraf3"><span>“Yerinizde olsam Mi-Ya’da ne yapacaksanız onu da ertelerdim,” dedim. “Herkes diken üstünde.”</span></p>

      <p class="paragraf3"><span>“Hele hele...” dedi. “Düşünürüz.”</span></p>

      <p class="paragraf3"><span>“Aslında buna karar verecek olan sen değilsin herhalde,” dedim. Bulunduğum yerden Boğaz çok güzel görünüyordu. Park etmiş otomobillerin gerisinde, ağaçların arasından.</span></p>

      <p class="paragraf3"><span>“Ne kadar çok şey biliyorsun sen Remzi Ünal!” dedi kel kafa. Bu lafı ikinci kez duyuyordum bu gece. Ne kadar az şey bildiğimi bilmiyorlardı ama.</span></p>

      <p class="paragraf3"><span>“Neyse,” dedim. “Senin çocuklara iletmemi istediğin bir şey var mı?”</span></p>

      <p class="paragraf3"><span>Cevap yerine konuşmanın kesildiğini bildiren uzunca bir sinyal sesi duydum Neveser Zengin’in cep telefonundan. Eh, ben de “no” tuşuna bastım.</span></p>

      <p class="paragraf3"><span>Boğaz manzarasına bir kez daha bakıp merdivenlerden aşağıya indim. Telefonu trençkotumun cebine koydum. Toyota Corolla’ya kadar ilerledim.</span></p>

      <p class="paragraf3"><span>Sakallının oturduğu tarafa doğru eğildim.</span></p>

      <p class="paragraf3"><span>“Ben evime kendim gidebilirim çocuklar,” dedim. “İyi geceler.”</span></p>

      <p class="paragraf3"><span>Hiç kimse cevap vermedi bana. Otomobilime bindim. Derin bir soluk verdim direksiyona doğru. Aracı çalıştırıp yola indim. Ağır ağır ilerledim. Toyota Corolla peşimde değildi. Bir sigara yaktım, tadı iğrenç geldi, hemen attım pencereden dışarı.</span></p>

      <p class="paragraf3"><span>Bebek’teki seyyar köfteci minibüslerinin başı en az kalabalığına bir buçuk Adana dürüm ısmarladım. Dürümüm hazırlanana kadar iki ayran içtim. Dürümle birlikte içtiğim ayrandan sonra midem iyice şişti. Gözkapaklarıma ani bir uyku yerleşti. Yemeğin üstüne yaktığım sigaranın da tadı iğrenç geldi, ama uykumu açmak için zorla iç</span><span>tim. Arnavutköy sokaklarından yukarıya doğru tırmanırken Koç Köprüsü’nden sonra otomobilim kendi kendine buldu apartmanımın yolunu sanki.</span></p>

      <p class="paragraf3"><span>Merdivenlerden gözümde yatağım tüterek tırmanmaya başladım. İnsan bir şeyi çok istememeli. Bunu, asker emeklisi yöneticimiz kapısının önündeki su saati dolabının kapağını telaş içinde açmaya çalışırken bir kez daha anladım.</span></p>

      <p class="paragraf3"><span>“Kolay gelsin,” dedim mecburen.</span></p>

      <p class="paragraf3"><span>“İmdat!” dedi yönetici. “Evi su basıyor, ben anahtarı bulamıyorum.”</span></p>

      <p class="paragraf3"><span>Aralık kapıdan sıkı bir su sesi geliyordu gerçekten.</span></p>

      <p class="paragraf3"><span>“Hadi bey!” dedi karısı içeriden. “Battı ortalık. Çabuk ol!”</span></p>

      <p class="paragraf3"><span>Kafamı uzattım içeriye. Ses mutfaktan geliyordu. Kapıdan taşan sular koridordaki yolluğu sırılsıklam etmişti şimdiden.</span></p>

      <p class="paragraf3"><span>“Avradını...” dedi yönetici.</span></p>

      <p class="paragraf3"><span>Çarem yoktu. Sulara basarak girdim mutfağa. Sular eviyenin kenarından küçük bir Manavgat gibi aşağıya akıyordu. Yöneticinin karısı çaresiz, dizlerine vuruyordu ellerini durmadan.</span></p>

      <p class="paragraf3"><span>“Ne oldu?” dedim.</span></p>

      <p class="paragraf3"><span>“Sıcak su musluğu takıldı,” dedi kadın. “Kapanmıyor. Contası ufalandı herhalde.”</span></p>

      <p class="paragraf3"><span>İki tarafında iki kumandası olan, sıcak ve soğuk suların ortada birleşip aktığı bir bataryaydı. İki parmağım kalınlığında suyu aralıksız boşaltıyordu ağzına kadar dolmuş eviyenin içine.</span></p>

      <p class="paragraf3"><span>“Çok açtım galiba,” dedi kadın. “Kapanmıyor.”</span></p>

      <p class="paragraf3"><span>Şakır şakır suların içinde ilerleyip bataryaya yaklaştım. Islaklığın çorabıma geçtiğini hissettim. Ayağım üşüdü.</span></p>

      <p class="paragraf3"><span>Elimi uzatıp sıcak su kumandasını kendime doğru çevirip kapamaya çalıştım. Kımıldamıyordu yerinden gerçekten. Bir daha zorladım. Bana doğru dönmeye niyeti yoktu.</span></p>

      <p class="paragraf3"><span>“Nerede yahu bu anahtar?” diyerek içeri girdi yönetici. Sinirden bıyıkları titriyordu.</span></p>

      <p class="paragraf3"><span>“Bir de hırdavat kutusuna bakayım,” dedi yöneticinin karısı.</span></p>

      <p class="paragraf3"><span>“Sülalesini...” diyerek peşinden gitti yönetici de. “Tövbe tövbe...”</span></p>

      <p class="paragraf3"><span>Ayağım niye üşüdü dedim kendi kendime. Bizim apartmanın cayır cayır doğalgaz yakan daimi sıcak su teşkilatı bu kadar çabuk pes edemezdi.</span></p>

      <p class="paragraf3"><span>Elimi uzatıp soğuk su musluğunu duvara doğru çevirdim.</span></p>

      <p class="paragraf3"><span>Küçük Manavgat’ı besleyen nehir kurudu birden. Mutfağı basan su şırıltısı kesildi.</span></p>

      <p class="paragraf3"><span>“Aaa!” dedi kapıdan kafasını uzatan yönetici.</span></p>

      <p class="paragraf3"><span>“Aaa!” dedi yöneticinin karısı.</span></p>

      <p class="paragraf3"><span>“Sıcak su musluğu kapanmaz gerçekten,” dedim. “Çünkü zaten kapalıydı.”</span></p>

      <p class="paragraf3"><span>“Ay ben soğuk suyu mu açmışım?” dedi yöneticinin karısı.</span></p>

      <p class="paragraf3"><span>“Salak!” diye karısının kafasına küçük bir tokat indirdi yönetici. Şakadandı ama. Suların kesilmesine çok sevinmişti. “Hadi temizle bakalım ortalığı şimdi.”</span></p>

      <p class="paragraf3"><span>Mutfağın sulardan temizlenmesine yardımcı olamayacağımı, “İyi geceler size,” diyerek belirttim. Kapıyı arkamdan çekip çıktım evlerinden.</span></p>

      <p class="paragraf3"><span>Merdiveni başımı iki yana sallayarak çıktım.</span></p>

      <p class="paragraf3"><span>Kendi evime girdiğimde Neveser Zengin’in cep telefonunu çıkarıp masanın orta yerine koydum. Sonra âdet yerini bulsun diye bir kahve yaptım kendime. Cessna kim bilir nerelerde düşmüş, yeniden toparlanmış olarak Meigs Havaalanı’nın girişinde birisinin onu yeniden havalandırmasını bekliyordu. Telesekreterimde not yoktu. Televizyonda kanallar arasında dolaştım. Bir türlü bitmemiş bir haber programında beklenen İstanbul depreminin karakteri tartışılıyordu. Biraz Eurosport’taki dart karşılaşmasını izleyip, hemen sıkılınca televizyonu kapadım. Hâlâ salondaki divanın üstünde duran pikemi alıp yatak odasına geçtim. Soyunup yattım. Uykumla boğuşan gerginliğimin yenilmesi için tavana bakarak, uzun uzun soluk alıp verme egzersizleri yaptım. Uykuya geçmeden önce, kitabına uygun</span> <span class="italik2">Shomenuchi Kotegaichi</span><span>’ler yapmaya çalıştım zihnimde üst üste. Belki de gerçekten ara vermemeliydim antrenmanlara.</span></p>

      <p class="paragraf3"><span>Son hatırladığım,</span> <span class="italik2">dojo</span><span>’daki minderlere yatıp uyumak nasıl olur diye düşündüğümdü.</span></p>
    </div>
  </div>
</body>
</html>
