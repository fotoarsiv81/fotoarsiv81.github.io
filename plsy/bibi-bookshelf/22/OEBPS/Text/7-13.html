<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-13.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-13.html" xml:lang="tr-TR">
    <div class="calibre1">
      <p class="anabaslik" id="toc_marker-14">14. BÖLÜM</p>

      <p class="paragraf2"><span class="char-style-override5">O</span>tomobilim vardı belki ama bıraktığım yerde değildi.</p>

      <p class="paragraf2">Önce yanlış yere mi bakıyorum diye duraladım. Yanlış yerde değildim. Ön<span>ümdeki ve arkamdaki araçlar bıraktığım gibi duruyordu.</span></p>

      <p class="paragraf3"><span>Küfrettim.</span></p>

      <p class="paragraf3"><span>İşe yaramadı.</span></p>

      <p class="paragraf3"><span>Otelin önünde kafamla hayır dediğim taksici geri geri yanıma geldi. Bir kısa korna çaldı. Yolcu tarafından aracın içene doğru eğildim ne diyor bu adam diye. Camı kapalıydı. Uzanıp açtı kapıyı içeriden.</span></p>

      <p class="paragraf3"><span>“Senin miydi abi o?” dedi bana doğru eğildiği yerden. Kafasında yıpranmış bir Galatasaray kasketi vardı. Otomobilimin markasını ve rengini söyledi.</span></p>

      <p class="paragraf3"><span>“Benim,” dedim.</span></p>

      <p class="paragraf3"><span>“Çektiler abi arabayı.”</span></p>

      <p class="paragraf3"><span>“Yapma ya,” dedim. “Bugün pazar ama.”</span></p>

      <p class="paragraf3">“Pazar mazar dinlemezler abi,” dedi. “Ne tırtıklarlarsa. Anladın mı?”</p>

      <p class="paragraf3">Yeniden küfrettim. Daha çaresizce, daha öfkeli.</p>

      <p class="paragraf3">“Atla götüreyim abi<span>,” dedi Galatasaraylı şoför. “Çektikleri yeri biliyorum.”</span></p>

      <p class="paragraf3"><span>“Benimkini mi buldular o kadar arabanın arasından?” dedim.</span></p>

      <p class="paragraf3"><span>“Onlar bilirler abi hangisini çekeceklerini. Atla.”</span></p>

      <p class="paragraf3"><span>Atladım. Yarıaçık kapıdan Galatasaraylının yanına. Koltuk çökmüş, camı indirilip kaldırma kolu yerinden çıkarılmıştı. Ayağımı koyduğum yerde eski, çamurlu gazeteler vardı. “Terminatör abi bunlar, Terminatör,” dedi birinci vitese takarken.</span></p>

      <p class="paragraf3"><span>Cevap vermedim. Burnumdan soluyordum.</span></p>

      <p class="paragraf3"><span>Arkadan gelen var mı yok mu diye fazla kurcalamadan yola atıldı. Allahtan yoktu gelen. Şimdi bir yerlere gidip otomobilimi kurtarmak için birtakım adamlarla uğraşmak zor geldi.</span></p>

      <p class="paragraf3"><span>“Siktir et arabayı,” dedim. “Sonra alırım. Ulus’a çek sen.”</span></p>

      <p class="paragraf3"><span>“Tamam abi,” dedi vitesi ikilerken. “Sen ne dersen. Emret.” Yüzüme bakmayı ihmal etmedi ama. Hedefi belirlediğine göre, biraz daha hızlanmasının mahzuru yoktu ona göre. Motordan tuhaf sesler çıkaracak biçimde ısrarla ve şiddetle gaza bastı. Tuhaf radyo kanallarını dinleten bir radyosu olmamasına sevindim.</span></p>

      <p class="paragraf3"><span>“Manita mı abi?” dedi en sol şeride geçtikten sonra.</span></p>

      <p class="paragraf3"><span>“Ne?” dedim.</span></p>

      <p class="paragraf3"><span>“Manita abi,” dedi salak salak sırıtarak. “Otelde... Heh he...”</span></p>

      <p class="paragraf3"><span>“Yok,” dedim. “Bir işim vardı.”</span></p>

      <p class="paragraf3"><span>“Abi yalnız insanın ne işi olur otelde?” dedi önce kornaya sonra frene basarak. Öndeki otomobil hızla yana çekildi. “İnsan ya oteli düzer, ya otel insanı.”</span></p>

      <p class="paragraf3">“Sesini kesmezsen ben seni düzeceğim yolun kenarında şimdi,” dedim gözümü yoldan ayırmadan. “Ayrıca acelem yok, yavaş sür şu boku.”</p>

      <p class="paragraf3">Hiç aldırmadı. Kepinin altından şöyle bir baktı bana.</p>

      <p class="paragraf3">“Abi kalbimi kırdın şimdi,” dedi. “Hani lazımsa filan dediydim.”</p>

      <p class="paragraf3">“Karı mı satıyorsun?” dedim.</p>

      <p class="paragraf3"><span>“Ama bildiğin kızlardan değil abi,” dedi vitesi gereksizce küçültüp büyüttükten sonra. “Bu yolun kenarında duranlar elini öpemez vallaha.”</span></p>

      <p class="paragraf3"><span>“Gerekmez,” dedim.</span></p>

      <p class="paragraf3"><span>“Sen bilirsin abi,” dedi. “Bizde teklif var, ısrar yok.”</span></p>

      <p class="paragraf3"><span>Cevap vermedim.</span></p>

      <p class="paragraf3"><span>Ama en azından Ulus’a giden yolu biliyordu. Tarif etmeme gerek kalmadı. Altınkek’in önünde indim.</span></p>

      <p class="paragraf3"><span>“Eyvallah abi,” dedi hareket etmeden önce. “Yerimi biliyorsun, hani lazım olursa...”</span></p>

      <p class="paragraf3"><span>Yokuş aşağı yürümek iyi geldi. Emek Apartmanı’na kadar tempomu hiç azaltmadım. Giriş kapısı kapalıydı. Yıldız Turanlı’nın, kartvizitinden kesilmiş adı ve mesleğinin yanındaki zile bastım. Sipariş getiren bakkal çırakları gibi değil ama. Biraz uzun.</span></p>

      <p class="paragraf3"><span>Kapı otomatiği cızırdadı. Kapı gevşedi.</span></p>

      <p class="paragraf3"><span>İçeri girdim.</span></p>

      <p class="paragraf3"><span>Merdivenleri tırmanırken biraz yorgun hissettim kendimi. Yıldız Turanlı’ya arkadaşının bir kez daha öldürüldüğünü nasıl anlatacağımı bulamayacak kadar yorgun. Telefonu çalıyor olsa şu anda evinde olmayacağını söyleyemeyecek kadar yorgun. Cumartesi sabahı evinde olan biteni ince ince kurcalamayacak kadar yorgun. Pirzola önerisini nasıl reddedeceğimi bilemeyecek kadar yorgun.</span></p>

      <p class="paragraf3"><span>Yıldız Turanlı’nın katına çıkan merdivenlere saldırmadan önce sırtımı duvara yasladım. Gözlerimi kapayıp çok derin üç nefes aldım. Alabildiğim kadar derin. Beynimin içinde Cessna’nın motor gürültüsünü duymaya çalıştım. Çok iyi duyamadan belki ama, dinlendim biraz. Son merdivenlere daha diri saldırdım.</span></p>

      <p class="paragraf3"><span>Kapıyı hafif aralamış bekliyordu beni. Ya da kimin gelmesini bekliyorsa. Beni görünce hafifçe gülümsedi. Kapıyı iyice açıp önüne geçti.</span></p>

      <p class="paragraf3"><span>“Merhaba,” dedim girerken.</span></p>

      <p class="paragraf3"><span>“Merhaba,” dedi.</span></p>

      <p class="paragraf3"><span>“Keyfin yok,” dedi yüzüme bakar bakmaz.</span></p>

      <p class="paragraf3"><span>“Yok,” dedim.</span></p>

      <p class="paragraf3"><span>Kapıyı kapadı.</span></p>

      <p class="paragraf3"><span>Üzerinde bol, beyaz bir tişört vardı.</span> <span class="italik2">“Carpe Diem”</span> <span>yazıyordu göğsünde kocaman harflerle, iki satırda. Neredeyse kısa bir elbise gibi aşağıya inen tişörtün altında, yine de beyaz bir tayt vardı bacaklarını sarmalayan.</span></p>

      <p class="paragraf3"><span>“Bir şey mi oldu?” dedi.</span></p>

      <p class="paragraf3"><span>“Anlatırım,” dedim. “Bana bir kahve yapar mısın? Şöyle bol kepçe.”</span></p>

      <p class="paragraf3"><span>“Tabii,” dedi. “Geç içeri.”</span></p>

      <p class="paragraf3"><span>Kütüphane kılığındaki salona yalnız girdim. Sol taraftaki divanın köşesine oturup sırtımı geriye yasladım. Karşımdaki kitapları seyrettim. Ne kadar çok kitap vardı. Muhtemelen o kitapları yazanlar, o kitapları yazarak bir sürü insanın, bir sürü hayatını değiştirmişti. İsteyerek ya da istemeden.</span></p>

      <p class="paragraf3"><span>Yıldız Turanlı elinde tepsiyle içeri girdi. Tunç Kibar’la içtiğimiz fincanların aynısı vardı tepsinin üzerinde. Tepsiyi yine yere bıraktı. Karşıma oturdu. Eğilip bana yakın olanını aldım.</span></p>

      <p class="paragraf3"><span>“Bir sigara ver,” dedim. “Seninkinden.”</span></p>

      <p class="paragraf3"><span>Elini divanın sağ aşağısına indirdi yüzüme bakarak. Gauloise paketini durduğu yerden çıkardı. Bana verdi paketi bütünüyle.</span> İçinden bir tane çıkarıp dudaklarıma yerleştirdim. Tütünün tadı geldi yine önce ağzıma.</p>

      <p class="paragraf3">Sigara yakmadan önce kahve<span>den bir yudum aldım.</span></p>

      <p class="paragraf3"><span>“Evet?” dedi Yıldız Turanlı.</span></p>

      <p class="paragraf3"><span>Sigaramı yaktım ardından.</span></p>

      <p class="paragraf3"><span>“Zeynep’i gördüm,” dedim.</span></p>

      <p class="paragraf3"><span>“Morga mı gittin?” dedi Yıldız Turanlı.</span></p>

      <p class="paragraf3"><span>“Hayır,” dedim. “Evine gittim.”</span></p>

      <p class="paragraf3"><span>Kendi kahvesini almak için yere eğilmişken, eli havada kalakaldı. Ne dediğimi anladığından emin değilmiş gibi. Belki de anlatmak için yanlış kelimeler seçmiştim.</span></p>

      <p class="paragraf3"><span>“Konuş... konuştun mu onunla?” dedi sonra. Sesinde umut ile umutsuzluk karışımı bir vurgu vardı.</span></p>

      <p class="paragraf3"><span>“Konuşacak halde değildi,” dedim. “Ensesinde bir kurşun vardı.”</span></p>

      <p class="paragraf3"><span>Ellerini alnına götürüp, kafasını geriye attı. “Ah!” diye bir ses çıktı ağzından. Sonra öne doğru iki büklüm oldu. “Ah!” Ayakları öne doğru geldi. Yerdeki tepsiye çarpıp, kahve fincanını devirecek diye korktum. Divandan ağır ağır kayıp yere oturdu tepsiyi eliyle öteye iterek. Ellerini başına götürdü. Sırtı divana dayalı, bir bacağı dik diğeri halının üstünde, bir tür bağdaş kurmuş gibi kalakaldı. Tavana bakıyordu.</span></p>

      <p class="paragraf3"><span>“Kim?” dedi gözlerini indirmeden. “Kim vurmuş?”</span></p>

      <p class="paragraf3"><span>“Bilmiyorum,” dedim. “Tanıdığı biri olmalı. Oturmuşlar. Kahve içmişler.”</span></p>

      <p class="paragraf3"><span>“Ne zaman peki?”</span></p>

      <p class="paragraf3"><span>“Dün olmalı,” dedim. Duyduğum kokuyu nasıl tarif edeceğimi bilemedim. “Eee... durumundan en azından bugün olmadığını söyleyebilirim. Hoş bu işlerden pek anlamam ama.”</span></p>

      <p class="paragraf3"><span>“Ama dün biz oradaydık...”</span></p>

      <p class="paragraf3"><span>“Bizden sonra gelmiş olmalı,” dedim. Otelden çıkış saatiyle ilgili yorum yapmak istemedim.</span></p>

      <p class="paragraf3"><span>Oturduğu yerde başını divana gömdü. Ağlamıyordu ama. İki elinin parmaklarıyla şakaklarına iki yönden bastırıp daireler çizdi uzun uzun. Bir tür benim derin nefesler almam gibi bir şey. Bıraktım yapsın. Kahvemden kocaman bir yudum daha aldım. Çok iyi geldi. Ardından bir yudum daha.</span></p>

      <p class="paragraf3"><span>Epey sonra kafasını kaldırdı Yıldız Turanlı.</span></p>

      <p class="paragraf3"><span>“Orada mı hâlâ?”</span></p>

      <p class="paragraf3"><span>Başımı salladım.</span></p>

      <p class="paragraf3"><span>“Kimse duymadı tabii,” dedi sanki kendi kendine.</span></p>

      <p class="paragraf3"><span>Verdiğim haberin ne anlama geldiğini ne zaman fark edecek diye merak ettim.</span></p>

      <p class="paragraf3"><span>“Benim üst kattaki oğlan müziği o kadar açsa, elli kere vururdum tavana sopayla,” dedim. “Nerede tabanca sesi? Komşuları belki evde değildi.”</span></p>

      <p class="paragraf3"><span>“Evde olsalar da duymazlardı,” dedi Yıldız Turanlı alçak bir sesle. “Doğru dürüst müzik dinleyebilmek için bir ton para verip, ses izolasyonu yaptırmıştı salona.”</span></p>

      <p class="paragraf3"><span>“Hiç belli olmuyor,” dedim.</span></p>

      <p class="paragraf3"><span>“Odanın tabanı bir iki santimetre yüksektir.”</span></p>

      <p class="paragraf3"><span>Ben mi açsam konuyu diye düşündüm. Gerek kalmadı ama. Yıldız Turanlı ocağın üstündeki yemeğin yanmış olduğunu aniden hatırlayan bir ev kadını gibi küçük bir çığlık attı. Ellerini ağzına götürdü.</span></p>

      <p class="paragraf3"><span>“Allahım!” dedi sonra. “Aman Allahım! Ya yukarıdaki? Yukarıda kimi vurdular peki?”</span></p>

      <p class="paragraf3"><span>Sigaramdan bir nefes daha aldım.</span></p>

      <p class="paragraf3"><span>“O konuda da bir fikrim var maalesef,” dedim. “Telefonun bozuk olmasa senin de olurdu.”</span></p>

      <p class="paragraf3">Oturduğu yerden yüzüme baktı Yıldız Turanlı. Dudakları titriyordu.</p>

      <p class="paragraf3">“Köpekleri gezdirmeye kendisinin yerine bir başkasını gönderdi,” dedim. “Yağmurluğun başlığı <span>yüzünden fark edemedim değişikliği dün.”</span></p>

      <p class="paragraf3"><span>Dudakları daha çok titremeye başladı. “Kimi?” sorusunu gözlerinde okudum. Ağzından ses çıkmadı.</span></p>

      <p class="paragraf3"><span>Kütüphanedeki kitapların üzerinde duran çerçeveli mezuniyet fotoğrafını işaret ettim. Geleceğe umutla bakan kepli üç kızın poz verdiği fotoğrafı.</span></p>

      <p class="paragraf3"><span>“Arkadaşınızın soyadı Kanat sanıyorum,” dedim. “Seni aramışlardır. Şimdi markete inip telefon etsen, matem içinde bir ses açacak telefonu. Numarayı ezbere biliyorsundur.”</span></p>

      <p class="paragraf3"><span>Zeynep Kadı’nın telefonundaki son arama tekrarı tuşunun verdiği ikinci numarayı sıraladım. 0216’lı olanı.</span></p>

      <p class="paragraf3"><span>Telefon numarasının son rakamlarını dinlemeden yüzünü divana gömdü Yıldız Turanlı. Küçük yumruğuyla oturulacak yere vuruyordu birbiri ardına. Elinin acımadığı belliydi.</span></p>

      <p class="paragraf3"><span>“Figen... Figen...” diye hıçkırdı. “Bu kadarı fazla... Bu kadarı da fazla...”</span></p>

      <p class="paragraf3"><span>“Figen Kanat,” dedim kendi kendime. O kadar. Çerçeveli fotoğrafa doğru baktım yeniden.</span></p>

      <p class="paragraf3"><span>“Allahım, bu kadarı da fazla,” diye hıçkırdı yeniden. Sırtı bana dönük, kafası kollarının arasındaydı. Omuzları, bütün vücudu titriyordu.</span></p>

      <p class="paragraf3"><span>Sigaramı kahve fincanının içine attım. Kitaplara bakarak bekledim sakinleşsin diye. Omuzlarının titremesi giderek yavaşladı. Sonra kesildi. Ama pozisyonunu değiştirmemişti.</span></p>

      <p class="paragraf3"><span>“Cep telefonunun PIN numarasını bilmiyorsundur herhalde,” dedim.</span></p>

      <p class="paragraf3"><span>Başını iki yana salladı olduğu yerden.</span></p>

      <p class="paragraf3"><span>Elimle cebimdeki fotoğraf zarfını yokladım.</span></p>

      <p class="paragraf3"><span>“Hiç kavga ettiğiniz oldu mu Zeynep’le?” dedim.</span></p>

      <p class="paragraf3"><span>Sırtının gerildiğini hissettim. Aniden geri döndü. Gözlerinde yaş yoktu.</span></p>

      <p class="paragraf3"><span>“Ne demek istiyorsun?” dedi.</span></p>

      <p class="paragraf3"><span>“Her gelişimde seni sarsacak bir şeyler yapıyorum, farkındayım,” dedim. “Kusura bakma. Ama bunu da sormam lazım sana.”</span></p>

      <p class="paragraf3"><span>“Ne istiyorsan sor,” dedi. “Dayanırım.”</span></p>

      <p class="paragraf3"><span>Fotoğraf zarfını çıkardım. İçinden bir tane çekip uzattım.</span></p>

      <p class="paragraf3"><span>“Bana kavga ediyormuşsunuz gibi geldi,” dedim. “Önemli bir şey miydi?”</span></p>

      <p class="paragraf3"><span>Fotoğrafa bakar bakmaz yeniden titremeye başladı dudakları. Sonra zarfı elimden kaptı. Diğer fotoğrafları çıkardı içinden hızla. Birbiri ardından bakmaya başladı. Baktıklarını destenin ardına yerleştiriyordu. Gözlerinden küçük damlalar inmeye başladı birbiri ardından.</span></p>

      <p class="paragraf3"><span>“O salağın çektikleri mi?” dedi gözlerini fotoğraflardan ayırmadan. “Tam çekecek zamanı bulmuş.”</span></p>

      <p class="paragraf3"><span>“Neyi tartışıyordunuz?” dedim.</span></p>

      <p class="paragraf3"><span>“Cevabını veremeyeceğim sorular soruyordu,” dedi Yıldız Turanlı. “Hastalarımın durumları falan hakkında.” Burnunu çekti sonra. Elinin tersiyle sildi önce gözlerinin, sonra burnunun altını. “Yanımda hazır bir mendil taşımalıyım,” dedim kendi kendime. Keten, beyaz bir mendil.</span></p>

      <p class="paragraf3"><span>“Hastalarının durumları hakkında mı?” dedim. “Yoksa hastaların kendileri hakkında mı?”</span></p>

      <p class="paragraf3"><span>“Genel olarak konuşuyorduk,” dedi Yıldız Turanlı. Sesi titriyordu hafifçe. “Sonra birden ayrıntılı sorular sormaya başladı.</span> Birden sinirlendim. ‘İleri gittin,’ dedim ona. ‘Ben sana borsada hangi şirket kazandıracak diye soruyor muyum?’ diye bağırdım. O bana bağırdı, ben ona. Niye bağrıştığımızı bile unuttuk bir süre sonra. İş mesleki egolarımıza geldi dayandı. Berbat bir kavgaydı. Gereksiz.”</p>

      <p class="paragraf3"><span>“Sık sık sorar mıydı böyle sorular sana?” dedim.</span></p>

      <p class="paragraf3"><span>“Hayır,” dedi.</span></p>

      <p class="paragraf3"><span>“Aynı konuya daha sonra yeniden değindi mi?”</span></p>

      <p class="paragraf3"><span>“Hayır,” dedi Yıldız Turanlı yeniden.</span></p>

      <p class="paragraf3"><span>“Sence neyin peşindeydi?” dedim.</span></p>

      <p class="paragraf3"><span>“Bilmem,” dedi. Elleriyle saçlarını sıvazladı. Gözlerinin altını sildi yeniden yumruğuyla. Sanki benim yanımda değilmiş gibiydi.</span></p>

      <p class="paragraf3"><span>“İkinizin de tanıdığı bir hastan var mı?” dedim.</span></p>

      <p class="paragraf3"><span>“Bildiğim kadarıyla yok,” dedi bana bakıp. Geri gelmişti. “Hastalarım, daha doğrusu danışmanlığını yaptığım kimseler hakkında gevezelik etmem ben. Bir yerde karşılaşsak çaktırmam bile.”</span></p>

      <p class="paragraf3"><span>“Ben de öyle yaparım,” dedim kendi kendime.</span></p>

      <p class="paragraf3"><span>Yıldız Turanlı yerde emekler gibi bir hareket yapıp sigara paketine uzandı. Çakmağımı uzatıp yaktım. Oturduğu yerden kalkıp divana geçti sonra. Yerdeki kahve tepsisine bir baktı şöyle.</span></p>

      <p class="paragraf3"><span>“Hayat ne garip,” dedi dumanı salıverdikten sonra. “Figen’in yerinde ben olabilirdim. Şimdi oturdum sigara içiyorum arkalarından.”</span></p>

      <p class="paragraf3"><span>“Zannetmiyorum,” dedim.</span></p>

      <p class="paragraf3"><span>“Neden?” dedi Yıldız Turanlı. “Beni de severdi onun kadar.”</span></p>

      <p class="paragraf3"><span>“Ama senin boyun onlardan kısa,” dedim.</span></p>

      <p class="paragraf3"><span>Güldü.</span></p>

      <p class="paragraf3"><span>“Doğru,” dedi. “Ben okul takımının pasörüydüm. Ben kaldırırdım, onlar çakardı. Peki nerede değiştiler?”</span></p>

      <p class="paragraf3"><span>Ayağa kalktım. Pencereye doğru gittim, açtım. Gauloise’ın dumanları dışarı çıktı.</span></p>

      <p class="paragraf3"><span>“Bu binada,” dedim. “Evden çıktığında başlık kafasında değildi.”</span></p>

      <p class="paragraf3"><span>“Yani?” dedi.</span></p>

      <p class="paragraf3"><span>“Köpeklerle dışarı çıkınca,” dedim. “Referansım onlar oldu. Onlara baktım en çok. Başlığını kafasına geçirmiş olmasının bir anlamı olabileceğini düşünmedim.”</span></p>

      <p class="paragraf3"><span>“Ama nerede değiştiler?” dedi.</span></p>

      <p class="paragraf3"><span>Sırtım kitaplarla dolu salona dönük konuştum.</span></p>

      <p class="paragraf3"><span>“Dün sabah, bu eve, Zeynep’ten önce Figen’in gelmediğinden emin misin?” dedim.</span></p>

      <p class="paragraf3"><span>“Yok artık,” dedi arkamdan Yıldız Turanlı’nın sesi. “Uykucuysam da o kadar değil.”</span></p>

      <p class="paragraf3"><span>Sonra ses tonu değişti.</span></p>

      <p class="paragraf3"><span>“Bir suçlama mı yoksa bu? Acayip bir komplonun içinde miyim ben de? Öyle düşünüyorsun?”</span></p>

      <p class="paragraf3"><span>“Aklıma gelmişti,” dedim.</span></p>

      <p class="paragraf3"><span>“Özel dedektif olmak için paranoya zorunlu mu tutuluyor?”</span></p>

      <p class="paragraf3"><span>Geri döndüm. Ben de kendimi tutamadım.</span></p>

      <p class="paragraf3"><span>“Teşhisini hastan olduğum zaman yaparsın,” dedim.</span></p>

      <p class="paragraf3"><span>“Seninle ilgili kimi teşhisler için hastam olmana gerek yok,” dedi. Ayağa kalkmış, ellerini iki yanında yummuştu.</span></p>

      <p class="paragraf3"><span>“Bas tetiğe,” dedim.</span></p>

      <p class="paragraf3"><span>Hiç düşünmedi saymak için.</span></p>

      <p class="paragraf3"><span>“Geçmişteki acı bir travmayı bastırmak için çevreye örülmüş kalın bir duvar...”</span></p>

      <p class="paragraf3"><span>Parmağıyla kocaman bir daire çizdi havaya.</span></p>

      <p class="paragraf3"><span>“... Her şeyi iki yüzlü görmekten şaşılaşmış bir ruh... Siniklikle maskelenen bir yetersizlik duygusu...”</span></p>

      <p class="paragraf3">Dimdik yüzüne bakarak dinledim. Galiba gülümsüyordum.</p>

      <p class="paragraf3">“... Şiddetle fazla karşılaşmanın verdiği sevgisizlik...”</p>

      <p class="paragraf3">Gülümsediğim biraz daha belli <span>oldu.</span></p>

      <p class="paragraf3"><span>“Yaşlanmanın getirdiği bilumum endişeler... Takıntılar... Kendini cezalandırır gibi aşırı sigara tüketme. Bol kahve. Muhtemelen kötü beslenme... Elin titriyordur ara sıra senin.”</span></p>

      <p class="paragraf3"><span>Elimin bir şey tuttuğum kimi zamanlarda da titrediğini söylemedim ona. İnsanların hayatını elimde tuttuğum zamanlarda özellikle.</span></p>

      <p class="paragraf3"><span>“Kimseyle paylaşamadığın duygularını döktüğün bir hatıra defterin bile vardır senin.”</span></p>

      <p class="paragraf3"><span>“Flight Simulator’ün</span> <span class="italik2">log book</span><span>’u hatıra defteri sayılmaz herhalde,” dedim kendi kendime. Kendi kendime fazla konuştuğumun farkına vardım sonra.</span></p>

      <p class="paragraf3"><span>“Kimseye güvenmeye güvenmeye...” diye başladığı cümlesini bitiremedi sonra. Başını eğdi. Sesi zayıfladı.</span></p>

      <p class="paragraf3"><span>“Özür dilerim,” dedi. “İleri gittim.”</span></p>

      <p class="paragraf3"><span>“Önemli değil,” dedim. “Ben de insanım.”</span></p>

      <p class="paragraf3"><span>“Gerçekten özür dilerim,” dedi. “Kumpasa dahil olduğumu düşündüğünü sanınca kendimi kaybettim.”</span></p>

      <p class="paragraf3"><span>“Önemli değil,” dedim.</span></p>

      <p class="paragraf3"><span>Sigarasından bir nefes çekti.</span></p>

      <p class="paragraf3"><span>“Kendini cezalandırır gibi aşırı sigara tüketimi. Ha ha ha!” dedi peşinden. “Pabucumun klinik psikoloğu.”</span></p>

      <p class="paragraf3"><span>“Hepimiz insanız,” dedim.</span></p>

      <p class="paragraf3"><span>“Peki nerede değiştiler bunlar o zaman?” dedi Yıldız Turanlı. “Bu evin içinde değişmediklerini varsayarsak.”</span></p>

      <p class="paragraf3"><span>“Sıcak su musluğu değilse, biz de soğuk su musluğuna bakarız,” dedim. Nereden aklıma geldiyse.</span></p>

      <p class="paragraf3"><span>“Ne?” dedi.</span></p>

      <p class="paragraf3">“Boş ver,” dedim.</p>

      <p class="paragraf3">Eğilip divanın dibindeki sigara tablasını aldı. Sigarasını sıkı sıkı bastırarak ezdi neredeyse.</p>

      <p class="paragraf3">“Figen hakkında emin misin?” dedi sonra. “Eminsen evlerine gitmem gerekir. Zavallıc<span>ıklar.”</span></p>

      <p class="paragraf3"><span>“Bir telefon et istersen önceden,” dedim.</span></p>

      <p class="paragraf3"><span>Halının üstündeki tepsiyi eğilip aldı. Kapıya doğru bir iki adım attı.</span></p>

      <p class="paragraf3"><span>“Kusura bakma,” dedi. “Üstümü değişmem lazım. Böyle gidilmez herhalde cenaze evine.”</span></p>

      <p class="paragraf3"><span>Boştaki eliyle tişörtünü çekiştirip bırakınca göğüslerinin mütevazı kabartısı belirginleşip kayboldu</span> <span class="italik2">Carpe Diem</span><span>’in iki yanında.</span></p>

      <p class="paragraf3"><span>“Tamam,” dedim. “Ben de gidiyorum.”</span></p>

      <p class="paragraf3"><span>Fotoğrafları zarfa koyup cebime yerleştirdim.</span></p>

      <p class="paragraf3"><span>Bir şey söyleyecekmiş gibi yaptı. Omzunu silkti sonra. Peşimden elinde tepsiyle geldi kapıya kadar.</span></p>

      <p class="paragraf3"><span>“Kuyumcular Sitesi’nin yanından geçmeye bile kalkma,” dedim elimi kapıya attığımda. “Birazdan polis kaynayacak orası.”</span></p>

      <p class="paragraf3"><span>Başını salladı.</span></p>

      <p class="paragraf3"><span>“Özür dilerim,” dedi yeniden tam ben çıkmadan önce. Tepsiyi tutan elini sıktım yalnızca cevap yerine.</span></p>

      <p class="bos"></p>

      <p class="paragraf3"><span>Merdivenlerden ağır ağır indim. Artık basamakların yüksekliklerini, dönüş açılarını, kapıların önündeki düzlüğün uzunluğunu ezberlemiş gibiydim, merdiven otomatiğine dokunmadım. En üst kattaki ışıklığın gönderdiği kadar aydınlıkla yetinip, alacakaranlıkta aşağıya doğru indim.</span></p>

      <p class="paragraf3"><span>Giriş katına gelince, “Otomatiğe basmanın zamanı geldi,” dedim kendi kendime. Ortalık aydınlandıktan sonra, demir kapıya yönelmek yerine, aşağıya inmeye devam ettim. Merdiven</span>ler yukarıya çıkanlardan daha dar, daha pisti. Duvarlar belki de Emek Apartmanı yapıldığından beri bir daha boyanmamıştı. Merdivenlerin bitimindeki duvarı <span>izleyerek sağa döndüm. Tavanda çıplak, kirden grileşmiş bir ampul sallanıyordu.</span></p>

      <p class="paragraf3"><span>İlerledim. Bodruma sığmamış ıvır zıvır sanki buraya bırakılmıştı zorunlulukla. Demonte edilmiş bir dolap. Bir bacağı kırık sandalye. Rulo yapılmış yeşil renkli bir sineklik. Boyası atmış bodrum kapısının yanında ağzı açık bir bidon duruyordu. Bidonun üzerindeki tozların bir kısmı silinmişti. Dikkatle bakarsanız küçük bir elin parmaklarını görebilirdiniz toz tabakasının içinde dişi olarak. Oturur ya da kalkarken destek almak için. Sonra yere baktım. Bir çift küçük kalçanın izleri apaçık duruyordu çoktan beri süpürülmemiş döşemenin üzerinde. Dar bir blucin olmalıydı. Biraz ilerisinde ızgaralı bir ayakkabı tabanının birbirinin üzerine tekrarlanmış izleri. Oturulan bölgenin yanında tümü içilmeden söndürülmüş dört sigara vardı. Birini elime alıp inceledim.</span></p>

      <p class="paragraf3"><span>Figen Kanat Gauloise içmiyordu.</span></p>

      <p class="paragraf3"><span>“İnsanın kurşuna dizilmeden önce içtiği son sigaranın markası önemli değildir herhalde,” diye düşündüm. Ben olsam ne bulursam içerdim.</span></p>

      <p class="paragraf3"><span>Ağır ağır yukarı çıktım. Emek Apartmanı’nın demir kapısını ardımdan kapattım. Otomobilimin kim bilir hangi otoparkta olduğunu hatırlayınca bir kere daha küfrettim, sonra caddeden yukarı doğru yürümeye başladım. Başım yerde yürüyordum.</span></p>

      <p class="paragraf3"><span>Ayaklarım beni Altınkek’e götürdü.</span></p>

      <p class="paragraf3"><span>Haddinden fazla nazik bir tezgâhtara parmaklarımla camın ardından göstere göstere, adını bilmediğim bir sürü küçük tatlı kurabiyeden üçer beşer bir kesekâğıdı doldurdum.</span></p>

      <p class="paragraf3"><span>Akmerkez’e kadar kurabiyeleri yiye yiye yürüdüm.</span></p>

      <p class="paragraf3">Açık hava otoparkının önünde, kırmızı ışıklarda duran otomobillerin camlarını silmek için bekleşen çocukların en küçüğüne, sarı saçları kirli bir kıza verdim kesekâğıdının içinde kalanları. Hayretle yüzüme bakakaldı.</p>

      <p class="paragraf3">Alt kata inip tuvaletlerin koridorundaki genel telefonlardan birinin ahizesini kaldırdım.</p>

      <p class="paragraf3">155’i tuşladım.</p>

      <p class="paragraf3">Karşıma çıkan görevliye Zeynep Kadı’nın adresini verdim. Oraya gittiklerinde ne bulacaklarını tarif ettim kısaca. Adımı söylemeden ve espri yapmadan.</p>
    </div>
  </div>
</body>
</html>
