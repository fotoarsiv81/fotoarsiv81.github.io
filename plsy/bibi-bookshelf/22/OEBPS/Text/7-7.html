<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-7.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-7.html" xml:lang="tr-TR">
    <div class="calibre1">
      <p class="anabaslik" id="toc_marker-8">8. BÖLÜM</p>

      <p class="paragraf3"><span class="char-style-override6">“</span><span class="char-style-override7">İ</span>ki saattir seni arıyorum,” dedi Dayı.</p>

      <p class="paragraf3">Dayı’yla eskiden tan<span>ışıyorduk.</span><span class="char-style-override8"><a href="#footnote-225-1" id="footnote-225-1-backlink">1</a></span> <span>Çizgili takım elbiseler, çoğunlukla beyaz ayakkabılar giyerdi. Elinde hep bir tespih veya anahtarlık olurdu. Birisiyle konuşmak istediğinde telefon etmek yerine adamlarını göndermek zorunda olduğu bir işi vardı. Adamları az konuşurlardı. Son görüştüğümüzde, “Seni tanıdığıma sevindim Remzi Ünal,” demişti. “İleride görüşmek istersem doğrudan telefon ederim, çocukları göndermek yerine.” Büyük iltifat. Beni araması için çok önemli bir nedeni olmalıydı.</span></p>

      <p class="paragraf3"><span>Şaşkınlığımdan sesim çıkmıyordu hâlâ. Dayı da zaten cevap vermemi beklemedi.</span></p>

      <p class="paragraf3"><span>“Seni arıyorlar Remzi Ünal,” dedi.</span></p>

      <p class="paragraf3"><span>Aklım başıma geldi birden.</span></p>

      <p class="paragraf3">“Buldular bile,” dedim.</p>

      <p class="paragraf3">“Buldular mı?” dedi. Hiç de hayal kırıklığına uğramış gibi gelmiyordu sesi. Daha çok eğlenmiş gibi.</p>

      <p class="paragraf3"><span>“Şaka yaptılar mı sana?” dedi.</span></p>

      <p class="paragraf3"><span>“Çok güldük birlikte,” dedim. Botlarımı ayağımdan çıkarıp kapıya doğru fırlattım.</span></p>

      <p class="paragraf3"><span>“Elindeyse onlarla iyi geçin Remzi Ünal,” dedi.</span></p>

      <p class="paragraf3"><span>Kel kafayla ayrılırken an</span><span>laşma gibi bir şey yaptığımızı söylemedim artık.</span></p>

      <p class="paragraf3"><span>“Kim bu sert çocuklar, biliyor musun?” dedim.</span></p>

      <p class="paragraf3"><span>“Taşerondur pezevenkler,” dedi Dayı.</span></p>

      <p class="paragraf3"><span>“Kimin?” dedim hemen.</span></p>

      <p class="paragraf3"><span>“Bilmiyorum. Bilmek istemem. Bilsem de sana söylemem,” dedi. “Benimki eski günlerin hatırına,” diye ekledi.</span></p>

      <p class="paragraf3"><span>Küçük bir olta saldım.</span></p>

      <p class="paragraf3"><span>“Elektrikle oynamayı seviyorlar ama,” dedim.</span></p>

      <p class="paragraf3"><span>Küçük bir sessizlik oldu karşıda.</span></p>

      <p class="paragraf3"><span>“Üzüldüm,” dedi sonra. “Eski alışkanlıklarını kolay kolay bırakamıyor insanlar.”</span></p>

      <p class="paragraf3"><span>İçtenlikle bir kahkaha attım.</span></p>

      <p class="paragraf3"><span>“Yok,” dedim. “Tam tedaviye başlıyorlardı ki, bir telefonun çaldığını duydum.”</span></p>

      <p class="paragraf3"><span>“Bak Allahın işine,” dedi Dayı. Kendi esprisine kendi güldü. “Herkesin elinde telefon bugünlerde, konuşuyorlar işte lak lak.”</span></p>

      <p class="paragraf3"><span>“İnsanın senin gibi bir tanıdığı olması şans,” dedim.</span></p>

      <p class="paragraf3"><span>“Bizim işlerin de bir piyasa olduğunu düşün Remzi Ünal,” dedi Dayı. “Taşeron maşeron. Herkes birbirini kollar. Kimse kimsenin ayağına gereksiz basmak istemez. Yeni biri çıktı mı ortaya, kim olduğunu kestiremezlerse tam olarak, herkes birbirine sorar senin itin mi diye?” Kendi kendine güldü sonra. “Benimki söz temsili...”</span></p>

      <p class="paragraf3"><span>“Sen ne dedin?” dedim. Masanın üstünde duran paketten bir sigara alıp yaktım. Canım acayip kahve istiyordu.</span></p>

      <p class="paragraf3"><span>“Eh, kıyak heriftir,” dedim. “Kendi kafasına göre gezer dedim.”</span></p>

      <p class="paragraf3"><span>Teşekkür etmedim Dayı’ya.</span></p>

      <p class="paragraf3"><span>“Bir hafta falan önce, Tunç Kibar diye birini de sordu mu piyasa?” dedim.</span></p>

      <p class="paragraf3"><span>“Tunç Kibar mı?” dedi. “Hiç duymadım adını. Etiler’e yeni düşen yumuşaklardan mı?”</span></p>

      <p class="paragraf3"><span>“Vallaha nereye düştü bilmiyorum ama, biraz yüksekten düştü galiba,” dedim.</span></p>

      <p class="paragraf3"><span>“İnsan, ayağının nereye bastığına bakmalı,” dedi Dayı. “Sen de bakmalısın.”</span></p>

      <p class="paragraf3"><span>Sesimi çıkarmadım. Hızla düşündüm. Daha bir iki şey sorabilirdim. Dayı’ya ne kadar açılabileceğimi bilemedim ama. Dahil olduğu piyasanın istihbarat konusundaki kuralları çift taraflı çalışıyor olabilirdi.</span></p>

      <p class="paragraf3"><span>“Dikkat ederim,” dedim. “Zaten artık iki kere bakmak zorundayım sağıma soluma caddeyi geçmeden önce.”</span></p>

      <p class="paragraf3"><span>Ne demek istediğimi anladı. Sesi memnuniyetten gevşedi.</span></p>

      <p class="paragraf3"><span>“Akıllı adamsın Remzi Ünal,” dedi. “Seninle daha sık görüşmeliyiz.”</span></p>

      <p class="paragraf3"><span>“Ne zaman istersen,” dedim.</span></p>

      <p class="paragraf3"><span>Telefonu kapadı.</span></p>

      <p class="paragraf3"><span>Ahize elimde, derin bir nefes çektim sigaramdan. Sonra söndürdüm. Oturduğum yerden sabahtan beri bir şiddetlenip bir hafifleyen yağmurun camlara vuruşunu seyrettim biraz. Artık sıkılmaya başlamıştım yağmurdan. Uzaktan kumandayı elime aldım. Sonra televizyonu açmaktan vazgeçtim. Biraz daha baktım pencerelerdeki yağmura sıkıla sıkıla. “İnsan tanıdıklarının toplamıdır,” dedim kendi kendime. Nereden duyduysam. Benim toplamım pek bir acayipti. Düşündükçe alnımdaki ağrı daha da arttı. Sonra telefonu açık bırakarak kalktım. Deri ceketimi yerine astım. Torbayı mutfağa götürdüm. İçinden gazeteyi çıkarıp birinci sayfaya şöyle bir baktım. Masanın üstüne bıraktım. Bir yandan yürürken bir yandan üstümdeki ıslak giysileri çıkarmaya başladım. Odanın içinde yarı çıplak dolaşıp pantolonu, gömleği, çorapları kalorifer peteklerinin üstüne yerleştirdim. Botlarımı peteklerin altına ittim. Sonra kahve isteğimi bastırıp banyoya gittim. Aynadan alnımı çarptığım yeri inceledim. Fena değildi. Sonra sıcak suyu açtım sonuna kadar. Küvetin dolmasını beklemeden içine girip yattım.</span></p>

      <p class="paragraf3"><span>Sular küvetin buz gibi zemininde yatan gövdemin iyice üzerine çıkana kadar hiç kımıldamadım. Karşımdaki duvarda yükselen fayansları sağdan sola, soldan sağa en az elli kere saymıştım, bir kez daha saydım. Toplamları değişmemişti.</span></p>

      <p class="paragraf3"><span>Göbeğimin üstü sular tarafından tamamıyla kaplanınca sırtımı biraz kaldırdım küvetin zemininden. Sıcak sular sırtımın altında oluşan boşluğa hücum etti. Dalgalar halinde. Sıcağa alışan yerlerime yeni bir ısı şoku. Bunu birkaç kez tekrarladım. Yarattığım dalgaların taşırdığı sular banyonun zeminini ıslattı. Hiç umursamadım.</span></p>

      <p class="paragraf3"><span>Sıkılınca ayağa kalkıp dayanabildiğim kadar soğuk suyla bitirdim banyo seansını.</span></p>

      <p class="paragraf3"><span>Banyodan çıkınca, önce bornozumla salona gidip ahizeyi telefonun üstüne koydum yeniden. Hattın çalıştığından emin olup yatak odasına gittim. Giyinirken gözüm yatağa kaydı hep. Dişimi sıktım. Yüz vermedim yatağa. Kadife bir pantolonla yumuşak bir kazak seçtim.</span></p>

      <p class="paragraf3"><span>Kahvemi yaparken her zamankinden yarım kaşık fazla koydum neskafeyi. Karnım acıkmıştı, ama erteledim. Bir şeyler yedikten sonra daha çok gelecekti uykum. Adım gibi biliyordum. Buzdolabından iki İngiliz aspirini çıkarıp içtim.</span></p>

      <p class="paragraf3"><span>Telefonun yanındaki koltuğa gelip oturdum kahve fincanımla. Televizyonu açtım. Bütün kanalları geçtim şöyle bir. Ulus dolaylarından haber falan yoktu. Kahvemden hızlı hızlı yudumlar alıyordum. Aynı salak kızın, aynı salak şarkısının video klibini üç ayrı kanalda seyrederek bitirdim kahvemi. Başımın ağrısı biraz hafifledi.</span></p>

      <p class="paragraf3"><span>Derin bir nefes alıp ahizeyi kaldırdım. Süha Zengin’in cep telefonunu çevirdim önce.</span></p>

      <p class="paragraf3"><span>Daha ikinci çalışında açıldı.</span></p>

      <p class="paragraf3"><span>“Evet, Remzi Ünal...” dedi Süha Zengin’in hâlâ etkileyici olmayı başarabilen sesi. Demek ki numaramı cep telefonunun rehberine kaydetmişti. Buna şaşırdım açıkçası.</span></p>

      <p class="paragraf3"><span>“Benim,” dedim. “Nihayet bulabildim sizi.”</span></p>

      <p class="paragraf3"><span>“Biliyorum,” dedi Süha Zengin. Gayet sakindi. “Nimet söyledi.”</span></p>

      <p class="paragraf3"><span>“Başınız sağ olsun ama konuşmamız gerek,” dedim.</span></p>

      <p class="paragraf3"><span>“Hiç vaktim yok,” dedi Süha Zengin. “Ne konuşacağız?”</span></p>

      <p class="paragraf3"><span>“Allah Allah?” dedim kendi kendime.</span></p>

      <p class="paragraf3"><span>“Öncelikle raporumu vermek istiyorum size,” dedim. Devam edecektim sözümü kesti.</span></p>

      <p class="paragraf3"><span>“Remzi Ünal...” dedi emrindeki insanlara ne yapmasını söylemeye alışkın bir ses tonuyla. “Sen görevini yaptın. Nimet’e Ulus’ta olanları, şey ettiğin an raporunu verdin kabul ediyorum. Eğer aldığın ücretle ilgili endişelerin varsa, benim açımdan bir sorun yok. Şimdi lütfen kısa keselim, ayarlamam gereken bir sürü şey var.”</span></p>

      <p class="paragraf3"><span>“Allah Allah?” dedim tekrar kendi kendime.</span></p>

      <p class="paragraf3"><span>“Nimet Hanım’a aktarmadığım bir dolu bilgi var,” dedim. “Merak etmiyor musunuz?”</span></p>

      <p class="paragraf3"><span>“Lütfen Remzi Ünal,” dedi bu kez. “Ayrıntılarla uğraşacak vaktim yok. Çok istiyorsan pazartesi salı bir ara konuşuruz. Neden şimdi her şeyi unutup mesela, sinemaya falan gitmiyorsun?”</span></p>

      <p class="paragraf3"><span>Ahizeyi öbür kulağıma götürdüm.</span></p>

      <p class="paragraf3"><span>“Vallaha ben kolay unuturum unutmasına da, bazı telefonlar konuşulanları unutmuyor bir türlü,” dedim.</span></p>

      <p class="paragraf3"><span>“Ne telefonu?”</span></p>

      <p class="paragraf3"><span>“Zeynep Kadı’nın evindeki telefonun telesekreteri,” dedim.</span></p>

      <p class="paragraf3"><span>“Hassiktir!” dedi Süha Zengin’in sesi kulağımda. Hâlâ etkileyiciydi, ama deminki patron tavrı kuş gibi uçup gitmişti. “Hassiktir”i üstüme alınmadım. Sesimi çıkarmadan bekledim.</span></p>

      <p class="paragraf3"><span>Bir süre ses gelmedi karşıdan. Küfrettiği için özür dilemesini beklemiyordum zaten.</span></p>

      <p class="paragraf3"><span>“Yüz yüze konuşsak iyi olur,” dedim. “Çok merak ettiğim şeyler var.”</span></p>

      <p class="paragraf3"><span>“Tamam, konuşalım,” dedi Süha Zengin. “Konuşalım.”</span></p>

      <p class="paragraf3"><span>“Vaktiniz ne zaman uygun olur, siz söyleyin,” dedim.</span></p>

      <p class="paragraf3"><span>Bir an sessiz kaldı. Konuşmaya başladığında sesinde bir gevşeme sezdim.</span></p>

      <p class="paragraf3"><span>“Şu anda gerçekten meşgulüm,” dedi. “Bazı şeylere ikna etmem gereken insanlar var. Panikteler bir miktar. Bir iki saat sonra rahatlarım herhalde. Nerede buluşalım?”</span></p>

      <p class="paragraf3"><span>“Siz söyleyin.”</span></p>

      <p class="paragraf3"><span>“Şöyle yapalım,” dedi Süha Zengin. Kendini toparlamış, organizasyon yapıyordu şimdi. “Gümüşsuyu’nda şirketin bir misafirhanesi var. Sen, iki, en iyisi üç saat sonra orada ol. Ben toplantım biter bitmez oraya gelirim. Beklemek gerekirse rahat edersin hiç olmazsa.”</span></p>

      <p class="paragraf3"><span>Saatime baktım.</span></p>

      <p class="paragraf3"><span>“İçeri nasıl gireceğim?” dedim.</span></p>

      <p class="paragraf3"><span>“Sami’yi yollarım önceden,” dedi Süha Zengin. “Sana kapıyı açar. Ben atlar bir taksiye gelirim artık.”</span></p>

      <p class="paragraf3"><span>“Tamam,” dedim. “Yeri söyleyin.”</span></p>

      <p class="paragraf3"><span>Alman Konsolosluğu’nun karşısında bir apartmanı tarif etti. İtimat Apartmanı. Tahmin ettiğim gibi en üst kattı.</span></p>

      <p class="paragraf3"><span>“Anlaştık,” dedim. “Görüşürüz.”</span></p>

      <p class="paragraf3"><span>Ahizeyi yerine koydum. Televizyonda başka bir salak kızın salak şarkısı vardı. M</span><span>utfağa gidip, ekmeğin köşesinden biraz kopardım. Ortasını yardım. İçine biraz helva koydum. Gazeteyi hızla gözden geçirerek bitirdim helvalı ekmeğimi. Hızlı hızlı. Üzerine iki bardak su içtim. Midem dolunca gözkapaklarım iyice ağırlaştı. Yatak odasına gittim. Pikemi alıp salona geldim. Televizyonun sesini biraz kısıp, kanepeye uzandım.</span></p>

      <p class="paragraf3"><span>Türkiye’nin yeni çıkmış ne kadar pop müzik ünlüsü varsa, onların şarkılarının eşliğinde uyudum. Arada bir VJ’ler kendi yaptıkları espri hoşlarına gidip yüksek sesle güldüklerinde uyanıp saatime bakıyordum.</span></p>

      <p class="bos"></p>

      <p class="paragraf3"><span>Sallandığımızda rüyadayım sandım önce. Kanepe mi sallanıyordu, ben mi fark edemedim? Sonra avizeye baktım. Kesik kesik, ama gözle görülürcesine sallanıyordu. Doğrulduğumda kesildi sallantı.</span></p>

      <p class="paragraf3"><span>Pikeyi üstümden atıp pencereye koştum. Dışarıdaki apartmanlarda bazı pencereler açılmıştı. İnsanlar birbirlerine bakıyorlardı. Çekildim. İlk aklıma gelen telefon oldu. Kaldırıp dinledim. Çalışıyordu.</span></p>

      <p class="paragraf3"><span>Banyoya gidip yüzümü yıkadım. Kendime gelmek için şipşak bir kahve daha yaptım. Sigara böyle anlarda daha çok işe yarıyordu. Kablolu yayın kesilmemişti. Televizyonda kanallar arasında dolana dolana içtim. Daha uyanamamışlardı haber merkezleri depreme.</span></p>

      <p class="paragraf3"><span>Deprem ya da değil. Hayat devam ediyordu. Vakit gelmişti. Süha Zengin beni bekliyordu. Ya da ben onu bekleyecektim. Yağmur hâlâ dinmemişti. Deri ceketim hâlâ ıslaktı. Dün giydiğim trençkotu sırtıma geçirip fırladım.</span></p>

      <p class="paragraf3"><span>Merdivenlerde apartmanın yöneticisi ve karısına rastladım. Aceleleri vardı.</span></p>

      <p class="paragraf3"><span>“Garanti altı nokta üçün üstünde,” dedi yönetici beni geçip hızlı hızlı aşağıya doğru inerken. “Ama merkez üssü buralarda değil.”</span></p>

      <p class="paragraf3"><span>Arkalarından bir şey söylemedim.</span></p>

      <p class="paragraf3"><span>Bindiğim taksinin şoförü efendi adamdı. Radyoyu kapalı tuttu. Gevezeliğe kalkışmadı. Ben de ona haber vermedim sallandığımızı.</span></p>

      <p class="paragraf3"><span>Gümüşsuyu’nda, askeri hastaneyi geçer geçmez indim taksiden. Trençkotumun yakalarını kaldırdım. Yokuş yukarı yürümeye başladım. Yağmur ortalığı iyiden iyiye karatmıştı. Otomobillerin lastikleri ıslak asfaltta hışırdıyordu. Fren lambalarının kırmızı ışıkları yerlerde yansıyor, çoğalıyordu. Yağmura aldırmayan, sallandığımızdan habersiz epey insan vardı ortalıkta.</span></p>

      <p class="paragraf3"><span>İtimat Apartmanı’nın demir cümle kapısı açıktı. Kapının yanında iki avukat, bir doktor ve bir dış ticaret şirketinin küçük metal tabelaları vardı. Doktorun uzmanlığı geriatriydi.</span></p>

      <p class="paragraf3"><span>Tertemiz, mermer merdivenlerden tırmanmaya başladım. Geriatri uzmanının kapısına geldiğimde soluğumu kontrol ettim. İyiydi.</span></p>

      <p class="paragraf3"><span>Birinci avukatın katında merdiven otomatiği söndürdü lambayı. Süha Zengin’i malikler kurulu toplantısında otomatiğin ayarlarının uzatılması konusundaki tezini o etkileyici sesiyle savunurken hayal ettim. Kendi kendime gülümsedim.</span></p>

      <p class="paragraf3"><span>En üst kata geldiğimde iki saniye soluklanıp zile bastım. “Ding dong.” Kapının herhangi bir yerinde tabela, levha, isimlik falan yoktu.</span></p>

      <p class="paragraf3"><span>Kapının arkasında sert zeminde ilerleyen ayakların sesini duydum. Tam kapının arkasında kesildi sesler. Minik gözetleme deliğine doğru sırıttım.</span></p>

      <p class="paragraf3"><span>İki kişilik asansörlerin sert yakışıklısı kapıyı açtı.</span></p>

      <p class="paragraf3"><span>“Merhaba Sami,” dedim. İki kolumu Akmerkez’in girişinde yaptığım gibi iki yana doğru açtım kapının önünde.</span></p>

      <p class="paragraf3"><span>Pis pis sırıtmakla yetindi. Yana çekildi. Üzerinde dünkü takım elbise vardı.</span></p>

      <p class="paragraf3"><span>İçeri girdim.</span></p>

      <p class="paragraf3"><span>“Yanlış bilmiyorum. Sami’ydi değil mi adın?” dedim trençkotumu girişteki aynalı portmantonun kapaksız bölümündeki asma yerlerinden birine asarken. Sigaramla çakmağımı cebimden aldım.</span></p>

      <p class="paragraf3"><span>Başını salladı.</span></p>

      <p class="paragraf3"><span>“Gelmedi Süha Bey herhalde?” dedim, koridoru salondan ayırması gereken buzlucamlı kapıyı açıp, kendi evime girer gibi girdim. Burası Mi-Ya’nın İstanbul dışından gelen zengin müşterilerini ağırladıkları bir misafirhaneden çok, birilerinin hanım arkadaşlarını ağırladıkları ikinci bir adrese benziyordu. Lambriden, duvarların kendisini göremiyordunuz. Kocaman bir büfe, sıra sıra içki doluydu. Tavandaki avize kristaldi. Arkadan yansıtmalı, pencereden büyük ekranlı bir televizyon vardı köşede. Şöminenin karşısında duran iki koltuğun önüne bir ayı postu atılmıştı. Ortalıkta telefon göremedim. Koltukların arasındaki Çukurcuma’dan alınmış sehpanın üzerinde kocaman bir kül tablası vardı. Sigaramla çakmağımı yanına bıraktım.</span></p>

      <p class="paragraf3"><span>Asansör efesi Sami içeri girmemişti. Televizyonu “on/off” düğmesinden açtım. Üzerindeki uzaktan kumandayı alıp, koltuklardan birini dev ekrana doğru çevirip oturdum. İlk kanal kesintisiz pornografik yayın yapan Avrupa kanallarından birine ayarlıydı. Yağmurdan uydu yayın etkilendiği için görüntü parazitliydi, ama yine de öyküyü anlayabiliyordunuz aşağı yukarı. İleri geri.</span></p>

      <p class="paragraf3"><span>Biraz gezindim uzaktan kumandayla. Sonra bizim kanallarda birbiri ardına yayın akışları kesilip, deprem haberleri başladı. Telaşlı nöbetçi spikerler, ciddi, ama paniğe kapılınmaması gereken bir durum karşısında aldıkları tavırlarla sallantının merkez üssünü, şiddetini tekrarlamaya başladılar. Apartman yöneticimiz nokta iki hata payıyla bilmişti şiddetini depremin. Depremi bırakıp yeniden ilk kanaldaki öyküyü izlemeye koyuldum.</span></p>

      <p class="paragraf3"><span>Öyküdeki tüm kahramanlar bir araya gelip, şöyle eğlenceli bir parti vermeye başladıklarında dışarıdan kapının ding dong ettiğini duydum. Televizyonu kapadım. Koltuğu eski yerine çektim.</span></p>

      <p class="paragraf3"><span>Süha Zengin içeri girer girmez kapının yanındaki düğmeye bastı, kristal avizeleri aydınlattı. Odanın içi ışıl ışıl oldu.</span></p>

      <p class="paragraf3"><span>“Çok beklettim mi?” dedi bana doğru ilerlerken.</span></p>

      <p class="paragraf3"><span>Ayağa kalkıp elini sıktım.</span></p>

      <p class="paragraf3"><span>“Vaktin nasıl geçtiğini anlamadım,” dedim.</span></p>

      <p class="paragraf3"><span>Ne dediğimin üzerinde durmayıp kendini karşımdaki koltuğa attı. Cansız şömineye bakıp ellerini ovuşturdu.</span></p>

      <p class="paragraf3"><span>“İflahımı kesti korkak orospu çocukları,” dedi sonra. Kapıya doğru döndü.</span></p>

      <p class="paragraf3"><span>“Sami!” diye bağırdı.</span></p>

      <p class="paragraf3"><span>Sami kapının hemen arkasındaydı anlaşılan. Hemen içeri girdi. Bir eli ceketinin düğmesindeydi.</span></p>

      <p class="paragraf3"><span>“Bana, benimkinden hazırla Sami,” dedi. Sonra bana baktı. “Bir şey içer misin?”</span></p>

      <p class="paragraf3"><span>“Hayır,” dedim.</span></p>

      <p class="paragraf3"><span>Sami büfenin önünde sırtı bize dönük birtakım şişeleri karıştırıp bir içki hazırlarken hiç konuşmadık. Süha Zengin hâlâ şömineye bakıyordu.</span></p>

      <p class="paragraf3"><span>Uzun bir bardakta içkisi geldi sonra. Sami hafifçe eğilip dışarı çıktı. Bana hiç bakmamıştı.</span></p>

      <p class="paragraf3"><span>Süha Zengin usulüne uygun bir yudum aldı içkisinden. Sonra bana döndü.</span></p>

      <p class="paragraf3"><span>“Ne kadar istiyorsun?” dedi gözlerime bakarak.</span></p>

      <p class="paragraf3"><span>“Böyle bir hata hiç yapmadım,” dedim.</span></p>

      <p class="paragraf3"><span>“Çok ısrarlıydın ama, benimle konuşmakta,” dedi Süha Zengin. Bir yudum daha aldı içkisinden. “O telefon mesajını duymaması gereken birisini çok iyi tanıyorum. Bunun için para vermeye hazırım.”</span></p>

      <p class="paragraf3"><span>“Ben de tanıyorum galiba,” dedim. “Ama bunun parayla bir ilgisi yok.”</span></p>

      <p class="paragraf3"><span>“Neyle ilgisi var?”</span></p>

      <p class="paragraf3"><span>“‘Dönüşü olmayan nokta diye bir şey duydunuz mu?” dedim.</span></p>

      <p class="paragraf3"><span>“Duymuş olmalıyım,” dedi Süha Zengin. “Nedir?”</span></p>

      <p class="paragraf3"><span>“Eski mesleğimde, kalkış yaparken dönüşü olmayan nokta diye bilinen bir hikâye vardır,” dedim. “Teknik adını çoktan unuttum. Pistte ilerlerken o hıza eriştiğinizde kalkıştan vazgeçemezsiniz artık. Pistin geri kalanı uçağı durdurmaya yetmez.”</span></p>

      <p class="paragraf3"><span>“Ve sen geçtin o noktayı?” dedi Süha Zengin.</span></p>

      <p class="paragraf3"><span>“Evet,” dedim. Ne zaman geçtiğimi düşündüm kendi kendime, bugün bir ara, ama karar veremedim.</span></p>

      <p class="paragraf3"><span>Süha Zengin üçüncü yudumunda içkisini bitirdi. Elinin tersiyle ağzını sildi. Bu yaptığının usule uygun olduğunu düşünmüyordum.</span></p>

      <p class="paragraf3"><span>“Seni dinliyorum o zaman,” dedi arkasına yaslanıp. “Anlat ya da sor.”</span></p>

      <p class="paragraf3"><span>Sehpaya uzanıp sigaramla çakmağımı aldım. Paketten ağır ağır çıkardığım sigarayı biraz abartılmış bir törenle yakarken ilk ne soracağımı düşündüm.</span></p>

      <p class="paragraf3"><span>“</span><span>Beni neden tuttunuz?” dedim. Başlangıç için iyi bir soruydu bu.</span></p>

      <p class="paragraf3"><span>“Zeynep’i izlemen için.”</span></p>

      <p class="paragraf3"><span>“Başlangıç için iyi bir cevap,” dedim. Elimle telefona konuşuyor işareti yaptım. “S</span><span>onra vaz mı geçtiniz?”</span></p>

      <p class="paragraf3"><span>“Utandım açık söylemek gerekirse,” dedi Süha Zengin. Gözlerime bakıyordu.</span></p>

      <p class="paragraf3"><span>“Neden?” dedim.</span></p>

      <p class="paragraf3"><span>Öne doğru eğilip iki elini birleştirdi.</span></p>

      <p class="paragraf3"><span>“İnsanın...” dedi. “İnan bu kelimeyi söylerken de utanıyorum biraz, sevdiğini söylediği birinin hayatında... başkası var mı diye peşine birisini takması... aslında utanç verici.”</span></p>

      <p class="paragraf3"><span>“Vazgeçtiğinizi bana söyleyebilirdiniz,” dedim.</span></p>

      <p class="paragraf3"><span>“Zeynep’le bu konuyu konuşmaya cesaret edip edemeyeceğimden emin değildim,” dedi Süha Zengin. “Edemezsem diye...”</span></p>

      <p class="paragraf3"><span>“Yedek güçleri korudunuz,” dedim.</span></p>

      <p class="paragraf3"><span>Başını salladı.</span></p>

      <p class="paragraf3"><span>“Bu sabah?” dedim. Sigaradan aldığım zevk çoğalmıştı son birkaç dakikadır.</span></p>

      <p class="paragraf3"><span>“Bu sabah uyanıp karımın yüzüne ve başucunda duran ilaçlara bakınca karar verdim,” dedi Süha Zengin. “Köpek gezdirmeye çıkmadan yakalamak istedim.”</span></p>

      <p class="paragraf3"><span>“Yakaladınız da,” dedim.</span></p>

      <p class="paragraf3"><span>“Yakaladım. Ama benimle buluşmayı istemedi sabah sabah. Önemli bir işi varmış.”</span></p>

      <p class="paragraf3"><span>“Ne olduğunu söylemedi,” dedim.</span></p>

      <p class="paragraf3"><span>“Söylemedi.”</span></p>

      <p class="paragraf3"><span>Ne Yıldız Turanlı’yla kahvaltı, ne Süha Zengin’le yüzleşme. Daha eğlenceli bir şeyin peşindeydi demek ki Zeynep Kadı.</span></p>

      <p class="paragraf3"><span>Çevreme baktım, baktığımı göstererek.</span></p>

      <p class="paragraf3"><span>“Buraya geldi mi Zeynep Hanım?” dedim.</span></p>

      <p class="paragraf3"><span>“Onunla yatıp yatmadığımı soruyorsan, yattık,” dedi Süha Zengin. “Karımı görsen sormazdın bu soruyu.”</span></p>

      <p class="paragraf3"><span>“Zeynep Hanım’ı gördüm ama,” dedim. “Karınızla da telefonda konuştum bu sabah.”</span></p>

      <p class="paragraf3"><span>“Telefonda anlaşılmaz,” dedi Süha Zengin.</span></p>

      <p class="paragraf3"><span>Bu yargısını kabul etmekten başka çarem yoktu.</span></p>

      <p class="paragraf3"><span>“Hayatında başka biri...” dedim. “Olduğunu nereden...”</span></p>

      <p class="paragraf3"><span>“İnsan anlıyor,” dedi Süha Zengin. Sözümü kesmişti. “Hele bu meslekte. İnan, Baltaşların kitabındakinden çok işaret var insanların bir şeyleri sakladığını anlamak için.”</span></p>

      <p class="paragraf3"><span>“Sizden bir şey saklıyordu?” dedim.</span></p>

      <p class="paragraf3"><span>“Kesinlikle,” dedi Süha Zengin. “Genç, güzel bir kız, beraber olduğu orta yaşlı işadamından ne saklar?”</span></p>

      <p class="paragraf3"><span>“Bilmem,” dedim. Bilmiyordum. İşadamı değildim.</span></p>

      <p class="paragraf3"><span>“Tunç Kibar’ı da Zeynep Kadı’nın peşine siz mi taktınız?” dedim.</span></p>

      <p class="paragraf3"><span>“Tunç Kibar,” dedi tavana bakarak. “Tunç Kibar. Ha ha ha!” İlk kez gülmeye benzeyen bir şey yapmıştı. “Zeynep’i araklamak için yatırımcı ayakları çeken çocuk. Hatırladım. Ne alaka?”</span></p>

      <p class="paragraf3"><span>“Tunç Kibar kendisini benim meslektaşım sanıyordu,” dedim. “Bir müşterisi olmalı.”</span></p>

      <p class="paragraf3"><span>“Kendisine sor,” dedi Süha Zengin.</span></p>

      <p class="paragraf3"><span>“Bulursam soracağım,” dedim. Tunç Kibar’ı başkalarının da aradığını Süha Zengin’e söylemenin anlamı yoktu.</span></p>

      <p class="paragraf3"><span>“Kayıp mı?” dedi Süha Zengin.</span></p>

      <p class="paragraf3"><span>“En azından evine girip çıkanlara fazla dikkat etmiyor,” dedim.</span></p>

      <p class="paragraf3"><span>“Doğru,” dedi. “Nimet adresini aldığını söylemişti.”</span></p>

      <p class="paragraf3"><span>“Ona kızmadınız inşallah,” dedim. “Adresi verdiği için...”</span></p>

      <p class="paragraf3"><span>“Nimet, bilgisayarıma girmesine izin verdiğim nadir çalışanlarımdandır,” dedi Süha Zengin. “Şifre koyduğum bazı dosyalar hariç tabii. Ne yaptığını bilir Nimet.”</span></p>

      <p class="paragraf3"><span>Sigaramı kocaman kül tablasında söndürdüm.</span></p>

      <p class="paragraf3"><span>“Polisi aramış mıdır?” dedim.</span></p>

      <p class="paragraf3"><span>“Neden arasın ki?” dedi Süha Zengin.</span></p>

      <p class="paragraf3"><span>“İşte,” dedim. “Arkadaşımız öldürülmüş falan. Cenaze şu bu.”</span></p>

      <p class="paragraf3"><span>“Hiç sanmam,” dedi Süha Zengin. Yerinde kıpırdandı. “Aramadığından eminim,” dedi küçük bir aradan sonra.</span></p>

      <p class="paragraf3"><span>Yüzüne sorarak baktım.</span></p>

      <p class="paragraf3"><span>“Eminim, çünkü aramamasını ben söyledim haberi ilk duyduğumda. Polis bizi ararsa, ne bileyim sorular falan sorarsa o ayrı. Ama kendiliğimizden ortalara düşmeyeceğiz.”</span></p>

      <p class="paragraf3"><span>Ayağa kalktı.</span></p>

      <p class="paragraf3"><span>“Bizimki hassas bir sektör Remzi Ünal,” dedi. “Bu tür şeyler hayra yorulmaz. Hiç yorulmaz. Zaten sabahtan beri kafamı sikti panikçi ortaklarım. Zor yatıştırdım. Bir de yatırımcıları düşün. Medyayı.”</span></p>

      <p class="paragraf3"><span>“Onlar nereden öğrenmiş?” diye sordum. Odanın içinde aşağı yukarı yürüyordu.</span></p>

      <p class="paragraf3"><span>“Ben aradım duyar duymaz,” dedi. “Kötü haberleri ilkönce benden almaları gerektiğini öğrenecek kadar dirsek çürüttüm bu meslekte. O yüzden Zeynep’in cesedini yalnız bırakacağız elimizden geldiği kadar. Arası soğusun, bir şeyler yapmak gerekirse sonra yaparız.”</span></p>

      <p class="paragraf3"><span>Duygusallaşmış gibiydi.</span></p>

      <p class="paragraf3"><span>“Ona</span> <span class="italik2">bin lotluk güzel</span> <span>derdim ara sıra,” dedi. “</span><span class="italik2">Bin lotluk ceset</span> <span>olup çıktı zavallı.”</span></p>

      <p class="paragraf3"><span>Bu lafları bir yerden hatırlıyorum gibime geldi. Nereden çıkaramadım.</span></p>

      <div class="calibre1">
        <div class="calibre1">
          <p class="dipnot"><a href="#footnote-225-1-backlink" id="footnote-225-1">1</a> <span class="char-style-override9">Remzi Ünal’ın</span> <span class="char-style-override10">Çıplak Ceset</span> <span class="char-style-override9">adlı macerası.</span></p>
        </div>
      </div>
    </div>
  </div>
</body>
</html>
