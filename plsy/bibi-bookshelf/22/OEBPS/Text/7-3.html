<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-3.html" xml:lang="tr-TR">
    <div class="calibre1">
      <p class="anabaslik" id="toc_marker-4">4. BÖLÜM</p>

      <p class="paragraf2"><span class="char-style-override5">Ç</span>ay iyi geldi.</p>

      <p class="paragraf2">Yağmur havayı berraklaştırmıştı. Rumelihisarı’nın kulelerinden ta ötelerini bile apaçık görüyordum. Önümdeki kaldırımdan bir grup eşofmanlı koşarak geçti. Sonra köpeğini gezdiren yaşlı bir kadın. Ardından umutsuz bir balon satıcısı Bebek Parkı’na doğru yürüdü. Sabahın sessizliğine saygısı olduğu ya da ortalıkta çocuk bulunmadığı için bağırmıyordu.</p>

      <p class="paragraf3">Biraz önce yukarıda, Ulus’ta, önümde iki köpeği gezdiren genç kadının durumu umutsuzdan da öteydi. Artık bir durum içinde değildi. Durumu kötü olan muhtemelen bendim.</p>

      <p class="paragraf3">Ya da Süha Zengin.</p>

      <p class="paragraf3">Müşterim olsun olmasın, insanlara kötü haberler vermekten hoşlanmam. Kendimi zorlasam, haber vermekten hoşlanmam da diyebilirim. Benim işimde verdiğiniz her haber insanların hayatını değiştirir. Hem de ciddi biçimde değiştirir. Ve ben insanların hayatını değiştirmekten hoşlanmam.</p>

      <p class="paragraf3">Eh işte, yukarıda gördüklerimi birazdan Süha Zengin’e anlatacaktım, hayatı değişecekti. Bundan böyle, farklı bir Süha Zengin olacaktı. Başkaları için, yanında çalışan bir kadın öldürülmüş bir Süha Zengin. Benim için, yanında çalışan, takip ettirmek istediği güzelce bir kadın öldürülmüş bir Süha Zengin. Kendisi bile, kendisine değişik bir gözle bakacaktı bundan böyle.</p>

      <p class="paragraf3">Mi-Ya Menkul Değe<span>rler’le ilgili küçük okların yönü ve rengi de başka bir meseleydi artık.</span></p>

      <p class="paragraf3"><span>Fincanı almak için gelen delikanlıya bir çay daha ısmarlayarak hayal kırıklığına uğramasını engelledim. Elimi araç telefonuna uzattım. Sonra vazgeçtim. Polisler için de hızla, yanında çalışan birisi öldürülmüş bir Süha Zengin olacaktı Süha Zengin.</span></p>

      <p class="paragraf3"><span>Otomobilimden indim. Çaycı delikanlı bana baktı. Elimle, gidiyorum, hemen dönüyorum anlamına gelen bir işaret yaptım.</span></p>

      <p class="paragraf3"><span>Arnavutköy’e doğru hızlı hızlı yürüdüm. Önce kıyıdan, balık peşinde koşanların oltalarına, iğnelerine takılmamaya çalışarak burnun ucundaki çakara kadar yürüdüm. Sonra ışıklardan karşıya geçtim. Çarşının içinden ilerledim. İskelenin karşısındaki küçük parkın ortasında sırt sırta duran iki genel telefondan deniz manzaralısına ittirdim telefon kartımı.</span></p>

      <p class="paragraf3"><span>Bakalım Süha Zengin’in cumartesi sabahları koşmak ya da köpek gezdirmek gibi alışkanlıkları var mıydı.</span></p>

      <p class="paragraf3"><span>Telefon çalmaya başladı. Bir, iki, üç, dört. Telesekreter girmedi devreye. İskelenin yanındaki durağa bir belediye otobüsü yanaştı. Beş, altı. Açıldı.</span></p>

      <p class="paragraf3"><span>Kalın, boğuk sesli bir kadın vardı kulağımda.</span></p>

      <p class="paragraf3"><span>“Aloo...”</span></p>

      <p class="paragraf3"><span>“Süha Bey’le görüşebilir miyim?” dedim.</span></p>

      <p class="paragraf3"><span>“Süha çıktı,” dedi boğuk sesli kadın.</span></p>

      <p class="paragraf3"><span>Süha...</span></p>

      <p class="paragraf3"><span>“Ne zaman döneceğini biliyor musunuz?” dedim. “Ona göre rahatsız edeyim.”</span></p>

      <p class="paragraf3"><span>“Hayır, bir şey söylemedi,” dedi kadın. “Kim aradı diyeyim?”</span></p>

      <p class="paragraf3"><span>“Siz eşi misiniz?” dedim.</span></p>

      <p class="paragraf3">“Evet.”</p>

      <p class="paragraf3">“Hanımefendi,” dedim <span>müşteri karısı hitabı sesimle. “Rahatsız ettiğimin farkındayım ama, izninizle ben yine arayacağım Süha Bey’i.”</span></p>

      <p class="paragraf3"><span>“Siz bilirsiniz,” dedi Süha Zengin’in karısı. “İyi günler.”</span></p>

      <p class="paragraf3"><span>Dııııııttttt.</span></p>

      <p class="paragraf3"><span>Bir sigara yaktım, ikinci numarayı tuşladım. Cumhuriyetin 75. Yılı şerefine yapılan taktaki logoya her geçen yılı ekliyorlar mıydı?</span></p>

      <p class="paragraf3"><span>Karşı taraf bu sefer hemen açtı.</span></p>

      <p class="paragraf3"><span>“Lütfen sinyal sesinden sonra mesajınızı bırakın,” dedi Türkiye’nin lider GSM operatörünün hoş sesli bayanı. Ne diyeceğimi bir an düşündüm.</span></p>

      <p class="paragraf3"><span>“Ben hafta sonları çalışan adam,” dedim. “Görüşsek iyi olacak. Ben sizi yine ararım.”</span></p>

      <p class="paragraf3"><span>Ahizeyi yerine koyup kartımı aldım. Sigaramdan bir iki nefes çektim. Süha Zengin’i arayabileceğim bir yer daha kalmamıştı. Ahizeyi yeniden elime alıp kartı yeniden ittirdim. Orada olma olasılığının oldukça düşük olduğunu düşünmeme karşın, Mi-Ya Menkul Değerler’in PBX numarasını tuşladım.</span></p>

      <p class="paragraf3"><span>Telefon dört kere çaldıktan sonra açıldı. İşi telefonlara bakmak olmayan bir erkek sesi cevap verdi.</span></p>

      <p class="paragraf3"><span>“Buyrun.”</span></p>

      <p class="paragraf3"><span>“Süha Bey’le konuşmak istiyordum,” dedim.</span></p>

      <p class="paragraf3"><span>“Bir dakika,” dedi adam. Birden kendimi santralin salak asansör müziğini dinlerken buldum bir kez daha. Ayak değiştirdim. Sigaramı yere atıp üstüne bastım.</span></p>

      <p class="paragraf3"><span>“Remzi Ünal da yanılır,” dedim kendi kendime. Belki adam cep telefonunu kapatıyordu işyerine geldiğinde.</span></p>

      <p class="paragraf3"><span>Asansör müziği kesildi. İskelenin önündeki trafik lambalarında yeşil yanar yanmaz fırlamak isteyen otomobiller canhıraş korna</span>lar çaldılar.</p>

      <p class="paragraf3">“Buyrun efendim,” dedi Nimet Hanım’ın kendine güvenen sesi.</p>

      <p class="paragraf3">Ahizeyi öbür elime aldım.</p>

      <p class="paragraf3">“Süha Bey’le <span>görüşmek istemiştim,” dedim.</span></p>

      <p class="paragraf3"><span>“Süha Bey henüz gelmedi Remzi Bey,” dedi kadın.</span></p>

      <p class="paragraf3"><span>Hafta sonları çalışan adam numarası buraya kadardı. Arnavutköy’e boşuna yürümüştüm.</span></p>

      <p class="paragraf3"><span>“Günaydın Nimet Hanım,” dedim. “Sesimi tanıdınız.”</span></p>

      <p class="paragraf3"><span>“İşimin bir parçası,” dedi Nimet Hanım sakin sakin.</span></p>

      <p class="paragraf3"><span>“Keşke olmasaydı,” dedim içimden. Ama bir şey söylemedim.</span></p>

      <p class="paragraf3"><span>Nimet Hanım sessizliğimi kararsızlığıma yordu.</span></p>

      <p class="paragraf3"><span>“Gelince sizi arayalım mı?” dedi.</span></p>

      <p class="paragraf3"><span>“Ben onu yine ararım,” diye cevap verdim kadına “ben” sözcüğünü vurgulayarak. “İyi günler.”</span></p>

      <p class="paragraf3"><span>“İyi günler beyefendi,” dedi Nimet Hanım “beyefendi” sözcüğünü vurgulayarak. İyi bir yönetici sekreteriydi bence.</span></p>

      <p class="paragraf3"><span>İskeleye ulaşan ışıklardan karşıya geçtim yeniden. Hızlı hızlı akan akıntının tersine yürüdüm otomobilime doğru. Koşan eşofmanlılar geri dönüyorlardı, onlara yol verdim. Köpeğini gezdiren yaşlı kadını göremedim. Otomobilime bindim. Çayım torpido gözünün üst tarafındaki düzlüğe, tabak fincanın üstüne kapatılarak konulmuştu.</span></p>

      <p class="paragraf3"><span>İyice arkama yaslanıp, bir elimde soğumaya yüz tutmuş çay fincanım, bir elimde sigaram, önce önümde akan Boğaz’a, uzaklardaki ikinci köprüye, karşıdaki dev elektrik direğine, iki yakayı bağlayan kabloya, sonra iki yanına baktım. Cumartesi erkenden buluşan bir çift aramıza iki araçlık bir boşluk bırakarak yerleşmişti. Otomobillerinin açık penceresinden benim üst kattaki liseli oğlandan sık sık duyduğum tuhaf bir ritim bana kadar ulaşıyor</span>du o sessizliğin içinde. Daha çaycı delikanlı tepelerine gelemeden yolcu koltuğunda oturan kız <span>aşağı inip şiddetle çarptı kapıyı. Arnavutköy yönüne doğru hızlı hızlı yürümeye başladı. Oğlan da indi otomobilden, aynı yöne doğru ama daha yavaş yürüdü.</span></p>

      <p class="paragraf3"><span>“Hallederler,” dedim içimden. Sonra yağmur başladı yeniden.</span></p>

      <p class="paragraf3"><span>Öyle uyarı falan yapmadan başladı. Koca koca damlalarla, insafsızca yağıyordu. “Visibility” 200 metreye düştü aniden.</span></p>

      <p class="paragraf3"><span>Daha camı kapamayı akıl edemeden sol yanım epeyce ıslandı. Akıl edip tümüyle kapayana kadar ıslanmaya devam ettim. Bakalım kapıyı çarpıp çıkan kız bu yağmurda ne kadar direnebilecekti? Cam kapanınca komşudan gelen sesler azaldı. Şimdi yalnızca otomobilin tavanına vuran damlaların tıpırtısını duyuyordum. Sanki taşa tutmuşlar gibiydi.</span></p>

      <p class="paragraf3"><span>Çayımdan bir yudum daha aldım. Aldığıma pişman oldum sonra. İyice soğumuştu.</span></p>

      <p class="paragraf3"><span>Süha Zengin’le konuşamamıştım. Adam evinde ya da işyerinde değildi. Cep telefonuyla bulunmayı da canı çekmiyordu. En azından şimdilik.</span></p>

      <p class="paragraf3"><span>Camlar içeriden ağır ağır buğulanmaya başladı. İçeride oluşan sis, camda dereler halinde birleşip aşağıya inen yağmur sularıyla, arkası hiç kesilmeyecekmiş gibi inen kocaman damlalarla birleşince otomobilin önünü iyice göremez hale geldim. Çok önemsemedim ama. Önümü görmemi engelleyen su ve buhar kalıcı değildi.</span></p>

      <p class="paragraf3"><span>Raporumu verememiştim. Versem ne olacaktı? Dünyanın en kısa ve anlamsız raporuydu. Benim ona anlatacaklarımın çok daha fazlasını akşam televizyonda ballandıra ballandıra anlatacaklardı. Dün bana verdiği zarfın içindekilere göre çok küçük bir karşılık olacaktı benimki.</span></p>

      <p class="paragraf3">Üstelik, hani, bir iki soru da ben sorabilirdim Süha Zengin’e. Belki. Havamda olursam.</p>

      <p class="paragraf3">Ama doğru cevaplar almak için doğru sorular sormak gerekiyordu.</p>

      <p class="paragraf3"><span>Doğru sorular sormama yardımcı olabilecek biri, bir ihtimale göre vardı.</span></p>

      <p class="paragraf3"><span>Kapıyı çarpıp çıkan kız koşarak gelip iki araçlık boşluğun ötesindeki otomobile bindi. Bir yandan da gülüyordu.</span></p>

      <p class="paragraf3"><span>Ben marşa basınca, az ötedeki bankta denizi seyreden çaycı delikanlı sesi duydu, döndü, çayların parasını almak için bana doğru yürümeye başladı.</span></p>

      <p class="bos"></p>

      <p class="paragraf3"><span>Benim gördüğümü görseniz, çok değil bir saat önce, Ulus’taki bu otobüs durağının önünde, sokak ortasında bir kadının çatır çatır öldürüldüğüne inanmazdınız. Ne polis minibüsleri kalmıştı ortalıkta, ne ambulans, ne meraklılar. Otobüs durağında iki ihtiyar bekliyordu yağmurdan korunmaya çalışarak. Zeynep Kadı’nın az önce hareketsiz yattığı yerde sular birikmiş, bir gölcük oluşturmuştu. Taksi şoförlerinin sığındığı kulübe kalabalıktı.</span></p>

      <p class="paragraf3"><span>Emek Apartmanı’nın önünde boş yer olmasına karşın durmadım. Bir sokak aşağıda, buralarda ne aradığını merak ettiğim tek kapılı bir Anadol’un önüne park ettim otomobilimi.</span></p>

      <p class="paragraf3"><span>Deri montumun yakasını kaldırıp, yağmurun altında hızlı hızlı yürüdüm başımı yere eğerek. Damlaların büyüklüğü ve şiddeti değişmemişti. Tam evde oturup, dışarıyı seyrederek müzik dinleyip, kahve içilecek havaydı. Ziyaretine gittiğim kimsenin de aynı düşüncede olduğunu ummaya devam ettim.</span></p>

      <p class="paragraf3"><span>Emek Apartmanı’nın üst katlarında sokağa bakan pencerelerin biri dışında hemen hepsinin perdeleri çekili olduğuna göre, kimsenin dışarıyı seyretmeye niyeti yoktu. Demir kapının üstün</span>deki sundurmanın altına sığındım. Televizyon tamircisinin demirli pencerelerinin ardından ışık görünü<span>yordu. Dört zil butonunun en altında “SERVİS” yazan düğmeye bastım.</span></p>

      <p class="paragraf3"><span>İçimden beşe kadar saymadan demir kapının otomatiği öttü. Kapıyı itip girdim içeri. Bir iki adım attım. Küçük bir sahanlıktı burası. Yukarı doğru çıkan merdivenler, aşağıya, bodruma doğru inen merdivenler vardı. Girer girmez sağdaki kapının üzerinde de dışarıdaki tabelanın tıpkısı, ama daha küçüğü asılıydı. Adamlar belki kapıyı açıp müşterilerini karşılamak ister diye hiç oyalanmadan merdivenlerden yukarı fırladım. Merdiven otomatiğini ikinci katta elimi duvar boyunca gezdirerek buldum, ışığı yaktım.</span></p>

      <p class="paragraf3"><span>Apartmanın içinin de dışı gibi boyanma zamanı çoktan gelmiş de geçmişti. Küçük demir bir plakada Abdülkadir Kerim Kurtoğlu yazan gürgen kaplama kapının tokmağına asılı bir naylon torbanın içinde bir ekmek bir de</span> <span class="italik2">Akit</span> <span>gazetesi vardı. Duvarın dibine ağzı açık bir çöp torbası bırakılmıştı.</span></p>

      <p class="paragraf3"><span>Bir kat yukarı çıktım.</span></p>

      <p class="paragraf3"><span>Buradaki kapıda gazete ve ekmek yoktu. Kapının dibinde bir çift yeni boyanmış, ama taze çamurlu erkek ayakkabısı, üç tane de değişen boylarda çocuk ayakkabısı vardı. Çocuk ayakkabılarının yenilenme zamanı çoktan gelmişe benziyordu. Kapıda üstünde isim yazan plaka yoktu.</span></p>

      <p class="paragraf3"><span>Dördüncü kata geldiğimde merdivenlerin ışığı söndü. Ama ben göreceğimi görmüştüm.</span></p>

      <p class="paragraf3"><span>Kapının dibine dikkatle düğümlendikten sonra bırakılmış yarı şeffaf alışveriş torbasının içindeki mama kutusunun üstünde, mutlulukla havlayan yakışıklı bir köpek kafası bakıyordu bana doğru.</span></p>

      <p class="paragraf3"><span>Artık yerini öğrendiğim düğmeye basıp yeniden aydınlattım merdiven boşluğunu.</span></p>

      <p class="paragraf3"><span>Çelik kapının üstündeki plaka boşluğuna bir kartvizit yapıştırılmıştı. Dış kapıdaki zil butonuna konulmuş “Yıldız Turanlı-Klinik Psikolog” sözcükleri bu kartvizitten kesilmişti. Kartın zemininin bütününe Leonardo Da Vinci’nin dairenin içinde kolları bacakları yana açık evrensel insanının görüntüsü yerleştirilmişti. En üstte okunması güç bir karakterle, “Omen Psikolojik Danışma Merkezi” yazılıydı. Yerdeki paspasın üstündeki</span> <span class="italik2">“Go Home, Idiot!”</span> <span>sözcükleri karşılıyordu misafirlerini bu dairenin.</span></p>

      <p class="paragraf3"><span>Bu kapının ardında Omen Psikolojik Danışma Merkezi’nin bulunmadığı açıktı ama... zile bastım.</span></p>

      <p class="paragraf3"><span>İçeriden bir öküz böğürdü. Ya da bana öyle geldi.</span></p>

      <p class="paragraf3"><span>Ama kapı açılmadı.</span></p>

      <p class="paragraf3"><span>Çöp torbasının içinden bana bakan mutlu köpeğe hafif bir tekme attım ıslak botumun ucuyla. Zile yeniden bastım. Öküz yeniden böğürdü.</span></p>

      <p class="paragraf3"><span>Kapıya doğru yaklaşan ayak sesleri duymadım. Hiç beklemediğim anda ardına kadar açıldı kapı.</span></p>

      <p class="paragraf3"><span>“Çabuk döndün Zeynep!” dedi kapıyı açan kız daha yüzüme bakmadan. Zeynep olmadığımı anlayınca kapatmadı, ama bir şeyler söylemem için yüzüme baktı kıpırdamadan.</span></p>

      <p class="paragraf3"><span>Onun yerinde olsam, kapıdakinin beklediğim olmadığını anlayınca hızla kapatırdım. Kısa, şilebezi bir gecelik vardı üstünde. Beyaz bacakları kalçalarının birazcık altına kadar açıktı. Sevdiği bir gecelik olmalıydı bu, yıkana yıkana iyice incelmişti, limondan birazcık büyük olan göğüslerini yalnızca bir tülün arkasındaymış gibi sergiliyordu. Yüzünde koyu bir uyku mahmurluğu vardı. Kumral, uzun saçları dağınıktı.</span></p>

      <p class="paragraf3">”Özür dilerim,” dedim gözlerinden başka yere bakmamaya çalışarak.</p>

      <p class="paragraf3">“Buyrun?” dedi hafifçe kapının arkasına saklanarak. “Kimi aradınız?”</p>

      <p class="paragraf3">“Zeynep Kadı’yla ilgili,” dedim. “Biraz konuşabilir miyiz?”</p>

      <p class="paragraf3">“Zeynep’le mi ilgili?” dedi. Gözleri az, ama çok az bir heyecan gösterdi. “Ne oldu? Siz kimsiniz?”</p>

      <p class="paragraf3">“Girebilir miyim?” dedim.</p>

      <p class="paragraf3">Heyecan tereddüde dönüştü.</p>

      <p class="paragraf3"><span>“Lütfen,” dedim üstüne basa basa.</span></p>

      <p class="paragraf3"><span>“Ah, buyrun,” dedi kapının arkasından içeri doğru çekilerek.</span></p>

      <p class="paragraf3"><span>Botlarımı</span> <span class="italik2">“Go Home, Idiot!”</span><span>a iyice sildim içeri girmeden önce.</span></p>

      <p class="paragraf3"><span>Küçük bir girişteydik. Kapının hemen sağında, duvara asılı kocaman bir aynanın önünde portmanto niyetine kullanılan eski suratlı bir sandık vardı. Üstünde koyu renkli iki mantoyla bir yağmurluk, önünde karmakarışık duran ayakkabılar, botlar. Terlik yoktu. Geri kalan duvarlar yukarıdan aşağıya ve boydan boya notalarla dolu dev bir porte sayfasıydı sanki. Enstrümantal olmalıydı parça, şarkı sözleri yazılmamıştı notaların altına.</span></p>

      <p class="paragraf3"><span>“Siz girin içeri, geliyorum ben,” dedi kapıyı açan kız, koridorun öteki ucundaki kapıdan kayboldu aceleyle.</span></p>

      <p class="paragraf3"><span>Montumu çıkarıp sandığın üstüne, ama mantoları ıslatmasın diye biraz kenara bıraktım. Koridordaki tek açık kapı, nereye yönelmem gerektiğini gösteriyordu. O kapıdan girdim.</span></p>

      <p class="paragraf3"><span>“İçeri” bir salon ya da oturma odası değil, bir kütüphaneydi. Tam karşıda, caddeye bakan iki küçük pencerenin olduğu duvarın dışındaki üç duvar boydan boya, tavana kadar kitaplarla kaplıydı. Küçüklü büyüklü, ciltli ciltsiz, yanaşık düzen kitaplar. Kitapları demir yan profillerin üzerine geçirilmiş boyasız, cilasız uzun tahtalar taşıyordu. Bir AnaBritannica takımı, ağırlığıyla üzerinde durduğu tahtanın aşağı doğru bel vermesine yol açmıştı. Kütüphanenin yetmediği, diğer kitapların üstünde yana yatmış başka kitaplardan belli oluyordu. Kitapların altında, tahta kapaklı küçük dolaplar vardı. Zemin uzun tüylü, desensiz mavi bir halıyla kaplıydı. İki pencerenin arasına küçük bir çalışma masası yerleştirilmişti, monitör ve klavyeden geri kalan alan karmakarışık kâğıtlarla kaplıydı. Odanın tam ortasında, karşılıklı bakan yüksek arkalıklı, deri kaplı iki kanepe vardı. Sağdaki kanepenin pencereye bakan ucunun arkasında ayaklı bir lamba yükseliyordu. Lambanın tam altına gelen oturma yeri aşağı doğru çökmüştü hafifçe. Odada yerleşik bir sigara kokusu egemendi. Pencerelerin perdeleri açık olmasına karşın içerisi neredeyse alacakaranlıktı. Dışarıdan bir yerlere vuran yağmurun sesi geliyordu. Emek Apartmanı’nın kalorifer kazanı sıkı çalışıyor olmalıydı, bayağı sıcaktı ortalık.</span></p>

      <p class="paragraf3"><span>Aklı başında bir konuk gibi iki kanepenin ortasında ayakta durdum önce. Sonra kitaplara göz gezdirmeye başladım. Sol taraftaki duvar, psikoloji ağırlıklı İngilizce kitaplarla doluydu. Çoğunluğu ciltliydi. Psikoloji kitapları bitince, sıkı bir polisiye roman koleksiyonu başlıyordu. Yeni polisiyeler, eski polisiyeler...</span></p>

      <p class="paragraf3"><span>Odanın içi birdenbire aydınlanınca geri döndüm.</span></p>

      <p class="paragraf3"><span>Ev sahibemin eli, kapının kenarındaki elektrik düğmesindeydi. Bacaklarını hafif bol bir eşofman altı örtüyordu şimdi. İçini gösteren şilebezi gecelik yerinde duruyordu, ama eteği eşofman altının lastikli belinin içine sıkıştırılmış, bir bluz haline dönüşmüştü. Kız yüzünü yıkamış, saçlarını arkadan toplamıştı. Ayakları çıplaktı hâlâ. Gözlerinde kapıda beliren küçük endişenin küçük izleri vardı.</span></p>

      <p class="paragraf3"><span>Allah kahretsin!</span></p>

      <p class="paragraf3"><span>“Zeynep’e bir şey mi oldu?” dedi kapının dibinde dikilerek.</span></p>

      <p class="paragraf3"><span>“Evet,” dedim.</span></p>

      <p class="paragraf3"><span>“Kötü bir şey mi?”</span></p>

      <p class="paragraf3"><span>Gözlerimin içine küçük bir umutla bakıyordu.</span></p>

      <p class="paragraf3"><span>“Maalesef!” dedim.</span></p>

      <p class="paragraf3">“Ne kadar kötü?”</p>

      <p class="paragraf3">Dudakları titremeye başladı.</p>

      <p class="paragraf3">“Çok kötü,” dedim.</p>

      <p class="paragraf3">Bacakları büküldü. Kapının dibine <span>çöktü.</span></p>

      <p class="paragraf3"><span>Allah kahretsin!</span></p>

      <p class="paragraf3"><span>İki büklüm olmuş, dizlerinin arasına soktuğu kafasını kollarıyla örtmüştü. Ona doğru ilerledim. Omuzları küçük hıçkırıklarla titriyordu.</span></p>

      <p class="paragraf3"><span>Ona yaklaştığımı sezdi. Eliyle beni durdurdu. Kafasını kaldırdı. Gözlerinde yaşlar vardı. Gözbebeklerini parlak gösteren yaşlar.</span></p>

      <p class="paragraf3"><span>“Bir dakika,” dedi. “Bir dakika... Şimdi geçer.”</span></p>

      <p class="paragraf3"><span>Canım feci halde sigara istiyordu.</span></p>

      <p class="paragraf3"><span>Ev sahibesi oturduğu yerde döndü. Önce dört ayak pozisyonuna geçti, sonra bir eliyle kapının pervazından güç alarak ayağa kalktı ağır ağır. Öteki eliyle burnunun altını, sonra gözlerini sildi.</span></p>

      <p class="paragraf3"><span>“Şimdi gelirim,” dedi sonra bana bakmadan. “Kusura bakmayın.”</span></p>

      <p class="paragraf3"><span>Kapıdan çekildi. O gidince, girişteki sandığın üstüne koyduğum montumun cebine saldırmak yerine, havaalanında bavullarda uyuşturucu arayan bir köpek gibi etrafıma bakındım. Aradığımı divanın oturma yeri çökmüş kenarının dibinde, halının üstünde buldum. İçinde iki sigara kalmış bir Gauloise paketi, yanında bir kibritle, boşaltılmamış toprak bir kül tablasının üstünde yatıyordu. Eskiden içtiğim bazı sigaraları hatırlayarak yaktım. Dumanın tadından önce, dudaklarımın değdiği sarışın tütünün tadı geldi ağzıma.</span></p>

      <p class="paragraf3"><span>Odanın ortasında dikilip çevreme baktım. Epeydir Gauloise içmemiştim. Hafif başım dönüyordu. Şimdi bir neskafe ne iyi olurdu.</span></p>

      <p class="paragraf3"><span>Kitaplara hızla göz gezdirmeye devam ettim. Sağ duvardaki kitaplar da psikoloji ağırlıklı, ama Türkçe kitaplardı. Diğerlerinin üzerinde yan duran birisini elime alıp sayfalarını çevirmeye başladım. Adı ilgimi çekmişti:</span> <span class="italik2">Teoride Seksi Pratikte Mastürbatif Kişilik</span><span>. Sonra kitapların önündeki boşlukta duran ayaklı çerçevedeki fotoğrafa bakmaya başladım. Hayata gülen gözlerle bakan üç kızın poz verdiği, kepli, cüppeli bir mezuniyet günü fotoğrafıydı bu. Ev sahibesi, daha kısa olan boyuna rağmen, yanındaki arkadaşlarının omzuna atmıştı kollarını. Biri Zeynep Kadı’ydı.</span></p>

      <p class="paragraf3"><span>Arkamdan gelen sesle döndüm.</span></p>

      <p class="paragraf3"><span>“Saçlarımızın örgülü olduğu günlerden beri arkadaşımdı Zeynep,” dedi ev sahibesi. “Ortaokuldan beri.”</span></p>

      <p class="paragraf3"><span>Kendini toparlamış görünüyordu. Galiba yüzünü bir kez daha yıkamıştı. Elimdeki kitabı yerine koydum. Bu hızlı değişime şaşırmamış gibi görünmeye dikkat ettim.</span></p>

      <p class="paragraf3"><span>“Başınız sağ olsun,” dedim.</span></p>

      <p class="paragraf3"><span>“Sağ olun,” dedi bu iki sözcüğün ne anlama geldiğini bilmiyormuşçasına sakin. “Ne oldu, anlatın ne olur?”</span></p>

      <p class="paragraf3"><span>Yanımdan geçip, karşılıklı divanların oturma yeri çökük olanına oturdu. Bakışlarını benden ayırmadan eliyle aşağıda sigaranın, kibritin ve kül tablasının olduğu yeri yokladı. Paketi ve kibriti yukarı aldı.</span></p>

      <p class="paragraf3"><span>“Sizden izin almadan yaktım bir tane,” dedim elimde dumanı tüten Gauloise’ı göstererek.</span></p>

      <p class="paragraf3"><span>Elini ne önemi var anlamında havada salladı. Sigarasını yaktı. Boşalan kutuyu avucunun içinde buruşturdu. Eşofman altıyla örttüğü bacaklarının üstüne oturdu. Ayaklarına kırmızı çoraplar giymişti.</span></p>

      <p class="paragraf3"><span>“Nasıl oldu?” dedi. “Trafik kazası mı?”</span></p>

      <p class="paragraf3"><span>Karşısına oturdum. Bacak bacak üzerine atmadım.</span></p>

      <p class="paragraf3">“Hayır,” dedim.</p>

      <p class="paragraf3">Sigarasından derin bir nefe<span>s çekti. Gözleri gözlerime bakıyordu doğrudan.</span></p>

      <p class="paragraf3"><span>Lafı uzatmamaya karar verdim. Kaldırabilecek gibi gözüküyordu.</span></p>

      <p class="paragraf3"><span>“Altınkek’in önünde vurdular,” dedim.</span></p>

      <p class="paragraf3"><span>“Vurdular mı?” dedi. Gözleri daha çok büyümedi. Elleri titremedi. Hıçkırmadı. Burnu akmadı. Sigarasından bir nefes daha aldı yalnızca. Gözlerime dimdik bakmaya devam ediyordu.</span></p>

      <p class="paragraf3"><span>“Vurdular mı? Nasıl yani?” dedi sonra. Kekelemeden.</span></p>

      <p class="paragraf3"><span>“Basbayağı,” dedim. “Caddeye açılan sokakta bekleyen bir araba fırladı yola. Tam otobüs durağının önündeyken ateş etmeye başladılar. Sonra çekip gittiler.”</span></p>

      <p class="paragraf3"><span>“Zeynep’i mi bekliyorlarmış yani?” dedi. Yüzündeki ifade hiç değişmedi, ama gözlerinin tekinin altında yeniden bir ıslaklık belirmeye başladı.</span></p>

      <p class="paragraf3"><span>“Eğer tümüyle bir yanlışlık yapmadılarsa öyle gözüküyor,” dedim.</span></p>

      <p class="paragraf3"><span>“Kör bir terör saldırısı olmadığından emin misiniz?” dedi. “Zeynep’i kim öldürmek ister?” Gözünün altındaki ıslaklık büyüdü, bir damla oldu.</span></p>

      <p class="paragraf3"><span>“Bilmem,” dedim. “Sizin aklınıza birisi geliyor mu?”</span></p>

      <p class="paragraf3"><span>“Dünyanın en tuhaf sorusu bu,” dedi. Damla yanağına doğru indi. “Zeynep’i kim öldürmek ister?” Ama silmedi aşağıya inen damlayı. Elindeki sigaranın külü üstüne döküldü, farkına varmadı. Hâlâ gözlerime bakıyordu. Yanağına inen damlayı yenileri izledi.</span></p>

      <p class="paragraf3"><span>Divanın altındaki kül tablasını alıp yanına koydum. Kendi sigaramı da silktim. Soru sırasının bana gelmesi lazımdı artık.</span></p>

      <p class="paragraf3"><span>“Her cumartesi köpeğinizi alır mıydı gezdirmek için?” diye sordum.</span></p>

      <p class="paragraf3"><span>“Sigmund!” diye bağırdı birden. Elleriyle ağzını kapattı. “Sigmund... Sigmund da onunlaydı! Aman Allahım!”</span></p>

      <p class="paragraf3"><span>“Köpeğe bir şey olmadı,” dedim.</span></p>

      <p class="paragraf3"><span>“Nerede peki şi</span><span>mdi?” dedi. “Nerede Sigmundum benim?”</span></p>

      <p class="paragraf3"><span>“Polisler götürmüş olmalı,” dedim.</span></p>

      <p class="paragraf3"><span>“Polisler mi?” dedi duyduklarına inanmıyormuş gibi. “Siz polis değil misiniz yani?” Sigarasını yapacak başka bir şey bulamamış gibi yanındaki kül tablasında söndürdü. Benden sonra yakmıştı halbuki.</span></p>

      <p class="paragraf3"><span>“Değilim,” dedim. Polislere benzememeye gayret ederim bana sorarsanız.</span></p>

      <p class="paragraf3"><span>“Bir dakika... bir dakika...” dedi ayağa fırlayarak. Divanın arkasındaki boşlukta aşağı yukarı yürümeye başladı.</span></p>

      <p class="paragraf3"><span>“Polis değilsiniz. Polis değilsiniz.” Elini aşağı yukarı indirip kaldırarak düşüncelerini sıraya sokmaya çalışıyor gibiydi. “Halbuki Zeynep’in bana uğrayıp Sigmund’u aldığını biliyorsunuz. Öldürüldüğünü görmüşsünüz. Hangi dairede oturduğumu biliyorsunuz...”</span></p>

      <p class="paragraf3"><span>“Hangi dairede oturduğunu Sigmund söyledi bana,” demedim.</span></p>

      <p class="paragraf3"><span>Aşağı yukarı yürümeyi kesti birden. Sesli düşünmeye devam etti.</span></p>

      <p class="paragraf3"><span>“Polis değilseniz... peşindeydiniz o zaman Zeynep’in...”</span></p>

      <p class="paragraf3"><span>Öfke dolu gözlerle bakıyordu bana şimdi, arkadaşının peşinde dolaşmak dünyanın en büyük suçuymuş gibi.</span></p>

      <p class="paragraf3"><span>Omuzlarımı silkip sigaramı söndürdüm onunkinin yanına. Başıma gelecekleri bilsem başka bir şey yapardım.</span></p>

      <p class="paragraf3"><span>Eline bir şey geçirmek istiyormuş gibi etrafına baktı hızla. Sonra dizi dizi polisiye kitapların önünde duran üçlü şamdanı kaptı, şimşek gibi dönüp kafama fırlattı.</span></p>

      <p class="paragraf3">Şamdanın taşıdığı yarısı erimiş mumlar o hızın şiddetiyle daha kızın elindeyken yerlerinden kurtulup düştüler. Ama bana doğru gelen dökme pirinç şamdan tek başına yeterince tehlikeliydi. Ayakta olsam sağa arkaya bir <span class="italik2">senkan</span>’la kurtulurdum şamdandan. Ama oturduğunuz yerde yan dönmek zordu doğallıkla. Kendimi sağa divanın üstüne attım tersyöne uçan bir kaleci gibi. Şamdan arkamdaki kütüphanedeki AnaBritannica ciltlerine çarpıp yere düştü.</p>

      <p class="paragraf3">“Sana peşimi bırak dedi elli kere değil mi Tunç Bey!” dedi kafama atacak ikinci şeyi ararken.</p>

      <p class="paragraf3">Bulduğu ikinci şey şamdanın bir üstündeki rafta duran Zülfikar kılığına girmiş kitap açacağıydı.</p>
    </div>
  </div>
</body>
</html>
