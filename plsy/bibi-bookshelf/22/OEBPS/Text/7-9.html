<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-9.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-9.html" xml:lang="tr-TR">
    <div class="calibre1">
      <p class="anabaslik" id="toc_marker-10">10. BÖLÜM</p>

      <p class="paragraf2"><span class="char-style-override11">“</span><span class="char-style-override7">B</span>ir kahve daha istemezsin herhalde,” dedi Yıldız Turanlı, Tunç Kibar’ın arkasından kapıyı kapayıp kütüphane kılıklı salona geldiğinde. Sonra eğilip yerdeki tepsiyi toparlamaya başladı. “Alkollü bir şey ya da?”</p>

      <p class="paragraf3">“İkisini de istemem,” dedim.</p>

      <p class="paragraf3">“Aç mısın?” dedi.</p>

      <p class="paragraf3">“Daha aç olduğum zamanlar oldu,” dedim. Saatime baktım.</p>

      <p class="paragraf3">“Pirzola aldım,” dedi Yıldız Turanlı elinde tepsi doğrulurken. “Çırağın aşkına. Marketin sahibi bile şaştı bu işe.”</p>

      <p class="paragraf3">“Televizyonun yok mu?” dedim.</p>

      <p class="paragraf3">“Yatak odasında küçük bir televizyon var,” dedi elinde tepsi dimdik ayakta.</p>

      <p class="paragraf3">“Haberlere bir bakmam lazım,” dedim.</p>

      <p class="paragraf3">Yüzünde bir bulutlanma oldu belki.</p>

      <p class="paragraf3">“Geç içeri.”</p>

      <p class="paragraf3">Tepsisiyle mutfağa girdi. Ben koridordan evin arkasına doğru ilerledim. Konumuna göre banyo olması gereken kapıyı geçtim. Yatak odasının kapısı açıktı. Kapının üstüne yapıştırılmış çıkartmada, yol kenarlarında kimi zaman gördüğümüz levhalardan vardı. Kırmızı üç<span>gen içinde elinde kürek çalışan adam. Altında kocaman harflerle</span> <span class="italik2">“Men At Work!”</span> <span>yazılıydı.</span></p>

      <p class="paragraf3"><span>Odanın ortasında iki kişilik bir yatak vardı. Üzerine çok uzun tüylü pelüş bir örtü atılmıştı. Yatağın kenarında Yıldız Turanlı’nın sabah giydiği şilebezi gecelik ve kalın bir dosya vardı. Pencerenin yanında Amerikan başkanlarının, başkan yardımcılarının ve başkan yardımcısı yardımcılarının kullandığı türden bir çalışma masası duruyordu. Hani şu üstten kayan kapaklı olanlardan. Çalışma masasına köşeli gelen dolap da masif ahşaptı. 37 ekran televizyon alçak, uzun bir makyaj masasının ortasına konulmuştu. İki yanında güzellik ıvır zıvırları vardı karmakarışık. Televizyon kocaman aynanın kullanımını engelliyordu.</span></p>

      <p class="paragraf3"><span>Odada oturacak bir şey olmadığı için, televizyonun üzerinde duran uzaktan kumandayı alıp, yatağa yöneldim. Kendime yer açmak için üzerinde flomasterle ve koca koca harflerle “Nimet Berkan” yazılmış olan dosyayı, elimin tersiyle yatağın başucuna doğru ittim. Televizyonu açtım. Trençkotum üstümde, ayakkabılarım ayağımda, yalnız yaşayan bir kadının yatak odasında otururken tuhaf görünüyor olmalıydım.</span></p>

      <p class="paragraf3"><span>İlk haber stüdyosunda, önceki depremden tanıdığımız ateşli jeoloji uzmanlarından biri vardı. Telefondaki karşıt görüşlü uzmanın dediklerini gülümseyerek dinliyordu. İkinci haber stüdyosu, açık havada, arka planda şeffaf plastik örtü ağırlıklı derme çatma kulübelerin göründüğü bir yerde kurulmuştu. Haberci yelekli sunucu kız, elinde mikrofon, başörtülü kadınların, bıyıklı erkeklerin arasında görüş topluyordu. Üçüncü kanalda ekranın tümünü bir jeoloji haritası kapladı. Televizyon küçük olduğu için neleri gösterdiği anlaşılmıyordu, onu da hızla geçtim.</span></p>

      <p class="paragraf3">Devletin görev başında olduğunu anlatan takım elbiseli adam ekrana geldiğinde Yıldız Turanlı içeri girdi. Ne seyrettiğime baktıktan son<span>ra, hemen eğilip şilebezi geceliği ve dosyayı aldı yatağın üzerinden. Gözleri ekranda, dolaba doğru ilerledi. Önümden rahat geçmesi için oturduğum yerde bacaklarımı kaldırdım.</span></p>

      <p class="paragraf3"><span>“Çok mu hasar?” dedi ahşap dolabın kapağını açarken.</span></p>

      <p class="paragraf3"><span>“Bilmem,” dedim. “Ama televizyoncular heyecanlanmış.”</span></p>

      <p class="paragraf3"><span>“Zeynep’le ilgili bir haber yok tabii,” dedi dolabı kapadıktan sonra. “Deprem yüzünden. Belki böylesi daha iyi.”</span></p>

      <p class="paragraf3"><span>“Belki,” dedim başka bir kanal için tuşa bastığımda.</span></p>

      <p class="paragraf3"><span>Yanıma oturdu.</span></p>

      <p class="paragraf3"><span>“Teşekkür ederim hemen geldiğin için,” dedi. “Çok korkmuştum.”</span></p>

      <p class="paragraf3"><span>“Bir şey değil,” dedim.</span></p>

      <p class="paragraf3"><span>Yüzüme baktı.</span></p>

      <p class="paragraf3"><span>“Yüzündekini bu tıfıl oğlan mı yaptı yoksa?” dedi. “Geldiğinizden beri soracağım, çenemi tuttum.”</span></p>

      <p class="paragraf3"><span>“Hayır,” dedim.</span></p>

      <p class="paragraf3"><span>Elini alnımdaki morluğa yaklaştırdı. Dokunmasına izin verdim.</span></p>

      <p class="paragraf3"><span>“Nasıl oldu peki?”</span></p>

      <p class="paragraf3"><span>“Ben bazen birilerinin hayatını değiştiriyorum,” dedim. “Birileri de bazen benim suratımı.”</span></p>

      <p class="paragraf3"><span>“Bir şey süreyim ister misin?”</span></p>

      <p class="paragraf3"><span>“Hayır,” dedim.</span></p>

      <p class="paragraf3"><span>Uzaktan kumandaya bir kez daha bastım. Depremden haberi olmayan bir VJ çıktı karşımıza. Onu da değiştirdim.</span></p>

      <p class="paragraf3"><span>Çiftleşmeye çalışan iki zürafanın görüntüsü vardı şimdi ekranda. Birlikte seyrettik.</span></p>

      <p class="paragraf3">“Hayat devam ediyor,” dedi Yıldız Turanlı.</p>

      <p class="paragraf3">“Hep eder,” dedim.</p>

      <p class="paragraf3">“Zeynep adına da teşekkür ederim,” dedi. Yüzü bana dönüktü.</p>

      <p class="paragraf3"><span>“Sonra edersin,” dedim.</span></p>

      <p class="paragraf3"><span>“Şimdi...” diye söze başladı. Kablolu yayının görüntüsü gitti aniden. Ekran simsiyah oldu. Tuhaf bir hışırtı kapladı odayı. Ayağa kalktım.</span></p>

      <p class="paragraf3"><span>“Gidiyor musun?” dedi Yıldız Turanlı.</span></p>

      <p class="paragraf3"><span>“Yapmam gereken bir iki şey var,” dedim. “Burada kalırsam yapamam.”</span></p>

      <p class="paragraf3"><span>“Pirzolalar ne olacak?” dedi ayağa kalkarak.</span></p>

      <p class="paragraf3"><span>“Gelecek sefere,” dedim.</span></p>

      <p class="paragraf3"><span>“Her zaman bu kadar cömert olmam,” dedi Yıldız Turanlı. Kapıya birlikte ulaşmıştık.</span></p>

      <p class="paragraf3"><span>Buna cevap vermedim. Aklıma akıllıca bir şey gelmedi.</span></p>

      <p class="paragraf3"><span>Mutfağın önünden geçerken, pişen pirzola kokusu almadım. İyi ki almadım, belki fikrimi değiştirirdim.</span></p>

      <p class="paragraf3"><span>“Hoşça kal,” dedim çıkarken. “Kapını iyi kilitle.”</span></p>

      <p class="paragraf3"><span>Arkamdan kapıyı kapatırken hiçbir şey söylemedi Yıldız Turanlı.</span></p>

      <p class="paragraf3"><span>Merdivenlerden hızla indim. Apartman sakindi. Kapısı hâlâ kapalı servisin önünden geçtim. Kapıyı fazla gürültü etmeden kapatmaya gayret ederek dışarı çıktım.</span></p>

      <p class="paragraf3"><span>Yerler ıslak, hava serin ve temizdi. Hızlı hızlı otomobilimi bıraktığım apartman bahçesine doğru yürüdüm. Hayalimde elimi araç telefonumun ahizesine uzattığımda durdum. Çevreme bakmaya başladım.</span></p>

      <p class="paragraf3"><span>Yıldız Turanlı’nın bana telefon ettiği marketi kolaylıkla buldum. Vitrini ışıl ışıldı hâlâ. Pirzolaları nasıldı acaba? Caddeyi</span> geçip içeri girdim. Eski zaman bıyıklı patron kasanın arkasından bana baktı.</p>

      <p class="paragraf3">“Buyrun?”</p>

      <p class="paragraf3">Bir karton sigara, hazır piz<span>za, kola ve iki üç gofret istedim. Tabii telefonu kullanabilirdim, kasanın arkasındaydı. Ne demek efendim, cep telefonu aramamda hiçbir sakınca yoktu.</span></p>

      <p class="paragraf3"><span>Kasanın arkasına uzanıp telefonu önüme çektim. Tunç Kibar’ın kapıdan çıkmadan önce tane tane sıraladığı on bir numarayı tuşladım.</span></p>

      <p class="paragraf3"><span>Telefon daha ikinci çalışında açıldı.</span></p>

      <p class="paragraf3"><span>“Evet?” dedi daha önce duyduğum bir kadın sesi.</span></p>

      <p class="paragraf3"><span>Cevap vermedim.</span></p>

      <p class="paragraf3"><span>“Evet?” dedi kadın tekrar.</span></p>

      <p class="paragraf3"><span>Yine ses çıkarmadım.</span></p>

      <p class="paragraf3"><span>“Allah belanızı versin!” dedi kadın sonra. “Ne istiyorsunuz benden anlamadım? Allah belanızı versin!” Bir an bekledi, benden yine ses gelmeyince kapadı.</span></p>

      <p class="paragraf3"><span>“Açılmadı,” dedim elinde istediklerim dolu bir poşetle bana doğru bakan patrona. “Ne kadar tuttu?”</span></p>

      <p class="paragraf3"><span>Öfkeliydi tamam... Öfkeli olduğu kadar da korkuyordu bana sorarsanız Süha Zengin’in karısı.</span></p>

      <p class="paragraf3"><span>Adama parasını ödedim. Elimde poşetle dışarı çıktım. Otomobilimi bıraktığım yabancılara yasak park yerine kadar, akşam evine eli dolu dönen ağırbaşlı bir aile babası gibi yürüdüm.</span></p>

      <p class="paragraf3"><span>“Market açık olduğuna göre, bizim mahallenin fotoğrafçısı da açıktır hâlâ,” dedim içimden.</span></p>

      <p class="paragraf3"><span>Açıktı da.</span></p>

      <p class="paragraf3"><span>Tunç Kibar’ın makinesinden çıkardığım filmi ne zaman alabileceğimi sordum önce. Tabii ki aceleydi. Üstelik yarın pazardı.</span> Pazartesi sabahı erkenden alabilmeme gayret edecekti. Söz veremezdi. Film cebime geri girdi.</p>

      <p class="paragraf3">Apartmanımın önündeki pak yeri kalabalıktı. İnsanlar ayakta, önemli bir şey konuşanların tavrıyla duruyorlardı. Apartman yöneticisi emekli asker, karısı, <span>sitenin akıldanesi kadınlar, bir iki liseli kız. Havada acayip bir korku vardı.</span></p>

      <p class="paragraf3"><span>“Yine mi sallandık?” dedim mecburen, otomobilden indiğimde hepsi dönüp bana bakınca.</span></p>

      <p class="paragraf3"><span>“Hayır ama yarım saate kadar büyük bir deprem olacakmış,” dedi asker emeklisi yöneticimiz. “CNN’de altyazı geçmiş.”</span></p>

      <p class="paragraf3"><span>“Olursa bana da haber verin,” dedim önlerinden geçip apartmana doğru ilerlerken.</span></p>

      <p class="paragraf3"><span>Merdivenlerden çıkıp evime girene kadar deprem olmadı. Olmayacağını da tahmin ediyordum zaten.</span></p>

      <p class="paragraf3"><span>Telesekreterde not yoktu. Aylardır adını ve numarasını bırakmadan yardım isteyen kadın bile aramamıştı. “Deprem derdine düştü herhalde,” dedim kendi kendime. Televizyonu açıp mutfağa girdim. Hazır pizzanın birini mikrodalgaya koydum.</span></p>

      <p class="paragraf3"><span>Televizyonlarda depremden başka haber yoktu. Olacağa da benzemiyordu. CNN’e geldim. Sesini kıstım.</span></p>

      <p class="paragraf3"><span>Hazır pizzamı, pirzola niyetine, iki bardak kola eşliğinde yedim. Kahvemi sakin sakin içtim. Bilgisayar uzaktan sessizce gözüme bakıyordu.</span></p>

      <p class="paragraf3"><span>Başına geçmeden</span> <span class="italik2">Sensei</span><span>’yi aradım. Sesi keyifliydi, ama sakatlığı sürüyordu. Doktor fizik tedavi önermişti. Epey zaman çalışamayacaktık. Bana bu arada başka bir</span> <span class="italik2">dojo</span><span>’da çalışıp ara vermemi önerdi. Reklamcı arkadaşımı görüyor muydum?</span></p>

      <p class="paragraf3"><span>Görmüyordum.</span></p>

      <p class="paragraf3"><span>Telefonu kapadıktan sonra bilgisayarın başına geçtim. Chicago’da hâlâ yaz mevsimi sürüyordu. Rüzgâr sıfırdı. Meigs’in çevresinde hava trafiği yoktu. Cessna ya da büyük bir uçak kötü bir inişten sonra hasar gördüğünde teknik müdürler, personel</span> müdürleri, genel müdürler sıraya girip insanı azarlamıyordu. Meslektaşların yorumlaması mümkün olmayan bakışlarla bakmıyorlardı yüzüne. Hostesler uzak durmuyordu. İstemezsen <span class="italik2">flight log</span>’a yazmıyordun kazay<span>ı.</span></p>

      <p class="paragraf3"><span>Yine de rahatlatıcıydı uçmak.</span></p>

      <p class="paragraf3"><span>20.000 fite çıkıp motoru kapadığımda çaldı telefon.</span></p>

      <p class="paragraf3"><span>İkinci çalışına kadar her şeyin dengede olup olmadığını gözlemledim göstergelerde.</span></p>

      <p class="paragraf3"><span>Üçüncü çalışta kokpitten inip telefonu kaldırdım.</span></p>

      <p class="paragraf3"><span>“Adım Süha Zengin,” dedi Süha Zengin’in sesi. Resmi bir hava vardı sesinde. “Remzi Ünal’la görüşebilir miyim?”</span></p>

      <p class="paragraf3"><span>“Daha önce tanışmıştık canım,” demek geldi içimden, çenemi tuttum.</span></p>

      <p class="paragraf3"><span>“Buyrun, benim,” dedim.</span></p>

      <p class="paragraf3"><span>“Adınızı bir tanıdığımdan aldım,” dedi Süha Zengin. “Önemli bir meselede yardımınızı isteyecektim.”</span></p>

      <p class="paragraf3"><span>Oyununa katıldım.</span></p>

      <p class="paragraf3"><span>“Şu sıralar meşgulüm ama...” dedim. “Sizi hayal kırıklığına uğratmak istemem. Mesele neydi?”</span></p>

      <p class="paragraf3"><span>“Eşimle ilgili. Acaba gelip eşimle konuşabilir miydiniz?”</span></p>

      <p class="paragraf3"><span>“Şimdi mi?” dedim.</span></p>

      <p class="paragraf3"><span>“Şimdi olabilirse seviniriz,” dedi Süha Zengin. “Uygun değil misiniz?”</span></p>

      <p class="paragraf3"><span>Saatime, CNN’deki Brezilya sel haberine ve masanın üstündeki yemek artıklarına baktım.</span></p>

      <p class="paragraf3"><span>“Bundan daha uygun olamazdım,” dedim. “Adresi verin lütfen.”</span></p>

      <p class="paragraf3"><span>“Rüyakent’i biliyor musunuz?” dedi Süha Zengin.</span></p>

      <p class="paragraf3"><span>“Önünden geçmiştim,” dedim. “Sarıyer’in ilerisinde...”</span></p>

      <p class="paragraf3">“Tamam,” dedi. “Ben kapıdaki çocuklara haber vereceğim. Onlar yardımcı olurlar size.”</p>

      <p class="paragraf3">“Anlaştık,” dedim.</p>

      <p class="paragraf3">Telefonu kapadıktan sonra gidip Cessna’ya baktım önce. Rüzgârsız, trafiksiz <span>gökyüzünde ağır ağır süzülüyordu. Programın ayarlarıyla oynadım biraz. Hava koşullarını</span> <span class="italik2">random</span><span>’a getirdim. Bilgisayarın dışındaki her şeyi kapatıp çıktım.</span></p>

      <p class="paragraf3"><span>Apartmanın park yerindeki deprem beklentisi toplantısı çoktan dağılmıştı. Dikkatsiz park etmiş hıyarın biri yüzünden zorlukla çıkardım otomobilimi bıraktığım yerden. Radyoyu açıp Maslak üzerinden Sarıyer’e doğru yola çıktım.</span></p>

      <p class="paragraf3"><span>Radyolar çok neşeli parçalar çalmıyorlardı bu akşam. İşime geldi.</span></p>

      <p class="paragraf3"><span>Rüyakent’in tabelaları, buralara hiç gelmemiş birinin bile yolunu şaşırmasını engelleyecek kadar çoktu. Yaklaştıkça da büyüyordu.</span></p>

      <p class="paragraf3"><span>İki adam boyu duvarların bittiği noktadaki kışla nizamiyesi büyüklüğünde giriş kapısında, iner kalkar engelin önünde durdum.</span></p>

      <p class="paragraf3"><span>Bilinmedik bir ülkenin askeri üniformasına benzeyen bir giysi içinde bir çocuk yaklaştı otomobilime.</span></p>

      <p class="paragraf3"><span>“Buyrun efendim?” dedi.</span></p>

      <p class="paragraf3"><span>“Süha Zenginlere gidiyorum,” dedim. “Haberleri var.”</span></p>

      <p class="paragraf3"><span>“Evet efendim,” dedi çocuk. “Lütfen beni izler misiniz?”</span></p>

      <p class="paragraf3"><span>İçini göstermeyen pencereli giriş binasındaki birilerine eliyle işaret etti. İner kalkar engel yükselmeye başladı. Çocuk o arada binanın yanında duran dört motosikletten birine biniyordu.</span></p>

      <p class="paragraf3"><span>Usta bir dönüşle yola koyuldu oğlan. Motosikletten hiç ses çıkmıyordu. Peşine düştüm.</span></p>

      <p class="paragraf3"><span>Kimselerin olmadığı tatil köyüne benzer bir yerleşim içinde ilerledik. Yolun kenarında park edilmiş otomobil bile yoktu. Evlerin çoğunda bütün ışıklar yanıyordu. Adını bilmediğim egzotik</span> çağrışımlı ağaçlar, sonradan ve çok uzaklardan getirilmişe benziyordu.</p>

      <p class="paragraf3">İki cadde sonra sola döndü motosikletli oğlan. Yüz metre kadar ileride sağa çekti. Çevik bir hareke<span>tle inip otomobilime doğru ilerledi.</span></p>

      <p class="paragraf3"><span>“Süha Beylerin evi şu,” dedi önünde durduğu sarmaşıklarla bezeli pergolalı giriş kapısını göstererek. “Siz de lütfen şuraya park edin.”</span></p>

      <p class="paragraf3"><span>Yüz metre kadar ilerideki “Misafir Otoparkı” yazılı alanı gösterdi.</span></p>

      <p class="paragraf3"><span>Otomobilimi gösterdiği yere bırakıp geri yürümeye başladığımda gitmişti. Sarmaşıkların altından ilerledim. Sağım ve solumdaki bahçe bakımlıydı. Yerler çakıl döşeliydi.</span></p>

      <p class="paragraf3"><span>Kapıyı çaldım.</span></p>

      <p class="paragraf3"><span>Redingotlu bir uşak yerine Süha Zengin’in kendisi açtı kapıyı. Ardına kadar.</span></p>

      <p class="paragraf3"><span>“Teşekkür ederim gecenin bu saatinde geldiğin için,” dedi. “Karım panikte gibi. Ama hiçbir şey anlatmıyor. Bizim meseleyle ilgili galiba. Ne yapacağımı bilemedim.”</span></p>

      <p class="paragraf3"><span>“Önemli değil,” dedim.</span></p>

      <p class="paragraf3"><span>“Alayım,” dedi elini uzatarak. Trençkotumu çıkardım.</span></p>

      <p class="paragraf3"><span>Benim salonum kadar büyük bir girişteydik. Sağda solda dev vazolar duruyordu. Yerler mermerdi. Duvarlardaki girintilerde göğüslerini ve bacak arasını elleriyle kapatmış antik taklidi heykeller vardı. Kendimi Philip Marlowe gibi hissettim.</span></p>

      <p class="paragraf3"><span>“Telefon ettiğimde yanımdaydı,” dedi Süha Zengin, trençkotumu kocaman bir dolabı açıp içine astıktan sonra.</span></p>

      <p class="paragraf3"><span>“Anladım,” dedim.</span></p>

      <p class="paragraf3"><span>“Teşekkür ederim,” dedi tekrar. “Buradan.”</span></p>

      <p class="paragraf3">Kocaman girişin sol tarafındaki geniş kapıya doğru ilerledik. Büyük bir kısmı boş ışıklarla aydınlatılmış, kocaman bir salona girdik. Tavana kadar yükselen bitkiler vardı. Üç ayrı oturma takımı saydım. Yerler cam gibiydi. Derinlerden bir yerden klasik müzik yükseliyordu. Duvarlarda resim yoktu ama. Süha Zengin önde, ben arkada, salonun bitişiğindeki, yerden tavana camlı bölüme doğru yür<span>üdük.</span></p>

      <p class="paragraf3"><span>Süha Zengin’in karısı İran şahının Topkapı Sarayı’ndaki tahtına benzer bir koltukta oturuyordu.</span></p>

      <p class="paragraf3"><span>Yaklaşıp yüzünü o loşlukta daha iyi görünce Süha Zengin’in ne demek istediğini anladım. İlaçlarını görmeme gerek yoktu.</span></p>

      <p class="paragraf3"><span>Çirkin değildi aslında kadın. Ya da zamanında hiç çirkin değildi. O sivri çenesine karşın. Ama şimdi seni sevmiyorum, yanındakini de sevmiyorum, aslında hiç kimseyi sevmiyorum diye bağıran suratıyla, yaşına yakışmayan kısacık saçlarıyla ve üstündeki uçları örgülü siyah şalıyla hiç tipim değildi açıkçası. Bu aralar kimsenin de tipi olabileceğini düşünmüyordum.</span></p>

      <p class="paragraf3"><span>Yakınındaki kıvrık bacaklı sehpanın üzerindeki Çin vazosunun yanında, 1930’lardan kalmış kılıklı bir telefon, onun yanında da elimin içinde kaybolacak küçüklükte bir cep telefonu duruyordu.</span></p>

      <p class="paragraf3"><span>“Neveser,” dedi Süha Zengin. “Remzi Bey sağ olsun kalktı geldi buralara kadar.”</span></p>

      <p class="paragraf3"><span>Neveser Zengin yerinden kalkmadı. Elini de uzatmadı. Bana şöyle bir baktı.</span></p>

      <p class="paragraf3"><span>“Hoş geldiniz,” dedi, söylediğinin tersini çağrıştıran bir sesle.</span></p>

      <p class="paragraf3"><span>“Dostlarımın dostlarını zor bir anda yalnız bırakmak istemedim,” dedim. Dediğime kendim de inanmadım sonra. Dekor insanı etkiliyordu ne de olsa.</span></p>

      <p class="paragraf3"><span>Süha Zengin bana yer gösterdi. Tahtın çaprazındaki kadife kaplı koltuğa oturdum.</span></p>

      <p class="paragraf3">“Bir şey alır mıydınız?” dedi sonra.</p>

      <p class="paragraf3">“Teşekkür eder<span>im,” dedim. “İyiyim.”</span></p>

      <p class="paragraf3"><span>“Sen Neveser?” dedi karısına. “Ben bir viski alacağım.”</span></p>

      <p class="paragraf3"><span>Neveser Zengin eliyle</span> <span class="italik2">başımdan git</span> <span>der gibi bir işaret yaptı kocasına. Süha Zengin uzaklaştı yanımızdan.</span></p>

      <p class="paragraf3"><span>Neveser Zengin bir kez daha bana baktı. Yeteneklerimin ne olduğunu anlamaya çalışıyor gibiydi.</span></p>

      <p class="paragraf3"><span>“Canınızı sıkan şey nedir?” dedim.</span></p>

      <p class="paragraf3"><span>“Size anlatmak istediğimden emin değilim,” dedi Neveser Zengin. “Süha neden çağırdı bilmem.”</span></p>

      <p class="paragraf3"><span>“Beni bir doktor gibi görürseniz sevinirim,” dedim. “Söyledikleriniz aramızda kalır.”</span></p>

      <p class="paragraf3"><span>“Doktorları sevmem,” dedi Neveser Zengin.</span></p>

      <p class="paragraf3"><span>Yeteneklerimin ne olduğunu biraz anlamasına izin vermeye karar verdim. Süha Zengin’in oyununu bozmak pahasına konuştum.</span></p>

      <p class="paragraf3"><span>“Ben de,” dedim. “Hele kibar olmayı başaramayan bazıları var ki, onları hiç sevmem.”</span></p>

      <p class="paragraf3"><span>Tahtında dikildi birden. Sivri çenesi titredi. Şalının ilmiklerini tırtıklamaya başladı. İlgisini çekmeyi başarmıştım anlaşılan.</span></p>

      <p class="paragraf3"><span>“İnsan doğru doktora gitmeli demek ki,” dedi dişlerinin arasından.</span></p>

      <p class="paragraf3"><span>Başımı salladım bildiğimden daha çok şey biliyormuşum gibi.</span></p>

      <p class="paragraf3"><span>Süha Zengin elinde bir bardakla geri döndü.</span></p>

      <p class="paragraf3"><span>“Anlattın mı meseleyi canım?” dedi karısına benimkinin karşısındaki kadife koltuğa otururken. Bir üçgen oluşturmuş olduk böylece. Üçgenin tepesinde taht vardı tabii.</span></p>

      <p class="paragraf3"><span>“Biraz tanıştık,” dedim. Neveser Zengin başını sallayarak onayladı.</span></p>

      <p class="paragraf3">“Mesele şu,” dedi Süha Zengin. “Neveser bir telefon sapığına çattı. Ama tuhaf bir sapık bu. Öyle değil mi canım?”</p>

      <p class="paragraf3">“Evet,” dedi N<span>eveser Zengin, yerdeki halıya bakarak.</span></p>

      <p class="paragraf3"><span>Süha Zengin viskisinden bir yudum aldı.</span></p>

      <p class="paragraf3"><span>“Anlatsana hayatım,” dedi sonra. Bana döndü. “Neveser dertleriyle beni meşgul etmeyi istemediği için hiç bahsetmedi bana bundan. Tesadüfen öğrendim.”</span></p>

      <p class="paragraf3"><span>“Israrla arıyorlar,” dedi Neveser Zengin. “Sinirlerim bozuldu.”</span></p>

      <p class="paragraf3"><span>“Ne diyorlar?” dedim.</span></p>

      <p class="paragraf3"><span>“Tunç Kibar adında birinin yerini benim bildiğime inanıyorlar herhalde,” dedi Neveser Zengin gözlerini yerdeki halıdan kaldırmadan. “Her telefonlarında daha kabalaşıyorlar.”</span></p>

      <p class="paragraf3"><span>Süha Zengin gözlerimi buldu, viskisinden bir yudum daha alırken.</span></p>

      <p class="paragraf3"><span>“Ne zaman başladı bu?” dedim.</span></p>

      <p class="paragraf3"><span>“İki gün önce başlamış,” dedi Süha Zengin. Başıyla antika telefonun yanındaki minicik cep telefonunu işaret etti. “Bugün bir ara telefon çaldı. Neveser... ee... banyodaydı. Ben açtım telefonunu. Öyle haberim oldu.”</span></p>

      <p class="paragraf3"><span>“Son aradıklarında bir şey söylemediler ama,” dedi Neveser Zengin. “Tek kelime etmeden sustular. O zaman daha çok korktum.”</span></p>

      <p class="paragraf3"><span>Marketin telefonunu ekranda görüp geri aramadığına sevindim. Adam ne derdi acaba?</span></p>

      <p class="paragraf3"><span>“Polise bildirmek istemediniz mi?” dedim. “Bugünlerde şipşak buluyorlar.</span></p>

      <p class="paragraf3"><span>“Ne polisi?” dedi Neveser Zengin. “Polisle molisle uğraşamam ben. Katiyen istemem polis.”</span></p>

      <p class="paragraf3">“Sen bu Tunç denen adamı tanıyor musunuz bir şekilde?” dedi Süha Zengin. Bu soruyu ben yokken sorup sormadığını merak ettim.</p>

      <p class="paragraf3">Neveser Zengin benim yüzüme baktı cevap verirken.</p>

      <p class="paragraf3">“Hiç duymadım,” dedi.</p>

      <p class="paragraf3">Benim yüzümde o doktor ifadesi vardı herhalde.</p>

      <p class="paragraf3">“Ee, senin cep numa<span>ranı nereden bulabilmiş olabilirler ki?” dedi Süha Zengin. Cevabı benden bekler gibiydi.</span></p>

      <p class="paragraf3"><span>Hipokrat yeminimi tutmaya karar verdim.</span></p>

      <p class="paragraf3"><span>“Vallaha her şey olabilir,” dedim. “Bir numarayı birisi yanlış tuşlamıştır, öyle gider.”</span></p>

      <p class="paragraf3"><span>Bu sefer Neveser Zengin’le göz göze geldik.</span></p>

      <p class="paragraf3"><span>“Bir şey yapabilir misiniz bu konuda?” dedi sivri çenesini sinirli sinirli oynatarak. “Beni bundan kurtarırsanız size müteşekkir olurum.”</span></p>

      <p class="paragraf3"><span>“Sanırım,” dedim. “Cep telefonunuzu bana verebilir misiniz bir süre için? Bir daha ararlarsa ben konuşsam iyi olur.”</span></p>

      <p class="paragraf3"><span>“Tabii,” dedi Neveser Zengin. Üzerinden bir yük kalkmış gibiydi. “Ben birkaç gün telefon kullanmasam da olur.”</span></p>

      <p class="paragraf3"><span>“İstersen yarın alırız bir tane yeni hatlı telefon,” dedi Süha Zengin.</span></p>

      <p class="paragraf3"><span>Neveser Zengin kocasına cevap vermedi. Ben ayağa kalktım.</span></p>

      <p class="paragraf3"><span>“İzninizle,” dedim. “Geç oldu. Ev numaranızdan falan ararlarsa haberim olsun.” Cüzdanımdan reklamcı arkadaşımın ajansındaki en yetenekli grafikere tasarlatıp bastırdığı kartvizitlerden bir tane çıkarıp Neveser Zengin’in eline tutuşturdum. Süha Zengin karısının küçük cep telefonunu bana uzattı.</span></p>

      <p class="paragraf3"><span>“Şarjı bitmeye yüz tutunca ne yapacaksınız?” dedi.</span></p>

      <p class="paragraf3"><span>“Bir çare bulurum,” dedim.</span></p>

      <p class="paragraf3"><span>“Şeyi konuşmadınız Süha?” dedi Neveser Zengin.</span></p>

      <p class="paragraf3"><span>“Evet,” dedi Süha Zengin. “Yardımlarınız için ne...”</span></p>

      <p class="paragraf3"><span>Sözünü kestim.</span></p>

      <p class="paragraf3">“Hele bir sonuç alalım da,” dedim, daha çok Neveser Zengin’e bakarak. “İyi geceler.” Cep telefonunu pantolonumun cebine koydum.</p>

      <p class="paragraf3">“İyi geceler,” dedi Neveser Zengin. Bu kez ayağa kalkmıştı.</p>

      <p class="paragraf3">“Rahatsız olma canım, ben geçiririm Remzi Bey’i,” dedi Süha Zengin. Geldiğimiz yöne doğru yürümeye başladı. Kadına doğru hafifçe eğilip o<span>nu izledim.</span></p>

      <p class="paragraf3"><span>“Tuhaf hikâye değil mi?” dedi Süha Zengin bana, girişteki dolaba astığı trençkotumu verirken. “Tunç Kibar adını duyar duymaz seni aramam gerektiğini düşündüm. Belki de boşuna geldin buralara kadar.”</span></p>

      <p class="paragraf3"><span>“İyi ettiniz,” dedim. “Karınızla tanıştığıma sevindim.”</span></p>

      <p class="paragraf3"><span>Yüzüme, sanki tuhaf bir şey söylemişim gibi baktı.</span></p>

      <p class="paragraf3"><span>“O telefon numarası yanlışlığına inanmıyorsun herhalde?” dedi.</span></p>

      <p class="paragraf3"><span>“Başka ne olabilir?” dedim.</span></p>

      <p class="paragraf3"><span>“Bilmem,” dedi Süha Zengin. “Bilsem seni aramazdım.”</span></p>

      <p class="paragraf3"><span>“Zeynep’in vurulduğunu söylediniz mi eşinize?” dedim.</span></p>

      <p class="paragraf3"><span>“Söyledim,” dedi Süha Zengin. “Bugün ortalarda görünmememi açıklamak için söylemek zorunda kaldım. Epey arayan olmuş.”</span></p>

      <p class="paragraf3"><span>“Tepkisi ne oldu?” dedim.</span></p>

      <p class="paragraf3"><span>“Bilmem,” dedi Süha Zengin. “Çok ilgilenmiş gibi gözükmedi. ‘Yazık olmuş,’ falan. Daha çok bu kendisini arayanlardaydı kafası. Ben de üstüne gitmedim.”</span></p>

      <p class="paragraf3"><span>“Polisten de ses çıkmadı?” dedim.</span></p>

      <p class="paragraf3"><span>“Hayır. Eve gelene kadar üç kere daha konuştum ofisle. Olsa söylerlerdi.”</span></p>

      <p class="paragraf3"><span>Elimi kapının kocaman tokmağına attım.</span></p>

      <p class="paragraf3"><span>“Nimet Hanım’ın sinirleri ne halde acaba?” dedim. “Bu arada, soyadı nedir onun?”</span></p>

      <p class="paragraf3"><span>“Çankaya,” dedi Süha Zengin. “Ne tuhaf soyadı değil mi? Neden sordun?”</span></p>

      <p class="paragraf3">Cevap vermedim.</p>

      <p class="paragraf3">“İyi geceler,” dedim. “Bir şey çıkarsa ararım.”</p>

      <p class="paragraf3">“İyi geceler,” dedi kapıyı arkamdan kapamadan önce.</p>

      <p class="paragraf3">Çakıllı yoldan ağır ağır yürüdüm. Geç saatlerde eve çağrılan bir doktor gibi.</p>

      <p class="paragraf3">Otomobilime geldiğimde üşüdüğümü hissettim. Motoru çalıştırdıktan sonra kaloriferi son kademeye getirdim. Bir sigara yaktım. Neveser Zengin’in cep telefonunu yolcu koltuğunun üzerine bıraktım. Issız zengin sokaklarından ağır ağır ilerledim.</p>

      <p class="paragraf3">Araç telefonum kışla nizamiyesine benzeyen giriş kapısındaki çocuklar iner kalkar engeli kaldırıp geçmeme izin verdikten hemen sonra çaldı.</p>

      <p class="paragraf3">İkinci kez çalmasına izin vermeden kaldırdım.</p>

      <p class="paragraf3">“Remzi Bey?” dedi Neveser Zengin’in özellikle alçak tutulmuş sesi.</p>

      <p class="paragraf3">Bu telefonu bekliyordum, ama bu kadar erken değil itiraf etmek gerekirse.</p>
    </div>
  </div>
</body>
</html>
