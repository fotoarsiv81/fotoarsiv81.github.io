<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-29</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-29" xml:lang="en-GB">29  </p>
			<p class="paragraf"><span>  </span></p>
			<p class="paragraf"><span>Marco masasında oturmuş dışarıya bakıyordu ama hiçbir şey görmüyordu. Kapı kapalıydı. Pahalı maun masanın yüzeyine bakıyordu; işini büyütüp bu ofisi kiraladığında büyük bir özenle seçtiği masaya.   </span></p>
			<p class="paragraf"><span>O günlerdeki masumiyetini ve iyimserliğini düşündükçe midesi bulandı. Başarılı girişimci imajını kusursuz bir biçimde yansıtan ofisine acıklı gözlerle baktı. Etkileyici çalışma masasını, şehir manzarasını, pencerenin karşısındaki nehri, lüks deri koltukları ve modern tabloları inceledi. Zevk sahibi olan Anne, ofisi dekore etmesine yardımcı olmuştu.  </span></p>
			<p class="paragraf"><span>Bunu yaparken –eşyalar için alışveriş yaparken ve her şeyi yerleştirirken– birlikte ne kadar eğlendiklerini hatırladı. İşleri bitince Marco kapıyı kilitler, bir şişe şampanya açar ve kıkırdayan karısıyla yerde sevişirdi.  </span></p>
			<p class="paragraf"><span>O zamanlar üzerinde baskı vardı; herkesin –Anne’in, anne-babasının ve kendisinin– beklentilerini karşılaması gerekiyordu. Belki de başka biriyle evlenseydi, yavaş yavaş yükselmek, işini azimle, yeteneğini kullanarak ve çok çalışarak yavaşça büyütmek onu tatmin ederdi. Ama elinde her şeye daha hızlı ulaşma fırsatı vardı ve o da bunu değerlendirmişti. Hırslıydı. Bu para kendisine gümüş tepside sunulmuştu ve tabii ki hemen başarılı olması bekleniyordu. Elinde bu kadar cömert bir miktar varken, nasıl başarılı olmazdı ki? Üzerinde büyük bir baskı vardı. Özellikle de onu Richard finanse ettiği için, işlerinin nasıl gittiğiyle daha da yakından ilgileniyordu.  </span></p>
			<p class="paragraf"><span>Her şey gerçek olamayacak kadar güzel görünüyordu ve öyleydi de.  </span></p>
			<p class="paragraf"><span>Marco yeterince hazırlık yapmadan büyük müşterilerin peşine düşmüştü. Acemi çaylaklara özgü o klasik hatayı yaparak fazla hızlı büyümüştü. Eğer Anne ile evlenmeseydi; hayır, düğün hediyesi olan evlerini ve yıllar sonra da anne ve babasının verdiği borcu kabul etmeseydi, bir yerlerde bir daire kiralayabilirlerdi. Marco’nun şehir merkezinden uzakta, çirkin bir ofisi olurdu ve bir Audi’ye binemezdi ama çok çalışır ve imkânları dahilinde başarısını katlardı. Anne ile birlikte mutlu olurlardı.  </span></p>
			<p class="paragraf"><span>Cora evde olurdu.   </span></p>
			<p class="paragraf"><span>Ama işler nasıl da sarpa sarmıştı. İflasın eşiğinde olan, gereğinden fazla dallanıp budaklanmış bir şirketin sahibiydi. Çocuk kaçıran biriydi. Suçluydu. Yalancıydı. Polisler ondan şüpheleniyorlardı. Ne yaptığını bilen egoist kayınpederinin ve para istemekten asla vazgeçmeyecek olan taş kalpli bir şantajcının eline düşmüştü. Elinde pek çok imkân –iş için para ve Richard’ın doğa kulübündeki tanıdıkları aracılığıyla gelen bağlantılar– olmasına rağmen, şirketin iflas etmesine az kalmıştı.  </span></p>
			<p class="paragraf"><span>Alice ve Richard’ın Marco’nun işine yaptıkları yatırım ziyan olmuştu. Tıpkı Cora için ödedikleri beş milyon dolar gibi. Ve şimdi de Richard çocuk hırsızlarıyla pazarlık ediyordu; Cora’yı geri almak için daha da fazlasını ödeyeceklerdi. Marco’nun ne kadar daha verecekleri konusunda hiçbir fikri yoktu.   </span></p>
			<p class="paragraf"><span>Kim bilir Anne’in anne ve babası ondan nasıl da nefret ediyorlardı. Marco ilk defa durumu onların açısından değerlendirdi. Hayal kırıklığına uğramalarını anlayabiliyordu. Marco onları yarı yolda bırakmıştı. Sonunda şirketi şaşırtıcı bir biçimde başarısız olmuştu; hem de bunca yardıma rağmen. Marco işleri kendi bildiği gibi yapmış olsaydı, nihayetinde çok başarılı olacağına inanıyordu. Ama Richard onu altından kalkamayacağı anlaşmaları kabul etmeye itmişti. Sonra da Marco çaresiz kalmıştı.   </span></p>
			<p class="paragraf"><span>İşler birkaç ay önce gerçekten ters gitmeye başladığında, Marco Anne’in şiddeti giderek artan depresyonu karşısında kendini çaresiz hissedeceği evine gitmeden önce, köşedeki barda bir şeyler içmeyi alışkanlık haline getirmişti. Genellikle saat beş sularında gelirdi. Barda oturur, tek bir kadeh içer, amber renkli sıvıya bakarak kara kara ne halt edeceğini düşünürdü.  </span></p>
			<p class="paragraf"><span>Sonra, henüz eve dönmek istemediğinden nehir kenarında yürüyüşe çıkardı. Bir banka oturur ve suya bakardı.  </span></p>
			<p class="paragraf"><span>Bir gün yaşlıca bir adam gelip yanına oturdu. Kişisel alanının ihlal edildiğini hisseden Marco sinirlendi ve kalkmaya hazırlandı. Fakat adam Marco’nun gitmesine fırsat bırakmadan, son derece dostane bir tavırla onunla konuştu.   </span></p>
			<p class="paragraf"><span>Anlayışlı bir sesle, “Biraz sıkkın görünüyorsun” dedi.   </span></p>
			<p class="paragraf"><span>Marco tersçe cevap verdi. “Öyle de denebilir.”  </span></p>
			<p class="paragraf"><span>Adam, “Kız arkadaşından mı ayrıldın?” diye sordu.  </span></p>
			<p class="paragraf"><span>“Keşke o kadar basit olsaydı” dedi Marco.  </span></p>
			<p class="paragraf"><span>Adam, “Ah, o zaman işle ilgili bir sorun olmalı” deyip gülümsedi. “İşle ilgili sorunlar </span><span class="CharOverride-11">çok daha</span><span> kötüdür.” Sonra elini uzattı. “Bruce Neeland” diyerek kendini tanıttı.  </span></p>
			<p class="paragraf"><span>Marco onun elini sıktı. “Marco Conti.”  </span></p>
			<p class="paragraf"><span>Derken, Marco Bruce ile karşılaşmaktan hoşlanmaya başladı. Onu gerçek anlamda tanımayan ve yargılamayan birine dertlerini anlatmanın kendisini rahatlattığını anlamıştı. Anne’in depresyonu ve başarı beklentisi nedeniyle, ona gerçekten neler olup bittiğini söyleyemezdi. Anne’e işlerin bozulduğunu anlatmamıştı ve bunu söylemeye kalkışsa bile, birdenbire şirketin ne kadar zor durumda olduğunu açıklayamazdı.   </span></p>
			<p class="paragraf"><span>Bruce Marco’yu anlıyormuş gibi görünüyordu. İnsanın kolayca ısındığı, sıcak ve içten biriydi. Borsacıydı. İyi ve kötü zamanları olmuştu. Kötü zamanları atlatmak için dayanıklı olmak gerekiyordu. Bruce pahalı, iyi kesimli takım elbisesinin içinde Marco’nun yanında otururken, “Bu her zaman kolay değil” demişti.   </span></p>
			<p class="paragraf"><span>Marco da, “Orası kesin” diyerek ona katılmıştı.   </span></p>
			<p class="paragraf"><span>Bir gün Marco barda içkiyi biraz fazla kaçırdı. Sonra, nehir kıyısında Bruce’a gereğinden fazlasını anlattı. Kayınvalidesi ve kayınpederiyle yaşadığı sorunlar ağzından kaçıverdi. Bruce iyi bir dinleyiciydi.   </span></p>
			<p class="paragraf"><span>Marco, “Onlara bir sürü borcum var” diye itiraf etti.   </span></p>
			<p class="paragraf"><span>Bruce nehre bakarak, “Onlar senin kayınvaliden ve kayınpederin. Eğer borcunu ödeyemezsen seni balıklara yem yapacak değiller ya” dedi.  </span></p>
			<p class="paragraf"><span>“Belki de öyle yapsalar daha iyi” dedi Marco yüzünü ekşiterek. Karısının anne ve babasının işi ve evleri aracılığıyla onu avuçlarının içine aldıklarını, hatta karısını kendisine karşı kışkırtmaya çalıştıklarını açıkladı.   </span></p>
			<p class="paragraf"><span>Bruce dudaklarını bükerek, “Anlaşılan seni kıskıvrak yakalamışlar” dedi.   </span></p>
			<p class="paragraf"><span>“Evet.” Marco ceketini çıkarıp bankın arkasına astı. Yaz gelmişti ve akşamları hava ılıktı.  </span></p>
			<p class="paragraf"><span>“Peki ne yapacaksın?”  </span></p>
			<p class="paragraf"><span>“Bilmiyorum.”  </span></p>
			<p class="paragraf"><span>Bruce, “Onlardan işleri yoluna koyana dek yetecek miktarda borç isteyebilirsin“ diye önerdi. “Kaybedecek bir şeyin yok.”  </span></p>
			<p class="paragraf"><span>“Hiç sanmam.”  </span></p>
			<p class="paragraf"><span>Bruce gözlerinin içine baktı. “Neden ki? Saçmalama. Sor gitsin. Kendini bu bataktan kurtar. Pes etme. Zaten yatırımlarını korumaya çalışacaklardır. En azından onlara bu şansı ver.”  </span></p>
			<p class="paragraf"><span>Marco bunu düşündü. Her ne kadar bu öneriden nefret etse de, Richard’a karşı dürüst olmak ve ona şirketinin zor durumda olduğunu söylemek akla yatkın bir çözümdü. Bunun ikisinin arasında kalmasını, Anne ve Alice’e bir şey söylememesini rica edebilirdi. Ne de olsa, şirketlerin ekonominin gidişatı yüzünden başarısız olması sık yaşanan bir şeydi. Piyasa koşulları Richard’ın hayata atıldığı dönemden çok daha acımasızdı. Tabii Richard duruma asla bu şekilde bakmazdı. En azından bunu asla itiraf etmezdi.  </span></p>
			<p class="paragraf"><span>“Kayınpederinden borç iste” dedi Bruce. “Bankaya gitme.”  </span></p>
			<p class="paragraf"><span>Marco Bruce’a söylememişti ama çoktan bankaya gitmişti. Birkaç ay önce, evi ipotek ettirmişti. Anne’e bunu piyasanın yükselişe geçtiği bir dönemde işini daha da büyütmek için yaptığını söylemişti; Anne de bunu sorgulamamıştı. Marco Anne’den bunu annesine ve babasına söylemeyeceğine dair söz vermesini istemişti. Burunlarını zaten fazlasıyla her şeylerine soktuklarını söylemişti.   </span></p>
			<p class="paragraf"><span>“Olabilir” dedi Marco.  </span></p>
			<p class="paragraf"><span>Birkaç gün boyunca bunu düşündü. Uykuları kaçtı. Sonunda kayınpederine açılmaya karar verdi. Anne’in anne ve babasını ilgilendiren finansal konularda hep Richard ile muhatap olurdu. Richard böyle olmasını istiyordu. Marco bütün cesaretini toplamış ve Richard’ı arayıp, bir şeyler içmek üzere buluşmak istediğini söylemişti. Richard şaşırmış ama doğa kulübündeki barda buluşmayı teklif etmişti. Tabii ya. Her zaman kendi mekânında olmak zorundaydı.   </span></p>
			<p class="paragraf"><span>Marco kulübe geldiğinde gergindi; içkisini çabucak mideye indirdi. Buz küplerine yaklaşınca yavaşlamaya çalıştı.   </span></p>
			<p class="paragraf"><span>Richard ona baktı. “Bu buluşma fikri nereden çıktı Marco?” diye sordu.  </span></p>
			<p class="paragraf"><span>Marco tereddüt etti. “İşler istediğim kadar iyi gitmiyor” dedi.   </span></p>
			<p class="paragraf"><span>Richard hemen endişelendi. “Ne kadar kötü?” diye sordu.  </span></p>
			<p class="paragraf"><span>Marco kayınpederinin bu huyundan nefret ediyordu. Richard karşısındakini küçük düşürmeye bayılıyordu. Marco’nun başını dik tutmasına müsaade etmiyordu. Yüce gönüllü olamıyordu.   </span></p>
			<p class="paragraf"><span>“Aslında oldukça kötü” dedi Marco. “Birkaç müşterimi kaybettim. Bazıları ödeme yapmadı. Şu anda biraz nakit sıkıntısı çekiyorum.”  </span></p>
			<p class="paragraf"><span>Richard içkisiyle ilgilenerek, “Anlıyorum” dedi.   </span></p>
			<p class="paragraf"><span>Uzun bir sessizlik oldu. Marco Richard’ın yardım teklifinde bulunmayacağını anladı. Marco’yu borç istemeye mecbur edecekti. Marco içkisinden başını kaldırıp kayınpederinin sert yüzüne baktı. “Acaba bana bu zor dönemi atlatmam için biraz daha borç verebilir misin?” diye sordu. “Bunu gerçek bir kredi gibi yapılandırabiliriz. Bu sefer faizini de ödemek istiyorum.”  </span></p>
			<p class="paragraf"><span>Marco kayınpederinin onu reddetme olasılığını hiç aklına getirmemişti. Richard’ın buna cüret edeceğini sanmıyordu çünkü o zaman kızına ne olacaktı? Kaçındığı çoğunlukla bu aşağılanma duygusu, yardım istemeye mecbur kalmak ve Richard’ın eline düşmenin verdiği sıkıntıydı.  </span></p>
			<p class="paragraf"><span>Richard buz gibi bir ifadeyle ona bakarak, “Hayır” dedi.  </span></p>
			<p class="paragraf"><span>Marco o zaman bile onu yanlış anladı. Faiz ödeme teklifine hayır dediğini sandı. “Hayır, gerçekten. Faizi de ödemek istiyorum. Sanırım yüz bin yeterli olur.”  </span></p>
			<p class="paragraf"><span>Richard öne eğildi ve aralarındaki küçük masaya yaslanarak, “</span><span class="CharOverride-11">Hayır</span><span> dedim” diye tekrarladı.   </span></p>
			<p class="paragraf"><span>Marco yüzüne ateş bastığını ve kızardığını hissetti. Hiçbir şey demedi. Richard’ın ciddi olduğuna inanmıyordu.  </span></p>
			<p class="paragraf"><span>“Artık sana daha fazla para veremeyiz Marco” dedi Richard. “Sana </span><span class="CharOverride-11">kredi</span><span> de vermeyeceğiz. Artık kendi başınasın.” Sonra rahat koltuğuna gömüldü. “Kötü bir yatırım fırsatını gördüğümde anlarım.”  </span></p>
			<p class="paragraf"><span>Marco ne diyeceğini bilemedi. Yalvaracak değildi. Richard kararını verdiğinde asla fikrini değiştirmezdi. Ve belli ki kararını vermişti.   </span></p>
			<p class="paragraf"><span>“Alice ve ben bu konuda hemfikiriz; artık sana sadaka vermekten vazgeçmeyi kararlaştırdık” diye ekledi.  </span></p>
			<p class="paragraf"><span>Marco </span><span class="CharOverride-11">Peki ya kızınız?</span><span> diye sormak istedi ama sesi çıkmadı. Sonra cevabı zaten bildiğini fark etti.   </span></p>
			<p class="paragraf"><span>Richard Anne’e bundan bahsedecekti. Kızına Marco’yu seçerek ne kadar büyük bir hata yaptığını söyleyecekti. Richard ve Alice Marco’dan hiçbir zaman hoşlanmamışlardı. Sabırla bu günü beklemişlerdi. Anne’in onu terk etmesini, bebeğini alıp gitmesini </span><span class="CharOverride-11">istiyorlardı</span><span>. Tabii ya, istedikleri buydu.  </span></p>
			<p class="paragraf"><span>Marco bunun olmasına izin veremezdi.   </span></p>
			<p class="paragraf"><span>Aniden ayağa kalktı ve dizini aralarındaki küçük masaya çarptı. “Öyle olsun” dedi. “Başımın çaresine bakarım.” Arkasını döndü ve öfkeyle utançtan gözü dönmüş bir şekilde oradan ayrıldı. Bunu Anne’e ilk önce kendisi anlatacaktı. Babasının ne kadar pislik bir adam olduğunu söyleyecekti.  </span></p>
			<p class="paragraf"><span>Akşamüstü olmuştu. Eve dönmeden önce bir içki içme vakti gelmişti. Her zamanki barına gidip hızlıca içkisini içti ve sonra yürüyüşe çıktı. Bruce çoktan gelmişti, bankta oturuyordu. İşte dönüm noktası </span><span class="CharOverride-11">o andı</span><span>. Bu noktadan sonra geriye dönüş yoktu.   </span></p>
		</div>
	</body>
</html>