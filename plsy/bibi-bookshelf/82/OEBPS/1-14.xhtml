<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-14</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-14" xml:lang="en-GB">14  </p>
			<p class="paragraf"><span>  </span></p>
			<p class="paragraf"><span>Rasbach Marco’nun ofisindeki bilgisayarı kontrol etmişti. Marco’nun bu konuda endişe etmesine şaşmamak gerekirdi. Marco’nun durumundaki bir adamın Google’da doğum sonrası depresyonunu araştırması anlaşılabilir bir durumken, tarayıcı geçmişi doğum sonrası psikozun oldukça derinlerine daldığını gösteriyordu. Teksas’ta kendi çocuklarını küvette boğmaktan suçlu bulunan bir kadının hikâyesini okumuştu. Arabasını bir göle doğru sürerek çocuklarını öldüren annenin ve İngiltere’de iki küçük çocuğunu bir dolapta havasız bırakan kadının hikâyelerine de göz atmıştı. Bu da dedektife göre şu anlama geliyordu: Ya Marco karısının psikoza girmesinden korkuyordu ya da bu konuya başka bir sebepten ötürü ilgi duyuyordu. Rasbach, Marco’nun karısına büyük bir tuzak kurmuş olabileceğini düşündü. Bebeğin ortadan kaybolması sadece bir bahane olabilirdi. Acaba Marco bu evliliği bitirmek mi istiyordu?  </span></p>
			<p class="paragraf"><span>Ama bu Rasbach’ın en gözde teorisi değildi. Anne de psikotik olmadığını söylemişti. Bebeklerini öldüren bu kadınlar, belli ki şiddetli bir psikoz geçirmişlerdi. Anne bebeğini öldürdüyse de, bunu muhtemelen kazara yapmıştı.   </span></p>
			<p class="paragraf"><span>Hayır, Rasbach’ın en gözde teorisine göre, Marco çok ihtiyacı olan parayı temin etmek için bu kaçırılma olayını tezgâhlamıştı. Marco işlerin yoluna gireceğini söylese de, şirketi büyük bir çıkmazdaydı.   </span></p>
			<p class="paragraf"><span>Araba konusuna da açıklık getirememişlerdi. Bebeğin kaçırıldığı gece saat 00.35’te arabayla yoldan geçtiğini söyleyen hiç kimse çıkmamıştı. Polis arabanın gizemini çözmek için semt sakinlerinin yardımını istemişti. Eğer birisi belirtilen saatte o bölgeden arabayla geçmiş olsaydı, büyük ihtimalle ortaya çıkardı. Ama kimse bunu yapmamıştı çünkü arabayı kullanan her kimse, muhtemelen suç ortağıydı. Dedektif Rasbach, arabadaki bu kişinin bebeği götürdüğüne inanıyordu.  </span></p>
			<p class="paragraf"><span>Rasbach’a göre çocuk ya ebeveyni tarafından kazara öldürülmüş ve cesedi bir suç ortağının yardımıyla götürülmüştü ya da bu önceden tezgâhlanmış bir kaçırılmaydı ve Marco’nun bebeği teslim ettiği kişi sinirlenmiş, fidye parasını almak ve bebeği geri vermek için gerekli düzenlemeleri yapmamıştı. Eğer durum buysa, Anne bu işe dahil olabilirdi de, olmayabilirdi de. Rasbach’ın Anne’i yakın markaja alması gerekiyordu. Rasbach şüphelerinde haklıysa, Marco aklını kaçırmak üzere olmalıydı.   </span></p>
			<p class="paragraf"><span>Ama bebek bakıcısı Rasbach’ı tedirgin ediyordu. Marco eve bir bebek bakıcısı geleceği halde kaçırılma olayını tezgâhlamış olabilir miydi?   </span></p>
			<p class="paragraf"><span>Rasbach muhtemelen hiç gelmeyecek olan fidye telefonu için Contilerin evinde bir polis memuru bulundurmaya gerek olmadığını düşünüyordu. Stratejik bir karar verdi. Geri çekileceklerdi; polisleri evden çıkaracak ve Marco ile Anne yalnız kaldıklarında neler olacağını izleyecekti. Eğer haklıysa ve ters giden bir şeyler varsa, geri adım atmalı ve Marco’nun kendi ipini çekmesine fırsat vermeliydi.   </span></p>
			<p class="paragraf"><span>Peki ya bebek ne durumdaydı? Acaba Marco ortadan kaybolan çocuğun hâlâ hayatta olup olmadığını biliyor muydu? Rasbach meşhur Lindbergh kaçırılma vakasını anımsadı; bebek ya kaçırıldığı sırada ya da hemen sonra kazara ölmüştü. Belki de burada da benzer bir durum yaşanmıştı. Neredeyse Marco için üzülecekti. Neredeyse.   </span></p>
			<p class="paragraf20">  </p>
			<p class="paragraf"><span>Salı sabahıydı; Cora ortadan kaybolalı dört gün olmuştu. Artık son polis memuru da evi terk ediyordu. Anne yalnız başlarına kalacaklarına inanamıyordu. Rasbach’a, “Ama ya Cora’yı kaçıran kişi ararsa?” diye itiraz etti.   </span></p>
			<p class="paragraf"><span>Marco ise hiçbir şey demedi. Ona göre Cora’yı kaçıran kişinin aramayacağı aşikârdı. Polislerin ortada böyle biri </span><span class="CharOverride-11">olduğuna</span><span> inanmadıkları da.   </span></p>
			<p class="paragraf"><span>“Sorun olmaz. Marco durumu idare eder” dedi Rasbach. Anne ona şüphe dolu bir bakış attı. Rasbach, “Belki de burada olmamız onu korkutuyordur; eğer gidersek arayabilir” diye ekledi. Sonra Marco’ya döndü. “Eğer Cora’yı kaçırdığını iddia eden herhangi biri ararsa lütfen sakin olmaya, talimatları almaya ve onu mümkün olduğunca uzun süre konuşturmaya çalışın. Ne kadar çok şey söylemesini sağlarsanız o kadar iyi. Telefonda hâlâ dinleme cihazı var; yani görüşme kayıt altına alınacak. Ama telefon üzerinden iz sürmemiz oldukça zor. Bugünlerde herkes izlenmesi mümkün olmayan kontörlü cep telefonları kullanıyor. Bu da işimizi zorlaştırıyor.”  </span></p>
			<p class="paragraf"><span>Sonra Rasbach çıkıp gitti. Özellikle Marco onun gidişine sevinmişti.   </span></p>
			<p class="paragraf"><span>Artık Anne ve Marco evde yalnız kalmışlardı. Sokaktaki muhabir sayısı da giderek azalmıştı. Herhangi bir gelişme olmayınca, basının bildireceği fazla bir şey de olmuyordu ve hevesleri kaçıyordu. Solmuş çiçeklerden ve oyuncak ayılardan oluşan yığın da artık büyümüyordu.   </span></p>
			<p class="paragraf"><span>“Cora’yı benim öldürdüğümü ve senin de bunu örtbas ettiğini düşünüyorlar” dedi Anne.   </span></p>
			<p class="paragraf"><span>Marco onu rahatlatmaya çalışarak, “Böyle düşünmelerine imkân yok” dedi. Söyleyebileceği başka bir şey yoktu. Ne diyecekti ki? </span><span class="CharOverride-11">Ya öyle düşünüyorlar ya da onu benim aldığımı ve fidye parası için sahte bir kaçırılma tezgâhladığımı sanıyorlar</span><span> mı? Ama Anne’in maddi durumlarının ne kadar kötü olduğunu bilmesini istemiyordu.   </span></p>
			<p class="paragraf"><span>Marco biraz uzanmak üzere yukarı çıktı. Bitkindi. Kederi ve sıkıntısı o kadar yoğundu ki, karısının yüzüne dahi bakamıyordu.   </span></p>
			<p class="paragraf"><span>Polislerden kurtuldukları için bir parça rahatlayan Anne amaçsızca evin içinde dolaşıp etrafa çekidüzen verdi. Zihni uykusuzluktan bulanık bir halde hareket ederek ıvır zıvırları topladı, kahve fincanlarını yıkadı. Mutfaktaki telefon çalınca durdu. Ekrandaki isme baktı. Arayan annesiydi. Onunla konuşmak isteyip istemediğinden emin olamayan Anne duraksadı. Nihayet, üçüncü zilin ardından telefonu açtı.   </span></p>
			<p class="paragraf"><span>“Anne” dedi annesi. Anne o anda yüreğinin hopladığını hissetti. Neden telefona cevap vermişti ki? Şu anda annesiyle uğraşamazdı. Marco’nun gözlerini dört açmış bir halde çabucak aşağıya indiğini gördü. Dudaklarını ses çıkarmadan </span><span class="CharOverride-11">Annem</span><span> diye oynatarak Marco’ya eliyle uzaklaşmasını işaret etti. Marco arkasını dönüp tekrar yukarı çıktı.  </span></p>
			<p class="paragraf"><span>“Selam anne.”  </span></p>
			<p class="paragraf"><span>“Seni çok merak ettim Anne. Nasılsın?”  </span></p>
			<p class="paragraf"><span>“Sence nasıl olabilirim?” Anne telefonu kulağına götürdü, mutfağın arkasına doğru yürüdü ve pencereden arka bahçeye baktı.  </span></p>
			<p class="paragraf"><span>Annesi bir süre sessiz kaldı. “Sadece yardım etmek istiyorum.”  </span></p>
			<p class="paragraf"><span>“Biliyorum anne.”  </span></p>
			<p class="paragraf"><span>“Neler yaşadığını hayal dahi edemiyorum. Baban ve ben de acı çekiyoruz ama senin hissettiklerinle kıyas bile kabul etmez.”  </span></p>
			<p class="paragraf"><span>Anne ağlamaya başladı; gözyaşları sessizce yanaklarından aşağıya doğru süzüldü.   </span></p>
			<p class="paragraf"><span>Annesi, “Polis seni dün sorguya çekmeye götürdüğü için baban hâlâ çok kızgın” dedi.   </span></p>
			<p class="paragraf"><span>“Biliyorum, bunu dün de söylemiştin” dedi Anne bıkkınlıkla.   </span></p>
			<p class="paragraf"><span>“Biliyorum ama sürekli bundan bahsediyor. Seni tedirgin etmeye değil, Cora’yı bulmaya odaklanmaları gerektiğini söylüyor.”  </span></p>
			<p class="paragraf"><span>“Sadece işlerini yaptıklarını söylüyorlar.”  </span></p>
			<p class="paragraf"><span>Annesi endişeli bir şekilde, “O dedektiften hoşlanmadım” dedi. Anne mutfak sandalyelerinden birine çöktü. “Bence buraya gelmelisin ve ikimiz özel olarak konuşmalıyız. Sadece ikimiz, baban olmadan. Marco evde mi?”  </span></p>
			<p class="paragraf"><span>“Olmaz anne” dedi Anne. Boğazına bir yumru oturdu. “Bugün gelemem. Fazlasıyla yorgunum.”  </span></p>
			<p class="paragraf"><span>Annesi iç geçirdi. “Biliyorsun ki baban sana karşı çok korumacı” dedi. Bir süre duraksadıktan sonra devam etti. “Bazen gençliğinde bazı şeyleri ondan saklayarak iyi mi ettik diye düşünüyorum.”  </span></p>
			<p class="paragraf"><span>Anne donup kaldı. Sonra, “Gitmem gerek” dedi ve telefonu kapadı.   </span></p>
			<p class="paragraf"><span>Titreyerek, uzunca bir süre arka bahçeye bakan pencerenin yanında durdu.   </span></p>
			<p class="paragraf20">  </p>
			<p class="paragraf"><span>Dedektif Rasbach ve Jennings bir polis arabasında ilerliyorlardı; direksiyonda Jennings vardı. Arabanın içi sıcaktı; Rasbach klimanın ayarlarını kurcaladı. Çok geçmeden şehrin kuzeybatısında yer alan ve anaokulundan on ikinci sınıfa kadar kız öğrencileri kabul eden St. Mildred’s özel okuluna vardılar. Anne Conti üniversiteden önceki akademik hayatının tamamını burada geçirmişti; yani onun hakkında bir şeyler biliyor olmalıydılar.   </span></p>
			<p class="paragraf"><span>Dedektiflerin şanssızlığına yaz tatilinin ortasıydı ama Rasbach önceden aramış ve yazın bile yapılacak bir sürü işi olduğu anlaşılan okul müdiresi Bayan Beck’ten randevu almıştı.   </span></p>
			<p class="paragraf"><span>Jennings arabayı boş park yerinde bıraktı. Okulun taş binası yeşilliklerle çevrili bir kaleyi andırıyordu. Her taraftan zenginlik akıyordu. Rasbach bir sürü lüks arabanın binaya yanaştığını, içindeki üniformalı ve ayrıcalıklı kızların ön kapıdan indiğini hayal etti. Ama o sırada çim biçme arabasını süren adamın gürültüsü dışında, etrafta çıt çıkmıyordu.  </span></p>
			<p class="paragraf"><span>Rasbach ve Jennings alçak merdivenleri çıktılar ve içeri girmek üzere zile bastılar. Cam kapı yüksek bir tıkırtı çıkararak açıldı, iki dedektif içeri girdiler ve tabelaları takip ederek müdüriyete giden geniş koridorda, ayakkabıları parlak zeminde gıcırdayarak ilerlediler. Rasbach’ın burnuna balmumu ve cila kokusu geliyordu.   </span></p>
			<p class="paragraf"><span>“Şahsen okulu hiç özlemiyorum, ya sen?” dedi Jennings.   </span></p>
			<p class="paragraf"><span>“Zerre kadar özlemiyorum.”  </span></p>
			<p class="paragraf"><span>Müdüriyete geldiklerinde Bayan Beck onları karşıladı. Rasbach onun nispeten genç olduğunu ve kırklı yaşlarını sürdüğünü görünce hayal kırıklığına uğradı. Anne Conti’nin öğrencilik yıllarında St. Mildred’s’de çalışmış olması uzak bir ihtimaldi. Ama Rasbach yine de etrafta onu hatırlayan birkaç çalışan olduğunu umuyordu.   </span></p>
			<p class="paragraf"><span>Bayan Beck dedektifleri geniş ofisine doğru yönlendirirken, “Size nasıl yardımcı olabilirim?” diye sordu.   </span></p>
			<p class="paragraf"><span>Bayan Beck masasının arkasına geçerken, Rasbach ve Jennings de masanın önündeki konforlu sandalyelere oturdular.   </span></p>
			<p class="paragraf"><span>“Eski öğrencilerinizden biriyle ilgileniyoruz” dedi Rasbach.   </span></p>
			<p class="paragraf"><span>Bayan Beck, “Kiminle?” diye sordu.   </span></p>
			<p class="paragraf"><span>“Anne Conti’yle. Ama kendisi burada öğrenciyken adı Anne Dries’mış.”  </span></p>
			<p class="paragraf"><span>Bayan Beck duraksadı ve başıyla hafifçe onayladı. “Anlıyorum.”  </span></p>
			<p class="paragraf"><span>“Sanırım onun öğrenciliği döneminde burada değildiniz” dedi Rasbach.   </span></p>
			<p class="paragraf"><span>“Hayır değildim; korkarım kendisi benim dönemimden önce buradaymış. Zavallı kadın. Onu televizyonda gördüm. Kaç yaşında?”  </span></p>
			<p class="paragraf"><span>“Otuz iki” dedi Rasbach. “Anlaşılan anaokulundan on ikinci sınıfa kadar St. Mildred’s’e gitmiş.”  </span></p>
			<p class="paragraf"><span>Bayan Beck gülümsedi. “Kızlarımızın çoğu buraya anaokulundan başlarlar ve iyi bir üniversiteye gidene kadar da ayrılmazlar. Harika bir devamlılık oranımız var.”  </span></p>
			<p class="paragraf"><span>Rasbach da ona gülümsedi. “Anne’in dosyasına bakmak, mümkünse o buradayken kendisini tanıyan birkaç kişiyle konuşmak istiyoruz.”  </span></p>
			<p class="paragraf"><span>Bayan Beck, “Neler yapabileceğimi bir görelim” dedi ve odadan çıktı.   </span></p>
			<p class="paragraf"><span>Birkaç dakika sonra elinde sarı bir dosyayla geri döndü. “Dediğiniz gibi, anaokulundan on ikinci sınıfa kadar buradaymış. Mükemmel bir öğrenciymiş. Buradan sonra Cornell’e gitmiş.”  </span></p>
			<p class="paragraf"><span>Rasbach dosyaya uzanırken, kadının işinin çoğunlukla halkla ilişkilerden ibaret olduğunu düşündü. Jennings de dosyayı incelemek üzere öne doğru eğildi. Rasbach artık biliyordu ki, Bayan Beck adı kötüye çıkan Conti’nin St. Mildred’s koridorlarını hiç şereflendirmemiş olmasını tercih ederdi.   </span></p>
			<p class="paragraf"><span>Bayan Beck masasının ardında huzursuzca kıpırdanırken, Rasbach ile Jennings de sessizce dosyayı incelediler. Dosyada, kusursuz olduğu şüphe götürmeyen karneler dışında fazla bir şey yoktu. En azından herhangi bir şey gözlerine çarpmadı.   </span></p>
			<p class="paragraf"><span>“Anne’in eski öğretmenlerinden hâlâ burada çalışanlar var mı?” diye sordu Rasbach.   </span></p>
			<p class="paragraf"><span>Bayan Beck düşündü. Sonunda, “Çoğu ayrıldı ama Bayan Bleeker geçen yıl emekli oldu. Dosyaya bakınca, kendisinin ileriki sınıflarda birkaç yıl boyunca Anne’in İngilizce öğretmeni olduğunu gördüm. Onunla konuşabilirsiniz. Oturduğu yer buradan çok uzak değil.” Bayan Beck bir kâğıt parçasına öğretmenin adını ve adresini yazdı.   </span></p>
			<p class="paragraf"><span>Rasbach kâğıdı alarak, “Zaman ayırdığınız için teşekkürler” dedi.   </span></p>
			<p class="paragraf"><span>Jennings ile birlikte, içi cehennem gibi ısınmış olan arabalarına bindiler. Rasbach, “Hadi gidip Bleeker’ı görelim. Yol üzerinden birer sandviç de alırız” dedi.   </span></p>
			<p class="paragraf"><span>Jennings, “Ne bulmayı bekliyorsun?” diye sordu.   </span></p>
			<p class="paragraf"><span>“Asla bir şey bekleme, Jennings” dedi Rasbach.  </span></p>
		</div>
	</body>
</html>