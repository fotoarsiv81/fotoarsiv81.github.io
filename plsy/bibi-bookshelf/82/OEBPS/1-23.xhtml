<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-23" xml:lang="en-GB">23  </p>
			<p class="paragraf"><span>  </span></p>
			<p class="paragraf"><span>Marco evde huzursuzdu; volta atıp duruyordu. Bu hali Anne’i sinir ediyordu. Birbirlerine sataşıyorlardı.   </span></p>
			<p class="paragraf"><span>“Sanırım ofise gideceğim” dedi Marco durup dururken. “Burada olup bitenleri aklımdan çıkarmam ve bütün müşterilerimi kaybetmeden önce bazılarına cevap vermem gerekiyor.”  </span></p>
			<p class="paragraf"><span>Onun evden gitmesini isteyen Anne, “İyi fikir” dedi. Dr. Lumsden ile uzun bir konuşma yapmayı o kadar çok istiyordu ki. Anne’in bıraktığı sesli mesaj üzerine Lumsden hemen onu aramıştı ve son derece sempatik ve destekçi biri olmasına karşın, konuşmaları hiç de sıcak bir havada geçmemişti. Dr. Lumsden Anne’i kendisi dönene kadar yerine bakacak olan doktorla konuşmaya zorlamıştı. Ama Anne tanımadığı bir doktorla konuşmak istemiyordu.   </span></p>
			<p class="paragraf"><span>Anne Cynthia ile yüzleşmeyi düşünüyordu. Bebeğini Cynthia’nın aldığını düşünmüyordu; en azından o günkü fikri bu yöndeydi. Ama Cynthia ile kocası arasında neler olup bittiğini öğrenmek istiyordu. Belki de Anne kocasıyla Cynthia arasında olanlara odaklanıyordu çünkü bu bebeğine ne olduğunu düşünmek kadar acı vermiyordu.  </span></p>
			<p class="paragraf"><span>Anne Cynthia’nın evde olduğunu biliyordu. Ara sıra ortak duvarın diğer tarafından gelen sesleri duyabiliyordu. Graham’in yine seyahate gittiğini de biliyordu; o sabah erken bir saatte yatak odasının penceresinden baktığında, Graham’in valiziyle birlikte siyah bir havaalanı limuzinine bindiğini görmüştü. Anne yan eve gidebilir ve Cynthia’ya kocasından uzak durmasını söyleyebilirdi.  </span></p>
			<p class="paragraf"><span>Ama Anne’in bunu yapacak cesareti yoktu. Sinirleri fazlasıyla yıpranmıştı. Dedektife konuşmalarına kulak misafiri olduğunu anlatmıştı ama henüz Marco ile yüzleşmemişti. Marco da ona bu konuyla ilgili hiçbir şey söylememişti. Hassas konular hakkında konuşmamak gibi yeni bir alışkanlık edinmişlerdi. Eskiden her şeyi paylaşırlardı; yani neredeyse her şeyi. Ama bebek doğduğundan beri işler değişmişti.   </span></p>
			<p class="paragraf"><span>Anne’in depresyonu, her şeye karşı ilgisini yitirmesine sebep olmuştu. İlk başlarda Marco ona çiçekler ve çikolatalar getirmiş, onu neşelendirmek için ufak tefek şeyler yapmıştı ama hiçbiri gerçek anlamda işe yaramamıştı. Marco ona gününün nasıl geçtiğini ve işlerinin nasıl gittiğini anlatmayı bırakmıştı. Anne ise artık çalışmadığı için işinden bahsedemiyordu. Artık bebek dışında konuşacak fazla bir şeyleri kalmamıştı. Belki de Marco haklıydı. Belki de işe dönmesi gerekirdi.   </span></p>
			<p class="paragraf"><span>Anne Marco’yla konuşmalı, bir daha Cynthia’nın yanına bile yaklaşmayacağına dair söz vermesini istemeliydi. Cynthia’ya güven olmazdı. Stillwell çiftiyle arkadaşlıkları sona ermişti. Eğer Anne bildiklerini Marco’ya anlatıp onunla yüzleşirse, merdivenlerin başındayken duyduklarını söylerse, Marco kendini berbat hissederdi. Zaten berbat durumdaydı. Anne onun artık Cynthia’dan uzak duracağından hiç şüphe etmiyordu. Bu açıdan endişe edilecek bir şey yoktu.  </span></p>
			<p class="paragraf"><span>Bunu atlatırlarsa, Anne’in Marco ile hem Cynthia, hem de iş hakkında konuşması gerekecekti. Birbirlerine karşı eskisi gibi daha dürüst davranmaları şarttı.   </span></p>
			<p class="paragraf"><span>Anne’in bir şeyleri temizlemesi gerekiyordu ama ev zaten pırıl pırıldı. O anda, gün ortasında, kaygı hissinden doğan böylesine bir enerji hissetmesi olağan dışıydı. Oysa Cora kaçırılmadan önce, gün içinde resmen kendini oradan oraya sürüklerdi. Hatta bu sıralarda Cora’nın birazcık kestirmesi için dua ederdi. Anne’in ağzından bir hıçkırık kaçtı.   </span></p>
			<p class="paragraf"><span>Kendini oyalaması gerekiyordu. İşe ön kapının girişinden, havalandırma kanalını örten antika kafesten başladı. Kıvrımlı demirlerin üzeri tozla kaplanmıştı ve ovalanması gerekiyordu. Anne bir kova dolusu ılık suyla bir bez alıp ön kapının dibine oturdu ve ızgarayı iyice derinlere girerek temizlemeye başladı. Bu onu sakinleştiriyordu.   </span></p>
			<p class="paragraf"><span>Anne orada otururken, kapıdaki gözden atılan zarfların düşmesiyle birlikte irkildi. Yerdeki zarf yığınına bakınca donup kaldı. Cumartesileri posta dağıtımı yapılmazdı ki... Anne tuttuğunu fark ettiği nefesini salıverdi.   </span></p>
			<p class="paragraf"><span>Mektupların hiçbirini açmadı. Hepsini atmak istiyordu ama Marco ona her şeyi saklayacağına dair söz verdirmişti. Marco çocuk hırsızlarının tekrar temas kurması ihtimaline karşılık, her gün bütün mektuplara göz atıyordu. İçeriklerini Anne ile paylaşmıyordu.   </span></p>
			<p class="paragraf"><span>Anne kovasını ve bezini alıp yukarı kattaki ızgaraları temizlemeye gitti. Koridorun sonundaki ofisten başladı. Dekoratif kapağı daha kolay temizlemek için yerinden çıkarınca, hava kanalının içinde ufak ve koyu renkli bir şey gördü. İrkildi ve bunun ölü bir fare, hatta sıçan olmasından korkarak yakından baktı. Ama gördüğü şey bir sıçan değildi. Bir cep telefonuydu.   </span></p>
			<p class="paragraf"><span>Anne başını dizlerinin arasına koydu ve bayılmamaya çalıştı. Bir panik atak geçiriyormuş gibi hissediyordu; sanki vücudundaki bütün kan çekiliyordu. Gözleri kararıyordu. Bir süre sonra bayılma hissi yok oldu ve Anne başını kaldırdı. Hava kanalının içindeki cep telefonuna baktı. Bir yanı ızgara kapağını yerine takmak, aşağıya inip bir kahve içmek ve cep telefonunu hiç görmemiş gibi davranmak istiyordu. Ama cep telefonunu almak için uzandı. Telefon hava kanalının kenarına sıkışmıştı. Anne kuvvetlice telefona asılıp onu yerinden çıkardı. Telefon gümüş renkli bir koli bandıyla hava kanalının duvarına yapıştırılmıştı.   </span></p>
			<p class="paragraf"><span>Anne cep telefonuna baktı. Bunu daha önce hiç görmemişti. Telefon Marco’nun değildi. Marco’nun telefonunun neye benzediğini biliyordu ve Marco telefonunu her zaman yanında taşırdı. Ama Anne kendini kandıramazdı. Birisi bu telefonu evlerine saklamıştı ve bunu yapan kişi kendisi değildi.  </span></p>
			<p class="paragraf"><span>Marco’nun gizli bir cep telefonu vardı. Ama neden?  </span></p>
			<p class="paragraf"><span>Anne’in ilk aklına gelen gerekçe Cynthia oldu. Acaba </span><span class="CharOverride-11">gerçekten de</span><span> bir ilişkileri var mıydı? Marco bazen geç saatlere kadar çalışıyordu. Anne ise şişman ve mutsuzdu. Ama Cynthia ile birlikte geçirdikleri o geceye kadar, Marco’nun onu aldatabileceği hiç aklına gelmemişti. Belki de Anne’in dünyadan haberi yoktu. Belki de aptalın tekiydi. Zaten yasak ilişkileri en son eşler öğrenmez miydi?  </span></p>
			<p class="paragraf"><span>Telefon yeni görünüyordu. Anne cihazı açtı. Ekran aydınlandı. Demek Marco telefonu şarj etmişti. Fakat şimdi de Anne telefonun kilidini açmak için şifreyi girmeliydi. Şifrenin ne olduğuna dair hiçbir fikri yoktu. Birkaç girişimde bulundu ve çok sayıda yanlış denemenin ardından telefon kilitlendi.   </span></p>
			<p class="paragraf"><span>Anne kendi kendine </span><span class="CharOverride-11">düşün</span><span> dedi ama başaramadı. Telefon elinde, uyuşmuş bir halde oturduğu yere çakılıp kaldı.  </span></p>
			<p class="paragraf20">  </p>
			<p class="paragraf"><span>Catskill’deki suç mahalline giderken, Dedektif Rasbach’ın aklından pek çok şey geçiyordu. O günün erken bir saatinde Marco ve Anne Conti ile yaptıkları görüşmeyi düşünüyordu.   </span></p>
			<p class="paragraf"><span>Marco’nun ölen adamın suç ortağı olduğunu söylemek için bu yolu seçtiğinden ve bebeğini geri almak için kendisinden yardım istediğinden şüpheleniyordu. İkisi de bunun için biraz geç kalmış olabileceklerini biliyordu. Marco durumun farkındaydı; Rasbach Cora’yı bizzat onun kaçırdığına ve Marco’nun yalan söylediğine inanıyordu. Belli ki ölen adamın bu olayla bir ilgisi vardı. Saat 00.35’te yolda görülen arabayı kullanan gizemli adam o olmalıydı. Hem bebeği saklamak için ücra bir kulübeden daha iyi bir yer var mıydı?  </span></p>
			<p class="paragraf"><span>Rasbach bebeğin Contilerin evinden çıkarken hayatta olduğunu tahmin ediyordu; yoksa Marco ondan yardım istemezdi. Marco büyük bir risk alıyordu ama düpedüz çaresizdi. Eğer Rasbach’ın tahmini doğruysa, anne temize çıkmış oluyordu; akıl sağlığı meselesi bir yana, anlaşılan bebeği öldürmemişti.   </span></p>
			<p class="paragraf"><span>Rasbach cinayet mahallinde neyle karşılaşacağını çok merak ediyordu.   </span></p>
			<p class="paragraf"><span>Bu arada Jennings de Marco ve ölen adam Derek Honig arasında bir bağlantı arıyordu. Belki de ikisini birbirine bağlayan bir şey bulabilirlerdi; ne kadar zayıf olursa olsun. Rasbach buna pek ihtimal vermiyordu; yoksa Marco ona gelmezdi. Ama Derek Honig ölmüştü; belki de Marco bebeğini geri almak için ufacık bir ihtimalin peşinden giderek bu riski alması gerektiğini düşünmüştü.   </span></p>
			<p class="paragraf"><span>Rasbach Marco’nun kızını sevdiğine ve asla ona zarar vermeyi planlamadığına ikna olmuştu. Neredeyse Marco için üzülecekti. Ama sonra muhtemelen ölmüş olan bebekle perişan haldeki anneyi düşünüyor ve içindeki acıma hissi kayboluyordu.   </span></p>
			<p class="paragraf"><span>Rasbach polis arabasını kullanan memura, “Buraya sap” dedi.  </span></p>
			<p class="paragraf"><span>Otoyoldan çıkıp bir süre ıssız bir toprak yol boyunca ilerlediler. Sonunda bir sapağa vardılar. Polis arabası her yanından otlar ve çalılar fışkıran, yüzeyinde derin tekerlek izleri bulunan yolu takip ederek, çevresi sarı suç mahalli bantlarıyla çevrili sade bir ahşap kulübenin önünde durdu. Olay yerinde başka bir polis arabası daha vardı; belli ki onları bekliyorlardı.   </span></p>
			<p class="paragraf"><span>Araba durdu ve indiler. Rasbach bacaklarını esnetebildiğine sevindi. “Ben Dedektif Rasbach” diyerek kendini yerel polise tanıttı.  </span></p>
			<p class="paragraf"><span>“Ben memur Watt, efendim. Bu taraftan.”  </span></p>
			<p class="paragraf"><span>Rasbach hiçbir şeyi gözden kaçırmadan etrafına baktı. Kulübenin az ötesinde küçük, ıssız bir göl vardı. Görünürde başka kulübe yoktu. Rasbach buranın bir bebeği birkaç günlüğüne saklamak için biçilmiş kaftan olduğunu düşündü.   </span></p>
			<p class="paragraf"><span>Kulübeye girdi. İçerisi 1970’lerden kalma gibiydi; zemini çirkin bir muşambayla kaplanmış mutfakta formika bir masa ve modası geçmiş dolaplar vardı.   </span></p>
			<p class="paragraf"><span>Rasbach, “Ceset neredeydi?” diye sordu.   </span></p>
			<p class="paragraf"><span>Memur başıyla ana odayı işaret ederek, “Şurada” dedi. İçerisi birbiriyle uyumsuz döküntülerle döşenmişti. Cesedin nerede bulunduğuna dair hiçbir şüphe yoktu. Bej renkli eski ve kirli halıda taze kan izleri vardı.   </span></p>
			<p class="paragraf"><span>Rasbach kan izlerine bakmak için çömeldi. “Peki ya cinayet silahı nerede?”  </span></p>
			<p class="paragraf"><span>“Silahı laboratuvara götürdük. Katil bir kürek kullanmış. Adamın başına kürekle vurmuş. Birkaç kez.”  </span></p>
			<p class="paragraf"><span>Rasbach diğer polise bakarak, “Kurbanın yüzü hâlâ tanınabilir durumda mı?” diye sordu.   </span></p>
			<p class="paragraf"><span>“Hırpalanmış ama tanınabilir durumda.”  </span></p>
			<p class="paragraf"><span>Rasbach tekrar ayağa kalktı ve Marco’yu morga götürüp cesedi göstermeyi düşündü. </span><span class="CharOverride-11">Bak ne işlere bulaştın </span><span>demek için</span><span class="CharOverride-11">. </span><span>“Ee, teoriniz nedir?”  </span></p>
			<p class="paragraf"><span>“İlk bakışta mı? Acemice yapılan bir soygun gibi görünüyor ama aramızda kalsın, burada çalınacak hiçbir şey yok. Belki de burada değerli bir şey </span><span class="CharOverride-11">vardı;</span><span> bunu bilmiyoruz. Burası oldukça ücra bir yer. Bir uyuşturucu alışverişi ters gitmiş olabilir.”  </span></p>
			<p class="paragraf"><span>“Ya da birisi kaçırılmış olabilir.”  </span></p>
			<p class="paragraf"><span>“Aynen öyle.” Memur devam etti. “Adama kürekle defalarca vurulması biraz kişisel bir mesele gibi görünüyor. Yani, adam zaten nalları dikmiş.”  </span></p>
			<p class="paragraf"><span>Rasbach kulübeye göz atarak, “Peki etrafta hiç bebek eşyası yok mu? Bez, biberon ya da bunun gibi şeylere rastlamadınız mı?” diye sordu.   </span></p>
			<p class="paragraf"><span>“Hayır. Burada bir bebek vardıysa bile, onu her kim kaçırdıysa çok iyi temizlik yapmış.”  </span></p>
			<p class="paragraf"><span>“Peki çöplerini ne yapmış?”  </span></p>
			<p class="paragraf"><span>“Anlaşılan bir kısmını buradaki ocakta yakmış; kalıntılara baktık. Dışarıda da bir ateş çukuru var. Ama burada hiç çöp yok; ne ocakta ne de ateş çukurunda. Yani ya kurbanımız çöplerini yeni dökmüştü ya da birisi burayı temizledi. Buradan otuz kilometre uzakta bir çöplük var, gelen arabaların plakalarını alıyorlar ve kurbanımız geçen hafta içinde oraya uğramamış.”  </span></p>
			<p class="paragraf"><span>“Demek ki bu acemice yapılan bir soygun değil. Kimse bir soygun yapmaya gelip birini öldürdükten sonra bütün çöpleri imha etmez.”  </span></p>
			<p class="paragraf"><span>“Doğru.”  </span></p>
			<p class="paragraf"><span>“Arabası nerede?”  </span></p>
			<p class="paragraf"><span>“Laboratuvarda.”  </span></p>
			<p class="paragraf"><span>“Peki modeli ne?”  </span></p>
			<p class="paragraf"><span>“Bir hibrit, Prius V. Black.”  </span></p>
			<p class="paragraf"><span>Rasbach, </span><span class="CharOverride-11">tam isabet</span><span> diye düşündü. İçinde, lastik izlerinin Contilerin garajındakilerle eşleşeceğine dair bir his vardı. Ayrıca, ne kadar detaylı temizlik yapılırsa yapılsın, eğer bebek birkaç gün boyunca buradaysa, etrafta mutlaka bir DNA kanıtı olurdu. Görünüşe göre, Cora kaçırıldığından beri şans ilk kez yüzlerine gülmüştü.   </span></p>
			<p class="paragraf"><span>Nihayet ilerleme kaydedebileceklerdi.  </span></p>
		</div>
	</body>
</html>