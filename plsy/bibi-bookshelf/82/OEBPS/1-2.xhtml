<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-2</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-2" xml:lang="en-GB">2  </p>
			<p class="paragraf"><span>  </span></p>
			<p class="paragraf"><span>Anne çığlığının zihninde ve duvarlarda yankılandığını hissediyor; çığlığı her yeri kaplıyor. Sonra susuyor ve elini ağzına götürüp, kaskatı kesilmiş bir halde boş yatağın önünde dikiliyor. Marco el yordamıyla elektrik düğmesini buluyor. İkisi de bebeğin olması gereken yatağa bakakalıyorlar. Kızlarının orada olmaması imkânsız. Cora’nın yataktan tek başına çıkmasına imkân yok. Daha altı aylık.  </span></p>
			<p class="paragraf"><span>Anne, “Polisi ara” diye fısıldıyor, sonra kusuyor. Öne eğildiğinde, kusmuklar dalga dalga parmaklarının arasından fışkırıp ahşap zemine dökülüyor. Bebeğin uçuk sarı renge boyanmış ve duvarları kuzu desenleriyle bezenmiş odası, birdenbire safra ve panik kokusuyla doluyor...  </span></p>
			<p class="paragraf"><span>Marco kıpırdamıyordu. Anne başını kaldırıp ona baktı. Marco adeta felç olmuştu, şoktaydı. Gözlerine inanamaz bir halde boş yatağa bakıyordu. Anne onun gözlerindeki korkuyu ve suçluluk duygusunu gördüğü gibi hıçkırarak ağlamaya başladı; tıpkı acı çeken bir hayvan gibi, tüyler ürperten bir şekilde inliyordu.   </span></p>
			<p class="paragraf"><span>Marco hâlâ hareket etmemişti. Anne koridoru bir çırpıda geçip yatak odalarına gitti, komodinin üzerindeki telefonu kaptı ve elleri titreyerek, telefona kusmuklar bulaştırarak 911’i aradı. Marco nihayet kendini toparladı. Anne koridorun diğer ucundan boş bebek yatağına bakarken, Marco’nun hızlı adımlarla ikinci katta dolaştığını duyabiliyordu. Merdivenlerin başındaki banyoyu kontrol etti, sonra hızla Anne’in yanından geçerek boş yatak odasına, son olarak da koridorun sonunda yer alan ve çalışma odası olarak kullandıkları odaya baktı. Anne o sırada tıpkı bir dış gözlemci gibi, Marco’nun neden oraya baktığını merak etti. Sanki zihninin bir kısmı geri kalanından ayrılmış ve mantıklı düşünmeye başlamıştı. Bebeklerinin yalnız başına hareket etmesi mümkün değildi. Banyoda, boş yatak odasında ya da çalışma odasına olamazdı.   </span></p>
			<p class="paragraf"><span>Biri onu götürmüştü.   </span></p>
			<p class="paragraf"><span>Acil durum operatörü cevap verdiğinde, Anne “Birisi bebeğimizi aldı!” diye haykırdı. Kendini güç bela, operatörün sorularına cevap verebilecek kadar sakinleştirebildi.   </span></p>
			<p class="paragraf"><span>Operatör, “Anlıyorum hanımefendi. Sakin olmaya çalışın. Polisler yolda” diyerek ona güvence vermeye çalıştı.   </span></p>
			<p class="paragraf"><span>Anne telefonu kapattı. Bütün vücudu titriyordu. Tekrar kusacakmış gibi hissediyordu. Sonra olayın dışarıdan nasıl görüneceği aklına geldi. Bebeği evde yalnız bırakmışlardı. Bu yasadışı mıydı? Öyle olmalıydı. Bunu nasıl açıklayacaklardı?  </span></p>
			<p class="paragraf"><span>Marco yatak odasının kapısında belirdi; beti benzi atmıştı ve her an kusacakmış gibi görünüyordu.   </span></p>
			<p class="paragraf"><span>Anne gözleri irileşerek, “Bu senin suçun!” diye bağırdı ve Marco’nun yanından geçip odadan çıktı. Hızla merdivenlerin başındaki banyoya koştu ve tekrar –bu sefer de ayaklı lavaboya– kustu, titreyen ellerindeki kusmukları yıkadı ve ağzını çalkaladı. Gözü aynadaki yansımasına takıldı. Marco arkasında duruyordu. Aynada göz göze geldiler.   </span></p>
			<p class="paragraf"><span>Marco, “Üzgünüm” diye fısıldadı. “Üzgünüm. Bu benim suçum.”  </span></p>
			<p class="paragraf"><span>Marco gerçekten de üzgündü; Anne bunu görebiliyordu. Yine de elini kaldırıp onun aynadaki aksine yumruk attı. Ayna paramparça oldu ve Anne kendini kaybedip hıçkırıklara boğuldu. Marco ona sarılmaya çalıştı ama Anne onu ittirdi ve koşarak aşağıya indi. Elinden sızan kan, korkulukta damla damla izler bıraktı.  </span></p>
			<p class="paragraf20">  </p>
			<p class="paragraf"><span>Daha sonraki her şeye gerçekdışı bir hava hâkim oldu. Anne ve Marco’nun huzur dolu evleri, birdenbire bir suç mahalline dönüştü.   </span></p>
			<p class="paragraf"><span>Anne salondaki kanepede oturuyordu. Birisi omuzlarına bir örtü koymuştu ama hâlâ titriyordu. Şoktaydı. Dışarıda, evin önünde park halinde duran polis arabalarının yanıp sönen kırmızı ışıkları ön camdan içeriye süzülerek soluk duvarları tarıyordu. Anne kanepede kıpırdamadan oturuyor ve ışıklardan hipnotize olmuşçasına karşıya bakıyordu.   </span></p>
			<p class="paragraf"><span>Marco titrek bir sesle polise hızlıca bebeğin eşkalini vermişti: altı aylık, sarışın, mavi gözlü, yaklaşık yedi kilo ağırlığında, üzerinde bir bebek bezi ve tek parça pembe bir tulum var. Bebek yatağındaki beyaz renkli yazlık pike de kayıptı.   </span></p>
			<p class="paragraf"><span>Ev polis memurlarıyla dolup taşıyordu. Birbirlerinden ayrılıp sistemli bir şekilde evi aramaya başladılar. Bazıları lateks eldivenler giymişti ve kanıt setleri taşıyorlardı. Anne ile Marco’nun polis gelmeden önceki birkaç dakika süresince, hızlıca ve telaş içinde evi aramaları hiçbir sonuç vermemişti. Adli ekip yavaş yavaş hareket ediyordu. Belli ki Cora’yı aramıyorlardı; kanıt peşindelerdi. Bebek çoktan gitmişti.   </span></p>
			<p class="paragraf"><span>Marco kanepede Anne’in yanına oturdu, kolunu omzuna doladı ve onu kendine çekti. Anne uzaklaşmak istese de bunu yapmadı. Marco’nun kolunun omzunda kalmasına izin verdi. Geri çekilecek olursa bu karşıdan nasıl görünürdü? Marco’dan gelen alkol kokusundan içtiği anlaşılıyordu.   </span></p>
			<p class="paragraf"><span>Anne şimdi de kendini suçluyordu. Bu onun hatasıydı. Marco’yu suçlamak istiyordu ama kendi de bebeği evde yalnız bırakmaya razı olmuştu. Evde kalması gerekirdi. Hayır; </span><span class="CharOverride-11">Cynthia’nın canı cehenneme</span><span> deyip Cora’yı da yanına almalıydı. Cynthia’nın onları dışarı atıp Graham için verdiği daveti iptal edecek hali yoktu ya. Bunu çok geç fark etmişti.   </span></p>
			<p class="paragraf"><span>Polisler ve diğer herkes tarafından yargılanacaklardı. Bebeklerini yalnız bıraktıkları için bunu hak etmişlerdi. Bu başka birinin başına gelseydi, Anne de böyle düşünürdü. Annelerin ne kadar eleştirel olduklarını, bir başkasını yargılamaktan ne kadar zevk aldıklarını biliyordu. Bebekleriyle birlikte, birbirlerinin evinde kahve içip dedikodu yapmak üzere haftada bir toplanan anneler grubunu ve kendisi hakkında neler diyeceklerini düşündü.  </span></p>
			<p class="paragraf"><span>Birisi daha gelmişti; iyi kesimli koyu renk bir takım elbise giymiş, soğukkanlı bir adam. Üniformalı memurlar ona saygı gösteriyorlardı. Anne başını kaldırınca gözleri adamın delici mavi gözleriyle buluştu. Onun kim olduğunu merak etti.   </span></p>
			<p class="paragraf"><span>Adam, Anne ile Marco’ya yaklaşıp karşılarındaki tekli koltuklardan birine oturdu ve kendini Dedektif Rasbach olarak tanıttı. Sonra öne eğildi. “Bana neler olduğunu anlatın” dedi.   </span></p>
			<p class="paragraf"><span>Anne dedektifin adını o anda unuttu; daha doğrusu hiç aklına yazmadı. Sadece “dedektif” unvanı dikkatini çekti. Yüzüne bakınca, dedektifin gözlerindeki apaçık zekâdan cesaret aldı. Bu adam onlara yardım edecekti. Cora’yı geri almalarını sağlayacaktı. Anne düşünmeye çalıştı. Ama başaramadı. Hem çıldırmış, hem de uyuşmuş gibiydi. Sadece dedektifin keskin gözlerine bakıp konuşma faslını Marco’ya bıraktı.   </span></p>
			<p class="paragraf"><span>Marco, “Biz yan evdeydik” diye lafa girdi. Belli ki heyecanlıydı. “Komşumuzun evinde.” Sonra sustu.   </span></p>
			<p class="paragraf"><span>Dedektif, “Evet?” dedi.   </span></p>
			<p class="paragraf"><span>Marco tereddüt etti.  </span></p>
			<p class="paragraf"><span>Dedektif, “Bebek neredeydi?” diye sordu.  </span></p>
			<p class="paragraf"><span>Marco cevap vermedi. Konuşmak istemiyordu.   </span></p>
			<p class="paragraf"><span>Anne kendini toparladı ve yüzünden yaşlar süzülerek, onun adına cevap verdi. “Onu burada, yatağında bıraktık; bebek telsizi de açıktı.” Dedektifin tepkisini görmek için onu izledi. Herhalde, </span><span class="CharOverride-11">Ne kadar korkunç bir anne ve baba</span><span> diye düşünüyordu ama hiçbir şey söylemedi. “Telsizi yan evdeyken yanımızdaydı ve kızımızı sürekli olarak kontrol ediyorduk. Her yarım saatte bir.” Sonra Marco’ya baktı. “Böyle olacağını hiç...” diye devam edecek oldu ama cümlesini bitiremedi. Elini ağzına götürdü ve parmaklarını dudaklarına bastırdı.   </span></p>
			<p class="paragraf"><span>Dedektif ceketinin iç cebinden küçük bir defter çıkararak, “Bebeğinizi en son ne zaman kontrol ettiniz?” diye sordu.   </span></p>
			<p class="paragraf"><span>“Gece yarısı kontrol ettim” dedi Anne. “Saati hatırlıyorum. Onu her yarım saatte bir kontrol ediyorduk ve sıra bendeydi. İyiydi. Uyuyordu.”  </span></p>
			<p class="paragraf"><span>“Saat yarımda onu tekrar kontrol ettim” dedi Marco.  </span></p>
			<p class="paragraf"><span>Dedektif, “Saatten kesin olarak emin misiniz?” diye sordu. Gözlerini ayaklarına diken Marco başıyla onayladı. Dedektif devam etti. “Peki eve dönmeden önce, onu son kontrol edişiniz bu muydu?”  </span></p>
			<p class="paragraf"><span>Marco elini tedirgin bir şekilde koyu renk saçlarının arasından geçirerek dedektife baktı ve “Evet” dedi. “Saat tam on iki buçukta onu kontrol etmeye gittim. Sıra bendeydi. Bir program yapmıştık.”  </span></p>
			<p class="paragraf"><span>Anne başıyla onayladı.   </span></p>
			<p class="paragraf"><span>Dedektif Marco’ya, “Bu gece ne kadar içki içtiniz?” diye sordu.  </span></p>
			<p class="paragraf"><span>Marco’nun yüzü kızardı. “Yan evde küçük bir yemek daveti veriyorlardı. Birkaç kadeh içtim” diye itiraf etti.  </span></p>
			<p class="paragraf"><span>Dedektif Anne’e döndü. “Peki siz bu akşam bir şeyler içtiniz mi Bayan Conti?”  </span></p>
			<p class="paragraf"><span>Anne’in yüzü yanmaya başladı. Bebeklerini emziren annelerin içki içmemesi gerekirdi. Yalan söylemek istedi. “Yemeğin yanında biraz şarap içtim. Tam olarak miktarını bilmiyorum” dedi. “Bu yemekli bir davetti.” Anne ne kadar sarhoş göründüğünü ve dedektifin kendisi hakkında ne düşündüğünü merak etti. Dedektif zihnini okuyabiliyormuş gibi hissediyordu. Bebeğin odasındaki kusmukları hatırladı. Acaba dedektif Marco’dan gelen alkol kokusunu aldığı gibi, kendisinden gelen kokuyu da alabiliyor muydu? Yukarı kattaki banyonun paramparça olan aynasını ve temiz bir kurulama bezine sardığı kanlı elini anımsadı. Dedektifin karşısında, altı aylık kızlarını terk edip giden sarhoş bir çift olarak göründüklerini düşününce utandı. Bir suçlamaya maruz kalıp kalmayacaklarını merak etti.   </span></p>
			<p class="paragraf"><span>Marco dedektife, “Bunun konuyla ne ilgisi var?” diye sordu.  </span></p>
			<p class="paragraf"><span>Dedektif sakin bir şekilde, “Gözlemlerinizin güvenilirliğini etkileyebilir” dedi. Eleştirel değildi. Görünüşe bakılırsa, sadece gerçeklerin peşindeydi. “Partiden saat kaçta ayrıldınız?” diye sordu.   </span></p>
			<p class="paragraf"><span>Anne, “Neredeyse bir buçuk olmuştu” diye cevap verdi. “Cep telefonumdan saati kontrol edip duruyordum. Gitmek istiyordum. Ben... Kızımı saat birde kontrol etmem gerekirdi –sıra bendeydi– ama her an kalkacağımızı düşündüm ve Marco’yu acele ettirmeye çalıştım.” Suçluluk hissi onu kahrediyordu. Eğer kızını saat birde kontrol etseydi, şimdi yatağında olur muydu? Ama zaten bu yaşanana engel olmanın o kadar çok yolu vardı ki.   </span></p>
			<p class="paragraf"><span>“911’i saat biri yirmi yedi geçe aramışsınız” dedi dedektif.   </span></p>
			<p class="paragraf"><span>Anne olanları hatırlayarak, “Ön kapı açıktı” dedi.   </span></p>
			<p class="paragraf"><span>Dedektif, “Ön kapı açık mıydı?” diye tekrarladı.  </span></p>
			<p class="paragraf"><span>“Bir iki santim kadar aralıktı. Kızımı gece yarısı kontrol ettiğimde kapıyı kilitlediğimden eminim” dedi Anne.   </span></p>
			<p class="paragraf"><span>“Ne kadar eminsiniz?”  </span></p>
			<p class="paragraf"><span>Anne düşündü. </span><span class="CharOverride-11">Gerçekten</span><span> emin miydi? Ön kapıyı açık görünce, daha önce kilitlemiş olduğundan hiç şüphesi yoktu. Ama şimdi, bu olanlardan sonra herhangi bir şeyden emin olması mümkün müydü? Kocasına döndü. “Ön kapıyı açık bırakmadığından emin misin?” diye sordu.   </span></p>
			<p class="paragraf"><span>“Eminim” dedi Marco sertçe. “Ben hiç ön kapıyı kullanmadım. Kızımızı kontrol etmek için arka kapıdan girip çıkıyordum, unuttun mu?”  </span></p>
			<p class="paragraf"><span>Dedektif, “Demek arka kapıyı kullandınız” diye tekrarladı.   </span></p>
			<p class="paragraf"><span>Marco, “Kapıyı her seferinde kilitlememiş olabilirim” diye itiraf etti ve elleriyle yüzünü kapadı.   </span></p>
			<p class="paragraf20">  </p>
			<p class="paragraf"><span>Dedektif Rasbach çifti dikkatle inceledi. Ortada kayıp bir bebek vardı. Eğer ebeveyni Marco ve Anne Conti’nin dediklerine inanılırsa, saat 00.30 ile 01.37 arasında, anne ve babası yan evdeki davetteyken, bilinmeyen biri ya da birileri tarafından yatağından alınmıştı. Ön kapıyı aralık bulmuşlardı. Baba arka kapıyı kilitlemeyi unutmuş olabilirdi; zaten polis geldiğinde kapı kapalıydı ancak kilitli değildi. Annenin üzüntüsü şüphe götürmezdi. Baba da fena halde sarsılmış görünüyordu. Ama durumda bir terslik vardı. Rasbach burada neler döndüğünü merak ediyordu.   </span></p>
			<p class="paragraf"><span>Dedektif Jennings ona sessizce yanına gelmesini işaret etti. Dedektif Rasbach, “Affedersiniz” deyip üzüntülü anne babayı bir süreliğine yalnız bıraktı.  </span></p>
			<p class="paragraf"><span>Rasbach sessizce, “Ne oldu?” diye sordu.   </span></p>
			<p class="paragraf"><span>Jennings ona küçük bir ilaç kutusu gösterdi. “Bunları banyo dolabında buldum” dedi.   </span></p>
			<p class="paragraf"><span>Rasbach plastik şişeyi Jennings’den alıp etiketini inceledi: ANNE CONTI, SERTRALINE, 50 MG. Rasbach, Sertraline’in güçlü bir antidepresan olduğunu biliyordu.   </span></p>
			<p class="paragraf"><span>“Yukarı kattaki banyo aynası paramparça olmuş” dedi Jennings.   </span></p>
			<p class="paragraf"><span>Rasbach başıyla onayladı. Henüz yukarı çıkmamıştı. “Başka bir şey var mı?” diye sordu.   </span></p>
			<p class="paragraf"><span>Jennings başını iki yana salladı. “Şimdilik yok. Ev temiz görünüyor. Belli ki başka bir şey eksik değil. Birkaç saat içinde adli tıptan daha çok bilgi alırız.”  </span></p>
			<p class="paragraf"><span>Rasbach ilaç kutusunu Jennings’e geri verip, “Tamam” dedi.   </span></p>
			<p class="paragraf"><span>Kanepede oturan çiftin yanına döndü ve sorgusuna devam etti. Babaya baktı. “Marco –umarım size Marco dememin sakıncası yoktur– saat on iki buçukta bebeği kontrol ettikten sonra ne yaptınız?” diye sordu.  </span></p>
			<p class="paragraf"><span>Marco, “Davete döndüm” dedi. “Komşularımızın arka bahçesinde bir sigara içtim.”  </span></p>
			<p class="paragraf"><span>“Sigaranızı içerken yalnız mıydınız?”  </span></p>
			<p class="paragraf"><span>“Hayır. Cynthia da benimle birlikte dışarı çıktı.” Marco’nun yüzü kızardı ve bu Rasbach’ın dikkatinden kaçmadı. “Cynthia bizi yemeğe davet eden komşumuz.”  </span></p>
			<p class="paragraf"><span>Rasbach dikkatini Marco’nun karısına çevirdi. Anne çekici bir kadındı; düzgün yüz hatları ve parlak kumral saçları vardı ama şu anda soluk görünüyordu. “Siz sigara içmiyor musunuz Bayan Conti?” diye sordu.   </span></p>
			<p class="paragraf"><span>“Hayır içmiyorum. Ama Cynthia içiyor” dedi Anne. “Ben de yemek masasında, Cynthia’nın kocası Graham’le birlikte oturuyordum. Graham sigara dumanından nefret ediyor ve doğum günü olduğundan, onu içeride yalnız bırakmanın kabalık olacağını düşündüm.” Sonra kendiliğinden ekledi. “Cynthia gece boyunca Marco ile flört etti ve Graham için üzüldüm.”  </span></p>
			<p class="paragraf"><span>“Anlıyorum” dedi Rasbach. Son derece üzgün görünen kocayı inceledi. Görünüşe göre o da gergindi ve kendini suçlu hissediyordu. Rasbach ona döndü. “Demek saat on iki buçuğu biraz geçe, komşunuzun arka bahçesindeydiniz. Ne kadar süre orada kaldığınıza dair bir fikriniz var mı?”  </span></p>
			<p class="paragraf"><span>Marco başını çaresizce iki yana salladı. “Herhalde aşağı yukarı on beş dakika” dedi.   </span></p>
			<p class="paragraf"><span>“Gördüğünüz ya da duyduğunuz herhangi bir şey oldu mu?”  </span></p>
			<p class="paragraf"><span>“Ne demek istiyorsunuz?” Anlaşılan baba bir tür şok geçiriyordu. Hafif peltek bir biçimde konuşuyordu. Rasbach onun ne kadar içki içtiğini merak etti.   </span></p>
			<p class="paragraf"><span>Rasbach sorusunu detaylandırdı. “Belli ki birisi saat on iki buçukla biri yirmi yedi geçe arasında bebeğinizi almış. Siz de on iki buçuğu birkaç dakika geçe, yan evdeki komşunuzun arka bahçesindeymişsiniz.” Sonra babayı izledi ve aradaki bağlantıyı kurmasını bekledi. “Bana göre birinin bebeği gecenin orta yerinde ön kapınızdan dışarı çıkarıp götürmesi pek olası değil.”  </span></p>
			<p class="paragraf"><span>“Ama ön kapı açıktı” dedi Anne.   </span></p>
			<p class="paragraf"><span>Marco, “Ben hiçbir şey görmedim” diye ekledi.  </span></p>
			<p class="paragraf"><span>Dedektif Rasbach, “Caddenin bu tarafında, evlerin arkasından geçen bir yol var” diye devam etti. Marco başıyla onayladı. “O saatte bu yolu kullanan herhangi birini fark ettiniz mi? Araba sesi veya herhangi bir şey duydunuz mu?”  </span></p>
			<p class="paragraf"><span>“Ben... sanmıyorum” dedi Marco. “Üzgünüm. Ne bir şey gördüm, ne de duydum.” Tekrar elleriyle yüzünü kapadı. “Dikkat etmedim” diye ekledi.   </span></p>
			<p class="paragraf"><span>Dedektif Rasbach içeri girip anne ve babayı sorguya çekmeden önce bölgeyi çabucak kontrol etmişti. Yabancının tekinin, uyuyan bir çocuğu bunun gibi bir cadde üzerinde bulunan bir evin ön kapısından dışarı çıkarması ve görülmeyi riske atması pek olası gelmiyordu ama imkânsız da değildi. Sıra evler, kaldırıma yakın olacak şekilde konumlandırılmıştı. Cadde güzelce aydınlatılmıştı; gecenin bu geç saatinde bile bir parça araç ve yaya trafiği vardı. Yani ön kapının açık olması biraz tuhaftı; acaba bilinçli olarak mı yanlış yönlendiriliyordu? Adli tıp ekibi parmak izlerini görebilmek için etrafı tozluyordu ama nedense Rasbach bir şey bulacaklarını sanmıyordu.   </span></p>
			<p class="paragraf"><span>Arka kapının kullanılmış olması daha yüksek bir olasılıktı. Çoğu evin –buna Contilerinki de dahildi– arka tarafında, caddeye açılan müstakil bir garaj vardı. Arka bahçeler uzun ve dardı, birbirlerinden çitlerle ayrılmışlardı ve Contilerin bahçesi de dahil çoğunda ağaçlar, çalılar ve çiçeklikler vardı. Arka taraf nispeten karanlıktı ve burada önde olduğu gibi sokak lambaları da yoktu. Karanlık ve aysız bir geceydi. Çocuğu her kim aldıysa, Contilerin arka kapısından dışarı çıkmışsa, arka bahçeyi geçip garaja doğru yürümüş ve buradan da yola ulaşmış olmalıydı. Kucakta kaçırılan bir çocukla birlikte arka kapıdan çıkıp dışarıda bekleyen bir araca binerken görülme şansı, ön kapıdan çıkarken görülme şansından çok daha azdı.   </span></p>
			<p class="paragraf"><span>Ev, bahçe ve garaj Rasbach’ın ekibi tarafından etraflıca inceleniyordu. Henüz kaçırılan bebeğe dair hiçbir ize rastlamamışlardı. Contilerin garajı boştu ve caddeye bakan kapısı sonuna kadar açık bırakılmıştı. Birisi yan evin arka bahçesindeki avluda oturuyor olsa bile, hiçbir şey fark etmemiş olması mümkündü. Ama pek olası değildi. Bu da kaçırılmanın yaklaşık olarak 00.45 ile 01.27 aralığında gerçekleştiğini gösteriyordu.   </span></p>
			<p class="paragraf"><span>Rasbach, “Hareket sensörünüzün çalışmadığından haberiniz var mı?” diye sordu.   </span></p>
			<p class="paragraf"><span>“Ne?” dedi Marco irkilerek.   </span></p>
			<p class="paragraf"><span>“Arka kapınızda bir hareket sensörü var; yani biri yaklaştığında ışık yanması gerek. Çalışmadığının farkında mısınız?”  </span></p>
			<p class="paragraf"><span>Karısı, “Hayır” diye fısıldadı.   </span></p>
			<p class="paragraf"><span>Marco başını hararetli bir biçimde iki yana salladı. “Hayır, Cora’yı kontrol ettiğimde çalışıyordu. Alette ne gibi bir sorun var?” diye sordu.  </span></p>
			<p class="paragraf"><span>“Ampul gevşetilmiş.” Dedektif Rasbach anne ve babayı dikkatle inceledi. Duraksadı. “Tüm bunlar bana çocuğun arka kapıdan çıkarıldığını, garaja götürüldüğünü ve muhtemelen bir taşıtla, caddeden uzaklaştıklarını düşündürüyor.” Bekledi ama ne baba, ne de anne bir şey söyledi. Kadının titrediğini fark etti.   </span></p>
			<p class="paragraf"><span>Rasbach öne eğilerek “Arabanız nerede?” diye sordu.   </span></p>
			<p class="paragraf"><span>Anne, “Arabamız mı?” diye tekrarladı.   </span></p>
		</div>
	</body>
</html>