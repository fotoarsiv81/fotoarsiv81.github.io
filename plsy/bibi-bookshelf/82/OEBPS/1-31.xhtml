<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-31</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-31" xml:lang="en-GB">31  </p>
			<p class="paragraf"><span>  </span></p>
			<p class="paragraf"><span>Cynthia rahatça sandalyesine yerleşti ve “Bunu polise götürebilirim; belki de götürmememi tercih edersin. Sen zengin bir aileden geliyorsun, değil mi?”  </span></p>
			<p class="paragraf"><span>Anne ayağa fırladı. Sürgülü kapıyı açtı ve Cynthia’yı dizüstü bilgisayarla birlikte masada yalnız bırakıp kaçtı. Marco’nun sabah 00.33’te Cora’yı garajlarına taşıdığı görüntü retinalarına ve beyninin derinliklerine kazınmıştı. Bu sahneyi hiçbir zaman zihninden atamayacaktı. </span><span class="CharOverride-11">Marco bebeklerini almıştı</span><span>. Bunca zamandır ona yalan söylemişti.   </span></p>
			<p class="paragraf"><span>Anne artık evli olduğu adamı tanıyamıyordu.  </span></p>
			<p class="paragraf"><span>Kendi evine koşup arka kapıdan içeri girdi. Güçlükle nefes alıyordu. Mutfakta yere yığıldı ve tezgâhın altındaki dolaplara yaslanıp sarsılarak ağlamaya başladı. Ağlıyordu, nefesi kesiliyordu ve zihninde tekrar tekrar aynı sahneleri görüyordu.   </span></p>
			<p class="paragraf"><span>Bu her şeyi değiştirmişti. Marco bebeklerini almıştı. Ama neden? Bunu neden yapmıştı? Cora’nın öldüğü ve Marco’nun bunu Anne’i korumak için yaptığı doğru olamazdı. Dedektif Rasbach ona bunun mümkün olmadığını açıklamıştı. Anne Cora’yı öldürmüş olsaydı ve Marco bunu saat on iki buçukta fark etseydi, suç ortağının saat 00.35’te orada olmasını sağlayamazdı. Anne artık Marco’nun Cora’yı tam olarak 00.33’te evden dışarı taşıdığını biliyordu. Saat on iki buçukta, Cora’yı kontrol edeceğini bildiği saatte garajda arabasıyla bekleyecek birini, yani ölü adamı ayarlamış olmalıydı. Demek ki bunu </span><span class="CharOverride-11">planlamıştı</span><span>. Hem de ölü bulunan adamla birlikte. Anne adamı daha önce gördüğünü anımsıyordu. Peki onu nerede görmüştü?  </span></p>
			<p class="paragraf"><span>Her şeyin başında en başından beri Marco vardı ve Anne bu konu hakkında hiçbir şey bilmiyordu.  </span></p>
			<p class="paragraf"><span>Marco ölü bulunan şu adamla birlikte bebeklerini kaçırmıştı. Peki bebeği neredeydi? Onu kulübedeki adamdan kim almıştı? </span><span class="CharOverride-11">Ne haltlar dönmüştü? Marco bunu nasıl yapabilmişti?</span><span>  </span></p>
			<p class="paragraf"><span>Anne dizlerine sarılarak mutfak zemininde oturup bir çözüm bulmaya çalıştı. Polis merkezine gidip Dedektif Rasbach’a gördüklerini anlatmayı düşündü. Rasbach videoyu Cynthia’dan alabilirdi. Anne Cynthia’nın videoyu neden en başında polise vermediğini tahmin edebiliyordu; herhalde Cynthia videoyu Marco’ya karşı koz olarak kullanıyordu. Onu avucunun içine almak istiyordu. Cynthia böyle bir kadındı işte.  </span></p>
			<p class="paragraf"><span>Peki Marco Cora’yı neden kaçırmıştı? Eğer bunu Anne’i korumak için yapmadıysa, o zaman kendi bencilce emelleri yüzünden yapmıştı. Tek olası sebep paraydı. Marco fidye parasını istiyordu. Yani anne ve babasının parasını. Bu dehşet verici bir düşünceydi. Anne artık Marco’nun işlerinin iyi gitmediğini biliyordu. Marco’nun birkaç ay önce evin ipotek belgelerini imzalamasını istediğini hatırlıyordu; Marco şirketi daha da büyütmeyi planladığı için nakit paraya ihtiyacı olduğunu söylemişti. Anne şirketin beklenenden daha hızlı büyüdüğünü, her şeyin yolunda olduğunu sanıyordu. Ama belki de Marco o zaman da yalan söylemişti. Şimdi bütün parçalar yerli yerine oturuyordu. Şirketin batması, evi ipotek ettirmesi ve son olarak, </span><span class="CharOverride-11">kendi çocuğunun</span><span> kaçırılması için gerekli ayarlamaları yapması...  </span></p>
			<p class="paragraf"><span>Neden Marco dosdoğru işiyle ilgili sorunlardan bahsetmemişti ki? Anne ve babasına gidip daha fazla para isteyebilirlerdi. Marco neden böyle aptalca bir şey yapmıştı ki? Neden kıymetli bebeklerini alıp bir kürekle dövülerek öldürülen o adama teslim etmişti?  </span></p>
			<p class="paragraf"><span>Yoksa Marco o kulübeye fidye parası alındıktan sonra adamla yüzleşmek için gitmiş ve çileden çıkıp onu öldürmüş müydü? Marco bir de katil miydi? Anne fark etmeden o kulübeye gidip dönmüş olabilir miydi? Hangi günde olduklarını hatırlamaya ve Cora kaçırıldığından beri her gün olanların üzerinden geçmeye çalıştı ama zihni tutarsız bir karmaşaya teslim olmuştu.   </span></p>
			<p class="paragraf"><span>Cep telefonu bunun bir parçası mıydı? Anne baştan beri yanıldığını fark etti. Mesele Marco’nun yasak aşkı, Cynthia ya da bir başkası değildi. Mesele çocuklarının kaçırılmasıydı. Marco kızlarını kaçırmıştı.  </span></p>
			<p class="paragraf"><span>Evlendiği adam.  </span></p>
			<p class="paragraf"><span>Ve sonra da orada, mutfakta oturmuş ve Anne’e ölen adamın tanıdık geldiğini söylemişti.  </span></p>
			<p class="paragraf"><span>Anne birdenbire kendi kocasından korktu. Artık onun kim ya da ne olduğunu bilmiyordu. Neler yapabileceğini anlamaya başlıyordu.   </span></p>
			<p class="paragraf"><span>Acaba Marco onu hiç sevmiş miydi, yoksa onunla sadece para için mi evlenmişti?  </span></p>
			<p class="paragraf"><span class="CharOverride-11">Anne şimdi ne yapacaktı? Polise gidip bildiklerini anlatsa mıydı? Eğer böyle yaparsa Cora’ya ne olurdu?  </span></p>
			<p class="paragraf"><span>Uzun zaman sonra, Anne yerden kalktı. Kendini zorlayarak çabucak yukarıdaki yatak odasına gitti. Titreyerek küçük bir valiz çıkardı ve eşyalarını toplamaya başladı.   </span></p>
			<p class="paragraf20">  </p>
			<p class="paragraf"><span>Anne ebeveyninin daire şeklindeki çakıltaşlı araba girişinde taksiden indi. Burası büyüdüğü evdi. Çok görkemliydi. Büyük taş ev ve çok bakımlı yemyeşil bahçesi, ağaçlı bir vadinin eteğindeydi. Anne taksi şoförüne parayı ödedi ve ayağının dibinde valiziyle birlikte bir dakikalığına olduğu yerde dikilip eve baktı. Buradaki evler birbirinden uzaktaydı. Annesi evde olup pencereden dışarıya bakmadığı sürece, onu kimse görmezdi. Anne bu evden çıkıp Marco’nun motosikletinin arkasına bindiği ve âşık olduğuna karar verdiği günü gayet net bir şekilde hatırlıyordu.   </span></p>
			<p class="paragraf"><span>O zamandan beri pek çok şey olmuştu. Çok şey değişmişti.   </span></p>
			<p class="paragraf"><span>Anne bu eve dönmekten nefret ediyordu. Bu bir bakıma anne ve babasının Marco konusunda en başından beri haklı olduklarının itirafı anlamına geliyordu. Anne buna inanmak istemiyordu ama kanıtı kendi gözleriyle görmüştü. Anne ve babasına karşı gelip Marco’yla evlenmişti; o zamanlar ne istediğini biliyordu ve kalbinin sesini dinlemişti.  </span></p>
			<p class="paragraf"><span>Şimdiyse hiçbir şey bilmiyordu.   </span></p>
			<p class="paragraf"><span>Derken, anne ve babasının araba girişinin sonunda dikilirken, bir anda ölen adamı nerede gördüğünü hatırladı. Rüzgârda savrulan bir yaprak gibi titriyor, bu yeni bilgiyi anlamlandırmaya çalışıyordu. Sonra cep telefonunu çıkarıp başka bir taksi çağırdı.   </span></p>
			<p class="paragraf20">  </p>
			<p class="paragraf"><span>Marco tekrar Richard’ın numarasını çevirdi ve ona aksi bir sesli mesaj daha bıraktı. Richard onu cezalandırıyor, olayın dışında tutuyordu. Bu meseleyi tek başına halledecek, her şey sona erene ve Cora’yı sağ salim geri alana kadar Marco’ya haber vermeyecekti. Tabii onu geri alabilirse.   </span></p>
			<p class="paragraf"><span>Marco bile kendine belki de böylesinin çok daha iyi olduğunu itiraf etti. Eğer bu işi çözebilecek biri varsa, o da Richard’dı. Çantalar dolusu parası ve çelik gibi sinirleri olan Richard. Marco hem fiziksel hem de duygusal olarak çökmüştü. Ofisteki kanepesine uzanıp birkaç saatliğine uyumaktan, sonra da Cora’nın sağ salim eve döndüğünü haber veren bir telefon almaktan başka bir şey istemiyordu. Peki sonra, ondan sonra ne olacaktı?  </span></p>
			<p class="paragraf"><span>Dosya dolabı çekmecelerinden birinin arkasında, açılmış bir viski şişesi olduğunu hatırladı. Volta atmayı bıraktı, dolabın yanına gitti ve çekmeceyi açtı. Şişenin yarısı boştu. Yine dosya dolabına sakladığı bardağı alıp kendine sert bir içki koydu. Sonra volta atmaya devam etti.  </span></p>
			<p class="paragraf"><span>Marco Cora’yı tekrar görememe olasılığıyla yüzleşemiyordu. Ayrıca tutuklanmaktan ve hapse girmekten de korkuyordu. Eğer tutuklanırsa, onu büyük ihtimalle beraat ettirebilecek olan Aubrey West artık onu temsil etmezdi. Çünkü Anne’in anne ve babası avukatlık ücretini ödemezlerdi; Marco’nun da birinci sınıf bir avukat tutacak parası yoktu.   </span></p>
			<p class="paragraf"><span>Pahalı çalışma masasındaki sümenin üzerinde duran şişeden bir kadeh daha doldurdu ve tutuklandıktan sonra neler yapacağını düşündüğünü fark etti. Tutuklanması kaçınılmaz görünüyordu. Anne kendi babasından gerçeği duyduğu an, yanında durmayacaktı. Neden dursundu ki? Ondan nefret edecekti. Eğer </span><span class="CharOverride-11">Anne</span><span> bunu </span><span class="CharOverride-11">ona</span><span> yapmış olsaydı, Marco onu asla affetmezdi.   </span></p>
			<p class="paragraf"><span>Bir de Cynthia ve video meselesi vardı.   </span></p>
			<p class="paragraf"><span>Burnunu üçüncü kadehe gömen Marco, ilk defa polise doğruyu söylemeyi düşündü. Rasbach’a Bruce ile –yani Derek Honig olduğu anlaşılan kişiyle– tanıştığını söylese ne olurdu sanki? Evet, şirketi zor durumdaydı. Evet, kayınpederi ona yardımcı olmayı reddetmişti. Evet, karısının anne ve babasından fidye parasını alabilmek için kendi bebeğini birkaç günlüğüne saklamayı planlamıştı.   </span></p>
			<p class="paragraf"><span>Ama bu aslında kendi fikri değildi. Derek Honig’in fikriydi.  </span></p>
			<p class="paragraf"><span>Öneriyi gündeme getiren Derek Honig’di. Bunu o planlamıştı. Marco’ya göre bu sadece karısına düşecek olan mirastan bir miktar avans almanın başka bir yoluydu. Kimsenin –suç ortağının, hele de bebeğinin– ölmesi gerekmiyordu.   </span></p>
			<p class="paragraf"><span>Marco da bu olayın kurbanı sayılırdı. Suçsuz değildi ama yine de bir kurbandı. Çaresizdi ve kendini sahte bir isimle tanıtan, onu kendi çıkarları uğruna bu çocuk kaçırma oyununa ortak eden birinin tuzağına düşmüştü. Aubrey West gibi iyi bir avukat durumu lehine çevirebilirdi.   </span></p>
			<p class="paragraf"><span>Marco Dedektif Rasbach’a karşı dürüst olabilirdi. Ona her şeyi anlatabilirdi.  </span></p>
			<p class="paragraf"><span>Marco hapse girecekti. Ama eğer Cora bunu sağ salim atlatırsa, annesinin yanında olacaktı. Richard’ın bundan böyle Marco üzerinde hiçbir yaptırım gücü olmayacaktı. Ve Cynthia da şansına küsecekti. Hatta belki de Marco onun şantaja teşebbüsten hapse girmesini bile sağlayabilirdi. Bir an için Cynthia’yı turuncu renkli biçimsiz bir tulumun içinde, yıkanmamış saçlarla hayal etti.   </span></p>
			<p class="paragraf"><span>Volta atarken başını kaldırdı, pencerenin karşısında asılı duran büyük aynadaki aksini yakaladı ve kendini tanımakta güçlük çekti.  </span></p>
		</div>
	</body>
</html>