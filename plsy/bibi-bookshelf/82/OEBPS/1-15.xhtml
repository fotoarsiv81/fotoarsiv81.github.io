<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-15</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-15" xml:lang="en-GB">15  </p>
			<p class="paragraf"><span>  </span></p>
			<p class="paragraf"><span>Emekli öğretmenin evine vardıklarında, karşılarında dimdik duran, keskin bakışlı bir kadın buldular. Rasbach onun tam da özel bir kızlar okulundan emekli bir İngilizce öğretmeni gibi göründüğünü düşündü.   </span></p>
			<p class="paragraf"><span>Bayan Bleeker dedektiflerin kimliklerini yakından inceledi, sonra da kapıyı açmadan önce ikisine de alıcı gözle baktı. “İnsan tedbiri elden bırakmamalı” dedi.   </span></p>
			<p class="paragraf"><span>Bayan Bleeker onları dar bir koridordan geçirip evin ön taraftaki salonuna alırken, Jennings Rasbach’a bir bakış attı.   </span></p>
			<p class="paragraf"><span>Rasbach ve Jennings derhal kapitone döşemeli tekli koltuklarda yerlerini aldılar. Bayan Bleeker da yavaşça karşılarındaki kanepeye oturdu. Sehpanın üzerinde bir roman –Trollope’un </span><span class="CharOverride-11">Barchester Kuleleri</span><span>’nin Penguen Klasikleri tarafından basılan versiyonu– ve yanında da bir iPad duruyordu.   </span></p>
			<p class="paragraf"><span>Bayan Bleeker, “Sizin için ne yapabilirim beyler?” diye sordu ve ardından ekledi. “Gerçi sanırım neden burada olduğunuzu biliyorum.”  </span></p>
			<p class="paragraf"><span>Rasbach olabildiğince zararsız bir şekilde ona gülümsedi. “Sizce neden buradayız Bayan Bleeker?”   </span></p>
			<p class="paragraf"><span>“Anne hakkında konuşmak istiyorsunuz. Onu tanıdım. Haberlerde sürekli ondan bahsediliyor.” Rasbach ve Jennings hızlıca bakıştılar. “Ben onun öğretmeniyken adı Anne Dries’dı.”  </span></p>
			<p class="paragraf"><span>“Evet” dedi Rasbach, “sizinle Anne hakkında konuşmak istiyoruz.”  </span></p>
			<p class="paragraf"><span>“Korkunç bir durum. Televizyonda neler olduğunu izleyince çok üzüldüm.” Bayan Bleeker derin bir şekilde iç geçirdi. “Size eskiden olanlar hakkında ne anlatabileceğimi bilmiyorum çünkü hiçbir şeyden haberim yok. Öğrenmeye çalıştım ama kimse bana bir şey söylemedi.”  </span></p>
			<p class="paragraf"><span>Rasbach heyecandan ürperdiğini hissetti. “Neden en baştan başlamıyorsunuz?” dedi sabırla.  </span></p>
			<p class="paragraf"><span>Bayan Bleeker başıyla onayladı. “Anne’i severdim. İyi bir İngilizce öğrencisiydi. Yaratıcı değildi ama çalışkandı. Ciddiydi. Oldukça sessizdi. Kafasından neler geçtiğini kestirmek zordu. Bir şeyler çizmeyi severdi. Diğer kızların onunla uğraştıklarını biliyordum. Buna bir son vermeye çalıştım.”  </span></p>
			<p class="paragraf"><span>“Onunla nasıl uğraşıyorlardı?”  </span></p>
			<p class="paragraf"><span>“Her zamanki şımarık-zengin-kız yöntemleriyle. Zekâdan çok parası olanların yaptığı gibi. Ona şişman olduğunu söylüyorlardı. Tabii ki Anne şişman değildi. Diğer kızlar kemikleri sayılacak kadar zayıflardı. Sağlıksız görünüyorlardı.”  </span></p>
			<p class="paragraf"><span>“Bu anlattıklarınız ne zaman oldu?”  </span></p>
			<p class="paragraf"><span>“Muhtemelen Anne onuncu ya da on birinci sınıftayken. Üç kız vardı; bulunmaz Hint kumaşı olduklarını zannederlerdi. Okulun en güzel üç kızı birbirlerini bulmuşlar ve başka kimsenin katılamayacağı özel bir kulüp kurmuşlardı.”  </span></p>
			<p class="paragraf"><span>“İsimlerini hatırlıyor musunuz?”  </span></p>
			<p class="paragraf"><span>“Tabii ki. Debbie Renzetti, Janice Foegle ve Susan Givens.” Rasbach isimleri defterine not etti. “O üçünü hiç unutmuyorum.”  </span></p>
			<p class="paragraf"><span>“Peki ne oldu?”  </span></p>
			<p class="paragraf"><span>“Bilmiyorum. Bir gün bu üç güzel kız her zamanki gibi Anne’le uğraşıyorlardı; derken bir de baktık ki biri hastaneye yattı ve diğer iki kız da Anne’e oldukça mesafeli durmaya başladılar. Susan birkaç hafta boyunca okula gelmedi. Bisikletten düştüğü ve şiddetli bir beyin sarsıntısı geçirdiği söylendi.”  </span></p>
			<p class="paragraf"><span>Rasbach hafifçe öne eğildi. “Ama siz bu hikâyeye inanmıyorsunuz, öyle değil mi? Sizce aslında neler oldu?”  </span></p>
			<p class="paragraf"><span>“Tam olarak bilemiyorum. Çocukların ebeveyniyle kapalı kapılar ardında toplantılar yapıldı. Her şey örtbas edildi. Ama bahse girerim ki Anne bıkıp usanmıştı.”  </span></p>
			<p class="paragraf20">  </p>
			<p class="paragraf"><span>Polis merkezine döndüklerine Rasbach ve Jennings biraz daha araştırma yaptılar ve emekli İngilizce öğretmeninin bahsettiği kızlardan ikisinin, Debbie Renzetti ve Susan Givens’ın lise bitince aileleriyle birlikte başka yerlere taşındıklarını öğrendiler. Neyse ki Janice Foegle ise hâlâ şehirde yaşıyordu. Rasbach onu aradığında şansı yine yaver gitti; kadın evdeydi ve o öğleden sonra polis merkezine gelip onlarla konuşmayı kabul etti.   </span></p>
			<p class="paragraf"><span>Janice Foegle tam zamanında geldiğinde, Rasbach’ı danışmaya çağırdılar. Rasbach onu karşılamak üzere odasından çıktı. Ne beklediğini bilmiyordu ama yine de Janice Foegle çarpıcı bir kadındı. Rasbach pek çok çocuğun beğenmedikleri dış görünümlerini kabullenmeye çalıştığı lise yıllarında böyle bir güzelliğe sahip olmanın nasıl bir şey olduğunu merak etti. Bu durumun Janice’in karakterini nasıl şekillendirdiğini de. Aklına bir an Cynthia Stillwell geldi.   </span></p>
			<p class="paragraf"><span>“Bayan Foegle, ben Dedektif Rasbach. Bu da Dedektif Jennings. Geldiğiniz için teşekkürler. Eğer sakıncası yoksa size birkaç soru yönelteceğiz.”  </span></p>
			<p class="paragraf"><span>Janice bıkkın bir şekilde suratını astı. “Açıkçası, ben de birilerinin beni aramasını bekliyordum” dedi.   </span></p>
			<p class="paragraf"><span>Onu sorgu odalarından birine götürdüler. Kameradan bahsettiklerinde Janice tedirgin oldu ama itiraz etmedi.   </span></p>
			<p class="paragraf"><span>Rasbach formaliteleri aradan çıkardıktan sonra lafa girdi. “Anne Conti’yi St. Mildred’s lisesinden tanıyorsunuz değil mi? O zamanlar adı Anne Dries’mış.”   </span></p>
			<p class="paragraf"><span>“Evet.” Janice alçak sesle konuşuyordu.  </span></p>
			<p class="paragraf"><span>“Nasıl biriydi?”  </span></p>
			<p class="paragraf"><span>Janice sanki bu soruya nasıl cevap vereceğinden emin değilmiş gibi duraksadı. “İyi biriydi.”  </span></p>
			<p class="paragraf"><span>“İyi mi?” Rasbach daha fazlasını anlatması için bekledi.   </span></p>
			<p class="paragraf"><span>Ansızın Janice’in yüzü buruştu ve ağlamaya başladı. Rasbach kâğıt mendil kutusunu usulca ona doğru itti ve konuşmasını bekledi. “Doğrusunu isterseniz Anne çok iyi bir kızdı ve ben de cadalozun tekiydim. Ben, Susan ve Debbie korkunç kızlardık. Şimdi yaptıklarımızdan utanıyorum. Geçmişe bakıyorum da, nasıl biri olduğuma inanamıyorum. Ona çok kötü davranırdık, hem de ortada hiçbir sebep yokken.”  </span></p>
			<p class="paragraf"><span>“Nasıl kötü davranırdınız?”  </span></p>
			<p class="paragraf"><span>Janice başını çevirdi ve usulca sümkürdü. Sonra tavana baktı ve kendini toparlamaya çalıştı. “Onunla uğraşırdık. Görünüşüyle ve giysileriyle dalga geçerdik. Ondan, aslında herkesten üstün olduğumuzu düşünüyorduk.” Janice Rasbach’a alaycı bir bakış attı. “On beş yaşındaydık. Tabii bu bir mazeret sayılmaz.”  </span></p>
			<p class="paragraf"><span>“Peki ne oldu?”  </span></p>
			<p class="paragraf"><span>“Bu durum aylarca sürdü ve Anne buna tahammül etti. Bize karşı her zaman çok iyiydi ve davranışlarımızdan rahatsız olmuyormuş gibi yapıyordu ama biz onun acınacak halde olduğunu düşünüyorduk. Aslında rahatsız olduğu besbelli olduğu halde, sürekli umursamaz davranmasının bir tür güç göstergesi olduğunu düşünüyordum ama bu fikrimi kendime saklıyordum.”  </span></p>
			<p class="paragraf"><span>Rasbach başıyla onaylayarak devam etmesini teşvik etti.   </span></p>
			<p class="paragraf"><span>Janice ellerinin arasındaki kâğıt mendile baktı, sesli bir şekilde iç geçirdi ve tekrar Rasbach’a baktı. “Bir gün Anne’in tepesi attı. Üçümüz –Debbie, Susan ve ben– her nedense dersler bittikten sonra geç saate kadar okulda kalmıştık. Kızlar tuvaletindeydik ve Anne içeri girdi. Bizi görünce donup kaldı. Sonra </span><span class="CharOverride-11">Selam</span><span> deyip belli belirsiz el salladı ve işemek üzere bölmelerden birine girdi. Kabul etmeliyim ki bunu yapmak epey cesaret gerektiriyordu.” Bir an duraksadı, sonra devam etti. “Her neyse, ona bazı şeyler söylemeye başladık.” Yine durdu.   </span></p>
			<p class="paragraf"><span>“Ne gibi şeyler?” diye sordu Rasbach.  </span></p>
			<p class="paragraf"><span>“Söylemeye utanıyorum. ‘Diyetin nasıl gidiyor? Çünkü kilo almış gibi görünüyorsun’, bunun gibi şeyler işte. Ona karşı çok zalimdik. Anne tuvaletten çıktı ve doğruca Susan’ın üstüne yürüdü. Bunu hiçbirimiz beklemiyorduk. Anne onu boğazından yakalayıp duvara çarptı. Duvar parlak krem rengine boyanmıştı ve Susan kafasını çok kötü bir biçimde çarptı. Büyük bir kan lekesi duvardan aşağıya doğru süzülmeye başladı.” Janice yüzünü buruşturdu; tekrar o okul tuvaletine gidip arkadaşının yere yığıldığını ve duvara bulaşan kan lekesini görmüş gibiydi. “Anne’in onu öldürdüğünü sanmıştım.”  </span></p>
			<p class="paragraf"><span>Rasbach, “Devam edin” diyerek onu teşvik etti.   </span></p>
			<p class="paragraf"><span>“Debbie ve ben çığlıklar atıyorduk ama Anne’den çıt çıkmıyordu. Debbie kapıya daha yakın olduğu için koşup yardım çağırmaya gitti. Anne ile yalnız kaldığım için dehşete düşmüştüm ama kapıyla aramda duruyordu ve yerimden kıpırdayamayacak kadar korkuyordum. Anne bana bakıyordu ama bakışları donuktu. Sanki orada değildi. Beni görüp görmediğini bile bilmiyordum. Çok korkunçtu. Nihayet öğretmenlerden biri, sonra da müdire geldi. Ambulans çağırdılar.” Janice sustu.   </span></p>
			<p class="paragraf"><span>“Polisi arayan oldu mu?”  </span></p>
			<p class="paragraf"><span>“Şaka mı yapıyorsunuz?” Janice şaşkınlıkla Rasbach’a baktı. “Özel okullarda işler bu şekilde yürümez. Müdirenin umursadığı tek şey olayı kontrol altına almaktı. Bir şekilde uzlaştıklarını biliyorum. Anne’in annesi ve bizim ebeveynimiz okula geldiler ve her şey... </span><span class="CharOverride-11">halloldu</span><span>. Böyle olacağını biliyorduk; herkes biliyordu.”  </span></p>
			<p class="paragraf"><span>Rasbach usulca, “Peki ambulansı çağırmalarının ardından ne oldu?”  </span></p>
			<p class="paragraf"><span>“Ambulans geldiğinde Susan’ı bir sedyeye yatırıp araca taşıdılar. Debbie, ben ve diğer öğretmen Susan’ın peşinden gittik. Hem Debbie hem de ben katılarak ağlıyorduk. Müdire Anne’i ofisine götürüp annesinin gelmesinin bekledi. Ambulans Susan’ı götürdü; Debbie ile bense diğer öğretmenle birlikte park yerinde ebeveynimizin gelmesini bekledik.”  </span></p>
			<p class="paragraf"><span>“Başka bir şey hatırlıyor musunuz?” diye sordu Rasbach.   </span></p>
			<p class="paragraf"><span>Janice başıyla onayladı. “Müdire Anne’i götürmeden önce Anne gayet normal biriymiş gibi bana baktı ve ‘Ne oldu?’ dedi.”  </span></p>
			<p class="paragraf"><span>“Böyle deyince ne düşündünüz?”   </span></p>
			<p class="paragraf"><span>“Deli olduğunu düşündüm.”  </span></p>
			<p class="paragraf20">  </p>
			<p class="paragraf"><span>Ön kapının dışındaki postacı, elindekileri kapıdaki zarf gözünden içeriye itmeye çalışıyordu. Anne mutfakta dikilerek kapıya bakıyordu. Kapıyı açıp zarfları postacıdan alabilir ve onun işini kolaylaştırabilirdi ama bunu yapmak istemiyordu. Nefret mektuplarının kendisine gönderildiğini biliyordu. Derken postacı başını kaldırdı ve pencereden Anne’i gördü. Yalnızca bir saniyeliğine göz göze geldiler; sonra postacı gözlerini indirdi ve zarf gözünden daha çok zarf atmaya devam etti. Bir haftadan kısa bir süre önce Anne ve bu postacı sohbet ederlerdi. Ama artık her şey değişmişti. Yere düşen mektuplar kapının dibinde karman çorman bir yığın oluşturmuştu. Postacı büyük ve kalın bir paketi zarf gözünden sokmaya çalışıyordu ama paket bir türlü içeri girmiyordu. Adam paketi yarıya kadar itip arkasını döndü ve bir sonraki eve doğru yürüdü.   </span></p>
			<p class="paragraf"><span>Olduğu yerde dikilen Anne, yerdeki yığına ve zarf gözüne sıkışan pakete bakakaldı. Zarf gözü paket yüzünden açık kalmıştı. Anne kapıya kadar gidip paketi çekmeye çalıştı. Şu baloncuklu zarflardan biriydi. Sıkışmıştı ve Anne zarfı bir türlü kurtaramıyordu. Kapıyı açması ve zarfı dışarıdan çekmesi gerekecekti. Dışarıda birilerinin olup olmadığını görmek için usulca pencereden dışarıya baktı. Sabahleyin polisler evi terk ederken orada olan muhabirler gitmişlerdi. Anne kapıyı açtı, zarfı sıkıştığı yerden çekip çıkardı, çabucak içeri girdi ve tekrar kapıyı kilitledi.   </span></p>
			<p class="paragraf"><span>Düşünmeden paketi açtı.  </span></p>
			<p class="paragraf"><span>İçinde nane yeşili bir tulum vardı.   </span></p>
		</div>
	</body>
</html>