<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-34</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-34" xml:lang="en-GB">34  </p>
			<p class="paragraf"><span>  </span></p>
			<p class="paragraf"><span>“Bize notu göster” dedi Marco.  </span></p>
			<p class="paragraf"><span>“Ne?” Richard bir an boş bulunmuştu.   </span></p>
			<p class="paragraf"><span>“Çocuk hırsızlarının gönderdiği notu, seni pislik” dedi Marco. “Göster onu bize! Onlarla temas halinde olduğunu kanıtla.”  </span></p>
			<p class="paragraf"><span>Richard telaşlanmadan, “Telefon elimde. Notu saklamadım” dedi.   </span></p>
			<p class="paragraf"><span>Marco, “Sahi mi? Peki notu ne yaptın?” diye sordu.   </span></p>
			<p class="paragraf"><span>“İmha ettim.”  </span></p>
			<p class="paragraf"><span>“Peki bunu neden yaptın?” Odadaki herkes, Marco’nun ortada bir not olduğuna inanmadığının farkındaydı.   </span></p>
			<p class="paragraf"><span>“Çünkü seni suçlu durumuna düşürüyordu” dedi Richard. “Telefonun diğer ucunda senin olacağını da bu şekilde öğrendim.”  </span></p>
			<p class="paragraf"><span>Marco güldü ama sesinde hiçbir eğlenme tınısı yoktu. Öfkenin sınırlarında gezinen, acımasız ve kuşku dolu bir kahkahaydı bu. “Not beni suçlu durumuna düşürüyor diye onu imha ettiğine inanmamızı mı istiyorsun? Niyetin beni çocuk kaçırma </span><span class="CharOverride-11">suçundan</span><span> tutuklatmak ve kızından temelli uzaklaştırmak değil mi?” diye sordu.   </span></p>
			<p class="paragraf"><span>“Hayır Marco, asla böyle bir niyetim olmadı” dedi Richard. “Neden böyle bir fikre kapıldığını bilmiyorum. Size yardım etmek dışında hiçbir şey yapmadım, bunu biliyorsun.”  </span></p>
			<p class="paragraf"><span>“Benimle dalga geçme Richard. Telefonda beni tehdit ettin, bunu biliyorsun. Tüm bunları benden kurtulmak için tezgâhladın. Yoksa bunu neden yapasın ki? Eğer ortada gerçekten de bir not </span><span class="CharOverride-11">olsaydı</span><span>, onu asla imha etmezdin.” Marco öne eğildi ve tehditkâr bir ses tonuyla, “Ortada not filan yok, öyle değil mi Richard? Çocuk hırsızları seninle temas halinde değiller çünkü onu </span><span class="CharOverride-11">sen</span><span> kaçırttın. Derek’in telefonu sende, onu Derek’i öldürdüğün ya da adamlarına öldürttüğün zaman aldın. Derek’in Cora’yı nerede tuttuğunu biliyordun çünkü her şeyi sen ayarladın. Derek’i üzerime saldın, bunu en başından planlamıştın. Söyle bana: Beni çocuk kaçırma suçundan hapse göndermene yardım etmesi için ona ne kadar ödemeyi teklif ettin?”  </span></p>
			<p class="paragraf"><span>Marco kanepede arkasına yaslandı ve Alice’in dehşet dolu bir ifadeyle kendisine baktığını gördü.  </span></p>
			<p class="paragraf"><span>Marco Richard’ı suçlarken, Richard sakince onu izledi. Sonra kızına döndü ve “Anne, tüm bunları senin dikkatini kendi işlediği suçtan başka bir yöne çekmek için uyduruyor. Bu olanlarla hiçbir ilgim yok; Cora’yı geri almak için elimden geleni yapmak ve de Marco’yu polisten korumaya çalışmak dışında” dedi.  </span></p>
			<p class="paragraf"><span>“Sen yalancının tekisin!” dedi Marco çaresizce. “Cora’nın nerede olduğunu biliyorsun. Onu bize geri ver! Kızına bak! Bak ne halde! Ona bebeğini geri ver!”  </span></p>
			<p class="paragraf"><span>Anne başını kaldırmış, bir kocasına, bir babasına bakıyordu. Yüzü keder doluydu.   </span></p>
			<p class="paragraf"><span>Richard, “Madem öyle, polisi arayalım mı?” diyerek meydan okudu. “Bırakalım da her şeyi açıklığa kavuştursunlar.”  </span></p>
			<p class="paragraf"><span>Marco hızlıca düşündü. Eğer Anne Derek’in babasının bir arkadaşı olduğunu itiraf etmezse, ya da bundan emin değilse, Marco’nun hiçbir dayanağı kalmıyordu. Polisler zaten onu baş şüpheli olarak görüyorlardı. Saygın ve başarılı işadamı Richard, Marco’yu onlara gümüş tepside sunabilirdi. Hem Anne hem de babası, Marco’nun Cora’yı yatağından alıp Derek’e teslim ettiğini biliyorlardı. Marco hâlâ tüm bunların ardında Richard’ın olduğuna inanıyordu. Ama elinde Richard’ın aleyhine hiçbir kanıt yoktu.  </span></p>
			<p class="paragraf"><span>Marco hapı yutmuştu.  </span></p>
			<p class="paragraf"><span>Ve Cora’yı hâlâ geri alamamışlardı.   </span></p>
			<p class="paragraf"><span>Marco Richard’ın sırf kazanan taraf olabilmek için, gerekirse Cora’yı ilelebet saklı tutacağını düşünüyordu.   </span></p>
			<p class="paragraf"><span>Richard’a kazandığını </span><span class="CharOverride-11">düşündürtüp</span><span> Cora’yı geri vermesini nasıl sağlayabilirdi?  </span></p>
			<p class="paragraf"><span>Her şeyi polise itiraf etmeli miydi? Richard’ın istediği bu muydu? Belki de Marco tutuklandıktan sonra, Cora’yı “kaçıranlar” mucizevi bir şekilde Richard’la tekrar temas kurup bebeği sağ salim geri vereceklerdi. Çünkü Richard Anne’in önünde ne derse desin, Marco Richard’ın kendisini ortada bırakmak istediğini biliyordu. Richard Marco’nun hapse girmesini istiyordu ama onu ele veren kişiymiş gibi görünmek istemiyordu.   </span></p>
			<p class="paragraf"><span>“Pekâlâ, polisi ara” dedi Marco.  </span></p>
			<p class="paragraf"><span>Anne ağlamaya başladı. Annesi sırtını sıvazladı.   </span></p>
			<p class="paragraf"><span>Richard cep telefonuna uzandı. “Saat geç oldu ama eminim ki Dedektif Rasbach buraya gelir” dedi.   </span></p>
			<p class="paragraf"><span>Marco tutuklanmak üzere olduğunu biliyordu. Bir avukata ihtiyacı vardı. İyi bir avukata. Ev üstünde hâlâ biraz hakları vardı; tabii Anne daha fazlasını ipotek ettirmesine izin verirse. Ama hangi kadın kendi çocuğunu kaçırdığı iddiasıyla gözaltına alınan kocasının savunması için evini ipotek ettirmeyi kabul ederdi ki? Anne buna </span><span class="CharOverride-11">razı</span><span> olsa bile, babası aklını çelerdi.   </span></p>
			<p class="paragraf"><span>Richard sanki Marco’nun zihnini okumuş gibi, “Herhalde savunma masraflarını karşılamayacağımızı söylememe gerek yok” dedi.   </span></p>
			<p class="paragraf"><span>Gergin bir sessizlik içinde dedektifin gelmesini beklediler. Normalde herkes için çay demleyerek kendini oyalaması beklenen Alice, kanepedeki yerinden kıpırdamadı bile.   </span></p>
			<p class="paragraf"><span>Marco perişandı. Richard denen o çıkarcı pislik kazanmıştı. Anne son bir kez, hatta ilelebet ailesinin kanatları altına girmişti. Annesinin ve babasının tarafında oldukça, onun açısından her şey yoluna girecekti. Richard bebeğini ona geri vermenin bir yolunu bulacaktı. Bir kahraman olacaktı. Marco hapiste çürürken, Richard ve Alice Anne ile bebeğinin masraflarını karşılayacaklardı. Anne’in tek yapması gereken Marco’yu feda etmekti. Anne kararını vermişti. Marco onu suçlamıyordu.   </span></p>
			<p class="paragraf"><span>Sonunda kapı zili çaldı. Herkes sıçradı. Richard ayağa kalkıp kapıyı açmaya giderken, diğerleri yüzlerinde duygusuz bir ifadeyle salonda kaldılar.   </span></p>
			<p class="paragraf"><span>Marco her şeyi itiraf etmeye karar verdi. Sonra, Cora sağ salim eve dönünce, polislere Richard’ın bu olaydaki rolünü anlatacaktı. Ona inanmayabilirlerdi ama Richard’ı soruşturabilirlerdi. Belki de Richard ve Derek Honig arasında bir bağlantı bulabilirlerdi. Ama Marco Richard’ın geride hiçbir iz bırakmadığından oldukça emindi.  </span></p>
			<p class="paragraf"><span>Richard Dedektif Rasbach’ı salona aldı. Dedektif bir bakışta durumu kavradı. Büyük kanepenin bir ucunda oturan ve annesinin kollarında ağlayan Anne’e ve de diğer uçta oturan Marco’ya baktı. Marco dedektifin gözüne nasıl göründüğünün farkındaydı; beti benzi atmıştı ve terliyordu; tam bir enkaz gibi görünüyor olmalıydı.  </span></p>
			<p class="paragraf"><span>Richard dedektife bir sandalye çekti ve “Üzgünüm, torunumu kaçıranlarla sizden habersiz temas kurmamızın ve iş işten geçene kadar size bir şey söylemiyor olmamızın hoşunuza gitmediğini biliyorum ama başka türlü davranmaya korktuk.”  </span></p>
			<p class="paragraf"><span>Rasbach suratsız görünüyordu. “Yani size telefon mu ettiler?”  </span></p>
			<p class="paragraf"><span>“Evet, dün aradılar. Bu akşam erken saatlerde, yanımda ilave parayla birlikte onlarla buluşmak üzere gerekli hazırlıkları yaptım ama gelmediler.”  </span></p>
			<p class="paragraf"><span>Marco Richard’ı izliyordu. Onun ne haltlar karıştırdığını merak ediyordu. Çocuk hırsızları ona </span><span class="CharOverride-11">telefon mu etmişlerdi? </span><span>Richard ya polise, ya da Marco ile Anne’e yalan söylüyordu. Cora’yı evden dışarı çıkaranın Marco olduğunu dedektife ne zaman söyleyecekti?  </span></p>
			<p class="paragraf"><span>Rasbach ceketinin cebine uzanıp defterini çıkardı. Richard’ın ona anlattığı her şeyi dikkatle yazdı. Richard Marco hakkında hiçbir şey söylemedi. Marco’ya bakmadı bile. Tüm bunlar Anne için miydi? Marco merak içindeydi. Richard Anne’e Marco’yu kendi isteğiyle koruduğunu mu gösteriyordu? Hem de Marco’nun ne yaptığını bildikleri halde. </span><span class="CharOverride-11">Richard neyin peşindeydi? </span><span>Belki de polise Marco’nun ne yaptığını söylemek gibi bir niyeti yoktu, sadece onun küçük düştüğünü izlemek istemişti. Adam tam bir pislikti.   </span></p>
			<p class="paragraf"><span>Yoksa Marco’nun kendi ipini çekmesini mi bekliyordu? Bunu yapacak cesareti olup olmadığını mı görmek istiyordu? Bu Cora’yı geri almak için geçmesi gereken bir sınav mıydı?  </span></p>
			<p class="paragraf"><span>Rasbach nihayet, “Hepsi bu kadar mı?” diyerek ayağa kalktı ve defterini kapattı.  </span></p>
			<p class="paragraf"><span>“Sanırım” dedi Richard. Endişeli ebeveyn ve büyükbaba rolünü kusursuz bir biçimde oynuyordu. Hiçbir falso vermeden. Deneyimli bir yalancıydı.  </span></p>
			<p class="paragraf"><span>Richard dedektifi kapıya kadar geçirirken, Marco bitkin ve kafası karışmış bir halde kanepeye yığıldı. Eğer bu bir sınavsa, az önce başarısız olmuştu.  </span></p>
			<p class="paragraf"><span>Anne sadece bir an için onunla göz göze geldi, sonra bakışlarını kaçırdı.  </span></p>
			<p class="paragraf"><span>Richard salona geri döndü. Marco’ya dönerek, “İşte, şimdi bana inanıyor musun?” dedi. “Notu seni korumak için imha ettim. Az önce polise yalan söyledim. Ona çocuk hırsızlarının beni aradığını söyledim, seni korumak için. Onlara nottan ve bana gönderilen cep telefonundan bahsetmedim. İkisi de seni suçlu konumuna düşürüyordu. Bu senaryodaki kötü adam ben değilim Marco. Sensin.”  </span></p>
			<p class="paragraf"><span>Anne annesinin kollarından sıyrılıp Marco’ya baktı.   </span></p>
			<p class="paragraf"><span>Richard, “Gerçi bunu neden yaptığımı bilmiyorum” diye ekledi. “Bu adamla neden evlendiğini de bilmiyorum, Anne.”  </span></p>
			<p class="paragraf"><span>Marco düşünebilmek için buradan uzaklaşmalıydı. Richard’ın neler çevirdiğini bilmiyordu. “Hadi Anne, eve gidelim” dedi.   </span></p>
			<p class="paragraf"><span>Anne yine başını çevirmişti; Marco’ya bakmadı.  </span></p>
			<p class="paragraf"><span>“Anne?”  </span></p>
			<p class="paragraf"><span>“Bence Anne hiçbir yere gitmiyor” dedi Richard.   </span></p>
			<p class="paragraf"><span>Marco Anne olmadan eve döneceğini düşününce yüreği cız etti. Belli ki Richard onun hapse girmesini </span><span class="CharOverride-11">istemiyordu</span><span>. Belki de damadının hüküm giymiş bir suçlu olmasının yol açacağı toplumsal aşağılanmaya maruz kalmaktan çekiniyordu. Belki de bunca zamandır tek istediği, Anne’in Marco’nun ne tür bir adam olduğunu görmesi ve onları ayırmaktı. Görünüşe göre başarılı da olmuştu.  </span></p>
			<p class="paragraf"><span>Hepsi de Marco’nun gitmesini beklercesine ona baktılar. Marco ortamdaki karşıtlığı sezdi ve bir taksi çağırmak üzere cep telefonuna uzandı. Taksisi geldi, üçü de onu dışarıya kadar geçirince şaşırdı; belki de gittiğinden emin olmak istiyorlardı. Araba yolunda durup Marco’nun uzaklaşmasını izlediler.   </span></p>
			<p class="paragraf"><span>Marco karısına, iki yanındaki annesine ve babasına baktı. Anne’in yüz ifadesini anlamlandıramadı.  </span></p>
			<p class="paragraf"><span class="CharOverride-11">Asla eve geri dönmeyecek. Tek başıma kaldım</span><span> diye düşündü.   </span></p>
			<p class="paragraf20">  </p>
			<p class="paragraf"><span>Rasbach, Dries çiftinin konağından ayrıldıktan sonra dönüş yolu boyunca huzursuzdu. Cevaplanmamış pek çok sorusu vardı. En önemlisi de şuydu: Kayıp bebek neredeydi? Çözüme bir türlü yaklaşamıyordu.  </span></p>
			<p class="paragraf"><span>Marco’yu ve yüzündeki tekinsiz ifadeyi düşündü. Marco bitkindi, tükenmişti. Rasbach ona acıyacak değildi. Ama görünenden çok daha fazlası olduğunu biliyordu. Ve bunun ne olduğunu öğrenmek istiyordu.  </span></p>
			<p class="paragraf"><span>Rasbach neredeyse baştan beri Richard Dries’tan şüpheleniyordu. Ona göre hiç kimse birilerini kullanmadan bu kadar büyük bir servetin sahibi olamazdı; belki de bu, Rasbach’ın işçi sınıfı kökeninden kaynaklanan bir önyargıydı. Kimleri incittiğini umursamayanların para kazanmaları çok daha kolaydı. Vicdan sahibi olanların zengin olması çok daha zordu.  </span></p>
			<p class="paragraf"><span>Rasbach’ın gördüğü kadarıyla, Marco bir çocuk hırsızının profiline uymuyordu. Rasbach’a göre Marco oldum olası köşeye sıkıştırılan, çaresiz bir adam gibi görünüyordu. Eğer zorlanırsa yanlış bir şey yapabilecek birine benziyordu. Richard Dries ise başarılı bir işadamıydı, hatırı sayılır bir servete sahipti ki, tüm bunlar Rasbach için her türlü olumsuz çağrışımı yapıyordu; haklı da olabilirdi haksız da. </span><span>Bu tür insanlar bazen kanunlardan üstün olduklarını düşünmelerine yol açacak kadar kibirli oluyorlardı.   </span></p>
			<p class="paragraf"><span>Richard Dries izlenmesi gereken bir adamdı.   </span></p>
			<p class="paragraf"><span>Rasbach onun telefonlarına bu yüzden dinleme cihazı taktırmıştı.  </span></p>
			<p class="paragraf"><span>Çocuk hırsızlarının ona telefon etmediklerini biliyordu. Richard yalan söylüyordu.  </span></p>
			<p class="paragraf"><span>Rasbach birkaç polis memurunun evi sessizce izlemelerine karar verdi.  </span></p>
		</div>
	</body>
</html>