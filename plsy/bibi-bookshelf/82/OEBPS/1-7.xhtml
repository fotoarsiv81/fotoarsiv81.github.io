<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-7" xml:lang="en-GB">7  </p>
			<p class="paragraf"><span>  </span></p>
			<p class="paragraf"><span>Hiç kimse bunun nasıl gözden kaçtığını anlayamadı ama Contilerin evinin önündeki basın toplantısından hemen sonra, bir polis memuru eldivenli elinin iki parmağı arasında açık pembe bir tulumla birlikte salona girip Dedektif Rasbach’ın yanına gitti. Odada bulunan herkesin, –Dedektif Rasbach, Anne, Marco, Anne’in annesi Alice ve babası Richard– gözleri derhal bu kumaş parçasına kilitlendi.  </span></p>
			<p class="paragraf"><span>Önce Rasbach konuştu. Ters ters, “Bunu nerede buldunuz?” diye sordu.  </span></p>
			<p class="paragraf"><span>Anne pat diye, “Olamaz!” dedi.   </span></p>
			<p class="paragraf"><span>Herkes bakışlarını elinde pembe tulum olan polis memurundan Anne’e çevirdi. Anne’in yüzünün bütün rengi uçup gitmişti.  </span></p>
			<p class="paragraf"><span>Anne ayağa kalkarak, “O tulum bebeğin odasındaki kirli sepetinde miydi?” diye sordu.   </span></p>
			<p class="paragraf"><span>Tulumu elinde tutan polis, “Hayır” diye cevap verdi. “Bez değiştirme masasındaki minderin altındaydı. İlk kez baktığımızda gözden kaçırmışız.”  </span></p>
			<p class="paragraf"><span>Rasbach çok sinirlenmişti. Böyle bir şeyi nasıl gözden kaçırırlardı?  </span></p>
			<p class="paragraf"><span>Anne’in yüzü kızardı; kafası karışmış gibiydi. “Özür dilerim. Unutmuş olmalıyım. Akşamın erken saatlerinde üzerinde bu tulum vardı. Onu son defa emzirdikten sonra kıyafetini değiştirdim. Bu tulumun üzerine kusmuştu. Bakın, göstereyim.” Anne polise yaklaşıp tuluma uzandı ama polis geriye giderek ondan uzaklaştı.   </span></p>
			<p class="paragraf"><span>“Lütfen dokunmayın” dedi.   </span></p>
			<p class="paragraf"><span>Anne, Rasbach’a döndü. “Cora’nın üzerinden bu tulumu çıkarıp başka bir tane giydirdim. Bu tulumu bez değiştirme masasının yanındaki kirli sepetine koyduğumu sanıyordum” dedi.   </span></p>
			<p class="paragraf"><span>“Yani basına verdiğimiz tarif yanlış mı?” diye sordu Rasbach.   </span></p>
			<p class="paragraf"><span>Kafası karışmış görünen Anne, “Evet” diye itiraf etti.   </span></p>
			<p class="paragraf"><span>Rasbach, “Peki üzerinde </span><span class="CharOverride-11">ne</span><span> vardı?” diye sordu. Anne tereddüt edince sorusunu tekrarladı. “Üzerinde ne vardı?”  </span></p>
			<p class="paragraf"><span>“Ben... Emin değilim” dedi Anne.   </span></p>
			<p class="paragraf"><span>Dedektif ısrar etti. “Ne demek emin değilim?” Ses tonu sertti.   </span></p>
			<p class="paragraf"><span>“Bilmiyorum. Biraz içmiştim. Yorgunum. Karanlıktı. Günün sonunda Cora’yı karanlıkta emziririm, tamamen uyanmasın diye. Tulumunun üzerine kusmuştu ve bezini değiştirirken, karanlıkta üzerini de değiştirdim. Pembe tulumu kirliye attım –yani attığımı sanıyordum– ve çekmeceden yeni bir tane aldım. Cora’nın bir sürü tulumu var. Ne renk olduğunu bilmiyorum.” Anne kendini suçlu hissetti. Ama belli ki bu adam daha önce hiç gecenin köründe bir bebeğin altını değiştirmemişti.   </span></p>
			<p class="paragraf"><span>Rasbach Marco’ya dönerek, “Siz biliyor musunuz?” diye sordu.   </span></p>
			<p class="paragraf"><span>Marco korkudan donakaldı. Başını iki yana salladı. “Anne’in Cora’nın üstünü değiştirdiğini fark etmedim. Onu kontrol etmeye geldiğimde de ışığı yakmadım.”  </span></p>
			<p class="paragraf"><span>“Belki de Cora’nın çekmecesine bakıp hangi tulumu giydirdiğimi bulabilirim” dedi Anne utanç içinde.  </span></p>
			<p class="paragraf"><span>“Evet, lütfen bakın” dedi Rasbach. “Doğru bir tarif vermemiz gerekiyor.”  </span></p>
			<p class="paragraf"><span>Anne yukarı kata koştu ve bütün tulumları, pijamaları, küçük tişörtleri ve külotlu çorapları sakladığı bebek şifoniyerinin çekmecesini açtı. Çiçekli, benekli, arılı ve tavşanlı giysilerle karşı karşıya kaldı.  </span></p>
			<p class="paragraf"><span>Dedektif ve Marco peşinden gelmişlerdi. Anne’in yere çömelmesini, çekmecedeki her şeyi dışarı çıkarmasını ve hıçkırarak ağlamasını izliyorlardı. Ama Anne Cora’ya ne giydirdiğini hatırlayamıyor, bir türlü işin içinden çıkamıyordu. Giysilerden hangisi eksikti? Kızının üzerinde ne vardı?  </span></p>
			<p class="paragraf"><span>Anne Marco’ya döndü. “Aşağıdaki kirli çamaşırları da getirir misin?” dedi.  </span></p>
			<p class="paragraf"><span>Marco onun isteğini yerine getirmek üzere arkasını dönüp aşağıya indi. Az sonra kirli çamaşırlarla dolu bir sepetle geri döndü. Kirlileri bebeğin odasının zeminine boşalttı. Birisi yerdeki kusmukları temizlemişti. Bebeğin kirlileri kendi giysileriyle karışmıştı ama Anne Cora’ya ait olan bütün parçaları bulup bir kenara ayırdı.   </span></p>
			<p class="paragraf"><span>Sonunda, “Önünde tavşan işlemesi olan nane yeşili tulumu giydirmiştim” dedi.   </span></p>
			<p class="paragraf"><span>Rasbach, “Emin misiniz?” diye sordu.  </span></p>
			<p class="paragraf"><span>Anne perişan bir halde, “Mutlaka onu giydirmiş olmalıyım” dedi. “Burada olmayan tek giysi o tulum.”  </span></p>
			<p class="paragraf20">  </p>
			<p class="paragraf"><span>Anne ile Marco’nun evinde yapılan adli inceleme sonucunda, Cora’nın kaçırıldığı saatten bu yana çok az bulgu ortaya çıktı. Polisler bilinmeyen bir kimsenin Cora’nın odasına ya da Contilerin evine girdiğine dair hiçbir kanıt bulamadı. Evin içinde masumane bir şekilde açıklanamayacak tek bir delil, tek bir lif dahi yoktu. Görünüşe bakılırsa evlerine kendileri, Anne’in annesi ve babası ve temizlikçi kadın dışında hiç kimse girmemişti. Hepsi parmak izlerinin alınmasına boyun eğmek zorunda kalmıştı; her ne kadar onur kırıcı olsa da. Kimse yaşı geçkin Filipinli temizlikçinin olası bir çocuk kaçırma şüphelisi olabileceğine ihtimal vermiyordu. Yine de temizlikçi kadın ve geniş ailesi, detaylı bir soruşturmadan geçiriliyordu.  </span></p>
			<p class="paragraf"><span>Bununla birlikte, evin dışında bir şey bulmuşlardı. Garajda yapılan incelemede, Contilerin Audi’sinin lastikleriyle uyuşmayan lastik izleri bulunmuştu. Rasbach henüz bu bilgiyi kayıp bebeğin ebeveyniyle paylaşmamıştı. Bu lastik izleri, saat 00.35’te caddede ilerleyen bir araba gören tanığın ifadesiyle birleşince, şimdilik soruşturmanın en somut ipucu olma özelliğini taşıyordu.  </span></p>
			<p class="paragraf"><span>Dedektif Rasbach eve zorla giren birine dair delil yetersizliğinden bahsedince, “Büyük olasılıkla eldiven takmışlardır” dedi Marco.  </span></p>
			<p class="paragraf"><span>Kuşluk vakti olmuştu. Anne ve Marco bitkin görünüyorlardı. Marco hâlâ bir parça akşamdan kalmış gibiydi. Ama dinlenmeye hiç niyetleri yoktu. Dedektifler Anne ile Marco’yu daha detaylı bir soruşturmaya tabi tutarken, Anne’in anne ve babasından mutfağa gidip kahve içmelerini rica etmişlerdi. Rasbach Anne ile Marco’ya bebeklerini bulmak için ellerinden gelen her şeyi yaptıklarına ve vakit kaybetmediklerine dair sürekli güvence vermek zorunda kalıyordu.   </span></p>
			<p class="paragraf"><span>Rasbach Marco’nun eldivenlerle ilgili tahminine katılarak, “Yüksek bir ihtimal” dedi. Ama sonra, “Yine de, evin içinde –ve şüphesiz dışında ya da garajda– sizinkilerle uyuşmayan bazı ayak izleri ya da belirtiler görmeyi bekliyorduk” diye ekledi.   </span></p>
			<p class="paragraf"><span>“Tabii içeri giren kişi ön kapıdan çıkmadıysa” dedi Anne. Eve girerken gördüğü manzarayı hatırladı: Ön kapı açıktı. Artık tamamen ayıldığı için, bunu daha net olarak hatırlıyordu. Bebeğini kaçıran kişinin onu ön kapıdan dışarı çıkarıp merdivenlerden kaldırıma indiğine ve bu yüzden hiçbir tuhaf ayak izi bulamadıklarına inanıyordu.   </span></p>
			<p class="paragraf"><span>“Öyle olsa bile, bir şeyler bulmamız gerekirdi” dedi Rasbach. İkisine de imalı bir şekilde baktı. “Konuşabileceğimiz herkesle konuştuk. Hiç kimse kucağında bir bebekle birlikte ön kapınızdan çıkan birini görmemiş.”  </span></p>
			<p class="paragraf"><span>Marco hayal kırıklığını belli edercesine, “Kimsenin görmemesi, böyle bir şey olmadığı anlamına gelmez” dedi.   </span></p>
			<p class="paragraf"><span>“Cora’nın arka kapıdan dışarı çıkarıldığını gören birini de bulamadınız” dedi Anne ters bir şekilde. “Tek bir kahrolası ipucuna bile ulaşamadınız.”  </span></p>
			<p class="paragraf"><span>Dedektif Rasbach, “Hareket sensörünün içindeki ampul gevşetilmiş” diye hatırlattı. Bir süre duraksadıktan sonra ekledi. “Ayrıca garajınızda sizin arabanızla uyuşmayan lastik izleri bulduk.” Anne ile Marco’nun bu bilgiyi sindirmelerini bekledi. “Son zamanlarda garajınızı bilginiz dahilinde kullanan biri oldu mu? Oraya park etmesine izin verdiğiniz birisi var mı?”  </span></p>
			<p class="paragraf"><span>Marco dedektife baktı, sonra çabucak bakışlarını kaçırdı. “Hayır, bildiğim kadarıyla yok” dedi.   </span></p>
			<p class="paragraf"><span>Anne de başını iki yana salladı.  </span></p>
			<p class="paragraf"><span>Anne ile Marco’nun tedirgin oldukları çok açıktı. Gerçi bu pek de şaşırtıcı değildi; Rasbach az önce bebeklerini evden dışarı çıkaran –özellikle de arka bahçeden garaja doğru ilerleyen– birinin varlığına dair fiziksel delil yetersizliğinden bahsetmiş ve onu evden çıkaranın ikisinden biri olması gerektiğini ima etmişti.   </span></p>
			<p class="paragraf"><span>Rasbach Anne’e dönerek, “Affedersiniz ama size banyo dolabınızda bulduğumuz bir ilaç hakkında birkaç şey sormalıyım” dedi. “Sertraline’den bahsediyorum.”  </span></p>
			<p class="paragraf"><span>“Ne olmuş yani?” dedi Anne.   </span></p>
			<p class="paragraf"><span>“Bana bu ilacın ne için kullanıldığını söyleyebilir misiniz?” diye sordu Rasbach usulca.  </span></p>
			<p class="paragraf"><span>Anne savunmaya geçerek, “Hafif bir depresyon geçiriyorum” dedi. “İlaç doktorum tarafından yazıldı.”  </span></p>
			<p class="paragraf"><span>“Aile doktorunuz tarafından mı?”  </span></p>
			<p class="paragraf"><span>Anne tereddüt etti. Ne yapacağından emin değilmiş gibi Marco’ya baktı ama sonra cevap verdi. “Psikiyatrım tarafından” diye itiraf etti.   </span></p>
			<p class="paragraf"><span>“Anlıyorum” dedi Rasbach. “Bana psikiyatrınızın adını söyler misiniz?”  </span></p>
			<p class="paragraf"><span>Anne tekrar Marco’ya bakıp “Dr. Leslie Lumsden” diye cevap verdi.   </span></p>
			<p class="paragraf"><span>Rasbach küçük defterine not alarak, “Teşekkürler” diye mırıldandı.   </span></p>
			<p class="paragraf"><span>“Pek çok anne doğum sonrası depresyonuna yakalanır dedektif” dedi Anne savunmaya geçerek. “Bu oldukça yaygın bir durum.”  </span></p>
			<p class="paragraf"><span>Rasbach başıyla belli belirsiz onayladı. “Peki banyodaki ayna nasıl kırıldı? Bana aynaya ne olduğunu anlatır mısınız?”  </span></p>
			<p class="paragraf"><span>Anne kızardı, endişeli bir şekilde dedektife baktı. “Aynayı ben kırdım” diye itiraf etti. “Eve gelip de Cora’yı bulamadığımızda, aynayı elimle paramparça ettim.” Bandajlı elini kaldırıp gösterdi. Annesi elini yıkamış, dezenfekte etmiş ve sarmıştı. “Çok üzgündüm.”  </span></p>
			<p class="paragraf"><span>Rasbach başıyla tekrar onayladı ve bir not daha aldı.  </span></p>
			<p class="paragraf"><span>Anne ve babanın Rasbach’a daha önce anlattıklarına bakılırsa, Cora ikisinin dışında herhangi biri tarafından en son, kaçırıldığı günün öğleden sonrasında, saat iki sularında, Anne köşedeki Starbucks’a kahve almaya gittiğinde sağ olarak görülmüştü. Anne’e göre Cora bebek arabasında uyanık vaziyette oturuyor, gülümsüyor ve parmaklarını emiyordu. Hatta barista küçük kıza el sallamıştı.   </span></p>
			<p class="paragraf"><span>Rasbach o sabah erkenden Starbucks’a gitmiş ve neyse ki o saatte görev başında olan baristayla konuşmuştu. Kız Anne’i ve arabasında oturan bebeği hatırlamıştı. Ama görünüşe göre, bebeğin Cuma günü –yani kaybolduğu gün– saat 14.00’ten sonra hayatta olduğunu teyit edebilecek başka hiç kimse yoktu.   </span></p>
			<p class="paragraf"><span>Rasbach, “Dün Starbucks’a uğradıktan sonra ne yaptınız?” diye sordu.  </span></p>
			<p class="paragraf"><span>“Eve geldim. Cora mızmızlanıyordu –genellikle öğleden sonraları mızmızdır– ben de onu kucağıma alıp evin içinde turlar attım” dedi Anne. “Onu biraz kestirmesi için yatırmaya çalıştım ama bir türlü uyumadı. Ben de onu tekrar kucakladım ve evin çevresinde, arka bahçede gezindim.”  </span></p>
			<p class="paragraf"><span>“Peki ya sonra?”  </span></p>
			<p class="paragraf"><span>“Marco eve gelene kadar bunu yapmaya devam ettim.”  </span></p>
			<p class="paragraf"><span>Rasbach, “Yani saat kaça kadar?” diye sordu Marco’ya.  </span></p>
			<p class="paragraf"><span>“Eve geldiğimde saat yaklaşık beşti. Cuma olduğu ve dışarı çıkacağımız için biraz erken paydos etmiştim.”  </span></p>
			<p class="paragraf"><span>“Peki sonra ne yaptınız?”  </span></p>
			<p class="paragraf"><span>“Cora’yı Anne’den aldım ve Anne’i biraz kestirmesi için yukarı gönderdim.” Marco sırtını kanepeye yasladı ve ellerini bacaklarına sürttü. Sonra bacaklarından birini sallamaya başladı. Huzursuzdu.  </span></p>
			<p class="paragraf"><span>Anne, “Sizin çocuğunuz var mı, dedektif?” diye sordu.  </span></p>
			<p class="paragraf"><span>“Hayır.”  </span></p>
			<p class="paragraf"><span>“O zaman insanı ne kadar yorduklarını bilemezsiniz.”  </span></p>
			<p class="paragraf"><span>“Hayır.” Rasbach sandalyesinde kıpırdandı. Hepsi yorulmaya başlamıştı. Rasbach, “Yan evdeki davete saat kaçta gittiniz?” diye sordu.  </span></p>
			<p class="paragraf"><span>Marco, “Saat yediye doğru” diye cevap verdi.  </span></p>
			<p class="paragraf"><span>“Peki saat beşle yedi arasında ne yaptınız?”  </span></p>
			<p class="paragraf"><span>“Bunu bize neden soruyorsunuz?” dedi Anne sertçe. “Bu zaman kaybı değil mi? Bize yardım edeceğinizi sanıyordum!”  </span></p>
			<p class="paragraf"><span>“Olan her şeyi bilmek zorundayım. Lütfen bana elinizden geldiğince cevap verin” dedi Rasbach sakince.  </span></p>
			<p class="paragraf"><span>Marco karısını sakinleştirmek istercesine, elini uzatıp onun bacağının üzerine koydu. “Anne uyurken Cora’yla oynadım. Ona biraz mısır gevreği yedirdim. Anne saat altı civarında uyandı” dedi.   </span></p>
			<p class="paragraf"><span>Anne derin bir nefes aldı. “Sonra da davete gidip gitmeme konusunda tartıştık.”  </span></p>
			<p class="paragraf"><span>Anne’in yanında oturan Marco, gözle görülür biçimde kasıldı.  </span></p>
			<p class="paragraf"><span>Rasbach Anne’in gözlerinin içine bakarak, “Neden tartıştınız?” diye sordu.   </span></p>
			<p class="paragraf"><span>“Bebek bakıcısı gelmekten vazgeçti” dedi Anne. “Eğer vazgeçmeseydi, bunların hiçbiri olmazdı” diye ekledi. Sanki bunu ilk kez fark ediyordu.  </span></p>
			<p class="paragraf"><span>Bu bilgi yeniydi. Rasbach’ın bebek bakıcısı meselesinden haberi yoktu. Bunu neden şimdi söylüyorlardı? “Bunu neden daha önce söylemediniz?” diye sordu.   </span></p>
			<p class="paragraf"><span>“Söylemedik mi?” dedi Anne şaşırarak.  </span></p>
			<p class="paragraf"><span>Rasbach, “Bebek bakıcısı kimdi?” diye sordu.  </span></p>
			<p class="paragraf"><span>“Katerina adında bir kız. O bizim sürekli bebek bakıcımız. On ikinci sınıfta. Buradan yaklaşık bir sokak ötede oturuyor.”  </span></p>
			<p class="paragraf"><span>“Onunla konuştunuz mu?”  </span></p>
			<p class="paragraf"><span>“Efendim?” dedi Marco. Anlaşılan dikkatini toplayamıyordu. Rasbach, </span><span class="CharOverride-11">Belki de çok yorulmuştur</span><span> diye düşündü.   </span></p>
			<p class="paragraf"><span>“Bebek bakıcısı gelmekten ne zaman vazgeçti?”   </span></p>
			<p class="paragraf"><span>“Saat altı sularında. Aradığında başka bir bakıcı bulmak için çok geç olmuştu” dedi Marco.  </span></p>
			<p class="paragraf"><span>“Onunla kim konuştu?” Rasbach defterine not alıyordu.   </span></p>
			<p class="paragraf"><span>“Ben konuştum” dedi Marco.  </span></p>
			<p class="paragraf"><span>“Başka bir bakıcı bulmayı </span><span class="CharOverride-11">deneyebilirdik</span><span>” dedi Anne hayıflanarak.  </span></p>
			<p class="paragraf"><span>“O sırada gerekli olduğunu düşünmedim. Tabii şimdi...” Marco cümlesini yarıda kesip yere baktı.  </span></p>
			<p class="paragraf"><span>Rasbach, “Bakıcının adresini alabilir miyim?” diye sordu.  </span></p>
			<p class="paragraf"><span>Anne, “Gidip getireyim” dedi ve ayağa kalkıp mutfağın yolunu tuttu. Rasbach beklerken mutfaktan fısıltılar geldiğini duydu; Anne’in anne ve babası neler olduğunu öğrenmek istiyorlardı.   </span></p>
			<p class="paragraf"><span>Anne geri dönüp ona bebek bakıcısının adını ve adresini karaladığı bir kâğıt parçası uzattıktan sonra Rasbach, “Tartışma tam olarak ne hakkındaydı?” diye sordu.  </span></p>
			<p class="paragraf"><span>“Ben Cora’yı tek başına evde bırakmak istemedim” dedi Anne açıkça. “Onunla evde kalmayı tercih ederdim. Cora çok fazla mızmızlandığı için Cynthia onu yanımızda getirmemizi istemedi. Bu davetin sadece yetişkinler için olmasını istemişti; bu yüzden bebek bakıcısını aramıştık. Ama sonra, Katerina gelmekten vazgeçince, Marco bebeği götürmeyeceğimizi söylediğimiz halde yanımıza almanın kabalık olacağını düşündü; bense onu evde yalnız bırakmak istemedim ve bu yüzden tartıştık.”  </span></p>
			<p class="paragraf"><span>Rasbach, pişmanlıkla başını sallayan Marco’ya döndü.   </span></p>
			<p class="paragraf"><span>“Marco telsizi yanımıza alırsak ve onu her yarım saatte bir kontrol edersek, sorun çıkmayacağını düşünüyordu. </span><span class="CharOverride-11">Kötü bir şey olmayacak</span><span> demiştin!” Anne ani bir öfkeyle kocasına döndü.   </span></p>
			<p class="paragraf"><span>“Hata ettim!” dedi Marco karısına dönerek. “Özür dilerim. Hepsi benim suçum! Bunu daha kaç kere söylemem lazım?”  </span></p>
			<p class="paragraf"><span>Dedektif Rasbach, karşısındaki çiftin ilişkisindeki yarıkların genişlemesini izledi. Kızlarının kaybolduğunu bildirmelerinin hemen ardından sezdiği gerilim artarak yerini daha güçlü bir eğilime bırakmıştı; </span><span class="CharOverride-11">suçlamaya</span><span>. Çiftin ilk dakikalar ve saatler boyunca sergiledikleri dayanışma sarsılmaya başlamıştı. Nasıl sarsılmazdı ki? Kızları kayıptı. İnanılmaz bir baskı altındalardı. Polisler evlerindeydi, basın mensupları ön kapılarını aşındırıyordu. Rasbach biliyordu ki, burada bulunması gereken bir şey varsa, onu mutlaka bulacaktı.  </span></p>
		</div>
	</body>
</html>