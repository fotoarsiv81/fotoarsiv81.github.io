<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-35</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-35" xml:lang="en-GB">35  </p>
			<p class="paragraf"><span>  </span></p>
			<p class="paragraf"><span>Alice kendi yatak odasında –Richard’la yıllardır yatak odaları ayrıydı– lüks halının üzerinde volta atıyordu. Richard’la çok uzun zamandır evliydi. Sadece birkaç yıl öncesine kadar, Richard’ın bunların hiçbirini yapmış olduğuna inanmazdı. Ama artık Richard türlü sırları olan bir adam haline gelmişti. Eğer Alice’in az önce duydukları doğruysa, bunlar korkunç ve bağışlanamaz sırlardı.  </span></p>
			<p class="paragraf"><span>Alice, Richard’ın bir süredir başka bir kadınla görüştüğünden haberdardı. Richard onu ilk kez aldatmıyordu. Ama Alice bu seferkinin farklı olduğunu biliyordu. Richard’ın kendisinden uzaklaştığını hissetmişti; sanki Richard’ın bir ayağı hep dışarıdaydı. Sanki bir kaçış planı hazırlıyordu. Alice daha önce Richard’ın onu terk edeceğini, buna cesaret edebileceğini hiç düşünmemişti.  </span></p>
			<p class="paragraf"><span>Çünkü Richard Alice’i terk ederse, tek bir metelik bile alamayacağının farkındaydı. Evlilik sözleşmesinin en güzel tarafı da buydu. Richard Alice’ten ayrılırsa, değil servetinin yarısını, hiçbir şey alamayacaktı. Ve Alice’in servetine ihtiyacı vardı çünkü kendisine ait fazla parası kalmamıştı. Richard’ın işi son yıllarda iyi gitmiyordu; tıpkı Marco’nunki gibi. İnsanlar başarısız olduğunu öğrenmesinler ve büyük bir işadamıymış gibi davranabilsin diye, kâr getirmeyen işini sürdürüyordu. Alice sırf Richard’ın itibarı zedelenmesin diye kendi parasını şirkete akıtıp duruyordu. İlk başlarda buna aldırmamıştı çünkü Richard’ı seviyordu.   </span></p>
			<p class="paragraf"><span>Ama artık onu sevmiyordu. Bu olanlardan sonra sevmesi mümkün değildi.  </span></p>
			<p class="paragraf"><span>Alice bu ilişkinin diğerlerinden daha ciddi olduğunu aylardır biliyordu. İlk başlarda bu durumu görmezden gelmiş, tıpkı diğerleri gibi bitmesini beklemişti. Ne de olsa evliliklerinin fiziksel boyutu uzun zaman önce sona ermişti. Ama Richard ilişkisini sürdürdükçe, Alice bu kadının kim olduğunu öğrenmeyi saplantı haline getirmişti.   </span></p>
			<p class="paragraf"><span>Richard izini kaybettirme konusunda iyiydi. Alice onu tongaya düşüremezdi. Sonunda bundan hiç hazzetmemesine rağmen özel bir dedektif tutmuştu. Bulabildiği en pahalı ve ketum olduğunu varsaydığı dedektifi tutmuştu ki bu konuda haklıydı. Dedektifin raporunu gözden geçirmek üzere, bir cuma akşamüzeri buluşmuşlardı. Alice duyacaklarına hazırlıklı olduğunu düşünmüştü ama dedektifin buldukları onu şoke etmişti.  </span></p>
			<p class="paragraf"><span>Kocasının görüştüğü kadın, kızının kapı komşusu olan Cynthia Stillwell’di. Yani neredeyse Alice’in yarı yaşında bir kadındı. Kızının arkadaşıydı. Richard onunla kızının evindeki bir davette tanışmıştı. Bu çok utanç vericiydi.  </span></p>
			<p class="paragraf"><span>Yüksek ücretli ve Rolex saatli özel dedektif bulgularını gözden geçirirken, Alice Starbucks’ta oturmuş, çantasını sımsıkı kavrayan damarlı ellerini izlemişti. Fotoğraflara bakmış ve çabucak gözlerini kaçırmıştı. Dedektif zaman çizelgesinin, mekânların ve tarihlerin üzerinden geçmişti. Alice ona ödemesini nakit olarak yapmıştı. Fenalaşacak gibi olmuştu.  </span></p>
			<p class="paragraf"><span>Sonra eve gitmiş ve uygun zamanı kollamaya başlamıştı. Richard’ın onu terk ettiğini söylemesini bekleyecekti. Richard’ın para kazanmak için ne yapacağını bilmiyordu ve umurunda da değildi. Sadece Richard ondan para isteyecek olursa hayır diyeceğini biliyordu. Richard’ın kendisinden para hortumlayıp hortumlamadığını öğrenmek için, özel dedektiften banka hesaplarına göz kulak olmasını istemişti. Dedektifi tutmaya karar vermişti. Ama tekrar aynı Starbucks’ta buluşmayacaklardı; Alice daha mahrem bir yer bulacaktı. Bu deneyim, Alice’in kendini aşağılanmış hissetmesine neden olmuştu.  </span></p>
			<p class="paragraf"><span>Alice’in dedektifle buluştuğu günün gecesinde Cora kaçırılmış ve Richard’ın iğrenç ilişkisi, kaçırılma olayının dehşeti yüzünden geri plana atılmıştı. Alice önce kızının bebeğine zarar vermiş olabileceğinden ve Marco’nun cesedi bulunmaması için sakladığından korkmuştu. Ne de olsa Anne’in bir hastalığı vardı ve annelik onu zorluyordu. Büyük bir baskı altındaydı ve Alice stresin Anne gibi biri için tetikleyici olduğunu biliyordu. Sonra, çocuk hırsızları tulumu ve notu postayla gönderince, Alice çok rahatlamıştı.   </span></p>
			<p class="paragraf"><span>Ne kadar inişli çıkışlıydı her şey. O gün Cora’yı geri alacaklarına inanmışlar, sonra onu tekrar kaybetmişlerdi. Alice tüm bu karmaşanın arasında hem torunu için kederlenip korkuyor, hem de kızının kırılgan ruh hali yüzünden endişeleniyordu.   </span></p>
			<p class="paragraf"><span>Ve bir de... bu gece olanlar vardı.   </span></p>
			<p class="paragraf"><span>Alice bu geceye kadar neler olduğunu anlamamıştı. Marco’nun Cora’yı kendi elleriyle teslim ettiğini duyunca dehşete kapılmıştı. Marco kocasını kendisine tuzak kurmakla suçlayınca, daha da şaşırmıştı. Ama perişan haldeki kızına sarılarak otururken, her şey gayet mantıklı gelmeye başlamıştı.   </span></p>
			<p class="paragraf"><span>Cora’nın kaçırılması ve Marco’yu suçlu konumuna düşürmek için ona tuzak kurması, Richard’ın büyük planının bir parçasıydı. Peki beş milyon neredeydi? Anne Richard’ın parayı bir yerlere sakladığından oldukça emindi. Ve bir de ikinci takas girişimi için hazır ettikleri, ön girişteki dolapta, başka bir spor çantasının içinde duran iki milyon vardı. Alice ne notu, ne de cep telefonunu görmüştü. Richard ona ikisini de imha ettiğini söylemişti.   </span></p>
			<p class="paragraf"><span>Richard torununu çocuk hırsızlarından geri alma bahanesiyle Alice’in yedi milyon dolarını hortumlayacaktı. Adam tam bir pislikti.   </span></p>
			<p class="paragraf"><span>Demek onu o iğrenç Cynthia uğruna terk edecekti.   </span></p>
			<p class="paragraf"><span>Sadakatsiz olması, onu kızı yaşında bir kadın için terk etmesi ve parasını hortumlamaya çalışması yeterince kötüydü. </span><span class="CharOverride-11">Ama kızını bu şekilde incitmeye nasıl cüret ederdi?</span><span>  </span></p>
			<p class="paragraf"><span class="CharOverride-11">Ve torunu neredeydi?  </span></p>
			<p class="paragraf"><span>Alice kendi cep telefonunu alıp Dedektif Rasbach’ı aradı. Ona anlatacağı bazı şeyler vardı.   </span></p>
			<p class="paragraf"><span>Ayrıca Derek Honig denen adamın fotoğrafını görmek istiyordu.  </span></p>
			<p class="paragraf20">  </p>
			<p class="paragraf"><span>Anne eski odasında, eski yatağında huzursuz bir gece geçirdi. Bütün gece uyumadan etrafı dinleyip düşündü. Çocuğunun acı veren kaybı yetmezmiş gibi, herkes tarafından ihanete uğradığını hissediyordu. Marco Cora’nın kaçırılmasına alet olarak ona ihanet etmişti. Eğer Marco Richard konusunda haklıysa, babasının kendisine ihanet etmesi daha da büyük bir rezillikti. Ve Anne Marco’nun haklı olduğundan emindi çünkü babası Derek Honig’i tanıdığını inkâr etmişti. Eğer babasının Cora’nın ortadan kaybolmasıyla hiçbir ilgisi bulunmasaydı, Honig’i tanıdığını inkâr etmesi için hiçbir sebebi olmazdı. Anne cevabını almıştı. Bu yüzden babası sorduğunda Derek’i tanımıyormuş, onu daha önce hiç görmemiş gibi davranmıştı.  </span></p>
			<p class="paragraf"><span>Annesinin ne kadarını bildiğini ya da babasından ne kadar şüphelendiğini merak etti.   </span></p>
			<p class="paragraf"><span>Anne dün gece az kalsın her şeyi berbat edecekti. Ama sonra kendine hâkim olmuş, ne yapması gerektiğini hatırlamıştı. Dün gece çekinmeden konuşmadığı için Marco için üzülüyordu –aslında ne yaptığı düşünülürse ona o kadar da acımıyordu– ama çocuğunu geri istiyordu. Ölen adamı daha önce gördüğünden emindi; hem de birkaç sefer, bu evde, yıllar önce. Derek ve babası, Anne’in yatma vakti geldikten sonra geç saatlere kadar arka taraftaki ağaçların yakınında konuşurlardı. Anne penceresinden onları izlerdi. Derek Honig’i hiç babasıyla ya da diğer misafirlerle havuz başında bir şeyler içerken, hatta annesinin yanında bile görmemişti. Derek her zaman hava karardıktan sonra, geç saatte gelirdi ve babasıyla arka tarafa, ağaçların yakınına gidip orada konuşurlardı. Anne çocuk içgüdüsüyle babasına Derek hakkında bir şey sormaması gerektiğini, gizli bir şey yaptıklarını hissetmişti. Eğer birlikte çocuğunu kaçırdılarsa, kim bilir yıllar içinde ne tür şeyler yapmışlardı? Acaba babasının gücü nelere yetiyordu?  </span></p>
			<p class="paragraf"><span>Anne ayağa kalkıp, evin arka cephesine ve derin vadiye açılan ormana bakan oda penceresinden dışarıyı izledi. Sıcak bir geceydi ama şimdi perdenin arasından süzülen serin bir esinti çıkmıştı. Saat çok erkendi; Anne penceresinin dışındaki dünyanın sadece dış hatlarını seçebiliyordu.   </span></p>
			<p class="paragraf"><span>Aşağı kattan gelen bir ses duydu; bir kapı hafifçe kapandı. Ses sanki mutfağın arka kapısından gelmişti. Bu kadar erken bir saatte kim dışarı çıkardı ki? Belki annesi de uyuyamamıştı. Anne aşağıya inip annesine katılmayı ve onunla yüzleşmeyi düşündü; bakalım annesi ona herhangi bir şey anlatacak mıydı?  </span></p>
			<p class="paragraf"><span>Pencereden bakınca, babasının evden gizlice sıvıştığını ve arka taraftaki çimlere doğru yürüdüğünü gördü. Richard nereye gittiğini biliyormuş gibi, gayet kararlı bir biçimde uzun adımlar atıyordu. Elinde büyük bir spor çantası vardı.   </span></p>
			<p class="paragraf"><span>Anne tıpkı çocukken yaptığı gibi, babasının arkasına dönmesinden ve kendisini casusluk yaparken yakalamasından korkarak, perdenin arkasından onu izledi. Ama Richard arkasına dönmedi. Ağaçların arasındaki açıklığa, patikanın başlangıcına doğru yürüdü. Anne o patikayı iyi biliyordu.  </span></p>
			<p class="paragraf20">  </p>
			<p class="paragraf"><span>Evine dönen Marco da uyuyamamıştı. Evde tek başına dolanıp duruyor, düşünceleriyle kendine işkence ediyordu. Anne onu temelli terk etmişti; Cynthia’nın videosu Anne’in gözünde Marco’nun değerini yerle bir etmişti. Anne dün gece babasını Derek Honig’le birlikte gördüğünü itiraf etmeyerek Marco’yu arkasından vurmuştu ama Marco onu suçlamıyordu. Anne yapması gerekeni yapmıştı ve Marco bunun nedenini anlıyordu. Anne üzerine düşeni yaptığı için, belki de Cora’yı onlara geri vereceklerdi.  </span></p>
			<p class="paragraf"><span>Tabii ki Anne’e, Marco’ya değil. Marco Cora’yı bir daha asla göremeyebileceğini düşündü. Tabii ki Anne onu boşayacaktı. En iyi avukatları tutacak, velayeti tamamen üzerine alacaktı. Eğer Marco ziyaret haklarını dayatmaya çalışırsa, Richard onu Cora’nın kaçırılmasındaki rolünü polise anlatmakla tehdit edecekti. Marco çocuğu üzerindeki bütün haklarından mahrum kalmıştı.  </span></p>
			<p class="paragraf"><span>Yalnızdı. Dünyada en çok önemsediği iki insanı –karısını ve kızını– kaybetmişti. Artık hiçbir şeyin önemi yoktu. Artık maddi açıdan hezimete uğramasını ya da kendisine şantaj yapılmasını bile umursamıyordu.   </span></p>
			<p class="paragraf"><span>Şu anda elinden gelen tek şey evde volta atmak ve Cora’nın bulunmasını beklemekti.  </span></p>
			<p class="paragraf"><span>Acaba birileri ona haber verir miydi? Aileden bütünüyle dışlanmıştı. Belki de Cora’nın sağ salim kurtulduğunu gazetelerden öğrenmek zorunda kalacaktı.  </span></p>
			<p class="paragraf20">  </p>
			<p class="paragraf"><span>Anne bir an için tereddüt etti. Babasının bu saatte, kimseye görünmeden, büyük bir çanta taşıyarak vadiye doğru ilerlemesinin sadece tek bir sebebi olabilirdi. Cora’yı geri alacaktı. Birisi vadide onunla buluşacaktı.  </span></p>
			<p class="paragraf"><span>Anne ne yapacağından emin olamadı. Babasını takip etmeli miydi? Yoksa bir yere ayrılmadan bebeğini geri getireceğine güvenmeli miydi? Ama Anne babasına olan güvenini yitirmişti. Gerçeği öğrenmesi gerekiyordu.  </span></p>
			<p class="paragraf"><span>Bir önceki gün giydiği kıyafetleri aceleyle üzerine geçirdi, hızlıca merdivenleri inip mutfağa girdi ve arka kapıdan dışarı çıktı. Serin ve nemli hava tenine çarpınca kolları ürperdi. Babasının ayak izlerini takip ederek ıslak çimenlerin üzerinde yürümeye başladı. Hiçbir planı yoktu; içgüdülerine göre hareket ediyordu.  </span></p>
			<p class="paragraf"><span>Ormanlık vadiye inen ahşap merdivenleri bir elini korkuluğa koyarak, usulca ve karanlıkta uçarcasına indi. Bir zamanlar yolu gayet iyi biliyordu ama bu patikayı kullanmayalı yıllar olmuştu. Yine de hafızası yardımına koştu.  </span></p>
			<p class="paragraf"><span>Ormanın içi daha da karanlıktı. Ayağının altındaki zemin yumuşaktı, nemliydi ve ayak izlerini yutuyordu. Anne toprak yolda sessizce ve olabildiğince hızlı bir biçimde ilerleyerek babasının peşinden gidiyordu. Karanlığın ürkütücü bir yanı vardı. Anne önünü göremiyordu ama doğru yolda ilerlediğini farz etmekten başka çaresi yoktu.  </span></p>
			<p class="paragraf"><span>Kalbi korkudan ve sarf ettiği efor yüzünden küt küt atıyordu. Her şeyin burada çözüleceğini biliyordu. Babasının buraya çocuğunu geri alıp ona vermek üzere geldiğine inanıyordu. Birdenbire buluşmayı bölerse, her şeyi mahvedebileceğini düşündü. Kendini gizlemeliydi. Bir an için kıpırdamadan durdu, etrafını dinledi ve karanlık ormana baktı. Ağaçlar ve gölgeler dışında bir şey göremedi. Tekrar patikada ilerlemeye başladı; bu sefer daha dikkatliydi ama mümkün olduğunca hızla, neredeyse önünü görmeden ilerliyor, panikten ve harcadığı fiziksel çaba yüzünden kesik kesik nefes alıyordu. Bir yol ağzına geldi; burada dik bir biçimde üst caddeye açılan başka bir ahşap merdiven vardı. Anne yukarı baktı. İşte oradaydı. Babasını görebiliyordu. Yalnızdı, vadiden üst caddeye açılan basamaklardan iniyordu. Kollarında bir şey vardı. Artık Anne’i görmüş olmalıydı. Acaba bu karanlık ormanda onu seçebilir miydi?  </span></p>
			<p class="paragraf"><span>Anne, “Babacığım!” diye haykırdı.  </span></p>
			<p class="paragraf"><span>“Anne?” dedi Richard. “Burada ne işin var? Neden yatağında değilsin?”  </span></p>
			<p class="paragraf"><span>“O kucağındaki Cora mı?” Anne hızlı hızlı soluyarak Richard’a yaklaştı. En alt basamağın dibindeydi; babası da merdivenleri yarılamış, ona doğru geliyordu. Hava aydınlanmaya başlamıştı; Anne Richard’ın yüzünü görebiliyordu.  </span></p>
			<p class="paragraf"><span>“Evet, kucağımdaki Cora!” dedi Richard. “Onu senin için geri aldım!” Yığın kıpırdanmıyordu; kollarında ölü gibi duruyordu. Richard kalan basamakları da inip Anne’e doğru yürüdü.  </span></p>
			<p class="paragraf"><span>Anne dehşete kapılmış bir biçimde, Richard’ın kollarındaki hareketsiz şeye baktı.   </span></p>
			<p class="paragraf"><span>Sonra, Richard’ın yanında gitmek için basamakları olabildiğince hızlı bir biçimde çıkmaya başladı. Tökezledi ve düşmemek için tutundu. Kollarını uzattı. “Onu bana ver!” diye haykırdı.  </span></p>
			<p class="paragraf"><span>Richard elindekini Anne’e uzattı. Anne neyle karşılaşacağından korkarak, bebeğin yüzündeki örtüyü araladı. Bebek çok hareketsizdi. Anne bebeğin yüzüne baktı. Bu Cora’ydı. Ölü gibi duruyordu. Anne nefes alıp almadığını anlamak için ona daha yakından bakmak zorunda kaldı. Cora belli belirsiz nefes alıyordu. Gözleri solgun gözkapaklarının ardında pır pır ediyordu.  </span></p>
			<p class="paragraf"><span>Anne elini usulca Cora’nın göğsüne koydu. Ufacık kalbinin </span><span class="CharOverride-11">güm güm</span><span> diye attığını, küçük göğsünün inip kalktığını hissetti. Cora hayattaydı ama iyi değildi. Anne basamağa oturdu ve Cora’yı derhal göğsüne koydu. Göğüslerinde hâlâ süt vardı.  </span></p>
			<p class="paragraf"><span>Zayıf düşen bebek biraz cesaretlendirilince annesine sokuldu. Sonra büyük bir açlıkla emmeye başladı. Anne bebeğini iyice göğsüne yaklaştırdı. Bu anı bir daha hiç yaşayamayacağını sanmıştı. Sütünü emen çocuğuna bakarken, yüzünden yaşlar süzüldü.   </span></p>
			<p class="paragraf"><span>Başını kaldırıp, hâlâ tepesinde dikilen babasına baktı. Richard gözlerini kaçırdı.  </span></p>
			<p class="paragraf"><span>Açıklamaya çalıştı. “Yaklaşık bir saat önce tekrar birisi aradı. Vadinin diğer tarafındaki yolda buluşmamızı istedi. Bu sefer bir adam çıkageldi. Ona parayı verdim, o da bana Cora’yı verdi. Tanrı’ya şükür. Ben de tam eve dönüp seni uyandırmak üzereydim.” Richard Anne’e gülümsedi. “Bitti artık Anne, onu geri aldık. Onu senin için geri aldım.”  </span></p>
			<p class="paragraf"><span>Anne hiçbir şey demeden bebeğine baktı. Babasına bakmak istemiyordu. Cora tekrar yanındaydı. Marco’yu aramalıydı.  </span></p>
		</div>
	</body>
</html>