<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-27</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:7f396866-ea3c-4a68-86d2-ff6b925c247d" name="Adept.expected.resource"/>
	</head>
	<body id="x1">
		<div>
			<p class="split">  </p>
			<p class="anabaslik ParaOverride-7" id="_idParaDest-27" xml:lang="en-GB">27  </p>
			<p class="paragraf"><span>  </span></p>
			<p class="paragraf"><span>Anne huzursuz bir uykuya daldıktan sonra, Marco uzunca bir süre yatakta uzanıp bir çıkış yolu bulmaya çalıştı. Keşke tüm bu keşmekeşi Anne ile konuşabilseydi. Onunla hemen her konu ve planları hakkında yaptıkları konuşmaları nasıl da özlüyordu. Ama artık Anne ile hiçbir şey konuşamıyordu. Uyuduğunda ise korkunç rüyalar görüyordu; sabahın dördünde kalbi gümbür gümbür çarparak, terden sırılsıklam olmuş çarşaflarda sıçrayarak uyanıyordu.   </span></p>
			<p class="paragraf"><span>Şu kadarını biliyordu: Richard çocuk hırsızlarıyla pazarlık ediyordu. Alice ile birlikte, Cora’yı geri almak için ne kadar gerekiyorsa ödeyeceklerdi. Marco kendisinin çuvalladığı noktada Richard’ın başarılı olmasını umuyor ve bunun için dua ediyordu. Richard Derek’in cep telefonunu ele geçirmişti ve hattın diğer ucunda Marco’nun olmasını </span><span class="CharOverride-11">bekliyordu</span><span>. Richard ­­–ve de Alice– Marco’nun Derek’le gizlice anlaştığını, para için kendi çocuğunu kaçırttığını biliyorlardı. Marco’nun ilk aklına gelen ihtimal –yani Richard’ın Derek’i öldürüp telefonunu alması– şimdi saçma gibi görünüyordu. Richard Derek’in varlığından nasıl haberdar olacaktı ki? Hem Richard başka bir adamın kafasını patlatabilir miydi? Marco o pislikten nefret etse de, buna ihtimal vermiyordu.   </span></p>
			<p class="paragraf"><span>Eğer çocuk hırsızlarının telefonu Richard’a gönderdikleri doğruysa, bu iyi haberdi. Demek ki polisin henüz bundan haberi yoktu; en azından şimdilik. Ama Richard Marco’yu tehdit etmişti. Tam olarak ne demişti? Marco hatırlayamıyordu. Richard’la konuşmalı ve polislere ya da Anne’e bir şey söylememesi için onu ikna etmeliydi. Bunu nasıl başaracaktı? Onları Anne’in bu şoku kaldıramayacağına, Cora’nın ortadan kaybolmasında parmağı olduğu ortaya çıkarsa kızlarının perişan olacağına inandırması gerekiyordu.   </span></p>
			<p class="paragraf"><span>Anne’in annesi ve babası bunu sonsuza kadar Marco’nun yüzüne vuracaklardı ama en azından Anne ve Cora ile birlikte tekrar bir aile olabilirlerdi. Eğer bebeklerini geri alırlarsa, Anne mutlu olurdu. Marco yeni bir başlangıç yapar, onlara bakmak için deliler gibi çalışırdı. Belki de Richard onu afişe etmek istemiyordu. Bu onu sosyal olarak küçük düşürür ve iş dünyasındaki itibarını zedelerdi. Belki de Richard’ın tek istediği, Marco’yu hayatının sonuna kadar avucunun içine alacak kirli sırlarını bilmekti. Bu tam da Richard’a uygun bir davranıştı. Marco bir parça rahatlamaya başladı.  </span></p>
			<p class="paragraf"><span>Telefondan kurtulması gerekiyordu. Ya Anne yeniden arama tuşuna basarsa ve hattın diğer ucunda babasını bulursa? Sonra Anne’in açılış şifresini bilmediğini hatırladı. Yine de, telefondan kurtulmalıydı. Onu Cora’nın ortadan kaybolmasıyla ilişkilendiren telefonun polislerin eline geçmesine izin veremezdi.   </span></p>
			<p class="paragraf"><span>Bir de Cynthia ve video meselesi vardı. Marco’nun bu konuda ne yapacağına dair hiçbir fikri yoktu. Cynthia kısa bir süre için sessiz kalacaktı; tabii Marco onu istediği parayı bulabileceğine ikna edebildiği sürece.  </span></p>
			<p class="paragraf"><span>Tanrım, her şey ne kadar karmaşıktı.   </span></p>
			<p class="paragraf"><span>Marco karanlıkta ayağa kalktı ve karısını uyandırmamaya dikkat ederek, halı kaplı zeminde sessizce ilerledi. Önceki gün giydiği tişörtü ve kot pantolonu çabucak üzerine geçirdi. Sonra koridorun sonundaki ofise gitti, telefonu önceki gece koyduğu çalışma masasının çekmecesinden çıkardı. Açıp son bir kez kontrol etti. Hiçbir şey yoktu. Telefonu elde tutmak gereksizdi. Eğer Richard’la konuşması gerekirse, bunu doğrudan yapardı. Cynthia’nın videosu dışında, aleyhindeki tek fiziksel kanıt bu telefondu.  </span></p>
			<p class="paragraf"><span>Hepsini sırayla halledecekti. Önce telefondan kurtulmalıydı.   </span></p>
			<p class="paragraf"><span>Ön kapının yanındaki kâsenin içinden arabanın anahtarını aldı. Bir an için Anne’e not bırakmayı düşündü ama o uyanmadan önce eve döneceği için vazgeçti. Sessizce arka kapıdan sıvıştı, bahçeyi geçip garaja girdi ve Audi’ye bindi.  </span></p>
			<p class="paragraf"><span>Şafak sökmeden hemen önce, hava serindi. Marco telefonla ne yapacağına dair bilinçli bir karar vermemişti ama şimdi rotasını göle doğru çevirdi. Boş otoyolda yalnız başına araba kullanırken, Cynthia’yı düşündü. Bir başkasına şantaj yapabilmek herkesin harcı değildi. Cynthia’nın başka neler yaptığını merak etti. Acaba Cynthia’ya karşı kullanabileceği ve en az onun elindeki kadar aşağılayıcı bir koz bulabilir miydi? Onun hakkından gelebilir miydi? Eğer işe yarar bir şey bulamazsa, belki de ona bir şekilde komplo kurabilirdi. Bunun için yardıma ihtiyacı olacaktı. İçin için ürperdi. Suça bulaşmak sorunlarını çözmese de, başına daha da büyük belalar almak üzereydi.  </span></p>
			<p class="paragraf"><span>Marco eski hayatına kısmen geri dönebileceği fikrine sarılıyordu; tabii Cora zarar görmeden eve dönerse, Richard sırrını saklarsa ve bir şekilde Cynthia’nın aleyhinde bir koz bulup onun geri adım atmasını sağlayabilirse. Cynthia’ya para vermesi ve sonra da ödeme yapmaya devam etmesi mümkün değildi. Dizginleri ona teslim edemezdi.   </span></p>
			<p class="paragraf"><span>Ama tüm bunları yapsa bile, Marco asla iç huzurunu bulamayacaktı. Bunu biliyordu. Cora ve Anne için yaşayacaktı. Onlara mümkün olduğunca mutlu bir hayat yaşatmaya çalışacaktı. Bunu onlara borçluydu. Mutlu olup olmamasının önemi yoktu; mutlu olma hakkını kaybetmişti.   </span></p>
			<p class="paragraf"><span>Marco arabayı ağacın altındaki gözde yerine, göle bakacak şekilde park etti. Birkaç dakika boyunca arabanın içinde oturup buraya son gelişini anımsadı. O zamandan beri pek çok şey olmuştu. Sadece birkaç gün önce buraya geldiğinde Cora’yı geri alacağından o kadar emindi ki. Eğer işler gerektiği gibi gitseydi şimdi hem bebeğini hem de parayı almış olurdu ve kimsenin bir şeyden haberi olmazdı.  </span></p>
			<p class="paragraf"><span>Her şey nasıl da sarpa sarmıştı.   </span></p>
			<p class="paragraf"><span>Sonunda arabadan indi. Sabahın erken saatlerinde, göl kenarı serindi. Gökyüzü aydınlanmaya başlıyordu. Telefon cebindeydi. Plaja doğru yürümeye başladı. İskelenin sonuna kadar yürüyecek ve cep telefonunu kimsenin bulamayacağı şekilde göle atacaktı. Böylece yapması gereken işlerden birini tamamlamış olacaktı.   </span></p>
			<p class="paragraf"><span>Marco bir süre pişmanlık içinde iskelenin ucunda durdu. Sonra telefonu cebinden çıkardı. Her ihtimale karşı, ceketinin ucuyla üzerindeki parmak izlerini sildi. Gençliğinde iyi bir top oyuncusuydu. Telefonu olanca gücüyle göle fırlattı. Telefon yüksek bir </span><span class="CharOverride-11">cup</span><span> sesi çıkararak suya düştü. Telefonun düştüğü noktadan dışa doğru giderek büyüyen dalgalar yayıldı. Bu, Marco’ya çocukken göle taş attığı zamanları hatırlattı. Bu anılar şimdi ne kadar da uzak geliyordu.   </span></p>
			<p class="paragraf"><span>Marco telefondan kurtulduğu için rahatlamıştı. Dönüp arabasına yürümeye başladı. Artık hava iyice aydınlanmıştı. İrkilerek, park yerinde daha önce orada olmayan bir arabanın durduğunu fark etti. Ne kadar süredir orada olduğunu bilmiyordu. Araba geldiğinde farlarını nasıl fark edememişti ki? Belki de henüz gelmişti ve farları açık değildi.  </span></p>
			<p class="paragraf"><span>Tüyleri diken diken olsa da, Marco içinden </span><span class="CharOverride-11">önemi yok</span><span> dedi. Birinin sabahın köründe göle bir şey attığını görmesi sorun değildi. Tanınmayacak kadar uzaktaydı.  </span></p>
			<p class="paragraf"><span>Ama arabası oradaydı ve plakası açıkça görünüyordu. Marco gerildi. Yaklaştıkça diğer arabayı daha iyi görebiliyordu. Bu bir sivil polis arabasıydı. Bu arabaları ön kısımlarındaki ızgaradan ayırt etmek her zaman mümkündü. Marco’nun midesi bulandı. Neden burada, tam da bu sırada bir polis arabası vardı? Takip mi edilmişti? Polis onu göle bir şey atarken görmüş müydü? Marco soğukta titriyor ve kalp atışlarını kulaklarında hissediyordu. Hem polis arabasından mümkün olduğunca uzak durarak, hem de arabayı göz ardı ediyormuş gibi görünmeden, normal bir şekilde arabasına yürümeye gayret etti. Polis arabasının camı açıldı. Kahretsin.  </span></p>
			<p class="paragraf"><span>Başını pencereden dışarıya çıkarıp Marco’ya alıcı gözle bakan memur, “Her şey yolunda mı?” diye sordu.  </span></p>
			<p class="paragraf"><span>Marco olduğu yerde donup kaldı. Memurun yüzü tanıdık gelmedi; karşısındaki Rasbach ya da onun adamlarından biri değildi. Marco bir an için yanılgıya düşmüş ve başını pencereden dışarıya çıkaranın Rasbach olacağını sanmıştı. “Evet, tabii. Uyku tutmadı da” dedi.  </span></p>
			<p class="paragraf"><span>Memur başıyla onayladı, camını kapattı ve gaza basıp uzaklaştı.   </span></p>
			<p class="paragraf"><span>Marco kontrolsüz bir biçimde titreyerek arabasına bindi. Arabayı kullanabilecek duruma gelmeden önce birkaç dakika geçmesi gerekti.   </span></p>
			<p class="paragraf20">  </p>
			<p class="paragraf"><span>Anne ve Marco kahvaltıda pek fazla konuşmadılar. Marco gölün orada yaşadığı deneyimden sonra solgun ve mesafeliydi. Anne ise kırılgandı; bebeğini özlüyor ve önceki günü düşünüyordu. Hâlâ Cynthia konusunda Marco’ya inanmıyordu. Marco neden dün onun evinden çıkmıştı? Eğer bu konu hakkında yalan söylüyorsa, başka neler hakkında yalan söylüyordu? Anne ona güvenmiyordu. Ama ikisi hassas bir ateşkes içindelerdi. Birbirlerine ihtiyaçları vardı. Belki de her şeye rağmen birbirlerini hâlâ umursuyorlardı.   </span></p>
			<p class="paragraf"><span>Marco hafif çatallı bir sesle, “Bu sabah ofise gitmem gerek” dedi. Sesli bir şekilde boğazını temizledi.   </span></p>
			<p class="paragraf"><span>“Ama bugün pazar” dedi Anne.   </span></p>
			<p class="paragraf"><span>“Biliyorum ama gidip teslim süresi geciken bazı projelerle ilgilenmem gerekiyor” dedi Marco. Kahvesinden bir yudum daha aldı.  </span></p>
			<p class="paragraf"><span>Anne başıyla onayladı. Bunun ona iyi geleceğini düşündü; Marco berbat görünüyordu. Kısa bir süre için bile olsa, boğuştukları sorunu zihninden atabilirdi. Anne ona gıpta etti. Onun sorunlarını unutmak için kendini işe verme gibi bir lüksü yoktu; bir an için bile. Evdeki her şey ona Cora’yı, onun yokluğunu hatırlatıyordu. Mutfakta bomboş duran mama sandalyesi. Salondaki kutuda duran rengârenk plastik oyuncaklar. Cora’yı içine yatırdığı ve tepeden kızının agulayıp kıkırdayarak uzandığı oyuncaklar sarkan oyun çadırı. Evin hangi köşesine giderse gitsin fark etmiyordu; Cora her yerdeydi. Anne için geçici bir kaçış yolu dahi yoktu.   </span></p>
			<p class="paragraf"><span>Marco’nun kendisi için endişelendiğini hissedebiliyordu. Marco, “Ben yokken ne yapacaksın?” diye sordu.  </span></p>
			<p class="paragraf"><span>Anne omuz silkti. “Bilmiyorum.”  </span></p>
			<p class="paragraf"><span>“Belki de diğer doktora mesaj bıraksan iyi olur; hani Dr. Lumsden’in yerine bakan kişiye. Bu hafta başına bir randevu almaya çalış” dedi.   </span></p>
			<p class="paragraf"><span>Anne umursamazca, “Tamam” dedi.  </span></p>
			<p class="paragraf"><span>Ama Marco gidince, doktorun ofisini aramadı. Cora’yı düşünerek evde dolanıp durdu. Cesedinin bir çöplükte olduğunu, üzerinde kurtçukların kıvrıldığını hayal etti. Sonra da ormanda derin bir mezarda yattığını, cesedinin hayvanlar tarafından deşilip didiklendiğini gözünün önüne getirdi. Kayıp çocuklar hakkında okuduğu gazete haberlerini düşündü. Kafasındaki korkuyu bir türlü atamıyordu. Midesi bulanıyor, kolayca paniğe kapılıyordu. Aynada kendine baktı; gözleri kocamandı.   </span></p>
			<p class="paragraf"><span>Belki de bebeğine ne olduğunu bilmemesi daha iyiydi. Ama bilmesi </span><span class="CharOverride-11">gerekiyordu</span><span>. Yoksa hastalıklı zihni, hayatının sonuna dek gerçekten de korkunç fikirler üretip duracaktı. Belki de Cora’nın ölümü hızlı olmuştu. Anne bunun için dua etti. Ama muhtemelen asla emin olamayacaktı.  </span></p>
			<p class="paragraf"><span>Anne kızının doğumundan bu yana, kısacık ömrünün her anında onun nerede olduğunu biliyordu; oysa şimdi buna dair hiçbir fikri yoktu. Çünkü o kötü bir anneydi. Kızını yeterince sevmeyen kötü ve yetersiz bir anne. Onu evde yalnız bırakmıştı. Ona vurmuştu. Kızının elinden alınması boşuna değildi. Her şeyin bir sebebi vardı ve bebeğinin elinden alınmasının sebebi de, Anne’in onu hak etmemesiydi.  </span></p>
			<p class="paragraf"><span>Şimdi Anne evde öylesine dolanmakla kalmıyor, giderek daha hızlı hareket ediyordu. Zihni yarış halindeydi; düşünceleri birbirleriyle çarpışıyordu. Anne kızı yüzünden yoğun bir suçluluk duyuyordu. Saat on iki buçukta Cora’nın hayatta olduğunu söyleyen Marco’ya inanıp inanmaması gerektiğini bilmiyordu. Marco’nun söylediği hiçbir şeye inanamazdı; o bir yalancıydı. Herhalde Cora’yı kendisi incitmişti. Kendi bebeğini öldürmüş olmalıydı. Bunun başka hiçbir mantıklı açıklaması yoktu.   </span></p>
			<p class="paragraf"><span>Bu korkunç bir sorumluluk ve yüktü. Anne bunu birilerine anlatmalıydı. Marco’ya ne yaptığını anlatmaya çalışmıştı ama Marco onu dinlememişti. Marco böyle bir şey olmadığını farz etmek, Anne’in kendi bebeğine zarar verme potansiyeli yokmuş gibi davranmak istiyordu. Anne ona Cora’ya vurduğunu söylediğinde Marco’nun kendisine nasıl baktığını hatırladı.  </span></p>
			<p class="paragraf"><span>Marco onu Cora’ya vururken görseydi, farklı düşünebilirdi.  </span></p>
			<p class="paragraf"><span>Anne’in geçmişini bilseydi, tutumu farklı olabilirdi.   </span></p>
			<p class="paragraf"><span>Ama bilmiyordu çünkü Anne ona geçmişinden hiç bahsetmemişti.  </span></p>
			<p class="paragraf"><span>Anne’in St. Mildred’s’de yaşanan olaya dair hiçbir anısı yoktu. Sadece sonrasını hatırlıyordu; kızlar tuvaletinde olduğunu, duvardaki kan izini, ölü gibi yere yığılan Susan’ı ve herkesin –Janice’in, Debbie’nin, fen öğretmeninin ve müdirenin– kendisine dehşet içinde baktığını. Olup bitenler hakkında hiçbir fikri yoktu.  </span></p>
			<p class="paragraf"><span>Bu olaydan sonra annesi Anne’i bir psikiyatra götürmüştü ve doktor ona kimlik çözülmesi bozukluğu teşhisi koymuştu. Anne doktorun ofisindeki koltukta donup kaldığını, annesinin de endişeli bir biçimde yanında oturduğunu anımsıyordu. Kendisine bu teşhisin konması üzerine dehşete düşmüş ve utanmıştı.   </span></p>
			<p class="paragraf"><span>“Anlamıyorum” demişti annesi doktora dönerek. “Ne demek istediğinizi anlamıyorum.”  </span></p>
			<p class="paragraf"><span>“Kulağa korkutucu geldiğini biliyorum” demişti psikiyatr usulca. “Ama bu durum sandığınız kadar sıradışı değil. Bunu bir kusurlu savunma mekanizması olarak düşünün. Birey kısa bir süreliğine gerçeklikten kopuyor.” Sonra Anne’e dönmüştü ama Anne doktora bakmayı reddetmişti. “Benliğinden ayrıldığını, yaşadıklarının bir başkasının başına geldiğini hissedebilirsin. Çevrende olup bitenleri çarpık ya da gerçek dışı olarak algılayabilirsin. Ya da bu olaydaki gibi bir füg evresine girebilirsin; yani kısa süreli bir hafıza kaybı yaşayabilirsin.”  </span></p>
			<p class="paragraf"><span>Alice doktora, “Peki bu tekrar olacak mı?” diye sormuştu.  </span></p>
			<p class="paragraf"><span>“Bilmiyorum. Daha önce olmuş muydu?”  </span></p>
			<p class="paragraf"><span>Evet olmuştu ama bu kadar sarsıcı bir biçimde değil.  </span></p>
			<p class="paragraf"><span>Alice temkinli bir biçimde, “Birkaç sefer oldu” dedi. “Anne küçüklüğünden beri bazı şeyler yapıp sonra da hatırlamazdı. Ben... önceleri başı derde girmesin diye böyle söylediğini sandım. Ama sonra bunu kontrol edemediğini fark ettim.” Alice duraksadı. “Ama daha önce hiç böyle bir şey olmamıştı.”  </span></p>
			<p class="paragraf"><span>Doktor ellerini kavuşturdu ve dikkatle Anne’e bakarak, annesine “Anne hayatı boyunca hiç travma geçirdi mi?” diye sordu.  </span></p>
			<p class="paragraf"><span>“Travma mı?” dedi Alice. “Tabii ki hayır.”  </span></p>
			<p class="paragraf"><span>Doktor kuşkuyla Alice’i inceledi. “Kimlik çözülmesi bozukluğu genellikle bastırılan bir tür travmanın sonucudur.”  </span></p>
			<p class="paragraf"><span>“Aman Tanrım” dedi Alice.  </span></p>
			<p class="paragraf"><span>Doktor kaşlarını kaldırıp bekledi.  </span></p>
			<p class="paragraf"><span>“Babası” dedi Alice ansızın.  </span></p>
			<p class="paragraf"><span>“Babası mı?”  </span></p>
			<p class="paragraf"><span>“Anne babasının öldüğünü gördü. Korkunçtu. Ona tapardı.”  </span></p>
			<p class="paragraf"><span>Anne gözlerini karşısındaki duvara dikmiş, kıpırdamadan oturuyordu.  </span></p>
			<p class="paragraf"><span>Doktor, “Babası nasıl öldü?” diye sordu.  </span></p>
			<p class="paragraf"><span>“Ben alışverişe gitmiştim. Babası evdeydi, Anne ile oynuyordu. Ölümcül bir kalp krizi geçirmiş. Herhalde oracıkta can verdi. Anne buna şahit olmuş. Ben eve döndüğümde çok geçti. Anne ağlıyor ve telefonun tuşlarına basıyordu ama hangi numarayı arayacağını bilmiyordu. Her neyse, zaten bunun bir önemi yoktu; babasını kimse kurtaramazdı. Anne sadece dört yaşındaydı.”  </span></p>
			<p class="paragraf"><span>Doktor anlayışlı bir şekilde başıyla onayladı. “Anlıyorum” dedi. Bir süre sessizce oturdu.  </span></p>
			<p class="paragraf"><span>“Anne uzun süre kâbuslar gördü” dedi Alice. “Babasının ölümü hakkında konuşmasına izin vermedim; belki bu yanlıştı ama o kadar çok üzülüyordu ki, ona yardım etmeye çalışıyordum. Ne zaman bu konuyu açsa, bunu zihninden çıkarmaya gayret ediyordum.” Sonra ekledi. “Ne yapması gerektiğini bilmediği için kendini suçluyordu. Ama bu onun suçu değildi. Çok küçüktü. Zaten söylediklerine göre ambulans gelmiş olsa bile, babasını hiçbir müdahale kurtaramazmış.”  </span></p>
			<p class="paragraf"><span>“Bir çocuğun bununla baş edebilmesi çok güç” dedi doktor. Onu hiçe saymaya devam eden Anne’e döndü. “Stres bu bozukluğun belirtilerini geçici olarak kötüleştirebilir. Hissettiğin kaygının bir kısmını hafifletmek için benimle düzenli olarak görüşmeni öneriyorum” dedi.   </span></p>
			<p class="paragraf"><span>Anne eve dönüş yolu boyunca arabada ağladı. Eve vardıklarında, annesi içeri girmeden önce ona sarıldı ve “Her şey yoluna girecek Anne” dedi. Anne ona inanmadı. “Babana kaygıların yüzünden psikiyatra gideceğini söyleriz. Geri kalanını bilmesine gerek yok. Söylesek de anlamaz.”   </span></p>
			<p class="paragraf"><span>Anne’in üvey babasına okuldaki olaydan bahsetmediler. Annesi St. Mildred’s’daki diğer üç kızın ebeveyniyle tek başına görüştü.  </span></p>
			<p class="paragraf"><span>O zamandan beri çoğu zararsız birkaç “atak” daha yaşamışlardı; Anne bazen dakikalarca, hatta saatlerce zaman kavramını yitirirdi ve “koptuğunda” neler olduğunu hatırlamazdı. Ataklara stres neden oluyordu. Anne kendini beklenmedik bir yerde buluyor, oraya nasıl gittiğini zerre kadar hatırlamıyor ve annesini arıyordu; o da gelip Anne’i alıyordu. Ama Anne üniversitenin birinci sınıfından beri atak geçirmişti. Her şey o kadar uzun zaman önce olmuştu ki, bunları geride bıraktığını sanmıştı.   </span></p>
			<p class="paragraf"><span>Ama tabii ki, Cora’nın kaçırılmasından sonra her şeyi bir çırpıda hatırlamıştı. Ya polisler geçmişini öğrenirse? Ya Marco da geçmişini öğrenirse ona farklı bir gözle bakarsa? Ama sonra tulum ellerine ulaşmıştı ve annesi artık ona kendi çocuğunu öldürmesinden ve Marco’nun da suçunu örtbas etmesine yardımcı olmasından korkuyormuş gibi bakmaktan vazgeçmişti.   </span></p>
			<p class="paragraf"><span>Artık polisler Anne’in Susan’a saldırdığını biliyorlardı. Şiddete meyilli olduğunu düşünüyorlardı. Anne başından beri polislerin suçlu olduğuna inanmalarından korkuyordu; bu doğru olsa da olmasa da. Ama haksız yere suçlanmaktan daha kötüsü de vardı.   </span></p>
			<p class="paragraf"><span>Şimdiyse Anne’in en büyük korkusu, </span><span class="CharOverride-11">gerçekten</span><span> suçlu olmasıydı.  </span></p>
			<p class="paragraf"><span>Cora’nın kaçırılmasından sonraki ilk birkaç gün boyunca, Anne onun bir yabancı tarafından götürüldüğünden son derece emindi. Bunlar zor günlerdi; polisin, halkın ve de kendi annesinin şüpheleriyle mücadele etmek zorunda kalmıştı. Marco ile birlikte buna göğüs germişlerdi çünkü suçsuz olduklarını biliyorlardı. Tek bir hata yapmışlardı; bebeklerini yalnız bırakmışlardı. Ama terk etmemişlerdi.   </span></p>
			<p class="paragraf"><span>Ama şimdi, Anne önceki gece kanepede uyuyakalmadan önce olanlar yüzünden, Marco’nun sadakatsizlik emarelerini arama çabasıyla, Cora’yı arama çabasını birbirine karıştırmıştı. Gerçeklik algısı çarpılmıştı. Cynthia’nın çocuğunu kendisinden çaldığını düşündüğünü hatırlıyordu.   </span></p>
			<p class="paragraf"><span>Hastalığı nüksetmişti. Bu tam olarak ne zaman olmuştu?  </span></p>
			<p class="paragraf"><span>Anne bunu bildiğini sanıyordu. Hastalığı Cora’nın kaçırıldığı gece, ona vurduktan sonra nüksetmişti. Zaman mefhumunu yitirmişti. Ne olduğunu bilmiyordu.  </span></p>
			<p class="paragraf"><span>Anne bunu kendisinin yaptığını anlayınca neredeyse rahatlamıştı. Cora bir cani tarafından kaçırılıp taciz edileceğine, eziyet görüp korkacağına, kendi annesi tarafından, kendi odasında, tanıdık kuzu desenlerinin gözü önünde çabucak öldürülmesi çok daha iyiydi.   </span></p>
			<p class="paragraf"><span>Anne annesini aramalıydı. Annesi ne yapılacağını bilirdi. Ama Anne onu aramak istemiyordu. Anne suçunu örtbas etmeye çalışır, böyle bir şey olmamış gibi davranırdı. Tıpkı Marco gibi. Hepsi de Anne’in yaptığını örtbas etmeye çalışıyordu.   </span></p>
			<p class="paragraf"><span>Anne artık bunu istemiyordu. Olanları polise anlatmalıydı. Ve bunu şimdi, birileri onu durdurmadan önce yapmalıydı. Her şeyin açığa çıkmasını istiyordu. Bu gizliliğe ve yalanlara bir dakika daha katlanamazdı. Bebeğinin nerede olduğunu, ebediyen yatacağı yeri bilmek istiyordu. Ona son bir kez sarılmalıydı.   </span></p>
			<p class="paragraf"><span>Anne yatak odasının penceresinden dışarıya baktı. Ortalıkta hiç muhabir yoktu. Çabucak giyindi ve onu polis merkezine götürmesi için bir taksi çağırdı.  </span></p>
			<p class="paragraf"><span>Uzunca bir süre bekledi ama sonunda taksi geldi. Anne hemen arabaya binip arka koltuğa yerleşti; kendini tuhaf hissediyordu ama kararlıydı. Bu olanların sona ermesi gerekiyordu. Polislere olan biteni anlatacaktı. Cora’yı öldürmüştü. Marco cesedi götürecek birilerini ayarlamış olmalıydı; sonra da polisi yanıltmak için onları fidye parası istemeye ikna etmişti. Ama artık Marco onu korumayı bırakmak zorunda kalacaktı. Ona yalan söylemeye son vermesi gerekecekti. Polislere Cora’nın cesedini nereye koyduğunu söylemek zorunda kalacaktı; Anne de istediği cevabı alacaktı. Bebeğinin nerede olduğunu bilmeliydi. Bu bilinmezliğe dayanamıyordu.   </span></p>
			<p class="paragraf"><span>İlk önce kendisi doğruyu söylemediği sürece, kimsenin bunu yapacağına güvenemezdi.   </span></p>
			<p class="paragraf"><span>Anne polis merkezine vardığında, danışmadaki kadın memur bariz bir endişeyle ona baktı.   </span></p>
			<p class="paragraf"><span>“İyi misiniz hanımefendi?” diye sordu.   </span></p>
			<p class="paragraf"><span>“İyiyim” dedi Anne hemen. “Dedektif Rasbach’la görüşmek istiyorum.” Sesi kendi kulağına bile yabancı geldi.   </span></p>
			<p class="paragraf"><span>“Kendisi burada değil. Bugün pazar” dedi memur. “Ona cep telefonundan ulaşmaya çalışacağım.” Telefonda kısa bir görüşme yaptıktan sonra ahizeyi indirdi ve “Dedektif Rasbach yola çıkıyor. Yaklaşık yarım saat içinde burada olur.”  </span></p>
			<p class="paragraf"><span>Anne sabırsızlıkla beklemeye başladı. Zihni karmaşa içindeydi.   </span></p>
			<p class="paragraf"><span>Rasbach yarım saatten önce merkeze vardığında, üzerinde günlük giysiler –pamuklu bir pantolon ve yazlık bir gömlek– vardı. Çok farklı görünüyordu; Anne onu takım elbiseyle görmeye alışmıştı. Bu durum kafasını karıştırdı.   </span></p>
			<p class="paragraf"><span>Hiçbir şeyi kaçırmayan bakışlarıyla Anne’i dikkatle süzen Rasbach, “Anne” dedi. “Sizin için ne yapabilirim?”  </span></p>
			<p class="paragraf"><span>“Sizinle konuşmam gerek” dedi Anne çabucak.  </span></p>
			<p class="paragraf"><span>Rasbach, “Avukatınız nerede?” diye sordu. “Duyduğuma göre artık bizimle yanınızda avukatınız olmadan konuşmayacakmışsınız.”  </span></p>
			<p class="paragraf"><span>Anne, “Avukatımı istemiyorum” diye üsteledi.  </span></p>
			<p class="paragraf"><span>“Emin misiniz? Belki de onu aramalısınız. Bekleyebilirim.”  </span></p>
			<p class="paragraf"><span>Avukatı Anne’in gerekenleri söylemesine engel olacaktı. “Hayır! Eminim. Avukata ihtiyacım yok. İstemiyorum ve lütfen kocamı da aramayın.”  </span></p>
			<p class="paragraf"><span>Rasbach, “Peki öyleyse” dedi ve Anne’i uzun koridora yönlendirdi.  </span></p>
			<p class="paragraf"><span>Anne onun peşinden sorgu odalarından birine girdi. Rasbach’ın oturmasını dahi beklemeden konuşmaya başladı. Rasbach ona beklemesini söyledi.  </span></p>
			<p class="paragraf"><span>“Kayıtlara geçmesi için, lütfen adınızı, tarihi ve avukatınızı çağırmanızın önerildiğini ancak bu öneriyi reddettiğinizi söyleyin” dedi Rasbach.   </span></p>
			<p class="paragraf"><span>Anne onun dediklerini yaptı ve sorguya başladılar.   </span></p>
			<p class="paragraf"><span>Dedektif, “Bugün neden buradasınız?” diye sordu.  </span></p>
			<p class="paragraf"><span>Anne, “İtiraf etmeye geldim” dedi.  </span></p>
		</div>
	</body>
</html>