<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos764435"></p>

  <p class="calibre14"><span class="calibre10"><span class="bold"><span class="calibre7">2</span></span></span></p>

  <p class="calibre11">BİR SUİKAST TEŞEBBÜSÜ</p>

  <p class="calibre12">Boşnak Nusret Simkoviç bir bardak dolusu pastörize sütünü ağır ağır içti. Suya konarak tuzu çıkartılmış biraz beyazpeynirle bir dilim kızarmış ekmek yedi. Bütün kahvaltısı bundan ibaretti.</p>

  <p class="calibre12">Sonra kalkıp itina ile tıraş oldu. Sakal tıraşını iki günde bir olurdu. Yüzüne biraz limon kolonyası sürdü. Yanan yüzünü elleriyle yelpazeledi. Elmacık kemiğine yakın bir yeri hafifçe kanamıştı. Ufak bir pamuk lifini kanayan yaraya bastırdı.</p>

  <p class="calibre12">Blucinini ve kahverengi ceketini giydi. Ucuz ve sıradan eşyaların yer aldığı yatak odasındaki şifonyerin en alt çekmecesini açtı. Külot ve fanilaların arasında duran deri kılıf içindeki, mavi çelikten Ingram Mac 9 mm.'lik Parabellum tabancasını çıkardı. Otomatik, on santimlik susturucusuyle bile bir 45'likten ancak bir parmak uzundu. Ingram ile 45'lik arasındaki fark şarjörde ve hızdaydı. Ingram on beş kurşunluk bir şarjör alıyor ve tümünü iki saniyede boşaltıyordu. Sessizce ve geri tepmeden. Bu tetiği ağır çekmek olanaksızdı, en küçük bir basınca karşı bile duyarlıydı.</p>

  <p class="calibre12">Silahı kılıfı ile blucininin kemerine taktı. Hafif hafif ıslık çalarak evden çıktı.</p>

  <p class="calibre12">Yenimahalle'de tren istasyonuna yakın bir apartmanda oturuyordu. Ama Elliot Ward'a söylediği gibi treni pek kullanmazdı. Sokağa, apartmanının önüne bıraktığı bej rengi Mazda 323'üne bindi, sakin ve kendinden emin, sıcak temmuz sabahının bütün canlılığını içinde duyarak görevini yerine getirmek üzere yola koyuldu.</p>

  <p class="calibre12">Ahmet Özveren uyku mahmurluğu ile saatine baktı. Sabahın onu olmuştu. Telaşla yatağın içinde doğruldu. Kafasını toplamaya çalıştı. Gece bir türlü uyuyamamış, yadırgadığı yatakta ancak sabaha karşı dalmıştı. Dili damağı kurumuştu. Teyzesinin başucuna bıraktığı sürahiden bardağa biraz su koyup içti. Bütün sırtı sızlıyordu. Terliklerini ayağına geçirip pijamalarıyla odadan çıktı.</p>

  <p class="calibre12">Teyzesi Hayriye hanım onu görünce, kucağındaki ayıklamaya çalıştığı taze fasulye tepsisini masaya bırakıp ayağa kalktı.</p>

  <p class="calibre12">"Günaydın oğlum. Nasıl, iyi uyuyabildin mi bari?" diye sordu. "Günaydın teyze," diye mırıldandı.</p>

  <p class="calibre12">Ak saçlı, siyah elbiseler giymiş kadının yüzünde üzüntülü bir ifade vardı. Bunu yeğenine belli etmemeye çalışarak:</p>

  <p class="calibre12">"Kahvaltın hazır. Çay da sıcak. Sana ekmek kızartayım mı?" "Sağol teyze. Sade bir çay içeceğim." "Ama oğlum ne güzel..."</p>

  <p class="calibre12">"Boşver teyze, hiç iştahım yok... Sen bana bir çay ver." Yaşlı kadın ısrar etmedi. Yeğenine şöyle bir baktı. Ne olduğunu bilmiyordu ama büyük bir sıkıntısı olduğu belliydi. Ailesi ile bir sorunu olduğunu sanmıyordu; öyle olsa Bebek'teki bu mütevazı eve gelmez, sahibi olduğu sayısız mülklerinden birini seçerdi. Karısı Betül'ün birkaç kere aramasından nem kapmıştı. Gelin, bir fevkalâdelik olmazsa kendisini aramazdı. Ahmet'in işlerinde bir terslik var, diye düşündü. Galiba birilerinden saklanıyor veya kaçıyordu. Kendisine, sadece birkaç gece burada kalmak istiyorum teyze, demişti. Bu hiç de normal değildi. Özbe öz teyzesi olmasına rağmen, kocasının ölümünden sonra bütün bakımını üstlenmesine karşın, bu eve yalnız bayramları uğrar, parasal yardımlarını bile ya banka vasıtasıyla yapar ya da adamlarından biri ile gönderirdi.</p>

  <p class="calibre12">Ahmet Özveren, "Beni hiç arayan soran oldu mu teyze?" diye sordu.</p>

  <p class="calibre12">"Sadece Betül aradı, oğlum. Seni çok merak ediyormuş." "Aptal karı!... Hiç akıllanmayacak. Ona aramamasını söylemiştim."</p>

  <p class="calibre12">Yaşıl kadın sesini çıkarmadı. Bu tepkisinin nedenini de sormadı. "Başka?"</p>

  <p class="calibre12">"Başka kim arayabilir oğlum? Burada kaldığını kim bilebilir ki?"</p>

  <p class="calibre12">"Erdal Cebeci diye birisi aramadı mı?"</p>

  <p class="calibre12">"Hayır." "Vay eşşoğlu eşşek! Ne boklar karıştırıyor bu herif?"</p>

  <p class="calibre12">"O da kim Ahmet?"</p>

  <p class="calibre12">"Boş ver teyze, önemli değil."</p>

  <p class="calibre12">Ahmet Özveren, ipekli pijamasını çekiştirerek pencerenin yanına yaklaştı, perdeyi aralayarak hafif yokuşlu sokağa baktı. Dışarıda şüpheyi çekecek bir şey yoktu. Birden kadına sordu:</p>

  <p class="calibre12">"Hiç adres soran, tamirat için eve girmek isteyen ya da sokaktan bu evi gözetleyen kimseler dikkatini çekti mi?"</p>

  <p class="calibre12">Yaşlı kadın üzüntüyle içini çekti.</p>

  <p class="calibre12">"Bir derdin olduğunu anlıyorum Ahmet; her şeyi büyütüyor ve korkuyorsun sen. Ne gelen giden var, ne de sokakta bu evi gözetleyen. Gece yarısı geliyorsun, sabahın köründe de çıkıp gidiyorsun. Burada saklanacağın kimin aklına gelir?"</p>

  <p class="calibre12">Yaşlı kadın "saklanmak" kelimesini kullandığı için birden kızardı. Yeğeninin bilmediği bir nedenle, buraya saklanmak için sığındığını sezinliyordu, ama yine de bu şekilde ifade etmesi onu incitebilirdi. Sustu.</p>

  <p class="calibre12">Ahmet de duymazlığa geldi.</p>

  <p class="calibre12">Teyzesinin koyduğu çayı yudumlarken, "Bir iki yere telefon etmem lazım," diye sanki başka bir alemdeymiş gibi fısıldadı.</p>

  <p class="calibre12">"Geç içeriye, kimi istiyorsan ara oğlum; bana mı soracaksın?"</p>

  <p class="calibre12">Ahmet Özveren salona geçti, telefonun başına oturdu. Önce karısını aramalıydı. Bu saatte tenis kulübünde olmalıydı. Evini arayamazdı, telefonlarının dinlenme olasılığı vardı, tembih ettiği üzere kulüpte olması gerekirdi Betül'ün.</p>

  <p class="calibre12">Tenis kulübünün telefonunu çevirdi. Telefona çıkan adamın sesini alamamıştı. Kulüp sekreteri değildi, iyi ki o değil, diye düşündü; belki sesinden kim olduğunu çıkarabilirdi. Telefonu açan ya o sırada orada tesadüfen bulunan üyelerden biri ya da sekreterlik odasında pinekleyen "bell boylardan biriydi.</p>

  <p class="calibre12">"Betül Özveren'i telefona çağırabilir misiniz, lütfen?" diye mırıldandı. Betül'ün tenis oynamayıp telefonunu beklediğine emindi.</p>

  <p class="calibre12">Az sonra ince bir kadın sesi, "Alo?" dedi. Sesin geldiği yerde uğultular vardı. Kulüp odası kalabalıktı anlaşılan. Karısının sesini bile alamamıştı. "Betül! Sen misin?" "Ahmet, hayatım... Meraktan çılgına döndüm. İki gündür niye aramıyorsun? İnsan iki eli kanda olsa bir haber verir. Çocuklar da merak ediyorlar."</p>

  <p class="calibre12">Ahmet sertçe homurdandı. "Sızlanmayı kes şimdi Betül. Beni iyi dinle. Endişelenecek bir şey yok. İşleri toparlamaya çalışıyorum, bir iki güne kadar da yola çıkacağım." "Şeye yani... Değil mi?"</p>

  <p class="calibre12">"Evet, oraya. Yanında kimse var mı? Yani tanıdık filan?" "Önemli biri yok."</p>

  <p class="calibre12">"Sen yine de dikkatli konuş ve bana sual sorma, anlıyor musun? Sadece söylediklerimi dinle." "Peki hayatım." "Çocuklar nasıl?"</p>

  <p class="calibre12">"İyidirler. Okşan benimle beraber, kortta şimdi. Kayı-han tekneye gitti. Dönüşte bizi buradan alacak."</p>

  <p class="calibre12">"Onlara fazla bir şey söyleme. Telefonlara güvenemiyorum, hepsi dinlenebilir. Şimdi kulaklarını iyi aç. Bankalarda sana ve çocuklara yetecek kadar para bıraktım. En geç üç ay içinde hepinizi Amerika'ya aldıracağım." Karısı hattın öbür ucunda yutkundu. "Evet hayatım."</p>

  <p class="calibre12">"Şimdilik Nişantaşı'ndaki evden ayrılmayın. Boğazdaki villaya gitmek yok, anladın mı beni? Duydun mu?"</p>

  <p class="calibre12">"Çocuklar oraya gitmek istiyorlar. Havuza gireceğiz diye başımın etini yiyorlar. Kayıhan havuz başında parti verecekmiş."</p>

  <p class="calibre12">"Başlatmasın şimdi partiden. Olmaz, dedim. Hem bahçıvan Hüsnü hariç tüm personelin işine son verdim. Orada bir patlama oldu. Evin hali berbat." "Patlama mı? Ne patlaması?" "Bağırma be kadın! Herkesin yanında ciyaklama. Şimdi anlatamam. Tüp gaz infilakı dersin çocuklara." "Aman Allahım! Ne diyorsun sen? Yoksa..." "Tamam tamam, tut çeneni. Düşündüğün gibi işte... Bir saldırıya uğradık. Ben iyiyim. Artık villada kalamıyorum. Çocukları oraya gönderme. Telefonlara güvenmeyin. Ayrıca polis sizleri de gözetliyor olabilir."</p>

  <p class="calibre12">"Galiba öyle... Bundan ben de şüpheleniyorum." "Dikkatli olun. Erdal Cebeci sizi aradı mı?" "Hayır. Araması mı lazımdı?" Ahmet Özveren'in gözleri hırsla ışıldadı. "Neyse, ben onunla ilgilenirim," dedi. "Ne söyledin, anlayamadım?" "Yok bir şey. Gitmeden önce seni bir kere daha ararım."</p>

  <p class="calibre12">Betül Özveren huzursuzdu. "Ahmet," diye fısıldadı. Kocasına soracağı daha bir yığın soru vardı. Ama kocası telefonu kapatmıştı.</p>

  <p class="calibre12">Ahmet, "Aptal kadın," diye söylendi içinden. Tembihine rağmen yine adını kaçırmıştı ağzından. İki yetişkin evladı olmasa ona bir gün tahammül edemezdi. Telefonun başında düşüncelere daldı.</p>

  <p class="calibre12">Erdal Cebeci aklından çıkmıyordu bir türlü. Telefonu yeniden açtı, önce ofisini sonra da evini aradı mali müşavirinin. Yoktu.</p>

  <p class="calibre12">İlk defa bunca yıl ona güvenmekle hata ettiğini anladı. Yoksa senelerce koynumda bir yılan mı besledim, diye düşünmeye başladı. Erdal'la Amerika'ya gitmeden önce temas kurmalıydı. Fakat herif sırra kadem basmıştı. Pisliğin kokusunu iyi alırdı. Bir bit yeniği sezinlemeye başlamıştı. Yoksa bu it, kendisine oyun oynamaya mı kalkışıyordu?</p>

  <p class="calibre12">Gözlerini kıstı, olayları yeniden mantık süzgecinden geçirmeye başladı. Normal görünen, hiç önemsemediği bir yığın davranış şimdi gözüne kuşkulu ve gizli bir tertibin parçaları gibi gelmeye başlamıştı. Dr. Şükrü'yü karşısına o çıkarmıştı. Doktorun karısı Engin'in boşandığı eski eşi çıkınca da Engin'i öldürmesi için telkinlerde bulunmaya başlamıştı. Neyin peşindeydi bu hergele?</p>

  <p class="calibre12">Yoksa Simka'nın mı? Şirketi ele mi geçirmek istiyordu? Gerçi şirket artık kendisini hiç ilgilendirmiyordu, hisselerini gözden çıkarmış ve satmıştı. Doktorun öldürülmesinde Erdal'ın parmağı olabilir miydi? Bu olasılık ilk defa aklına geliyordu. Dr. Şükrü'ye yapılan satış gizli tutulmuş, hatta şirket defterlerine bile işlenmemişti. Bu satışı sadece üçü biliyordu ve bir de Gamze. Öyleyse nasıl oluyordu da Kızıl Cihad şirketin yeni sahibi Dr. Şükrü'yü öldürmeyi başarıyordu? Demek biri durumu Araplara ispiyonlamıştı. Bu hainin kim olduğu gayet açıktı. Bu durumu nasıl olup da daha evvel akıl edemediğine kendi de şaştı. Birden gerçekleri kavrayıverdi Ahmet.</p>

  <p class="calibre12">Belki villasına yapılan saldırıda da Erdal'ın parmağı vardı. Gamze'yi ve Erdal'ı ortadan kaldırmak için neden kendisini bu denli etkilemeye çalıştığını şimdi daha iyi anlıyordu. Omuzlarını silkti. Planına göre Amerika'ya kaçışına iki gün vardı. Düşündükleri doğruysa bunu Erdal'ın yanına bırakamazdı.</p>

  <p class="calibre12">Soğuk soğuk gülümsedi. Erdal'ın nerede saklandığını biliyordu.</p>

  <p class="calibre12">Çay soğumuştu. Menahem Ruso önündeki bardağı iterken öfkeyle homurdandı.</p>

  <p class="calibre12">"Daha şimdiden iki adamımızı kaybettik ve o kahpeyi yine elimizden kaçırdık."</p>

  <p class="calibre12">Albay sakin bir şekilde cevap verdi.</p>

  <p class="calibre12">"Hâlâ burada olduğunu biliyoruz. Kaçmış sayılmaz."</p>

  <p class="calibre12">"Ama başarısız olduk. Temizleyemedik."</p>

  <p class="calibre12">"Merak etme, onu da yapacağız, Çöl Akrebi'ni öldüreceğiz. İstanbul'dan sağ olarak ayrılamayacak."</p>

  <p class="calibre12">Ruso saygı duyduğu Albay'a ses etmedi. Ama bunun hiç de kolay olmadığını anlamıştı artık. Dayanamayarak sordu: "Ne zaman Jakop?" "Bekleyeceğiz."</p>

  <p class="calibre12">Menahem başını sallayarak, "Seni hiç anlamıyorum Albay," diye söylendi. "Daha ne bekliyoruz? Şayet Türk dostların izin vermeselerdi, hiç sana o dükkânın adresini söylerler miydi? Belli ki oraya da bir baskın yapmamıza müsamaha gösterecekler. Niye hâlâ belliyoruz anlamıyorum."</p>

  <p class="calibre12">"Olmaz," dedi Jakop kaşlarını çatarak. "MİT yetkilisi ile ikinci bir görüşme daha yapmam gerekli. Bir defa Çöl Akrebi'nin kesin oraya sığındığını bilmiyoruz. Belki başka bir hücre evine geçmiştir. Ayrıca söz konusu lojistik merkezi bize bildirmeleri oraya da baskın yapabileceğimiz anlamına gelmez. Mağaza şehrin en civcivli ve kalabalık yerlerinden birinde. Silahlı bir müdahalede çok kan akabilir.</p>

  <p class="calibre12">Bu kesinlikle ve düzenlediğimiz baskın gibi rahat ve kolay olmayacaktır. Şayet oraya bir operasyona karar verilirse, belki bunu müştereken gerçekleştirebiliriz. Anlaşmaya bağlı. Bu ise bize büyük avantaj sağlar. Hazır iki ülke arasında dostluk bağları yeni yeni kurulup pekiştirilirken bunu bozma riskini göze alamam." Menahem sinirlenerek söylendi:</p>

  <p class="calibre12">"Albay, ben burada neciyim? Merkezi temsil etmiyor muyum? Beni buraya neden gönderdiklerini sanıyorsun?" Jakop Ventura hiç oralı olmadı.</p>

  <p class="calibre12">"Sen sadece bir gözlemcisin. İstasyon şefi olarak burada emirleri ben veririm. Bir operasyon yapılacaksa bunun karar ve zamanlama yetkisi de bana aittir. Senin nefret dolu hislerinin etkisinde kalarak iki ülke arasındaki bağlan tehlikeye sokacak davranışlarda bulunamam. İstersen beni Merkez'e rapor edebilirsin." Albayın sesi buz gibi çıkmıştı.</p>

  <p class="calibre12">Menahem susmak zorunda kaldı. Emekli Albayı da sağgörü sahibi yapan bu seziş, kavrayış, itidal ve uzağı görüş yeteneğiydi. Bu yüzden işinin en iyisi olmuştu. Sesi soğuk çıkmasına rağmen gözlerinde hâlâ sevecen bir ifade vardı. Yaklaşarak Menahem'in suratına bir şaplak attı.</p>

  <p class="calibre12">"Sıkma canını," diye takıldı. "Ona duyduğum nefret seninkinden çok fazla. Bu kez onu mutlaka bir yere kıstırıp temizleyeceğiz. Gönlünü ferah tut. Akrebin eceli geldi." Menahem Ruso'nun bundan şüphesi vardı. Kadını geçen sefer elden kaçırmışlardı. Yeni bir fırsatın doğacağını da artık pek sanmıyordu. Çöl Akrebi çoktan Türkiye'yi terketmiş olabilirdi. Artık peşlerinde olduklarını biliyordu. Çok zeki ve becerikli bir kadındı. Ellerinden kurtulmak için her fırsatı deneyecekti. MİT'ten de bazı kuşkuları vardı. Bu tipik, tavşana kaç tazıya kovala numarasıydı. Acaba MİT yeterli ve doğru bilgileri aktarıyor muydu? Aynı oyunu Mossad da bazı dost devletlerin istihbarat birimlerine oynardı. "Türk yetkililerle teması hep sen mi kuruyorsun?" diye sordu.</p>

  <p class="calibre12">"Bazen ben, bazen de Ödet Levi. Niye sordun?" "Bize doğru bilgi aktardıklarına emin misin?" "Şimdiye kadar bir yanlışlıklarını görmedim. Arap teröristlerin inlerini hep onların vasıtasıyla bulduk."</p>

  <p class="calibre12">"Ama Çöl Akrebi evde yoktu. Belki başka yerde gizlendiklerini biliyorlardı, olamaz mı?" "Saçmalıyorsun Menahem. Onlar bir taşla iki kuş vurmak istiyorlar. Hakları da. Hiçbir devlet, ülkesinde yabancı güçlerin silahlı eylemde bulunmasını istemez. Bunun tek istisnası çıkardır. Hem teröristlerden kurtulacaklar hem de ileride bizden benzeri bir eyleme izin isteyecekler. Sıkışırlarsa da Araplar'la Israilliler'in çatışması diye dünyaya ilan edebilecekler. Onların açısından hiç sakınca yok."</p>

  <p class="calibre12">Mehanem tatmin olmamışçasına homurdandı. "Şimdi ne yapmayı düşünüyorsun?" "Fikret Sağlam'la yeniden irtibat kuracağım." "Şu MİT ajanıyla mı?" "Evet." "Niye Ödet Levi'yi göndermiyorsun?" Albayın gözlerinde hüzünlü bir ifade oluştu. "Elimizde iki arkadaşımızın cesedi var. Morgda bilinmeyen kimliklerle yatıyorlar. Sünnetli oldukları için yetkililerin dikkatini çekmiyor. Kimlikleri saptanamayan iki Türk oldukları sanılıyor. Merkez'den özel uçak istedim, naaşlarının Tel-Aviv'e nakli için. Fikret Sağlam gerekli kolaylığı gösterecek. Olayın basma sızmamasını da o temin edecek. Anladın mı şimdi?...</p>

  <p class="calibre12">Boşnak, Mazda 323'ünü tenha sokağın en uygun yerine park etti.</p>

  <p class="calibre12">Bebek'te ana caddeye inen, yokuşlu, dar ve ufak bir sokaktı. Arabanın burnunu cadde yönüne vermişti. Bulunduğu yerden hedefi vurmak onun için çocuk oyunu idi artık.</p>

  <p class="calibre12">Arabanın sağ camı açıktı. Tek yapacağı şey Ahmet Özveren'in apartmandan çıkışını beklemekti.</p>

  <p class="calibre12">Saat on buçuğa yaklaşıyordu. Bu sabah gecikmişti Ahmet Özveren. Üç geceden beri bu evde kaldığını saptamıştı. Sabahlan dokuz buçukta çıkıyor, geceleri bir buçuk sularında dönüyordu, İngiltere'den teklifi aldıktan sonra adam hakkında epey bilgi toplamış, günlük yaşamını etüt etmişti. Ahmet Özveren'in üç arabası vardı. Siyah bir Mercedes, üstü açık, kırmızı spor bir Buick ve bir de Land-Rover. Fakat şu sıralar üçünü de kullanmıyordu. Hep taksi ile gidip geliyordu. Göze batmamak için bir tedbir olmalıydı. Sabahlan eve telefonla taksi çağırıyordu. Adamın bir şeyden korkup gizlendiği çok açıktı. Bu sabah evden çıkmakta epey gecikmişti. Nusret Simkoviç saatine baktı. On bire çeyrek vardı. Birden aklına bir kurt düştü. Yoksa bu sabah çok erken mi çıkmıştı? Suratı asıldı.</p>

  <p class="calibre12">Belki de sık sık kaldığı yerleri değiştiriyordu. Dün gece geç saatlerde adamın eve girdiğini görmüştü. O dairede yaşlı bir kadın kalıyordu. Hatta merak edip evin pansiyon olarak kullanılıp kullanılmadığını bile araştırmıştı. Keşke kapının önüne daha erken gelseydim, diye hayıflandı. Başka bir yerde saklanmaya başlamışsa izini bulmak zor olacaktı. Tam bunları düşünürken sokağa giren boş taksiyi gördü. Yanılmıyorsa bu Ahmet Özveren'in çağırdığı taksi olmalıydı.</p>

  <p class="calibre12">Ceketinin eteğini hafifçe yana çekerek silah kılıfının düğmesini açtı. Ingram Mac'i kılıfından çıkardı. Çabucak susturucusunu taktı, silahı bacağının üstüne koyup beklemeye başladı. Taksi apartmanın önünde durmuş, şoför geldiğini haber vermek için klaksona iki kere basmıştı. Az sonra Ahmet Özveren apartman kapısından hızla çıkacak ve kaçar gibi kendini taksinin içine atacaktı. Hep öyle acele davranıyordu. Boşnak gülümsedi. Silahın emniyetini açtı usulca. Birkaç saniye sonra her şey olup bitecekti. Taksi kapının önünde durduğu zaman Mazda'yı çalıştırmaya başlamıştı. Otomatik vitesi "drive"a almış, sağ ayağını frene basmıştı. Gaza bastığı anda araba harekete hazırdı. Taksi şoförü küçük sokakta Mazda'nın motor homurtusunu işittiği halde, başını çevirip bakmadı. İsterse arkadaki araba rahat rahat yanından geçip yokuştan inerek caddeye çıkabilirdi. Ahmet Özveren kapıda göründü.</p>

  <p class="calibre12">Boşnak da Ingram'ı kaldırıp adamı hedefledi. Ucuna susturucu takılı tabancayı acık pencere hizasında doğrulttu, kabzasını sıkıca kavrayıp Ahmet'in arpacığın ucuna gelmesini bekledi. Sağ işaret parmağı tetiğe dokunmak üzereydi. Ahmet Özveren şimdi arpacığın tam uçundaydı. Boşnak derin bir nefes alıp tetiğe bastı.</p>

  <p class="calibre12">Ateşlemeden çok kısa bir süre önce Ahmet ile göz göze gelmişlerdi. Belki de Ahmet'in dikkatini, parlak yaz güneşinin namludan akseden yansımaları çekmişti. Boşnak bunu hiçbir zaman anlayamayacaktı. Fakat aynı anda, korku ve endişe içinde yaşayan Ahmet saliselerle ölçülebilecek bir zaman dilimi içinde ve can havliyle kendini yere atmıştı. Çıkan kurşunlar ölüm saçtı. Susturucu, sesi boğmuştu ama apartman kapısının camları gümbürtü ile parçalandı. Taksi şoförü ne olduğunu anlayamamıştı, yerinden fırladı. Kapıdan çıkışını gördüğü müşterisi birden kaybolmuştu. Camların kırılarak etrafa saçıldığını farkedince şaşkın şaşkın etrafına bakındı. Mazda'nın içindeki adamı elinde silahıyla görmüştü. Boşnak bir profesyoneldi. Kendisini farkedince taksinin altına doğru kendini yere atarak kurşunlardan kurtulmak isteyen Ahmet'i inip vurması gerekirdi. Hatta kendisini iyice görerek teşhis edebilecek olan taksi şoförünü de. Fakat bu sabah aksilikler üst üste geliyordu. Aynı anda bitişikteki apartmandan yirmi yaşlarında iki genç dışarıya çıkmışlar ve sokak başında da dar yola girmeye çalışan yeni bir araba peydah olmuştu. Şartlar birden Boşnağın aleyhine elverişsiz hale gelmişti.</p>

  <p class="calibre12">Burada daha fazla oyalanamazdı. Ani bir kararla ayağını frenden çekerek gaza bastı. Kaçmalıydı. Teşebbüs başarısızlıkla sonuçlanmıştı. Ağzından bir küfür yükseldi; yeni beliren araba sokağa sapmadan Mazda'yı yokuş aşağı hızla, caddeye doğru sürdü. Sokaktakiler dehşet içindeydiler.</p>

  <p class="calibre12">Mazda'nın uzaklaştığını gören Ahmet taksiyi siper alarak uzandı, sağ arka çamurluğunun yanından dizleri üzerinde doğruldu. Bu kez de ucuz kurtulmuştu. ilk şaşkınlığını atınca bir hükme vardı. Kısa da olsa adamı görmüştü. Kesinlikle Arap değildi. Bu teşebbüsü Kızıl Cihad organize etmiş olamazdı. Geriye tek bir olasılık kalıyordu. Ve kendisini kimin öldürmeye çalıştığını biliyordu artık. "Senin canına okuyacağım Erdal!" diye söylendi.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_26"></div>
</body>
</html>
