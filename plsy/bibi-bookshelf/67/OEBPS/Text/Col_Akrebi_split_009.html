<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos185282"></p>

  <p class="calibre3"><span class="calibre8"><span class="bold"><span class="calibre9">BÖLÜM 2</span></span></span></p>

  <p class="calibre3" id="filepos185451"><span class="calibre10"><span class="calibre7">1</span></span></p>

  <p class="calibre11">TEMMUZ - ERENKÖY</p>

  <p class="calibre12">Akşama doğru bulutlanan gökyüzü, sanki tozu toprağı bastıracak, havanın yüksek orandaki nemini düşürecek, şehre soluk aldıracak bir yaz yağmurunun müjdecisi gibiydi. Koyulaşan gri bulutlar ilerleyen saatlerce İstanbul'a sağanak halinde yağmur getirdi. Hava birden elektriklendi, şimşekler çaktı, arkasından gök gürültüleriyle beraber iri damlalı yaz yağmuru bardaktan boşanırcasına yağmaya başladı.</p>

  <p class="calibre12">Okan, açık pencerenin önünde keyifle yağmuru seyretmeye, sokakta ıslanmamak için kaçışan insanları izlemeye koyuldu. Ozonun karıştığı ıslak toprak kokusu her yanı kaplamıştı ve sağanak bütün şiddetiyle devam ediyordu. Çocuk gün boyu yaşadığı olaylara rağmen sevinçliydi. Bir süre şahit olduğu korkunç olayların etkisinden kurtulamamıştı ama Şimdi yeniden kavuştuğu doğal aile ortamında kendini rahat ve mutlu hissediyordu. Babasının Erenköy'deki dairesindeydiler.</p>

  <p class="calibre12">Bir ara göz ucuyla onlara baktı. Artık eskisi gibi münakaşa etmeden, kısık sesle konuşuyorlardı. Küçük beyni onlardaki değişikliği idrak edebiliyordu. Annesi oturduğu koltukta ayaklarını altına almış, sessiz ve düşünceliydi. Babası ise karşı koltukta elindeki viski bardağının içindeki buzları çalkalamakla meşguldü. Onları rahat ve baş başa bırakması gerektiğini sezerek yağan yağmuru seyre devam etti. Engin, "Biraz viski içer misin? Alkol sinirlerini yatıştırır."</p>

  <p class="calibre12">Selda başını salladı, “İçmeyeyim, az evvel iki tane sinir yatıştırıcı hap aldım, belki kötü etki yapar." Engin ısrar etmedi.</p>

  <p class="calibre12">Selda yıkık ve perişan görünüyordu. Gözleri ağlamaktan kızarmış, altlarında torbalar oluşmuştu. Hak vermemek elde değildi; çok zor bir gün geçirmişti. "İstersen seni yatırayım," dedi. "Henüz erken ve hiç uykum yok." "Olsun, istirahat edersin. Bugün çok yıprandın. Boynun hâlâ acıyor mu?"</p>

  <p class="calibre12">"Ağrı var ama dayanılmayacak gibi değil." Sustular.</p>

  <p class="calibre12">Engin göz ucuyla karısına bakıyordu. Dört yıl sonra, ilk defa kapalı bir mekanda, üstelik evinde onunla baş başaydı. Selda'nın da bunu biraz yadırgaması normaldi. Genç kadın gerçekten değişmişti. O h.er şeye itiraz eden, kendini yükseklerde gören mağrur kadın gitmiş, yumuşak, uysal, sevecen biri gelmişti.</p>

  <p class="calibre12">Acaba gerçekten değişmiş miydi? Ayrı geçen dört uzun yıl ve iki senelik kahredici evlilik Selda'yı değiştirmiş miydi? Davranışları böyle bir farklılığın işaretiydi ama gerçeği zaman gösterecekti. Ayrı geçen yıllar onu daha da güzelleştirmiş ve olgunlaştırmıştı. Bitkin ve yorgun haline rağmen gözüne son derece çekici geliyordu. Selda gözlerini diktiği yerdeki halıya bakarken sordu:</p>

  <p class="calibre12">"Kimdi acaba o kadın ve Şükrü'yü neden öldürdü?" "Bilmiyoruz ama kocanın bazı kirli işlere karıştığı kesin.</p>

  <p class="calibre12">"Böyle işlere bulaşması için sebep yok ki ortada." "Bilinmez. Belki vardır."</p>

  <p class="calibre12">"Anasının Arap olduğunu polisler mi söyledi sana da?" "Sorgulamayı yapanların bir kısmı MlT ajanıydı Selda." "MİT mi? Hangileri?"</p>

  <p class="calibre12">"Gri elbiseli olanıyla lafa fazla karışmayanı MlT'dendi."</p>

  <p class="calibre12">"Desene işin bir de siyasi yanı var. Yoksa Şükrü Araplar adına çalışan bir casus muydu?" "Şimdilik ne desem boş."</p>

  <p class="calibre12">"Öyleyse MİT sorgulamaya neden karıştı? Bu işte bir bit yeniği var."</p>

  <p class="calibre12">"Asıl ben sana bir şey sormak istiyorum. Kocanın işleriyle ilgilenir miydin? Yani bir hastanesi olduğunu, başka şirketlerde hisse sahibi olduğunu biliyor muydun?"</p>

  <p class="calibre12">Selda kızararak önüne baktı.</p>

  <p class="calibre12">Bakışlarını Engin'den kaçırmıştı. Biraz sıkılarak:</p>

  <p class="calibre12">"Sadece doktor olduğunu bilirdim. Öteki işlerinden hiç haberim yoktu." "Ama bu biraz tuhaf değil mi? insan kocasının..."</p>

  <p class="calibre12">Selda sözünü kesti Engin'in.</p>

  <p class="calibre12">"Bizimki normal bir evlilik ilişkisi değildi."</p>

  <p class="calibre12">"Anlayamadım, nasıl yani?"</p>

  <p class="calibre12">Selda yutkundu. Bu konuda konuşmak ağır geliyordu ona.</p>

  <p class="calibre12">"Daha Şükrü ile evlendiğim gün yaptığım hatayı anladım. Büyük bir yanlışlıktı bu, ama ok yaydan çıkmıştı bir kere, ilk gece odalarımızı ayırdık, normal karı koca ilişkimiz başlamadan bitmişti. İkimiz de birbirimizin özel yaşamına karışmadık."</p>

  <p class="calibre12">İşittiklerinden garip bir memnuniyet duyan Engin: "Çok tuhaf," dedi. "Niye hemen boşanmadın?" Selda omuzlarını silkti.</p>

  <p class="calibre12">"Bunu da düşündüm. Ama o sansasyondan kaçan biriydi. Şöhretini, itibarını, adının saygınlığını ileri sürdü. Boşanmamızın toplumda dedikodulara yol açacağını ve kariyerinin zedeleneceğini söyledi. Şartlarımı kabul etti, odalarımızı ayırdık ve ikimiz de kendi hayatımızı yaşadık. Dışarıya bile ancak mecbur olduğumuz hallerde beraber çıkıyorduk." Engin biraz anlamlı sordu:</p>

  <p class="calibre12">"Antalya'ya bir çiftliğe gideceğinizi söylemiştin. O da bir mecburiyet miydi?"</p>

  <p class="calibre12">Selda sıkılarak önüne bakmaya devam etti. "Belki inanmayacaksın ama çiftliğe yeniden boşanma konusunu gündeme getirmek için gitmek istiyordum. Bu sefer kesin kararlıydım.</p>

  <p class="calibre12">Artık tahammülüm kalmamıştı, dayanamıyordum. Ayrıca bunu Okan için de yapmalıydım.</p>

  <p class="calibre12">Oğlum durumdan günbegün etkilenir olmuştu." Engin sesini çıkarmadı.</p>

  <p class="calibre12">Selda devam etti. "Sorduğun suale gelince, tabiidir ki böyle bir evlilik ortamı içinde kocamın işleriyle meşgul olamazdım. Buna hiç gerek duymadım da."</p>

  <p class="calibre12">Genç adam viskisinden bir yudum alırken: "Ortada garip bir durum var, belki de garip bir rastlantı," dedi.</p>

  <p class="calibre12">"Nasıl?"</p>

  <p class="calibre12">"Şükrü Bey, benim müşavirliğini yaptığım bir şirketin hisselerini almış. Ahmet Özveren'i hatırlıyor musun? Bir kere tanışmıştınız sanırım. Simka'nın bir sene sonu yemeği için topluca Boğaz'a gitmiştik. Boşanmamızdan az evveldi." "Evet, anımsadım. Şu keçi sakallı züppe değil mi?"</p>

  <p class="calibre12">"Tamam, o işte. Kocana tüm hisselerini satmış. Benim hiç haberim olmadı. Ajanlar bu yüzden beni çok sıkıştırdılar, benden de şüphelendiler."</p>

  <p class="calibre12">"Neden? Şirkette kanun dışı yolsuzluk filan mı yapılıyordu? Paravan şirket miydi yoksa?"</p>

  <p class="calibre12">"Bilmiyorum. Ahmet'i dürüst biri olarak tanırım. Hiç olmazsa ben öyle biliyorum. Sonra Simka kazanan bir şirket, hisselerini tutup kocana satması garip değil mi? Ahmet'in kanun dışı işler çevirdiğini de hiç işitmedim. Ama polis ve MİT öyle düşünmüyor."</p>

  <p class="calibre12">"Neden şüpheleniyorlar öyleyse?"</p>

  <p class="calibre12">"Terörist Arap örgütlerine silah sattığını."</p>

  <p class="calibre12">Sibel gözlerini kırpıştırdı.</p>

  <p class="calibre12">"Bu işi kim yapıyormuş <span class="calibre17">A</span> Arkadaşın mı, yoksa Şükrü mü?" "Bilmiyorum. Bir açıklama yapmadılar."</p>

  <p class="calibre12">"Tesadüfün bu kadarına da pes doğrusu. Koca şehirde bula bula senin çalıştığın şirketi .mi seçti bu adam?" "Evet, cidden garip."</p>

  <p class="calibre12">Selda bazı şeyleri yavaş yavaş anlamaya başlamıştı. Kaşları çatıldı, yüzü renkten renge girdi. "Engin?" diye fısıldadı korka korka, "Hiç aklıma gelmemişti, Şükrü öldüğüne göre, onun kanuni mirasçısı ben sayılırım. Bu durumda o şirketteki hisseleri bana kalıyor, değil mi?" "Yasal olarak öyle."</p>

  <p class="calibre12">Simka'nın sahibi olmak fikri bir anda Selda'yı titretmiş-ti. Ne paraya, ne de Şükrü'nün mirasına ihtiyacı yoktu. Öğleyin yaşadıklarını yeniden hatırlamak tüylerini diken diken etmişti.</p>

  <p class="calibre12">"Şükrü'yü öldüren o kızın bu şirketle bir ilgisi olabilir mi?" "Sanmam, o bir Arap."</p>

  <p class="calibre12">Selda'nın gözleri daldı. Masözü hatırlamaya çalıştı. Tiksinerek, "O rezil bir kadındı. Şükrü'nün onu nerden bulduğunu da bilmiyorum. Yanılmıyorsam bir arkadaşı tavsiye etmiş, çok becerikli bir masöz, diye ama bana sorarsan o deneyimli bir fahişeydi." Fahişe kelimesi, her nedense Engin'in aklına hostes sevgilisini çağrıştırdı. Gamze'de evinin bir anahtarı vardı; uçuşa gitmediği bazı akşamlar haber vermeden eve gelir, Engin'e sürpriz yapardı. Engin, heyecana kapıldı birden. Gamze'yi tamamen unutmuştu. Selda'nın onunla karşılaşmasını istemezdi. Her ne kadar bekar bir erkek sayılırsa da Selda ile olan yeni durumları bir açıklık kazanıncaya kadar Gamze'nin bu eve gelmesi doğru olmazdı. Ona telefon ederek vaziyeti açıklamalıydı.</p>

  <p class="calibre12">Anlayışla karşılayacağına emindi. Keşke daha evvel aklıma gelseydi de arasaydım diye düşündü ama telefon edebilecek hiç vakti olmamıştı ki.</p>

  <p class="calibre12">Selda'ya, Okan'a bir göz atayım diyerek yerinden kalktı, çocuğun yanına gitti. Okan hâlâ sağanak halinde yağan yağmuru seyrediyordu. Apartmanın giriş kapısında bekleyen korumalar ıslanmamak için sivil polis otosuna sığınmışlardı. Kapıda koruma polislerinin beklemesi içine daha bir huzur ve güven veriyordu, fakat şimdi de aklına Gamze'yi takmıştı. Yeniden kavuşacağını umduğu aile mutluluğunun ve düzeninin onun tarafından bozulmasını istemiyordu. Seyyar telefonunu alıp yatak odasına geçti. Selda dalgın ve etrafıyla meşgul olamayacak kadar yorgundu. Engin, hostesin Ataköy'deki evinin numarasını çevirdi. Zil altı kere çaldı. Açılmıyordu.</p>

  <p class="calibre12">Herhalde benden ümidi kesince, beklemekten vazgeçip dışanya çıkmıştır, diye düşündü. Gamze fazla zora sokamazdı kendini.</p>

  <p class="calibre12">Şu anda karşısına çıkmış yeni biriyle kırıştırıyor da olabilirdi. Kıza karşı içinde hiçbir şey duymadığını hissetti.</p>

  <p class="calibre12">Gamze Pekcan Hilton Oteli'nden ayrıldıktan sonra Nissan arabasını hızla Ataköy'deki evine doğru sürüyordu. Sağanak halinde yağan yağmur dinmiş yerini hafif çiseltiye terketmişti.</p>

  <p class="calibre12">Açık pencereden içeriye taze hava ve ıslak toprak kokusu doluyordu.</p>

  <p class="calibre12">Elliot Ward'la yaptığı konuşma aklını karıştırmış ve ilk defa içinde huzursuzluk hissetmeye başlamıştı. Elliot ne istediğini bilen, kararlı ve temkinli biriydi. Ondan pek hoşlanmamıştı, içten pazarlıklıya benziyordu. Onu idare etmek biraz zor olacaktı. Yaptığı iltifatlara rağmen, daha ileriye gitmemiş, tahmin ettiği tarzda bir. teklifte bulunmamıştı.</p>

  <p class="calibre12">Belki de başımdan büyük işlere kalkıştım, diye düşündü. Tehlikeli bir adım attığının farkındaydı, bundan böyle Ahmet'in aleyhine çalışacaktı. Bunca yıl ona metreslik etmişti ama o bu ihanete layıktı. Yüzüne karşı düpedüz kendisini bırakıp Amerika'ya yerleşeceğini söylemiş, başının çaresine bak, demişti. Bir de kendisinin ahlaken yetersiz olduğunu düşünürdü, oysa Ahmet onu avukat Engin'e de peşkeş çekmişti. Engin'in ağzını ara benim hakkımda ne dolaplar çeviriyor, hepsini öğren, diye adamın koynuna girmesine hiç itiraz etmemişti. Gamze düşündükçe, bu akşam yaptığının ondan bir tür intikam alma hırsı olduğu hükmüne vardı. Biraz daha rahatladı ve gaza bastı. Arabayı parketti bahçeye.</p>

  <p class="calibre12">Çiseleyen yağmur altında koşar adım apartman kapısına doğru ilerlerken, gölgeler arasından birinin çıktığını gördü. Tanıdı hemen. Harry Lewis'di bu. Bahçe lambasının sarı ışıkları kızıl saçları üzerinde yansımalar yapıyordu. Yağıştan sırılsıklam ıslanmıştı. Gamze'nin suratı asılmıştı.</p>

  <p class="calibre12">Adam yanına yaklaşınca sert bir sesle. "Ne var? Niye buraya geldin? Sana kaç defa habersiz evime gelme dememiş miydim?" diye homurdandı.</p>

  <p class="calibre12">İngiliz, "Konuşmamız lazım. Telefon ettim, bulamadım," dedi.</p>

  <p class="calibre12">Hostes, Harry Lewis'le karşılaşmaktan hiç hoşnut olmuşa benzemiyordu. Asansöre doğru yürüdüler. "Ne var, ne oldu?" İngiliz telaşla söylendi. "Doktor bugün öldürüldü." "Hangi doktor?"</p>

  <p class="calibre12">"Kim olacak? Şirketin yeni sahibi." Gamze duraladı. Bu, yeni ve önemli bir haberdi, içinden acaba Elliot Ward bu habere de iyi bir para öder mi, diye düşündü. Sonra: "Kim yaptı bu işi? Yoksa Ahmet mi?" diye sordu. Harry telaşla başını salladı. "Sanmıyorum. Bu Arapların işi olabilir. Arap teröristlerin."</p>

  <p class="calibre12">"Deli misin sen? istanbul'da Arap teröristin ne işi var?" "Bu uzun hikâye. Yukarıya çıkıp konuşmamız lazım."</p>

  <p class="calibre12">Gamze merakla adama döndü.</p>

  <p class="calibre12">"Doktorun öldüğünü kimden duydun?"</p>

  <p class="calibre12">Harry Lewis bir an ağzını açtı, duraksadı, sonra gerçeği ve bilgi kaynağını gizlemek istermiş gibi, "Bütün televizyonların flaŞ haberi," dedi.</p>

  <p class="calibre12">Haberin ucundaki para heyecanına kapılan Gamze, o anda Harry'nin televizyon haberlerini anlayacak Türkçeye sahip olmadığını ve adamın televizyon seyretme gibi bir alışkanlığının bulunmadığını anlayamayacak kadar boş bulunmuştu. Beraber asansöre yürüdüler.</p>

  <p class="calibre12">Kızın katına çıkarlarken Gamze'nin aklı karışmaya başlamıştı. "Yoksa Elliot Ward onun için mi istanbul'a geldi?" diye mırıldandı. Harry çarpılmış gibi hostesin kolunu kavradı. "Ne dedin? Elliot mu? O burada mı?"</p>

  <p class="calibre12">"Evet. Bugün gelmiş. Kaldığı otelden bana telefon edip çağırdı. Şimdi onun yanından geliyorum."</p>

  <p class="calibre12">Harry'nin suratı asılmıştı.</p>

  <p class="calibre12">"Şu işe bak," diye homurdandı. Sinirli bir şekilde elini ıslak kızıl saçlarına atarak başındaki su zerreciklerini silkelemeye çalışırken, "Elliot'un gelişini senden işitiyorum. Şirketten bir Allahın kulu çıkıp da beni haberdar etmiyor." "Orasını bilemem," diye söylendi Gamze. Yeniden kızın koluna yapıştı Harry. Telaşla:</p>

  <p class="calibre12">"Doktorun' öldürüldüğünü öğrenerek gelmiş olamaz, değil mi?" diye sordu. Kız boş boş yüzüne baktı ingiliz'in. Harry çok tedirgindi. Kendi kendine konuşmaya başladı. "Yoo, buna imkan yok. Kimse I.S.C.'ye haber vermiş olamaz. Zaten onlar Dok tor'un varlığından bile habersizler. Ben de söylemediğime göre... "</p>

  <p class="calibre12">Sonra birden aklına gelmiş gibi kıza sordu: "Ona Doktor'dan bahsetmedin, değil mi?" "Simka'nın el değiştirdiğini söyledim, sana da söylemiştim. Neden, bir sakıncası mı vardı?" Önce cevap vermedi Harry, sonra, "Yok," diye mırıldandı. Kızıl saçlı İngiliz dalmış gitmişti. "Sana benim hakkımda da sorular sordu mu?" "Evet." "Ne dedin?" Hostes hırçınlaştı. "Kuzum, neler oluyor, anlatsana?" diye bağırdı. "Bu iş artık hoşuma gitmemeye başladı. Sıkıldım. Sizler ne olduğunu anlamadığım bir dümen çeviriyorsunuz. Bu para aklama işinin altında yoksa casusluk filan mı var? O doktor neden öldürüldü? Bahsettiğin Araplar neyin nesi? Bana işin başında tehlike yok dediniz ama bu gelişmelerden hiç hoşlanmadım. Elliot denen adam buraya neden geldi? Neyin peşinde?"</p>

  <p class="calibre12">"Simka'yı Doktor'un aldığını da Elliot'a söyledin mi?" "Tabii. O sizin adamınız değil mi?" Harry cevap vermedi. Islak elbiseleriyle kendini koltuklardan birine bıraktı. Soluk soluğaydı. Gamze bir süre adamı süzdükten sonra:</p>

  <p class="calibre12">"Sabaha kadar böyle susarak oturacak değilsin ya, konuş artık, her şeyi bilmek istiyorum.</p>

  <p class="calibre12">Yoksa sizin o ihtiyar başkanınızı ben arayacağım." Harry yerinden sıçradı.</p>

  <p class="calibre12">"Deli misin sen? Saçmalama... Yoksa beş kuruş para alamazsın."</p>

  <p class="calibre12">“İnan, ararım. Burnuma pis kokular geliyor. Sen galiba Londra'dan gizli birtakım numaralar çeviriyorsun burada.</p>

  <p class="calibre12">Bak şimdi bir de cinayet işlendi. Bok yoluna harcanmak istemem ben. Bana her şeyi tüm çıplaklığı ile anlatacaksın, işler Sayamadığım kadar karıştı."</p>

  <p class="calibre12">Harry kendini toparlamaya çalıştı.</p>

  <p class="calibre12">"Bak sevgilim..."</p>

  <p class="calibre12">Kız sözü hemen ağzına tıkadı.</p>

  <p class="calibre12">"Bırak şimdi bu ağızları. Bir iki kere yattık diye, ben senin sevgilin filan değilim. Gerçekleri bilmek istiyorum."</p>

  <p class="calibre12">Harry Lewis kızardı. Zaten konuşurken sık sık kızarırdı. Omuzlan çöktü, içki dolabına doğru yürüyüp Tuxedo viskisini çıkardı, bardağı yarısına kadar doldurup, sek olarak içti. Sonra kızın tam karşısına dikildi, iri pençeleriyle hostesi omuzlarından kavradı.</p>

  <p class="calibre12">"Lütfen," dedi. "Lütfen, teklifimi kabul et. Benimle İngiltere'ye gel. Sana rahat bir hayat sağlayacağım. Çok zengin olacağız. Bu reddedilecek bir teklif değil, iyi düşün."</p>

  <p class="calibre12">Ağzı leş gibi içki kokuyordu. Kız tiksinerek adama baktı.</p>

  <p class="calibre12">"Hayır," dedi. "Bunun olamayacağını sana söylemiştim."</p>

  <p class="calibre12">Harry inledi.</p>

  <p class="calibre12">"Anlaşana... Artık her şey rayından çıktı. Durum çok kötü. Tehlikedeyiz. Burada kalmaklığımızın bir anlamı yok. Araplar uyandı. Çok adam ölebilir. Beni de öldürebilirler.</p>

  <p class="calibre12">Korkuyorum. Gidelim buradan."</p>

  <p class="calibre12">Kız ürpererek adama baktı.</p>

  <p class="calibre12">"Kimler temizleyecek seni? Araplar mı?"</p>

  <p class="calibre12">Harry'nin hostesi duyduğu yoktu. Kelimeler dudaklarından döküldü. "Hatta seni de... "</p>

  <p class="calibre12">Engin, Gamze'yi evde bulamayınca seyyar telefonu yatak odasında bırakıp salona döndü. Okan, annesinin dizine uzanmış konuşuyordu. Bu, uzun zamandır hasret kaldığı aile tablosuydu. Sevdiği kadın ve oğlu nihayet kendi evindeydi. Selda bu geceyi eski kocasının evinde geçirmeye hiç itiraz etmemiş, üstelik sığınacak sıcak bir yuva ararcasına koşmuştu. Engin uzun süredir beklediğinin bu olduğunu bir kere daha içi titreyerek hissetti. Selda ince uzun parmaklarıyla, başını dizine yaslayan oğlunun saçlarını okşuyordu. Dalgın, sanki başka bir alemde gibiydi. Okan'ın ise gözleri mahmurlaşmıştı. Çocuğun bugün yaşadıklarından sonra yorgun düşüp uykusunun gelmesi çok doğaldı. Engin, "Okan, hadi seni yatırayım," dedi. Çocuk uzandığı ana kucağında mızmızlandı, halinden memnun, aralarından ayrılmak istemedi. Tam o esnada Selda birden kocasına dönerek, "Hatırladım, şimdi hatırladım," diye bağırdı.</p>

  <p class="calibre12">Engin şaşırarak, "Neyi hatırladın?" diye sordu. "O kızıl saçlı adamı. Onu daha önce gördüğüme emindim zaten," diye tekrarlıyordu.</p>

  <p class="calibre12">"Kimden bahsediyorsun? Hangi kızıl saçlı adamdan?" "Bugün Akmerkez'de gördüğüm adamdan. O da bir yabancıydı. Onu daha evvel gördüğümü biliyordum, ama bir türlü çıkaramamıştım." "Kim o?"</p>

  <p class="calibre12">"Adını bilmiyorum. Fakat daha önce de Şükrü ile beraber görmüştüm." "Nerede?" "Bir keresinde Şükrü'nün arabasıyla eve kadar geldi ama içeriye girmedi. Pencere arkasındaydım, beni fark etmesi imkkansızdı. Bir keresinde de Hyatt Oteli'ndeki resepsiyonda karşılaşmıştık. Şükrü bana tanıştırmamıştı. Sadece ayak üstü konuşup ayrılmışlardı."</p>

  <p class="calibre12">"Eee? Ne var bunda? Olamaz mı?" "O adam beni takip ediyordu. Yüzde yüz beni kollu- yordu. Hem de sinsice. Adım gibi eminim. Onu farkettiğimi anlayınca birden sırra kadem bastı. Üstelik yabancıydı da. Amerikalı veya ingiliz olabilir. Saçları da kıpkızıldı. Zaten o özelliği yüzünden hatırladım."</p>

  <p class="calibre12">"Dur, hemen telaşa kapılma. Olayın etkisi altındasın henüz. Belki o da seni hatırlamış, o nedenle bakmış olabilir."</p>

  <p class="calibre12">"Hayır canım, anlamaz olur muyum hiç? Kendisine uzaktan baktığımı hisseder hissetmez hemen gocundu, sırtını döndü, sonra da hızla uzaklaştı." "Nerede karşılaştım, demiştin?" "Akmerkez'deki kitabevinde. Yabancı dilden kitapların satıldığı reyonun önündeydi. $anki kitapları tetkik ediyormuş gibi yapıp beni süzüyordu." Engin gülümsedi. "Bunun şaşılacak yanı yok. Güzelliğine vurulmuştur." "Yapma Engin, otuz beş yaşımı geçtim. Artık genç sayılmam." "Ama hâlâ çok güzelsin." "Bir kadın kendisine ne nazarla bakıldığını anlar. Bu adam beni başka sebeplerle inceliyordu."</p>

  <p class="calibre12">"Nasıl yani?"</p>

  <p class="calibre12">"Ne bileyim işte? Şükrü'nün öldürüldüğü gün peşimde bir yabancının olması ilginç değil mi?"</p>

  <p class="calibre12">Engin kısa bir tereddüt geçirdi.</p>

  <p class="calibre12">"Komiseri yahut o ajanları arayalım mı? Bana telefon numarası bıraktılar. Herhangi bir fevkaladelik yahut hatırladığınız bir şey olursa bize bildirin demişlerdi."</p>

  <p class="calibre12">"Arayalım istersen. Belki onlar kızıl saçlı adamın kim olduğunu biliyorlardır. Katil kızı nasıl tanıyorlarsa, kızıl saçlıyı da bilebilirler."</p>

  <p class="calibre12">Engin telefon etmek için yerinden kalktı. Tam o sırada uzandığı yerden sessizce onları dinleyen Okan, "Anne, o adamın sırtında çizgili bir gömlek mi vardı?" diye sordu.</p>

  <p class="calibre12">İkisi de hayretle çocuğa döndüler. Selda, "Sen nereden biliyorsun?" diye sordu. "Onu ben de gördüm. Babamla McDonald's'da yemek yerken o da hep oradaydı. Hep bize bakıyordu. Sen söylersin ya, yabancılara gözünü dikerek bakmak çok ayıptır diye, o da öyle yapıyordu işte.</p>

  <p class="calibre12">Yiyecek gibi bakıyordu bize. İçimden onu ayıpladım."</p>

  <p class="calibre12">Engin ile Selda bakıştılar.</p>

  <p class="calibre12">Genç kadın, "Peki, babana niye söylemedin?" dedi. Çocuk masumiyetle bocaladı. "Ne bileyim anne, aklıma gelmedi. O, kötü bir adam mıydı?" "Olabilir," diye mırıldandı Selma. Engin düşünmeye başladı. Kısa bir duraksama geçirdi. Sonra tekrar yerine oturdu. "Ne oldu? Polisi aramayacak mısın?" diye sordu Selda. "Düşünmem lazım."</p>

  <p class="calibre12">"Daha neyi düşüneceksin Engin? Anlaşılan o adam dil peşimdeydi."</p>

  <p class="calibre12">"Yanılıyor olabilirsin."</p>

  <p class="calibre12">"Neden?"</p>

  <p class="calibre12">"Evden çıkarken kocana nereye gideceğini söylemiş miydin?"</p>

  <p class="calibre12">Selda bir an düşündü. "Emin değilim," diye fısıldadı. "O halde o adam senin peşinde olamaz." "Ya evden çıktığımdan beri beni takip ediyorsa? Ya evi gözlüyorsa?" "Evden kaçta çıktın?"</p>

  <p class="calibre12">"Yanılmıyorsam bire geliyordu, ya da yarım filandı."</p>

  <p class="calibre12">"Oysa biz McDonald's'da on ikiden evvel yemek yedik. Çünkü on iki matinesine sinemaya girdik. Demek adam o saatte Akmerkez'deymiş. Yani sen daha evdeyken. Takip edilen sen değil, benmişim anlaşılan. O adam benim peşimdeymiş. Anlayamadığım da bu zaten. Tıpkı polisin benden şüphelenmesi gibi. Çok garip, bu adam niye benim peşimde olabilir ki? Onu tanımıyorum bile."</p>

  <p class="calibre12">Selda kocasına hak verdi. Sağlam bir mantıktı bu.</p>

  <p class="calibre12">“İyi düşün Engin," dedi. "Hiç şu sıralar başını belaya sokacak bir işe bulaştın mı?" "Hayır, kesinlikle. Hem beni bilirsin, ben öyle şeylerden nefret ederim. Ne kişiliğime ne de meslek ahlakıma uygun düşmez."</p>

  <p class="calibre12">Genç adam kara kara düşünmeye başladı. Aklına mantıklı hiçbir sebep gelmiyordu. MİT de belli ki Simka ile ilgili olarak hakkında araştırma yapmıştı. Bu durumda her şey Simka'da düğümleniyordu.</p>

  <p class="calibre12">Selda tekrar sordu:</p>

  <p class="calibre12">"Polisi aramayacak mısın?"</p>

  <p class="calibre12">Ne yapacağını Engin de bilmiyordu. Dalgın dalgın, "Önce basımdaki derdin ne olduğunu anlamalıyım hayatım," diye mırıldandı. "Hiç ilgim olmayan bir cinayetten neredeyse suçlanıyordum. Anlayamadığım bir şeyler oluyor. Bunu açıklığa kavuşturmalıyım." Selda içi titreyerek eski kocasına baktı. Kendisine hayatım diye hitap etmişti. Acaba lafın gelişi, rastgele ağzından kaçmış bir kelime miydi, yoksa gerçek duygularını saklayamadığı bir anda söylenmiş samimi bir sözcük mü? Anlayamadı. Gözleri Engin'in üzerinde dolaştı. Engin hâlâ çok yakışıklıydı. Geniş omuzları, adaleli vücuduyla yirmi yaşındaki kızların bile yüreğini hoplatacak formdaydı. Kendini düşündü, ondan beş yaş daha küçüktü ama şimdiden gözlerinin etrafında kazayağı denilen çizgiler oluşmuştu. Sekiz yaşında bir çocuk annesiydi ve tüm servet, sahip olduğu olanaklara rağmen hayattan bıkmış ve de yorulmuş bir kadındı. Benliğinde yalnızlık ve korunmasız olmanın endişesi vardı.</p>

  <p class="calibre12">Acaba Engin yeniden kendisine döner miydi? Şimdilik gösterdiği bu anlayış ve yaklaşım tam onun kişiliğine uygun bir iyi niyet olabilirdi. Yufka yürekli olduğunu bilirdi, her ne olursa olsun, oğlunun annesini böyle zor bir durumda tek başına bırakmazdı. Ama ileride ne olacaktı acaba?</p>

  <p class="calibre12">Onu çılgınca istiyordu.</p>

  <p class="calibre12">Kızararak başını önüne eğdi. Kocasının öldürüldüğü ilk gece bunları düşünmekten utandı. Nefret de etse Şükrü'nün soğuk bedeni şu anda Adli Tıbbın morgunda yatıyordu. İçi ürperdi. Elinde olsa, zamanı çeker, iki üç ay sonraya götürürdü. Ruhu sükuna, huzura ihtiyaç duyuyordu. Geleceğin ne göstereceğini çok merak ediyordu. Şimdi bunları düşünmenin zamanı değil, diye mırıldandı içinden. Ama beynine hükmedemiyordu bir türlü. Açık pencereden yağmurun sesi geliyordu içeriye ve kanapeye kıvrılan Okan uykuya dalmıştı.</p>

  <p class="calibre12">Engin, "Çocuğu yatıralım artık," dedi. "Sen de istirahat etsen iyi olur. Bugün çok yoruldun." işte kritik an gelip çatmıştı. Acaba Engin ne düşünüyordu? Viski bardağını bırakan Engin ayağa kalktı. Selda'ya dönerek:</p>

  <p class="calibre12">"Size bir oda ayarladım, bu gece birlikte yatarsınız," diye fısıldadı. "Daha sonra Okan'a bir oda ayırırız. Çocuk çok yorgun düştü ve korktu. Senin yanında kalsa iyi olur." Selda başını salladı. Anlamsız bir ümide kapıldığını şimdi daha iyi anlamıştı. Zaten düşündüğü çok yersizdi. Engin gibi biri, daha Şükrü'nün öldüğü ilk gece birlikte yatmayı teklif edecek değildi ya. Oysa içinden geçenleri bir bilse, acaba nasıl davranırdı? Birlikte yatak odasına doğru yürüdüler. Oğlunu kanapeden kucaklayan Engin, çocuğu karyolaya yatırdıktan sonra, "Ben bitişikteki odadayım. Bir ihtiyacınız olursa haber verin," dedi.</p>

  <p class="calibre12">Buraya kadar her şey eski yaşamlarından alınmış bir kesit gibiydi. Selda, Okan'ın üstünü örttükten sonra Engin'in elinden tutup bitişikteki odaya geçeceklerini hayal etmişti hep. Mutlu günlerindeki gibi</p>

  <p class="calibre12">Oysa genç adam, Selda'ya gülümseyip sadece “İyi geceler," diyerek kapıyı çekti. Engin Mert yatak odasına çekildi.</p>

  <p class="calibre12">İçi adlandıramadığı duygular yumağına dönüşmüştü. Karısı ve çocuğu bitişikteki odadaydılar. Yıllar sonra bir araya gelmiş aile yeniden aynı çatı altında toplanmıştı. "Ama ne bir araya geliş?" diye mırıldandı içinden. Her şey aklına gelirdi de bir ölümün onları yeniden birleştireceğini düşünemezdi. Fakat olmuştu işte.</p>

  <p class="calibre12">Çok yorgundu. Sıcak bir duşun faydası olurdu, başka türlü uyuyamayacağını aklı kesti. Sırtına bornozunu geçirip banyoya yürüdü. Koridorda bir an durarak onların kaldığı oda kapısına baktı. Kapının altından ince bir ışık karanlık koridora sızıyordu. Anlaşılan bitkinliğine rağmen Selda uyuyamamıştı.</p>

  <p class="calibre12">Hak verdi, çok sarsılmış olmalıydı. Doktorun ölümü feci ve utanç vericiydi. Yarın gazetelerin baş sayfalarında yer alacak cinayet haberini hayal etti. Polisler Selda'yı gazeteci ve televizyoncuların elinden zor kurtarmışlardı. Yine de flaşlar çakmış, televizyon kameraları üzerine çevrilmişti.</p>

  <p class="calibre12">Sıcak suyun altında Doktor'u düşündü. Teröristlerle ne ilişkisi olabilirdi? MİT ajanının söylediği gibi sadece para hırsı, daha fazla kazanmak arzusu muydu? İnsanın sırf açgözlülük uğruna kanun dışı yollara başvurmasını aklı almıyordu.</p>

  <p class="calibre12">Aklına yeniden Gamze geldi. Banyodan çıkınca bir daha arayayım, dedi. Bir erkeğin koynunda değilse, kimbilir nerede fink atıyordu. Bornozuna sarılıp usulca banyodan çıktı. Selda'nın kapısının altından sızan ışık görünmüyordu artık.</p>

  <p class="calibre12">Odasına girince, yatağına uzandı, telefonu eline aldı. Bütün vücudu sızlıyordu. Çöl Akrebi denilen kadının boğuşurken omzuna ve beline vurduğu yerler sancıyordu. Masözü hatırlayınca sırıtarak, "Asıl benim bir masaja ihtiyacım var," diye mırıldandı. Gamze'nin telefonu çalıyordu. Tam eve dönmediğine hükmedip kapatacakken telefon açıldı. "Merhaba, ben Engin," dedi. Karşı taraftan ses gelmiyordu.</p>

  <p class="calibre12">Tekrar, "Alo, Gamze?" dedi.</p>

  <p class="calibre12">"Sen miydin sevgilim? Kusura bakma, uyku sersemi sesini alamadım." "Uyandırdım mı seni?"</p>

  <p class="calibre12">"Önemli değil. Başım ağrıyordu erken yattım."</p>

  <p class="calibre12">Yalan söylüyordu. Onu daha evvel de aramıştı. Evde değildi. Gamze'nin yalan söylemesine şaşmayabilirdi ama nedense irkildi. Bugün öylesine kötü olaylara şahit olmuştu ki kime inanacağını bilmiyordu artık ve daha da kötüsü çevresindeki esrarengiz bir çemberin kıskacı içinde gittikçe sıkışarak bunaldığını duyumsuyordu. Neyse ki, Gamze bu çemberin küçük bir parçası olamazdı. O, gününü gün etmek isteyen sıradan biriydi. Yine de neden yalana başvurduğunu anlayamamış, birbirlerinin yaşamlarına herhangi bir kısıtlama getirmemişlerdi, ikisi de diledikleri gibi yaşamakta özgürdüler. Aynı anda, bu sabah onun evinden ayrılırken evrak çantasıyla ilgili kuşkuları geldi aklına. Çantasının karıştırıldığını hatırladı.</p>

  <p class="calibre12">Çantada Simka'ya ait iki dosya vardı. Beyninde bir kuşku doğarken, başını olumsuzca iki yana salladı. Kuruntuydu bu. Hem de çok anlamsız bir kuruntu.</p>

  <p class="calibre12">Simka ile Gamze'nin hiçbir bağlantısı olamazdı.</p>

  <p class="calibre12">Kız tekrar, "Alo?" demişti.</p>

  <p class="calibre12">Cevap veremiyordu Engin.</p>

  <p class="calibre12">Arabanın kilitli kapısını açıp kimse dosyalarını karıştıra-mazdı. Bir gece öncesini hatırlamaya çalıştı. Dışarıda yemek yemişler sonra kızın Ataköy'deki evine gitmişlerdi. Gamze arabada yalnız kalmış mıydı hiç? Anımsayamadı.</p>

  <p class="calibre12">Onu yalnız bırakmamıştı. Günahını alıyordu.</p>

  <p class="calibre12">Sonra birden kafasına dank etti, restorana gitmeden evvel temizleyiciye uğramışlar, bıraktığı pantolonları almışlardı. Uygun park yeri bulamadığı için arabayı bir sokak aşağıda bırakmıştı. Ve Gamze onu arabada beklemişti.</p>

  <p class="calibre12">Bu süre çantasını açıp bakması için yeterliydi işte. O sırada çantanın şifresinin kurulu olup olmadığını da hatırlamıyordu.</p>

  <p class="calibre12">Ama neden diye düşündü, Gamze çantasında ne arayabilirdi ki? O dosyalar Simka'dan usulsüz olarak çıkarılan iki işçinin açtığı tazminat davalarıyla ilgiliydi; Gamze'yi ilgilendireceğini hiç sanmıyordu. Yine de aklı karışmıştı. Aman Alla-hım, diye geçirdi içinden, yoksa Gamze de bazı karanlık emellere hizmet eden, iğrenç işlere bulaşmış biri miydi?</p>

  <p class="calibre12">Düşüncelerinden sıyrılıp, "Sesin iyi gelmiyor," diyebildi.</p>

  <p class="calibre12">Korkunç şüphe bütün dehşetiyle ruhuna sinmişti şimdi. Kıza ne diyeceğini unuttu. "Nasıl, oğlunla hoşça vakit geçirdin mi?" diye soruyordu kız. "Ehh, işte."</p>

  <p class="calibre12">"Seni özledim sevgilim."</p>

  <p class="calibre12">Bütün vücudu yılan görmüş gibi ürperdi genç adamın. Kızın almaçtan yükselen sesini bir sürüngenin saldırıya geçmeden önce çıkardığı tıslamaya benzetiyordu. "Ben de," diyebildi yapmacık bir ifadeyle. "Yarın buluşuyor muyuz?"</p>

  <p class="calibre12">Engin'in niyeti uygun bir dille ilişkilerinin artık sona erdiğini söylemekti. Gamze'nin bunu rahatlıkla kabulleneceğini biliyordu. Onun yaşamına her zaman bir Engin girer? başka bir Engin çıkardı. Fakat aklına takılanlar düşündürüyordu şimdi.</p>

  <p class="calibre12">Bunun kesinkes cevabını öğrenmeliydi.</p>

  <p class="calibre12">"Yarın uçuşun yok mu?" diye sordu.</p>

  <p class="calibre12">"Perşembeye kadar yok demiştim ya."</p>

  <p class="calibre12">"Evet demiştin, unuttum." Engin duraksadı, sonra:</p>

  <p class="calibre12">"Oldu," dedi. "Yarın akşam 19'da seni evinden alırım.</p>

  <p class="calibre12">“İyi geceler," diyen Gamze telefonu kapadı.</p>

  <p class="calibre12">Engin yatağın içinde beyni bin bir soruyla dolu ve şaşkın kalakaldı. Olacak şey değildi, yıllar sonra karısı ve oğlu evindeyken, onları bırakıp pespaye bir kadının peşine takılacaktı. İnanacağı gelmiyordu. Ama bunu yapmaya mecburdu.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_9"></div>
</body>
</html>
