<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos603383"></p>

  <p class="calibre14"><span class="calibre10"><span class="bold"><span class="calibre7">3</span></span></span></p>

  <p class="calibre11">ERENKÖY</p>

  <p class="calibre12">Sabahın dokuzunda Okan gözlerini açtı. Annesini yanında görememişti; onun çoktan kalkmış olduğunu düşündü. Uykulu gözlerini ovuşturarak, ufak çıplak ayaklarını karyoladan sarkıttı. Belki babasıyla kahvaltıya oturmuşlardı.</p>

  <p class="calibre12">Usulca yataktan inerek kapıyı araladı. Şu birkaç gündür anasıyla babasının birbirlerine yaklaşmaları, yeniden bir aile olarak birlikte yaşamaya başlamaları, küçük çocuğu derin bir sevince boğuyordu.</p>

  <p class="calibre12">Çıplak ayakla, gözlerini ovuştura ovuştura mutfağa yürüdü.</p>

  <p class="calibre12">Evde hiç ses yoktu. Konuşmalar da duyulmuyordu. Mutfağın kapısı önüne gelince içeride kimseyi göremedi. Kahvaltı masası hazırlanmamıştı. Ocakta demlenen çaydanlığı göremedi. Annesi de ortalarda yoktu. Meraklanarak geri döndü. Neredeydi bunlar?</p>

  <p class="calibre12">Babasının yatak odası kapalıydı. Babası ile annesinin aynı yatağı paylaşmadıklarını biliyordu. Merakla, kapıyı vurmadan, sessizce araladı. Gözleri sevinçle parıldadı.</p>

  <p class="calibre12">Çocuk aklı, bunun ileride yaşanacak mutlu günlerin başlangıcı olduğunu idrak etti. İkisi de koyun koyuna uyuyorlardı. Üzerlerine çekilmiş ince pikeye rağmen onların çıplak olduğunu anladı. Annesi sırtını dönmüş, derin ve rahat bir uykudaydı. Babasının güçlü kolları ise onu sıkı sıkıya kavramıştı. Birlikte artık mutluydular, kendisinin de mutlu olmaması için sebep yoktu. Küçük yüreği sevinçle doldu. Gülümseyerek ve biraz da onların çıplaklığından utanarak usulca kapıyı çekti.</p>

  <p class="calibre12">Elini yüzünü yıkamak için banyoya girdi. Bu sabah görevini aksatırsa, annesinden her zaman azar işitirdi. Banyonun içinde nereden kaynaklandığını anlayamadığı pis bir koku vardı. Yüzünü ekşiterek kokunun kaynağını aradı. Klozetin içine baktı. Yoksa birisi rezervuarı çekmeyi mi unutmuştu? Durgun su berrak ve temizdi. Gözüne, küvetin yanına çıkarılıp atılmış giysiler çarptı. Garipseyerek leş gibi 1 kokan giysilere baktı. Annesinin bluzu ile etekliği ve babasının pantolonu yerdeydi ve garip bir koku yükseliyordu.</p>

  <p class="calibre12">Neden koktuklarını anlamak için eğilip baktı. Bluzun üzerinde bir böceğin kalıntısı adeta yapışmış olarak duruyordu. Kırkayağa benzer bir şey. Sayısız ince bacaklarını görünce midesi kalktı. Giysilerin üzerinde yağlı kara izler vardı ve yanık kokusu sinmişti.. Bir anlam veremedi.</p>

  <p class="calibre12">Elini yüzünü yıkayarak banyodan çıktı. Bu sabah onlara kahvaltıyı hazırlayarak sürpriz yapmaya karar verdi. Acaba bu saate kadar neden uyanmamışlardı?</p>

  <p class="calibre12">Neşe içinde sofraya oturdular. Okan'ın hazırladığı kahvaltı gerçekten şaşırtıcı olmuştu onlara. Annesi anlayamadığı bir sevinçle oğluna sarılıp sarılıp öpüyordu. Okan bu coşkun sevincin hazırladığı sofradan çok, birlikte geçirdikleri geceden kaynaklandığını küçük aklıyla kavramakta zorlanmadı Suratlarındaki mahcup ifadeyi de sezinleyebiliyordu. Çayın demi berbattı ama hiç bozuntuya vermediler Sofradan kalkınca Engin, telefonla yazıhanesini aradı. Hafta başından beri işine gidemiyordu. Sekreteri arayanların bir listesini verdi. Engin, birkaç gün daha yazıhanesine gidemeyeceğini tahmin ettiği için kıza gerekli talimatları iletti. Arayanların arasında sadece tek bir isim dikkatini çekmişti: Erdal Cebeci!...</p>

  <p class="calibre12">Şirketin mali müşaviri acaba niçin aramıştı? Herhalde şirketle ilgili bir konu olmalıydı. Şimdi tüm Simka mensuplarına suçlu gibi bakıyordu. Çiftlikteki yangın gecesi Erdal'ın da adı geçmişti. Galiba Erdal Cebeci de bu karanlık işlere karışmış biri olabilirdi. Zaten Ahmet'in bütün bu dolapları şirkette tek başına çevirmesi olanaksızdı. Şirketin bütün parasal girdi çıktısıyla ilgilenen kişi Erdal'dı. Telefonu açıp şirketi aradı.</p>

  <p class="calibre12">Santraldeki kız Ahmet Özveren'in tatilde olduğunu, bir haftadır şirkete gelmediğini söyledi. Erdal Cebeci'yi sordu, o da yoktu. Dün de gelmediğini öğrendi. Bu ilginçti işte. Zira Erdal her gün şirkete uğrardı. Bunca yıldır onun tatil yaptığını hatırlamıyordu. Yoksa geminin batacağını anlayınca, ilk terkeden farelerden biri de o muydu?</p>

  <p class="calibre12">Boş verdi, aramaktan vazgeçti. Hepsinin canı cehennemeydi, Erdal'ı da bundan sonra aramasının anlamı yoktu. Simka'da işi bitmişti artık, asla orada çalışmayacaktı. T am telefonun yanından kalkarken zil acı acı çaldı. Herhalde sekreter kızdır, diye düşündü. Ya verdiği talimatı anlamamıştı, ya da iletmeyi unuttuğu bir notu vardı. Telefonu açıp, "Efendim?" dedi.</p>

  <p class="calibre12">Tok ve kalın bir ses, "Engin Mert'le mi görüşüyorum?" diye sordu. Sesin sahibini tanıyamamıştı. "Evet, benim. Kiminle görüşüyorum?" Kısa bir sessizlik oldu.</p>

  <p class="calibre12">"Beyefendi, beni tanımazsınız, bu nedenle kimliğimi açıklamamın bir anlamı yok. Ama sizi iyi niyetle uyarmak için aradım. Bunu bir tür insanlık görevi kabul ediyorum. Hayatınız tehlikede. Sizin canınıza kasdedenler var."</p>

  <p class="calibre12">"Öyle mi?" dedi Engin.</p>

  <p class="calibre12">Anlaşılan ölüm oyunu dün gece kaldığı yerden devam edecekti. Bunun samimi bir uyan olmadığına adı gibi emindi. "Sizi dinliyorum," diye mırıldandı.</p>

  <p class="calibre12">"Beyefendi, söylediklerimi pek ciddiye almamış gibi bir hal sezinliyorum sizde. Böyle düşünüyorsanız çok yanılıyorsunuz. Ahmet Özveren sizi vuracak!"</p>

  <p class="calibre12">"Hadi canım! Onu da nereden çıkarıyorsunuz? O benim arkadaşımdır."</p>

  <p class="calibre12">"O sadece şeytanın arkadaşıdır. Ondan kimseye hayır gelmez. Hem hiç inkâra kalkışmayın, sizi bundan evvel de öldürmeye teşebbüs ettiğini biliyorum."</p>

  <p class="calibre12">Engin sinirlenmeye başlıyordu.</p>

  <p class="calibre12">"Siz kimsiniz?" diye sordu.</p>

  <p class="calibre12">"Adımı boş verin. Onun kötülüğüne uğramış biriyim. Ondan çok zarar gördüm. Adam öldürecek yapıda biri olsaydım, onu kendi ellerimle boğazlayabilirdim. Ne çare ki bunu yapamam. Ahmet Özveren denen adam şeytanın biridir. Yasa dışı çok işler çevirdi. Şimdi de Arap teröristlere silah satıyor ve benim elimde bunları ispat eden belgeler var. Bilmiyorum nedendir ama sizden bir sebeple çekiniyor; sizi öldürmek istemesi de bundan olmalı. Ben aciz bir adamım, onunla mücadele edemem. Ama dilerseniz, elimdeki belgeleri size vermeye hazırım. Gerisini siz düşünün. Polise mi gidersiniz mahkemeye mi başvurursunuz, o sizin bileceğiniz bir iş."</p>

  <p class="calibre12">Engin adamın ağzını aramak için, "Benden ne istiyorsunuz?" diye sordu. "Elimdeki belgeyi benden almanızı." Engin içinden gülümsedi, işte, yeni tuzak kuruluyordu. Telefondaki adam mutlaka Ahmet'in güvendiği bir kişi olmalıydı. Yine tenha bir yere çağıracak ve bir kere daha öldürmeye teşebbüs edecekti. Kör gözüm parmağına, diye düşündü. Ahmet kendisini bu kadar aptal mı sanıyordu yahu? Dün iki kere giriştiği öldürme teşebbüsünden sonra buna kanabileceğini nasıl düşünebilirdi? Birden içinde bir kuşku duydu. Yoksa bu adam gerçeği mi söylüyordu! Adam duraladığını anlamış olmalıydı ki, konuşmasına devam etti.</p>

  <p class="calibre12">"Benden şüphelenmiş, söylediklerimin gerçek olmadığını düşünmüş olabilirsiniz. O zaman buluşmamıza da gerek yok. Elimdeki belgeyi size posta ile de gönderebilirim, ya da bir yerden evinize veya yazıhanenize fakslayabilirim. Bu belge Ahmet Özverenin işini bitirmeye yeterlidir."</p>

  <p class="calibre12">"Vay canına!" diye düşündü Engin. Adam buluşmayı şart koşmuyordu. Öyleyse bu bir tuzak olamazdı. Aklı karıştı bir an. Buluşma isteği tuzak değilse müthiş bir koz eline geçirmiş sayılırdı. Kendini biraz toparlayarak sordu: "Bu belgeyi nereden ele geçirdiniz?" "Bunu lütfen şimdi sormayın. Ama iş mahkemeye intikal ederse, resmen şahitlik yaparak ifade verebilirim."</p>

  <p class="calibre12">"Sesinizi tanıyamadım; yoksa siz Simka'da çalışan elemanlardan biri misiniz?" "Olabilir Engin Bey."</p>

  <p class="calibre12">"Görüşmemiz için bahsettiğiniz belgeyi nereden ve İçimden bulduğunuzu açıklamanız gerekir. Ahmet'in tuttuğu gizli dosyalardan mı?"</p>

  <p class="calibre12">"Hayır, avukat bey."</p>

  <p class="calibre12">"Kimden öyleyse?"</p>

  <p class="calibre12">Adam cevap vermekte zorlanıyordu.</p>

  <p class="calibre12">"Yoksa Erdal Cebeci'den mi?"</p>

  <p class="calibre12">Adam birden ürkmüştü. Kekeledi, sonra, "Olabilir," diye fısıldadı. "Zira o da bu pisliğin içinde."</p>

  <p class="calibre12">"Anladım," diye mırıldandı Engin. "Sizinle buluşup bu belgeyi alacağım." "Sağolun avukat bey. Benim de ümidim sizsiniz." "Nerede buluşacağız?"</p>

  <p class="calibre12">"Ben Bostancı'da oturuyorum. Yakın sayılırız. Vapur iskelesinde buluşalım mı?" "Sizi nasıl tanıyacağım?"</p>

  <p class="calibre12">"Ben sizi tanıyorum nasıl olsa, dert değil. Kaçta buluşacağız?"</p>

  <p class="calibre12">Engin, adama inansa da bir kere daha kendini ateşin içine atamazdı. Yine bir tuzak olabilirdi bu. Polise telefon edecek ve yardım isteyecekti. Polisin randevu yerinde yer alması, gerekli pusuyu kurabilmesi için zaman gerekecekti. "Saat tam on ikide," dedi.</p>

  <p class="calibre12">Üç saatlik zaman polisin herhalde gerekli önlemleri alması için yeterli olmalıydı. Adam, teşekkür edip telefonu kapattı. Konuşmaları dinleyen Selda, "Kimdi o adam?" diye sordu. "Tanımıyorum."</p>

  <p class="calibre12">"Herhalde bu randevuya gitmeyeceksin, değil mi?" "Gitmek zorundayım sevgilim."</p>

  <p class="calibre12">"Aman Allahım! Sen hiç akıllanmayacak mısın Engin. Belli ki bu da bir tuzak. Seni ortadan kaldırmaya çalışıyorlar. Nasıl gidersin?" Engin telefona uzanırken gülümsedi:</p>

  <p class="calibre12">"Bu defa polisten yardım isteyeceğim. Başkomiseri arıyorum şimdi. MİT ajanına da telefon edeceğim."</p>

  <p class="calibre12">Engin'in direksiyonu kavrayan elleri terden sırılsıklam kesilmişti. Sağ ayağını gazdan kaldırıp yumuşakça irene bastı. Bostancı vapur iskelesi oldukça kalabalıktı. içi rahatladı biraz. Burada tuzak kurulmazdı. İmkansızdı bu. Böyle işlere pek aklı ermezdi ama insanların ve araçların kaynadığı bir yerde saldırı yapmak akıl kârı değildi. Gözü dönmüş bir manyak değilse kimse buna cesaret edemezdi. Şöyle bir etrafına bakındı.</p>

  <p class="calibre12">Adalara sefer yapan iskelenin önü mahşeri kalabalıktı. Ellerinde piknik sepetleri bir yığın kızıl erkekli genç, vapurun gelmesini gülerek şakalaşarak bekliyorlardı. Sıcaktan bunalan yaşlı erkekler, yelpazelenen kadınlar, konuşmalarından gayrimüslim olduğu anlaşılan kalabalık bir grup, adaya meyve ve sebze sandıkları taşıyan esnaf takımı, el ele tutuşan çiftler velhasıl her türden insanın oluşturduğu bir kalabalıktı bu. Kaldırım kenarında dizi dizi bekleyen taksiler, Adalar'dan gelen vapurdan müşteri kapmak için sıraya girmişlerdi. Az ileride yan yana çavalyelerini sıralayan balıkçılar, sıcağın etkisinden korumak, balıklarını canlı ve diri tutabilmek için teneke maşrapalarla üzerlerine su serpeliyor, bangır bangır bağırıyorlardı. Karşı taraftaki otopark ağzına kadar doluydu. Engin bir süre arabayı nereye bırakacağını düşündü.</p>

  <p class="calibre12">Önce otoparka girmeyi istedi sonra nedense vazgeçip Honda'sını sağ kaldırımda sıralanan özel arabaların en önüne doğru sürdü. Arabanın içinde kalmayı kendi güvenliği için daha emniyetli buldu. Evden çıkarken yanına aldığı Smith-Wesson'unu yine beline sıkıştırmıştı. Dakikalar ilerledikçe tedirginliği artıyordu. Boğucu sıcağa rağmen elleri buz gibiydi. Gözleri etrafta önce Başkomiseri ve MİT ajanını aradı. O yoğun kalabalık arasında göremedi tabii. Pek etkilenmedi. Emindi; nasıl olsa ikisi de buraya gelmişlerdi muhakkak. Onları görmemesi de gayet doğaldı, görev gereği mevzilenmişler, kalabalık arasında gizlenmiş olmaları gerekirdi. Yalnız onlar mı, kimbilir şu insan seli arasında kaç sivil polis de mevcuttu? Sonra birden irkildi, acaba onlar kendisini görmüşler miydi? Öyle ya, o nasıl onları göremediyse, belki onlar da kendisini bu kalabalıkta seçememiş olabilirlerdi.</p>

  <p class="calibre12">Hemen kendisini göstermek için arabadan çıkmak ihtiyacını duydu. Kapıyı açarak, dışarıya fırladı. Saatine baktı; on ikiye on vardı.</p>

  <p class="calibre12">Arabaya dayanarak, bir iki dakika oyalandı. Gözleri radar gibi etrafı tarıyordu, ilgilenen kimse yoktu kendisiyle. Beklediği adamı kollamamın bir anlamı yoktu, şayet bu tuzak değilse, gelecek adamı nasıl olsa tanımıyordu, onu seçemezdi. Fakat sivil polis olduğundan şüphelenecek birilerini bulabilirim diye etrafa bakındı. Hayret, o tanıma uygun kimseyi göremiyordu. Önünden geçerek geniş yolda Maltepe istikametine giden bir sürü araba dikkatini dağıtıyordu.</p>

  <p class="calibre12">Tam önüne boş bir kamyonet gelip park etti. İçinden iki adam indi. Aralarında tartışır gibi konuşmaya başladılar. Bunlar ne polis olabilirlerdi, ne de beklediği kişi. Kulak kabarttı, bir mal tesliminden bahsediyorlardı.</p>

  <p class="calibre12">Karşı kaldırıma baktı. Otoparkın tretuarı üzerine blucinli iki genç dondurma yiyorlardı, onlar da polis olamazlardı. Yanından bisikletli iki kız geçti, hatta biri çapkınca yüzüne bakıp gülümsedi, Engin bir an onlardan bile şüphelendi ama kızlar durmayıp yollarına devam etmişlerdi. Engin huylanmaya başlamıştı.</p>

  <p class="calibre12">Yoksa randevuyu erken mi vermiş, polisin tertibat kurmasına yeterli zaman bırakmamış mıydı? Honda'yı bıraktığı yerde vapur iskelesinden biraz uzak kalmıştı, acaba beklediği adam iskelenin önüne gelmiş miydi? Kendisini bu mahşeri kalabalıkta göremeyebilirdi. Tam iskelenin önüne gitsem mi, diye düşündü. Belki polis de orada hazırlık yapmıştı. Kısa bir an kararsız kaldı. Tam o sırada birden tüyleri diken diken oldu. Klakson sesini duymasa farkına da varmayacaktı, fakat acı klakson sesi üzerine başını çevirmiş ve az ilerisindeki siyah renkli Volvo'yu görebilmişti. Geçen arabalardan biri, trafik ışıklarına aldırmadan yola fırlayan ufak bir çocuğu ezmemek için kornayı çalıp, frene basmıştı. Klakson çalan Volvo değildi; ama onun sol yanındaki arabayı süren adamı kısa bir süre için de olsa görmüştü Engin.</p>

  <p class="calibre12">Erdal Cebeci'ydi bu! Yanılmış olamazdı. Gözlerini kıstı, uzaklaşan arabanın sürücüsünü seçmeye çalıştı, başaramadı. Belki de yanılıyordu, fakat ensesindeki tüyler bir anda diken diken oldu. Şu son üç gündür ölümle öylesine burun buruna gelmeye başlamıştı ki, ister istemez şüphelendiği her şeyden irkiliyordu. Siyah Volvo uzaklaşmıştı ama niye birden paniğe kapıldığını anlayamıyordu. Burada kendisini güvende hissetmeliydi, etrafının tanımadığı polislerle kaynadığına emindi. MİT ajanını verdiği telefonda bulamamıştı ama karşısına çıkan memur, mesajı mutlaka ileteceğini söylemişti. Başkomiser ise garanti vermiş, bize güven demişti. Hem sonra burası bir cinayete girişmek için hiç de uygun bir yer değildi, telefon eden kişinin niyeti bu olsa, randevu mahallini beğenmez, onu kendi seçtiği bir yere çağırırdı. Volvo'daki adam konusunda da yanılıyordu kuşkusuz. Bir göz aldatmacasıydı bu, beyninin oyunu. Çünkü aklı fikri çevresindeki kötü adam olduklarını düşündüğü kişilerle meşguldü.</p>

  <p class="calibre12">Kendini bu düşüncelerle avuturken, aniden hatırladı. Yanılmıyorsa Erdal Cebeci'nin arabası da Volvo'ydu. Şu an rengini anımsamıyordu ama, Volvo olduğuna emindi. Öyleyse gördüğü hayal değildi; Erdal'dı o!</p>

  <p class="calibre12">Derin bir nefes aldı. Koltuk altlarından iri ter damlacıklarının beline doğru süzüldüğünü hissetti. Kötü bir şeylerin olacağını sezinledi, kendini emniyete almak istercesine arabanın içine girdi. Neyse ki bu kez Selda, "Ben de geleyim," diye tutturmamıştı. Dün gece yaşadığı korku, onu iyice sindirmişti; yoksa bu gürültü patırtı arasında bir de onu düşünmek zorunda kalacaktı.</p>

  <p class="calibre12">Gördüğü adamın Erdal Cebeci olduğu konusunda hâlâ bir karara varamamıştı. Belki de yanılmıştı, mali danışmanın da arabasının Volvo olması tuhaf bir tesadüf de olabilirdi. Yeniden iyimser bir ifade ile, olayları büyütüyorum, diye düşündü. Erdal Cebeci'ye gereksiz suç isnadında bulunuyordu. Oturunca beline batan Smith-Wesson'dan rahatsız oldu. Silahı çıkarıp torpido gözüne koydu. Nasıl olsa başı sıkışırsa elinin altında sayılırdı. Yeniden saatine bir göz attı. Tam on ikiydi.</p>

  <p class="calibre12">Heyecan ve sıkıntıdan boğazı kurumuştu. Beklemekten de sıkılmaya başlamıştı. Tesadüfen gözü yandaki otoparkın çıkışındaki Şahin marka arabaya takıldı birden. Ürpermekten kendini alamadı, içindeki tipsiz iki adam dikkatle ona bakıyorlardı. Araba otoparktan caddeye çıkmak için trafiğin rahatlamasını, az gerideki trafik ışıklarının kırmızıya dönüşmesini bekliyordu sanki. Engin içinde önsezilerinin yarattığı garip bir titreşimi duyumsadı. Şahin'in içindekilerini tanımadığı kesindi ve adamların kendisine bakışlarım yakalamıştı bir kez. Görebildiği son şey, Şahin'in sağ yanında oturan adamın pencereden uzanan koluydu. Parlak temmuz güneşi altında elindeki otomatik tabanca pırıl pırıl ışıldıyordu. Tarayacaklardı.</p>

  <p class="calibre12">Yine bir tuzağa düşmüştü işte! Engin bir an kendini ölümle burun buruna hissetti. Can havli ve ani bir refleksle eğilerek kendini sağ koltuğa attı. Aklına yapabileceği başka bir şey gelmiyordu. Silahını kapıp kaldırım tarafındaki kapıdan dışarıya çıkmalıydı. Böylece arabayı siper ederek ateşe karşılık verebilirdi. Başka hiç şansı yoktu.</p>

  <p class="calibre12">Ne çare ki, beyninden geçenleri uygulayamadı, iri vücudu, konsolla sağ koltuk arasına sıkışıp kalmıştı. Sağ böğrüne vites çubuğu battı. Silahını hemen torpido gözünden çekip çıkarmalıydı. Hatta az evvel, tabancayı üstünden çıkarıp oraya koyduğu için kendine lanet etti. Fazla zamanı da yoktu, gözü açıp Smith-Wesson'una el attı. Eli gözün içinde, boş boş dolaştı. Heyecandan silahı kavrayıp çekemiyordu.</p>

  <p class="calibre12">İki büklüm kıvrıldığı yerde düşünmeye başladı. Saldırganlar ya durmadan tarayarak geçip gideceklerdi ya da silahlı olanı yıldırım hızıyla arabadan atlayarak Honda'nın başında bitecek ve açık camdan vücuduna kurşun yağdıracaktı.</p>

  <p class="calibre12">Engin bütün bunları saliselerle ölçülecek bir zaman dilimi içinde düşündü. Fakat başını kaldıracak zamanı olmadı. Gök gürültüsü gibi bir tarraka başlamıştı. Leblebi gibi kurşun yağıyordu arabasına. Sanki tabancayla değil de, otomatik tüfekle ateş ediyorlardı herifler. Camlar tuzla buz olmuştu. Kaportaya saplanan kurşunların çıkardığı tok sesleri duyabiliyordu. Smith-Wesson elinden kaymış, kollarıyla başına isabet edecek serseri bir mermiden korunmak için kafasını sarmalayıp beklemeye başlamıştı, isabet almaması gerçek bir mucizeydi. Kurşun yağmuru devam ediyordu. Silah seslerinin ardı arkası kesilmiyordu. Ateş yakın mesafeden olduğu için ince sac dayanamamış, bazı mermiler kapıyı delerek içeriye girip çeşitli yerlere saplanmaya başlamıştı. Etraf barut kokuyordu. Engin çılgına dönmüştü. Yapabileceği bir şey yoktu. Saldırganların böyle kalabalık bir ortamda bu denli caniyane bir saldırıya geçeceklerine hiç ihtimal vermemişti. Kimbilir bu gözükara tarama sırasında kaç masum vatandaş ölmüş ya da yaralanmıştı? Engin bir şeyler yapması gerektiğini düşündü. Sonsuza kadar böyle bekleyemezdi. Neden sonra sıkılan kurşunların artık arabaya isabet etmediğini farketti. Gözleri şaşkınlıkla büyüdü. Dikkat kesildi, dinledi. Çatışma devam ediyordu. Adamların kime ateş ettiğini anlayamadı. Biraz cesaretlendi, yere düşürdüğü tabancasını yerdeki cam kırıklarının arasından çekerek eline aldı. Sırtı ve omzu cam parçacıklarıyla doluydu, fakat vücudunda bir sızı ve ağrı hissetmiyordu. Kurşun yemediğini anladı, kıvrıldığı yerde doğruldu.</p>

  <p class="calibre12">Başını cam hizasına kadar kaldırdı. Etraf ana baba gününe dönmüştü. Kaçışanlar, bağrışanlar, kendilerini yere atanlar ile doluydu çevresi. Şahin'den devamlı, susmamacasına klakson sesi yükseliyordu.</p>

  <p class="calibre12">Adamlardan biri Şahin'in direksiyonuna yığılmış kalmıştı. Diğeri ise arabadan fırlamış, sol arka çamurluğu kendisine siper ederek ateşe devam ediyordu. Ama hedef kendisi değildi artık.</p>

  <p class="calibre12">Engin, kimler çatışmaya girdi diye merakla etrafına bakındı. Balıkçı tezgâhlarının önündeki iki sivil genç saldırgana kurşun sıkıyordu. Şaşkınlıkla çatışmayı seyre başladı. Kulağına siren sesleri gelmeye başlamıştı. Az sonra nereden çıktığı belli olmayan iki resmi polis otosu belirdi. İçinden çok sayıda resmi giysili polis fırlamıştı. Onlar da çatışmaya katıldılar. Tabii bütün bunlar çok kısa bir zaman süreci içinde olmuştu. Engin çatışmanın sonunun geldiğini anladı. Saldırganın teslim olmazsa, kurtuluş şansı yok gibiydi. Etraf sarılmıştı ve polis sayısı durmadan artıyordu. Engin sağ kapıyı açtı, tabancasını kavrayıp dışarıya süzüldü. Birden kulağının dibinde bir ses, "Arabada kalsanız daha iyi olur, avukat bey," diye fısıldamıştı. Başını çevirip baktı. Başkomiser, Honda'nın yanı başında mevzilenmişti. "Bir şeyiniz yok ya?" diye sordu.</p>

  <p class="calibre12">"Şanslıymışım. Çok kurşun sıktılar ama isabet ettiremediler." "Verilmiş sadakanız varmış. Adamlarım hemen müdahale ettiler." "Biraz daha geç kalsaydınız hapı yutmuştum." Silah sesleri birden kesildi.</p>

  <p class="calibre12">İkisi de başlarını kaldırıp Şahin'e baktılar. İkinci saldırgan da asfaltın üzerine cansız serilmişti. Kaldırıma oluk gibi kan akıyordu.</p>

  <p class="calibre12">Arabaya doğru yürüdüler.</p>

  <p class="calibre12">Başkomiser, cesetleri teşhis için Engin'e gösterdi.</p>

  <p class="calibre12">"Bunları tanıyor musunuz?"</p>

  <p class="calibre12">Engin başını salladı. "Daha önce hiç görmedim."</p>

  <p class="calibre12">Cesedin başına eğilmiş polislerden biri, "Bunu tanıyoruz Başkomiserim. Sabıkalı bir kiralık katildir. Adapazarlı Rıza. Sosyete Rıza da derler. Aranıyordu." "Ya öteki?" diye sordu Başkomiser.</p>

  <p class="calibre12">Polis dudaklarını büzdü. "Tanımıyorum. Yardakçısı olabilir."</p>

  <p class="calibre12">“İkisi de öldü mü?" "Maalesef Başkomiserim. Canlı ele geçiremedik."</p>

  <p class="calibre12">Polis şefi hırçın bir sesle, "Şu kalabalığı dağıtın ve etrafı bir düzene sokun," diye homurdandı.</p>

  <p class="calibre12">Engin arabasına bir göz attı. Sol taraftaki kapılarda sayısız kurşun izi vardı. Sıkılan bunca mermiden birinin, nasıl olup da kendisine isabet etmediğine şaştı kaldı. Bugün gerçekten şans ondan yanaydı.</p>

  <p class="calibre12">Başkomisere şimdilik, olayın patlak vermesinden az önce gördüğü siyah Volvo'dan ve içindeki Erdal Cebeci'ye benzettiği adamdan bahsetmemeyi uygun gördü.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_21"></div>
</body>
</html>
