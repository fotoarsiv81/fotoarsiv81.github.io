<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos420922"></p>

  <p class="calibre14"><span class="calibre10"><span class="bold"><span class="calibre7">3</span></span></span></p>

  <p class="calibre11">AYNI GÜN</p>

  <p class="calibre12">Ahmet Özveren'in adamları Leyla Ahmadi'yi Taksim'e kadar getirdiler ve aldıkları yerde bıraktılar. Kız, onlara teşekkür bile etmeden arabadan indi. Sert adımlarla meydanda yürümeye başladı.</p>

  <p class="calibre12">Çöl Akrebi Taksim'de arabadan inerken, yol boyunca bindiği arabayı takip eden Ford'dan da Ahmet Özveren'in görevlendirdiği uzun boylu, esmer, kalın bıyıklı adam atlayarak kızın peşine takıldı. Onu yakından takip edebilmek için aradaki mesafeyi kapattı. Şimdi beş altı metre arkasındaydı.</p>

  <p class="calibre12">Kız takip edildiğinin farkında olmadan, sakin ve emin adımlarla ilerliyordu. Atatürk Kültür Merkezi binasının bulunduğu sol kaldırımdan Gümüşsüyü istikametini tutturmuştu. Alman Konsolosluğu'nun hizasına gelince, Konsolosluğun bulunduğu kaldırıma geçti. Peşindeki izleyicisi de kaldırım değiştirdi. Sağdaki ilk sokak başında kız birden durdu.</p>

  <p class="calibre12">Peşindeki adam dikkat kesilmişti, zira kızın heyecanlanıp telaşa kapılmasını gerektiren bir şey olmalıydı. Arap kız ürkmüştü ama şimdilik sebebini anlayamıyordu. Adam bir iki adım daha atarak mesafeyi daralttı.</p>

  <p class="calibre12">Galiba o sokağa sapacakken son anda fikrini değiştirmişti. Acaba onu sokağa sapmaktan alıkoyan sebep neydi?</p>

  <p class="calibre12">Adam bir iki metre kalınca iyice yavaşladı, sanki duracak gibi. Kız, etrafı ile ilgisini kaybetmiş, sokağın tam girişinde durmuş, hafifçe yana kayarak, kenardaki kocaman binanın taş duvarını siper almıştı kendine. Bir şeyden saklanıyordu.</p>

  <p class="calibre12">Ama bunu gayet ustalıklı bir şekilde yapmasını da beceriyordu; onu görenler saklanmaktan çok, sanki birini beklediğini düşünebilirlerdi. Kız bir yandan -sokakta her ne gördüyse- ondan uzak durmaya çalışırken, diğer yandan da durumu farkeden birinin olup olmadığını anlamak için çevresine bakınıyordu. Adam işkillendi.</p>

  <p class="calibre12">Yoksa gerçekten birini mi bekliyordu? Birisi ile mi buluşacaktı acaba? Kızın gözleri şimdi radar gibi caddenin kalabalığını taramaya başlamıştı. Hatta bakışları bir an takipçisinin üzerinde de durmuş fakat onu hiç önemsemeyerek başka kişilere çevrilmişti. Adam yürümeye devam etti.</p>

  <p class="calibre12">Sokağın başına geldi, kızın yanından geçti ve o sıra kızı ürküten sokağa baktı.</p>

  <p class="calibre12">Sokakta hiçbir fevkalâdelik yoktu. Sıradan, tenha bir sokaktı. Dar, ince uzun, hafif meyilli, tipik bir İstanbul sokağı...</p>

  <p class="calibre12">Kızı neyin ürküttüğünü anlayamamıştı.</p>

  <p class="calibre12">Kaldıkları evin sokağının başına gelinceye kadar her şey yolunda gitmişti Leyla Ahmadi için. Kız, rahat ve huzurluydu. Ahmet Özveren'le irtibatı kurmuş, şüphelenmemesini temin etmiş ve en önemlisi evini tespit etmişti. On hazırlık yapılmış sayılırdı. Bundan sonrası kolaydı artık. Araba onu Taksim'e geri getirirken yol boyunca Simka'nın sahibine yapacağı saldırıyı düşünmüştü. Ahmet'i cezalandırmak için mükemmel bir plan tasarlamıştı. Kızıl Cihad'ın intikamı müthiş olacaktı.</p>

  <p class="calibre12">Fakat tam sokağa saparken onu görmüştü. Sağ kaldırıma park edilmiş arabalardan birine biniyordu adam. Saniyelerle ölçülecek kadar kısa bir zaman dilimi içinde görmüştü o yüzü. Ama sinirleri onu anında dikkatli olmaya sevketmiş, birden geçmişteki anılarından aldığı sinyaller adalelerini gererek sokağın başında taş gibi kasılıp kalmasına yol açmıştı. Doğal olarak, Tanrı lütfü, olağanüstü bir algılama yeteneği vardı. Belki bunca yıldır, yaşadığı bu tehlikeli hayatta canlı kalmasının sebebi de bu yeteneğiydi. Tehlike vardı!... Arabaya binen o adamı hatırlıyordu bir yerden. Mutlaka daha önce görmüşlüğü vardı. Yerine mıhlanıp kaldı.</p>

  <p class="calibre12">Ürperen tüyleri, ensesinden kuyruk sokumuna kadar birden boşalan soğuk ter, kalp çarpıntısı, içgüdüsel olarak yakın bir tehlikenin habercisiydi. Ve adamı birden anımsayarak, geçmişin sisli anılarından çekip çıkardı. Jakop Ventura'ydı bu...</p>

  <p class="calibre12">Üç yıl evvel göğsünü cembiye ile paramparça ettiği Mossad ajanı!...</p>

  <p class="calibre12">Olayı da adamı da hatırlamıştı şimdi. Hâlâ yaşıyor olması gerçek bir mucizeydi. Onun ölmüş olması lazımdı. Çölün kızgın kumları içinde ölüme terkettiği kan revan içindeki bedeni canlandı gözünde. Demek Azrailin elinden yakayı kurtarmıştı. Ventura'nın hayatta olmasına şaştığı kadar, kaldıkları evin sokağında, bir araba içinde beklemesine de şaşırmıştı ve bunun tek bir açıklaması olabilirdi. Mossad peşlerindeydi...</p>

  <p class="calibre12">Demek takip ediyorlardı ve her nasılsa izlerini buraya kadar sürebilmişlerdi. Bir operasyon düzenleyecekler ve Kızıl Cihad'ın terör timini bulundukları evde imha edeceklerdi, israillilerin bu konuda ne kadar başarılı olduklarını bilirdi, tik şoku atlatınca düşünmeye başladı. Mossad ajanları böyle bir operasyonu, yabancı bir ülkede, hele gündüz vakti kolay kolay yapmazlardı. Çok zordu. Çok kan akabilirdi. Onların çalışma stilini ve tekniklerini iyi bilirdi. Acaba Türk yetkililerin böyle bir operasyondan haberleri var mıydı? Türkiye ile İsrail arasındaki siyasi ilişkilerin iyileşmeye yüz tuttuğu bir sırada böyle bir olay patlak verirse doğuracağı siyasi çalkantı ortalığı ayağa kaldırırdı. Türk istihbarat ve emniyet birimlerinin Mossad'a böyle bir izin vereceklerini düşünmek safdillik olurdu. Kendi kendine, "Acaba mı?" diye sordu. Aklı karışmıştı, İstanbul, terör odaklarının cirit attığı bir merkez haline gelmişti, tıpkı eski Beyrut gibi. El Muhaberat'tan da, Savaka'dan da yığınla ajan bulunduğunu biliyordu şehirde.</p>

  <p class="calibre12">Bir an ne yapacağına karar veremedi. Belki Mossad ajanları hâlâ "tespit" çalışması yapıyorlardı. Öyle bile olsa başarıya çok yaklaşmış sayılırlardı. Bulundukları evi tespite çalışıyorlar ya gözlüyorlar ya da timin kaç kişiden oluştuğunu anlamaya çalışıyorlardı. Eve giren çıkanlar, kimlikler, irtibat kaynakları, destek ve lojistiğin nasıl ve kimler tarafından sağlandığını, baskın için en uygun zamanın tespiti filan gibi.</p>

  <p class="calibre12">Saldırıyı mutlaka gece yansından sonra gerçekleştirirlerdi. Ani ve yıldırım hızında bir baskınla. Çalışma yöntemleri buydu onların.</p>

  <p class="calibre12">Leyla, ben şimdi ekip şefiyim, diye düşündü. Timin diğer elemanlarının sorumluluğu da artık onun omuzlarındaydı. Durumu arkadaşlarına haber vermeliydi. Şimdi eve giremezdi.</p>

  <p class="calibre12">Çöl Akrebi, Mossad ajanları tarafından iyi bilinen biriydi. Bütün Orta Doğu şöhretiyle çalkalanıyordu. Türkiye'de etkinliği yoktu ama yakında Türk istihbarat birimleri de onu tanıyacaklardı.</p>

  <p class="calibre12">Usulca saklandığı binanın duvarından sıyrıldı. Burada durup beklemenin bir anlamı yoktu. Etrafta kendisini görüp tanıyabilecek başka Mossad ajanları da olabilirdi. Caddedeki kalabalığı gözleriyle taradı. Şüpheli şahıslar aradı ama kendisiyle ilgilenen kimseyi göremedi. içinde paniğe benzer bir telaş doğmuştu. Arkadaşlarını uyarmalı, derhal tehlikeden haberdar etmeliydi. Mossad ajanlarının hemen saldırıya geçeceklerini sanmıyordu ama bu sadece bir varsayımdı. Onların ne yapacağı hiç belli olmazdı. Eve telefon etmeliydi. Yahudiler, Türklerle işbirliği halindeyseler, evin telefonu da dinleniyor olabilirdi. Ama şu anda aklına başka çare de gelmiyordu. Yanında silah da yoktu.</p>

  <p class="calibre12">Kendini silahsız hep çıplak gibi hissederdi. Senelerin verdiği bir alışkanlıktı bu. İçinden sunturlu bir küfür savurdu, sonra sokağın ağzını hızla geçerek, Gümüşsuyu'ndan Dolmabahçe'ye inen yokuşun yolunu tuttu. Tehlikede olduklarını arkadaşlarına bildirmek zorundaydı.</p>

  <p class="calibre12">Jakop Ventura, "Şimdiye kadar Çöl Akrebi'ni hiç gördün mü?" diye sordu Menahem Ruso'ya.</p>

  <p class="calibre12">Sokağın kenarına park etmiş arabanın içinde sıcaktan bunalan Menahem, "Sadece resimlerini," diye cevapladı.</p>

  <p class="calibre12">"Öyleyse sabret. Birazdan göreceksin."</p>

  <p class="calibre12">"Bu gözlediğiniz evde mi?"</p>

  <p class="calibre12">"Şu an değil ama yakında döneceğini sanırım." Menahem kuruyan dudaklarını ıslattı. "Kaç kişiler?"</p>

  <p class="calibre12">"Üç."</p>

  <p class="calibre12">"Diğer ikisi?"</p>

  <p class="calibre12">"Şu anda evdeler. İçeride tanıdığımız biri daha var: Yusuf Maksudi. Tehlikeli ve gözü pek bir militandır. Gözünü budaktan sakınmaz. Diğerinin kimliğini tespit edemedik. Ama seçme kişiler gönderdiklerine göre onun da azılı biri olduğunu var saymalıyız. Genç olanı ile Leyla ile beraber iki, iki buçuk saat evvel evden çıkmışlar. Bir araba Leyla'yı Tak-sim'den alıp uzaklaştırmış. Bence aracılarla buluşmaya gitti. Üç saate yaklaşıyor, neredeyse döner." Menahem Ruso dayanamadı: "Harekete geçecek miyiz?" "Henüz değil." "Anlamıyorum, daha ne bekliyoruz? Hazır üçünü de bir arada bulmuşken, işlerini bitirelim." Jakop Ventura sırıttı.</p>

  <p class="calibre12">"Evlat, bu o kadar kolay değil. Unutma, Türkiye'deyiz. Arap topraklarında ya da İsrail'de değil. Oyunu kurullarına uygun şekilde oynayacağız. Dostlarımızı üzmemeli ve onları zor durumda bırakmamalıyız."</p>

  <p class="calibre12">Menahem aldırmazcasına omuz silkti ama cevap da vermedi. Mesleği gereği siyasilerin kararlarına uymaktan nefret ederdi. Ventura'nın aşın sakin ve kararlara bağlı tutumundan da hoşnut kalmamıştı. Bununla beraber emekli albaya sonsuz itimadı vardı. En uygununu yaptığına yüzde yüz inanıyordu.</p>

  <p class="calibre12">Arabanın içinde sıcaktan bunalırlarken, sokak başında erketede bekleyen sarı saçlı, mavi gözlü genç Mossad ajanı hızla arabaya doğru koşmaya başladı. Menahem'le konuşurken bir gözü devamlı dikiz aynasından sokak başını kollayan Jakop Ventura, apar topar yaklaşan genç ajanı farketti. Çöl Akrebi geliyor olmalıydı!</p>

  <p class="calibre12">Ajan arabanın arka kapısını açarak, "şalom" diye içeriye atladı. Terden parıldayan yüzünde gergin bir ifade vardı.</p>

  <p class="calibre12">Ajanın halinden bir aksilik olduğunu sezinlemişti Ventura. "Ne var? Ne oluyor?" diye sordu.</p>

  <p class="calibre12">"Albayım, kadın uyandı," dedi. "Tam sokağa girerken arabayı gördü. Şüphelendi, bir an duraksayıp, sokak başında oyalandı ve sapmadan yoluna devam etti. Sanırım onları gözetlediğimizi artık biliyor."</p>

  <p class="calibre12">"Tüh Allah kahretsin!" diye homurdandı Ventura. "Emin misin?"</p>

  <p class="calibre12">Genç ajan biraz sıkılarak:</p>

  <p class="calibre12">"Galiba sizi tanıdı Albayım," diye geveledi.</p>

  <p class="calibre12">"Beni mi? Nasıl?"</p>

  <p class="calibre12">"Az önce Çöl Akrebi tam sokağa saparken siz de ceketinizi çıkarmak için bir an arabanın kapısını aralayıp dışarıya adım attınız. Çok kısa bir süre, fakat sanırım sizi görmesi için yetti. Bilirsiniz, kurt gibidir o. Uçan kuştan nem kapar." Ventura'nın suratı asıldı.</p>

  <p class="calibre12">Gerçekten de bir iki dakika evvel, sıcaktan bunaldığından, ceketini rahat çıkarmak için arabadan inmişti.</p>

  <p class="calibre12">Şoför mahallindeki ajan geriye dönerek:</p>

  <p class="calibre12">"Şimdi ne yapacağız Albayım?" diye sordu. "Gidelim mi?"</p>

  <p class="calibre12">Jakop Ventura, Çöl Akrebi'ni kollayan sarışın ajana döndü.</p>

  <p class="calibre12">"Sen yine kızın peşine koş, gözden kaybetme. Fazla uzağa gitmemiştir. Takibe devam et. Bizi bu sokakta bulamazsan her zamanki merkezimize dön."</p>

  <p class="calibre12">Mehanem Ruso, konuşmaları dinliyordu dikkatle. Bakışlarını Jakop Ventura'ya çevirdi. Gerçeği ilk defa anlarmış gibi ürperdi. Emekli tank albayının yüzündeki öfke ve intikam hissi, kendininkinden bin kat daha fazla ve güçlüydü.</p>

  <p class="calibre12">Ahmet Özveren'in Leyla'nın peşine taktığı adam kızı ürküten ve telaşa kapılmasına yol açan şeyin ne olduğunu hâlâ anlayamamıştı. Ortada hiç de olağanüstü bir durum göremiyordu, ama sokak başında biraz oyalanan kız şimdi acele acele yürümeye başlamıştı. Durgun ve endişeli görünüyordu. Gümüşsuyu'ndan Dolmabahçe'ye inen parkın merdivenlerinde kız birden duruverdi. Adam da durdu ve kız daha arkasını dönmeden, taş basamaklardan birine çöktü.</p>

  <p class="calibre12">Etrafta aylak takımından, vakit öldürmeye çalışan, gölgelerde eğleşen, çimlerin üzerine sere serpe yatıp uyuklayan bir yığın işsiz güçsüz insan vardı.</p>

  <p class="calibre12">Kız birden geri dönerek merdivenleri ikişer ikişer sıçrayarak çıkmaya başladı. Sade giyimine, makyajsız haline rağmen dikkat çekici esmer güzeliydi. Birkaç serseri, telaşla koşan kıza laf attılar. Sadece, nefes nefese merdivenleri inen sarışın, mavi gözlü bir genç, kızın ani bir hareketle durup gerisin geri merdivenleri çıktığını görünce, belli etmemeye çalışarak kızın peşine takıldı.</p>

  <p class="calibre12">Ahmet'in adamının gözünden kaçmadı bu durum.</p>

  <p class="calibre12">Sarışın delikanlı serseri takımından değildi ve kızı profesyonelce takip ettiğini saklamasına rağmen, adam bunu anlamakta güçlük çekmemişti. Adamın anlayamadığı, kızın bu takipten haberdar olup olmadığıydı.</p>

  <p class="calibre12">Çöl Akrebi'nin takipçisi pirelendi. Bu kim olabilirdi ki? İlk aklına gelen ihtimal sarışın delikanlının sivil polis olduğuydu. Bu hiç hoşuna gitmedi.</p>

  <p class="calibre12">Acele etmedi, biraz arkada kaldı. Ona verilen emir kızın nereye gittiğini öğrenmekti sadece ama şimdi dikkat etmesi gerekli biri daha çıkmıştı ortaya.</p>

  <p class="calibre12">Leyla, İstanbul Teknik Üniversitesi'nin karşısındaki apartmanın altındaki bir bakkal dükkanına girdi. Ufak, loş bir semt bakkalıydı burası. 'Bakkal çevre apartmanlarının birinin kapıcısıyla laflıyordu. Kız işaretle bakkala telefon etmek istediğini anlatmaya çalıştı. Bakkal çevrede turistlere alışıktı. Telefonunu müşterilerin kullanmasına izin vermezdi genellikle ama kızın telaşlı ve endişeli halini görünce, hayır diyemedi ve ahizeyi Leyla'ya uzattı.</p>

  <p class="calibre12">Ne dediğini anlamamakla beraber Arapça konuştuğunu sezinledi. Kadın hızlı hızlı ve heyecanlı konuşuyordu, ilgisiz görünmeye çalışarak kadını süzdü. Konuşma kısa sürdü. Kadının ödemek istediği ücreti kabul etmedi. "Şükran" diye minnetini ifade eden Çöl Akrebi dışarıya fırladı.</p>

  <p class="calibre12">Telefona Yusuf Maksudi çıkmıştı. Leyla'nın hiç sözünü kesmeden dinledi, sonra anladım diyerek telefonu kapadı.</p>

  <p class="calibre12">Halil Zeyd karşısındaki koltukta oturuyordu. Sırtında siyah bir atlet vardı, ayakları çıplaktı ve elindeki tırnak keseceği ile ayak tırnaklarını kesmeye uğraşıyordu. Arapça, "Kim aradı? Leyla mı?" diye sordu.</p>

  <p class="calibre12">Cevap vermeyen Maksudi usul usul pencereye yaklaştı. Tül perdeleri oynatmadan sokağa bakmaya başladı. Az ileride kaldırımın sağına park etmiş arabayı görmekte gecikmedi. Yanılmıyorsa dört kişi vardı içinde.</p>

  <p class="calibre12">Telefonun hemen ardından Yusuf'un pencereye yönelmesinden huylanmıştı Halil. "Ne oluyor? Kime bakıyorsun?" diye sordu tekrar. "Arayan Leyla'ydı," dedi Yusuf. "Sokakta bizi kollayan Mossad ajanları varmış, galiba sarıldık." Halil Zeyd top gibi yerinden fırladı. Karşı koltuğun üzerinde duran, her an ateşe hazır otomatik TEC-9'unu kaptı. Dikine alttan takılan 36 mermilik şarjörü hazırladı. Amerikan yapısı silahını kavrayarak çıplak ayaklarının üzerinde sekerek camın kenarına koştu. Soluyarak, "Neredeler?" diye sordu. Yusuf perdenin arkasından hareketsiz duran lacivert arabayı işaret etti. "Nah, işte şu araba."</p>

  <p class="calibre12">Halil Zeyd otomobilin içine acele bir göz attı. "Sayabildin mi kaç kişiler?" "Sanırım dört. Belki sokakta çaprazda pusuya yatmış başkaları da vardır." Yusuf yan gözle genç arkadaşına baktı.</p>

  <p class="calibre12">Halil'in alnı boncuk boncuk terlemişti. Yusuf bunun korkudan olmadığını gayet iyi biliyordu. Halil cesaretini defalarca kanıtlamış bir militandı. Adeta hayvansal bir içgüdü, adam öldürme fırsatının doğmasından kaynaklanan, kişinin yaradılışıyla açıklanamayacak, insanlık ötesi bir istekti bu. Halil'e her zaman böyle olurdu.</p>

  <p class="calibre12">"Sakin ol," diye mırıldandı. "Sakın silahına davranma." Kendisini duyduğundan şüpheliydi. "Anladın mı beni?" diye üsteledi.</p>

  <p class="calibre12">Halil başını salladı, sonra da vahşi bir hayvan gibi homurdandı. "Leyla nerede?" "Civardaki bir bakkaldan aradığını söyledi."</p>

  <p class="calibre12">Halil Zeyd gözünü arabadan ayırmadan, "Biliyorsun değil mi? Yanında silahı yok." "Biliyorum."</p>

  <p class="calibre12">"Ne yapmayı düşünüyorsun?"</p>

  <p class="calibre12">Maksudi kararlı bir şekilde, "Verilen emri uygulamayı," dedi. "Ne emri?"</p>

  <p class="calibre12">"Leyla beklememizi söyledi."</p>

  <p class="calibre12">Halil pis pis sırıttı. "Bu durumda bir kadının emrini mi dinleyeceksin? Sıkıştırıldık, burada kalamayız. Dışarı çıkmanın bir yolunu bulmalıyız. En “İyisi ateşle karşı saldırıya geçelim." "Saçmalama. Kaçmaya çalışırsak hiç şansımız olmaz. Sokakta bizi keklik gibi avlarlar. Hem kaçmayı becersek bile nereye gideceğiz? Beklememiz gerek. Emir böyle." "Beklemek mi? Çıldırdın mı sen? Leyla'nın tuzu kuru. O nasılsa paçayı sıyırdı, ateş tehdidi altında değil. Dışarıdan emir vermek kolay. Acaba şu anda o da aramızda olsaydı, bekler miydi sanıyorsun?"</p>

  <p class="calibre12">Yusuf Maksudi aynı düşüncede değildi.</p>

  <p class="calibre12">"Sabırlı ol, yüreğini ferah tut," dedi. "Gündüz gözü eve saldırmazlar. Buna cesaret edemezler. Geceyi bekleyeceklerdir." "Neden beklesinler ki ? "</p>

  <p class="calibre12">"Ben o namussuzları tanırım. Etraftan elin ayağın çekilmesini bekleyeceklerdir. İnan bana."</p>

  <p class="calibre12">Halil Zeyd alnından gözlerine doğru akan terleri sildi.</p>

  <p class="calibre12">"Geceleyin ne olacak sanki? Ne değişecek? Buradan çıkabilecek miyiz?"</p>

  <p class="calibre12">Maksudi sakin bir sesle:</p>

  <p class="calibre12">"Henüz bilmiyorum," diye cevapladı. "Leyla'nın bir düşündüğü vardır. Belki Aksaray'daki lojistik merkezden yardım ister."</p>

  <p class="calibre12">"Boş versene sen. O herif uyuşuğun teki, bize aktif destek sağlayamaz. Biz şimdi başımızın çaresine bakmalıyız."</p>

  <p class="calibre12">Yusuf birden irkildi. Perdeyi hafifçe araladı. İnanmaz gözlerle dışarıya baktı. "Gidiyorlar," dedi. "Araba hareket etti."</p>

  <p class="calibre12">Bakkaldan çıkan kız kaldırımda yürümeye başladı.</p>

  <p class="calibre12">Sarışın Mossad ajanı da kızı uzaktan takip etmeye devam etti. Kızın davranışlarına bir anlam veremiyordu. Telefon ederek ya yardım istemişti ya da arkadaşlarını durumdan haberdar ederek kaçmalarını istemişti. Mossad'ın merkezinden aldıkları bilgiye göre intihar timi üç kişilikti. Burada onları takviye edecek fazladan bir güç bulmaları olanaksızdı. Olsa olsa avantajlı durumlarını kaybetmişler, enselerindeki soluklarını artık duyar olmuşlardı. Bir an önce o sokağa dönmek istiyordu. Teröristler kaçmaya kalkışırlarsa, Albay şartların yetersizliğini daha fazla düşünmez, silahlı bir çatışmaya girerdi mutlaka. Kıza dikkat etti; yanılıyor muydu yoksa? Sanki o ürkekliğini üzerinden atmış, emin ve rahat bir havaya bürünmüştü. Hatta boş gözlerle etrafına bakınırken, bir an bakışları bile karşılaşmıştı. Kendisinden şüphelenmiş olabilir miydi? Pek ihtimal vermedi. Aradaki mesafeyi bozmadan o da kaldırımın bir köşesinde beklemeye devam etti. Cadde günün bu saatinde oldukça kalabalıktı, ilgisizliğini göstermek için eski bir film melodisini ıslıkla çalmaya başladı. Kız ona bir daha bakmamıştı.</p>

  <p class="calibre12">Ahmet Özveren'in adamı da karşı kaldırımda, otobüs durağının az ilerisinde vasıta bekleyen sıradan bir vatandaş gibi, Leyla'yı göz altında tutmaya çalışıyordu. Sarışın gencin de kızla bir bağıntısı olduğuna kesin kanaat getirmişti. Sık sık önünden geçen ve zaman zaman da önünde duran otobüsler görüntüyü engellemesine rağmen, şimdilik her şey yolunda gidiyor denebilirdi. Bulunduğu yerden ikisini de rahatlıkla kontrol edebiliyordu. Üzeri çiçek ya da konserve reklamları için meyve resimleriyle boyanıp reklam almış belediye otobüslerinden biri duraktan kalkınca, adam hayretle irkildi. Kızı göremiyordu. Gözden kaybolmuştu!...</p>

  <p class="calibre12">Adam, birden paniğe kapıldı. Karşı kaldırımın aşağısına, yukarısına baktı. Kız ortalarda yoktu, içinden bir küfür savurdu. Bunu Patron'a nasıl açıklardı? Acaba otobüsün görüntüyü engellediği sırada bir taksiye mi atlamıştı kız? Kendine kızdı, kızı kollamak için iyi yerde gizlenememişti. Keşke ben de karşı kaldırımda kalsaydım, diye homurdandı. Sonra yola fırladı, gelen geçen arabalara aldırmadan kaldırıma geçti. Kızı yine göremedi. Bu kez koşar adım, kızın girmekten çekindiği o sokak başına doğru gitti. Sokağa baktı. Seyyar bir karpuzcudan başka kimse yoktu. Aklına sarışın genç geldi. Hayret, o da ortalarda görünmüyordu...</p>

  <p class="calibre12">Mossad ajanı çaldığı ıslığı kesti. Kız evin bulunduğu sokağa doğru yürümeye başlamıştı. Ne yapacaktı acaba? Yoksa eve girmeye mi karar vermişti?</p>

  <p class="calibre12">Leyla'nın arkasından ağır ağır yürüdü. Kız adımlarını sıklaştırarak birden sokağa saptı. Sonunda hepsi aynı evde toplanmak üzereydiler.</p>

  <p class="calibre12">Arkadaşlarının arabası yoktu. Demek Albay gözetlemeyi kesmişti. Biraz rahatladı, bu Albay'ın sorunuydu; baskının yerini ve zamanını o tayin edecekti, fakat teröristlerin uyanması hiç iyi olmamıştı, işler zorlaşıyordu. Derin bir soluk aldı ve birden irkildi. Kızı göremiyordu. Telaşla sokağa bakındı. Yoktu kız! Uçmazdı ya bu! Herhalde arabanın gittiğini görünce sokağa dalmış ve gizlendikleri eve koşmuş olmalıydı. Aklından basit bir hesap yaptı; sokak başı ile kaldıkları ev arasında otuz, otuz beş metrelik bir mesafe vardı. Sokağa sapınca koş-sa bile onu arkasından görmesi gerekirdi...</p>

  <p class="calibre12">Gündüz gözüyle on metre ilerisindeki kızı kaybetmenin ne açıklaması olabilirdi, ne de özrü! Sokak boş sayılırdı. Yalnızca sokağın sonunda karpuz satan yaşlı bir adam el arabasını iterek uzaklaşıyordu.</p>

  <p class="calibre12">Mossad ajanı sokağın başında kalakaldı. Kızı kaybetmişti! 246</p>

  <p class="calibre12">Bir iki saniye ne yapacağına karar veremeden öylece kaldı- Albay'dan yiyeceği zılgıta hazır olmalıydı, içgüdüsel bir hisle sol kaldırımı takiben ilerledi. Dalgın ve kararsız, bilinçsizce yürüdü. Dördüncü apartmanın önünden geçerken birden bir elin ceketinin yakasına yapıştığını hissediverdi. Uyanmakta geç kalmıştı.</p>

  <p class="calibre12">Ne olduğunu anlayamadan sendeledi, dengesini kaybetti, apartmanın içine doğru çekildiğini farketti. Yakın dövüş eğitimi görmüştü, fakat saldırı çok ani ve hiç beklemediği bir anda olmuştu. Dönmeye çalışırken Çöl Akrebi'nin nefret dolu kara gözleriyle karşılaştı. Çok geç kalmıştı, kadının sol elinin hızla boynuna doğru indiğini gördü. Darbe en can alıcı noktaya vurulmuştu. Gözleri karardı, başı döndü ve kendini kaybetti.</p>

  <p class="calibre12">Ajanı içeriye sokan Leyla, apartmanın antresinde adamın başına çöktü, sol kolunu seri bir hareketle boynundan geçirdi, sağ eliyle de tuttuğu kafasını şiddetle çevirdi.</p>

  <p class="calibre12">Çöl Akrebi'nin uygulamada en zevk aldığı ve büyük bir beceriyle yaptığı numaraydı bu.</p>

  <p class="calibre12">Hafif bir kemik çatırtısı duyuldu. Boynu kırılan Mossad ajanı o anda öldü.</p>

  <p class="calibre12">"Canın cehenneme pis Yahudi," diye söylenen Çöl Akrebi hiç vakit geçirmeden doğruldu.</p>

  <p class="calibre12">Genç ajanın kendisini gözetlediğini çok önceden farketmişti. Ajanın cesedine kinle tükürdü, sonra yerinden fırlayıp az ilerideki arkadaşlarının bulunduğu eve koştu.</p>

  <p class="calibre12">Bu evden ve bu semtten bir an önce uzaklaşmaları gerekiyordu.</p>

  <p class="calibre12">Evi gözetleyen o araba nasıl olsa geri gelecekti! Hem de çok kısa zamanda...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_16"></div>
</body>
</html>
