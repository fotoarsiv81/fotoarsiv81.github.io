<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos306428"></p>

  <p class="calibre14"><span class="calibre10"><span class="bold"><span class="calibre7">4</span></span></span></p>

  <p class="calibre11">AYNI GÜN - İSTANBUL</p>

  <p class="calibre12">"El Hakikat'ın canı cehenneme," diye bağırarak ayağa fırladı Leyla. "Benim örgütümün silahlarına el koydular. Parayı biz ödedik, düdüğü onlar çalacaklar ha, var mı öyle yağma?" Yusuf Maksudi ak saçlarını kaşırken, "Önerin nedir?" diye sordu.</p>

  <p class="calibre12">"Öneri değil bu. Kesin emir. Örgüt, önce Ahmet Özveren denen o hergelenin temizlenmesini istiyor. El Haki-kat'la kozumuzu sonra paylaşacağız."</p>

  <p class="calibre12">"Ama herifin izini hâlâ bulamadık. Saklanıyor. Buradan kaçmış da olabilir."</p>

  <p class="calibre12">"Bu mazeret olamaz. Emri yerine getirmek zorundayız. Dünyanın öbür ucuna da gitse onu bulacağız."</p>

  <p class="calibre12">Mükemmel gerilla eğitimi görmüş başarılı bir terörist olabilirdi. Şimdiye kadar dünyanın çeşitli yerlerinde bombalama, adam kaçırma, imha, kundaklama, baskın, soygun gibi eylemlere katılmış ve çoğundan da başarı ile çıkmış bir kadındı; fakat Yusuf Maksudi onu nedense bir türlü gerçek bir Arap kadını olarak göremezdi. Belki de gençliğinin ve eğitiminin hep batılı ülkelerde geçmesinden, onların etkisinde kalmış, Arap milliyetçiliği onun şahsında değişik bir şovenizme dönüşmüştü. Cesaret ve ataklığına, erkeklere taş çıkartacak mücadeleci karakterine sözü yoktu ama örgüt içindeki haklı şöhreti, onun yanına yaklaşılmaz derecede dikbaşlı ve bildiğini okuyan bir yapıya bürünmesine yol açmıştı. Çevresindekilerin bilgi ve deneyimini hiç umursamaz olmuştu.</p>

  <p class="calibre12">Yusuf Maksudi sesini alçaltarak, "Bence bu kararı bir daha gözden geçirsen iyi olur Leyla," dedi. "Bindiğimiz dalı kesmeyelim. Simka'nın yöneticilerinden intikam almak çok kolay. Bunu her zaman yapabiliriz. Ama Ingilizler'i kaybedersek bu bizim için telafisi zor bir durum yaratacaktır. Şiddetimiz onları ürkütebilir. Bağlar koparsa, bir daha bu pazarı bulamayız. Bence Merkez'le bir daha görüşmende yarar var." "Saçmalama Yusuf! Onlar olmazsa başkalarını buluruz, başka satıcılar ayarlarız. Almanlar'a gideriz, Fransızlar'la ilişki kurarız. Silah satıcısından bol ne var?" "I.S.C. en ucuz satıcı. Bunu unutma." "Ama paramızı aldılar, silahları vermediler."</p>

  <p class="calibre12">"Bunu yapanların İngilizler olmadığını sen de biliyorsun. Bu kazığı bize Simka'daki aracılar attı."</p>

  <p class="calibre12">"İyi ya, ben de onları temizlemek istiyorum zaten. İngilizler malları aracıya teslim ettiklerini iddia edeceklerdir. Onların sorumluluğu Simka'ya teslimle bitiyor, gerisine karışmayacaklardır. Sen o silahları unut, hatta geçen seferki yükü de. Onlar çoktan El Hakikat'a devroldu." Yusuf Maksudi kadına bir göz attı.</p>

  <p class="calibre12">Öldürmekten bıktığını söylemesine rağmen, kara gözlerinden kin ve nefret okları saçılıyordu. Yusuf, "Komuta şimdi sende, planın nedir?" diye sordu. Leyla derin bir soluk aldı.</p>

  <p class="calibre12">"Önce şu Ahmet Özveren'in yerini tespit etmeliyiz."</p>

  <p class="calibre12">"Ama nasıl? Simka'nın irtibat memuru ortalarda yok. Temas sağlayamıyoruz." "Biliyorum. Yine arayacağız. Bütün mesele irtibatın ağlanmasında. Gerisi kolay." "Ne yapmayı düşünüyorsun?"</p>

  <p class="calibre12">"Temas kurabilirsek para getirdiğimi söyleyeceğim. Para lafını duyunca tava gelirler ve hâlâ uyanmadığımızı sanırlar." Yusuf itiraza yeltendi.</p>

  <p class="calibre12">"Doktor'un ölümünden sonra bunu yutacaklarını hiç sanmam." "Yanılıyorsun Yusuf. Bunlar her zaman paraya aç, kapitalist köpeklerdir, soygun ve vurgunculuk onların ruhuna işlemiş. Para kokusunu alınca reddedeceklerine hiç ihtimal vermiyorum. Aç kurt gibi saldıracaklardır." "Doktor'un ölümünü nasıl izah edeceksin?" "Ahmet gerçeği nereden ve nasıl öğrendiğimizi asla anlayamayacaktır. Belki Ahmetlin bile Doktor'un El Hakikat yanlısı olduğundan haberi yoktur. Hem Ahmet'le temas kurabilirsem Doktor'un bizi aldattığını söyleyebilirim. Böylece bütün günah Doktor'a yığılmış olur." Yusuf yüzünü buruşturdu.</p>

  <p class="calibre12">"Ahmet, Doktor'u bizim temizlediğimizi çoktan anlamıştır. Bunu yutmaz." Çöl Akrebi gülümsedi.</p>

  <p class="calibre12">"Yusuf bu saçları boşuna ağartmışsın galiba; insanları hâlâ iyi tanımıyorsun. Gözünü para hırsı bürümüş biri o. Bu fırsatı da kaçırmak istemeyecek ve bizi tekrar kazıklamaya çalışacaktır, inan bana."</p>

  <p class="calibre12">Yusuf Maksudi ses etmedi. Leyla'yı iyi tanırdı; kafasına bir şeyi taktı mı, onu sonuna kadar yürütüp gerçekleştirmek isterdi. Ama bu plana aklı yatmamıştı. Konuyu kapatmak istedi. Nasıl olsa, sorumlu kendisi değildi. Verilen emirleri, elinden geldiğince yerine getirmeye çalışırdı. Ama başını ağrıtan bir sorun daha vardı. İntihar timinin selameti için bu konuyu Leyla'ya açması lazımdı. "Bir sorun var," dedi.</p>

  <p class="calibre12">Leyla kara gözlerini ak saçlı teröriste çevirerek: "Nedir o ? " diye sordu.</p>

  <p class="calibre12">Yusuf başıyla kaldıkları küçük dairenin arka odasında uyuyan arkadaşını ima ederek, "Halil Zeyd," dedi. "Ne olmuş ona?"</p>

  <p class="calibre12">"Haberi öğrendiğinden beri zıvanadan çıktı." "Hangi haberi?"</p>

  <p class="calibre12">"Haris bin Halid'in ölüm haberini." "Anlayamadım? Haris'le ne ilgisi var onun?"</p>

  <p class="calibre12">Yusuf Maksudi nasır tutmuş ellerini çaresiz bir ifadeyle iki yana açtı. "Zamane gençleri bir tuhaf. Timin liderliğini umuyordu galiba. Merkez, timin başına seni atayınca bir türlü kabullenemedi."</p>

  <p class="calibre12">"Manyak mı bu? Hiç örgüt yetkilileri onun gibi toy birini lider seçerler mi? Uçkur çözmekten başka ne boka yarar o ? "</p>

  <p class="calibre12">"Haksızlık etme. Yüreği sağlam çocuktur, korku nedir bilmez. Tanıdığım en iyi nişancıdır.</p>

  <p class="calibre12">Ancak tecrübesiz ve sorumsuzdur. Aklı fikri belinden aşağıdadır. Bu göreve henüz hazır olmadığını ben de biliyorum, ama gençlik işte, bir tatsızlık çıkarmasından korkuyorum.</p>

  <p class="calibre12">Biliyorsun değil mi, sana da tutkundur."</p>

  <p class="calibre12">Çöl Akrebi hırsla Yusuf'a baktı.</p>

  <p class="calibre12">"Ne söylemeye çalışıyorsun?" diye bağırdı.</p>

  <p class="calibre12">Yusuf omuzlarını silkti.</p>

  <p class="calibre12">"Hiçbir şey... Keşke aramızda olmasaydı. Ama şimdi körpe ruhunu bir de rekabet ve kıskançlık hırsı kapladı. Ona pek güvenmemeni tavsiye ederim. Dikkatli ol." Leyla düşünceli bir şekilde odada dolaşmaya başladı. Sonra:</p>

  <p class="calibre12">"Boş ver ona," diye mırıldandı. "O henüz bir çocuk. Öldürmeyi iyi becerir ve bundan sadistçe bir zevk alır ama onu idare etmek kolaydır. Yine de uyarına teşekkür ederim Yusuf."</p>

  <p class="calibre12">Yaşlı adam yanından eksik etmediği hurma paketini açtı ve ağzına bir tane atarak yemeye başladı. Hurmaya bayılırdı. Çekirdeği ağzından çıkarırken, "Şu irtibat memuruna bir telefon daha etsek," dedi.</p>

  <p class="calibre12">Leyla, "Git uyandır Halil'i," diye söylendi. "Bundan önceki temasları da o yapmıştı." Yusuf isteksizce yerinden kalktı, yan odaya geçti.</p>

  <p class="calibre12">Çöl Akrebi yalnız kalınca yüzünde hınzırca bir tebessüm belirdi. İki gerilla odaydı döndüklerinde hâlâ gülümsü-yordu.</p>

  <p class="calibre12">Kıvırcık saçlı, sakalı uzamış genç Filistinli odaya girince ihtirasla kıza baktı. Kara gözlerinde saklayamadığı şehvet parıltıları vardı. Alaycı bir şekilde: "Beni emretmişsin," dedi.</p>

  <p class="calibre12">Ses tonundaki küstah ifade Leyla'nın gözünden kaçmamıştı. Anlamazlığa gelerek:</p>

  <p class="calibre12">"İrtibat memurunu bir daha ara," dedi.</p>

  <p class="calibre12">"Haydar'ı mı?"</p>

  <p class="calibre12">"Adı her ne halt ise, onu işte."</p>

  <p class="calibre12">"Bulursam ne diyeyim?" "Siparişler için para getirdiğimizi söylersin."</p>

  <p class="calibre12">Halil Zeyd hayretle Çöl Akrebi'ne baktı.</p>

  <p class="calibre12">"Ne diyorsun sen? Gerçek mi bu?"</p>

  <p class="calibre12">Kız kasten otoriter bir şekilde homurdandı.</p>

  <p class="calibre12">"Sen ne emrediyorsam onu yap."</p>

  <p class="calibre12">Halil şaşırarak Yusuf Maksudi'ye baktı. Ak saçlı terörist hurmalarıyla meşguldü ve onlarla ilgilenmez gözüküyordu.</p>

  <p class="calibre12">Halil Zeyd telefonun başına oturdu. Numarayı çevirdi. Zil çalıyordu, fakat açan olmadı.</p>

  <p class="calibre12">"Cevap vermiyor. Kimse yok," diye homurdandı.</p>

  <p class="calibre12">Çöl Akrebi'nin kaşları çatılmıştı. Halil sırıttı.</p>

  <p class="calibre12">"Burnum yine kan kokusu alıyor," diye mırıldandı.</p>

  <p class="calibre12">"Başka ne kokusu alır ki zaten?"</p>

  <p class="calibre12">"Bir de senin kullandığın o parfüm kokusunu. Teninden fışkıran o kokuya bayılıyorum." Leyla gözlerini Halil'e dikti. Genç adam çizmeyi iyice aşıyordu. Ona unutamayacağı bir ders vermeliydi. Hak etmişti bunu. Buz gibi bir sesle:</p>

  <p class="calibre12">"Beni arzuluyorsun, değil mi?" diye sordu. Halil duraksamadan, "Hem de delice," diye yanıtladı. "Beni becerebileceğini aklın kesiyor mu?" "Denemek ister misin?"</p>

  <p class="calibre12">"Ama beni orgazma ulaştıramazsan seni öldürürüm. Bunu kafana koy." Halil tekrar sırıttı.</p>

  <p class="calibre12">"Sana zevkten çarşafları bile paralatırım yavrum." "Öyleyse merak etme. Yakında sana bu şansı vereceğim." Halil Zeyd düzgün beyaz dişlerini gülerek gösterirken: "Sabırsızlıkla bekleyeceğim," dedi.</p>

  <p class="calibre12">Menahem Ruso uzandığı kanapenin üzerinde kestiriyordu. Öğle vakti içtikleri bira ve havanın bunaltıcı sıcağından rehavet basmıştı. Kuş uykusundaydı. Kapının açıldığını duyunca gözlerini açtı. Jakop Ventura dönmüş olmalıydı. Doğrulup ayağına mokasenlerini geçirirken odaya giren Ventura'ya heyecanla sordu: "Ne haber? Talimat geldi mi?" "Tamam. Eyleme başlıyoruz."</p>

  <p class="calibre12">“İşte bu güzel haber! Umarım hedef Çöl Akrebi'dir." "Doğru. Onlardan başlayacağız." "Harika, buna sevindim. Merkez isabetli bir karar vermiş. Peki, Türk yetkililerle de görüştün mü?" "Evet. Gerekli desteği temin edecekler." Menahem Ruso keyifle sırıttı. "O kadar sevinme evlat ve sakın kolay olacağını da sanma. Burası Türkiye, ne İsrail topraklarındayız ne de Arap. O kadının müthiş biri olduğunu da aklından çıkarma." Menahem, "Neredeyse Çöl Akrebi'ne saygı duyduğunu düşüneceğim," dedi. Sonra birden Jakop'un göğsündeki yarayı hatırladı. Cembiyenin oluşturduğu pembe iz gözlerinde canlandı.</p>

  <p class="calibre12">"Haklısın evlat. Ben akıllı ve başarılı düşmanıma da saygı duyarım."</p>

  <p class="calibre12">Menahem, Mossad'da geçirdiği bunca yıla ve sahip olduğu mevkiiye rağmen, Jakop'un kendisine "evlat" diye hitap etmesine hiç bozulmuyordu.</p>

  <p class="calibre12">"Hiçbir operasyonun kolay olacağını sanmam. Ne kadar basit görünürse görünsün hepsinin kendine göre zorluklan vardır. Beni hafife alma. Yeterince deneyimim olmasa beni bu makama getirmezlerdi." Jakop Ventura tatlı tatlı gülümsedi.</p>

  <p class="calibre12">"Bundan kuşkum yok. Yalnız bir konu dikkatimi çekiyor. Çöl Akrebi'ne özel bir nefret sezinliyorum sende, yanılıyor muyum? Bu sanki normal ajan-karşı ajan düşmanlığından farklı gibi, ne dersin?"</p>

  <p class="calibre12">Menahem bir an dalar gibi oldu. Hafiften gözleri buğulandı.</p>

  <p class="calibre12">“İki yıl evvel El Halil kentinde Avram Baruh adlı bir tankçı yüzbaşıyı öldürdüler, hatırlıyor musun?" diye sordu. Ventura omuzlarını silkti. Olayı hatırlamamıştı.</p>

  <p class="calibre12">"Bir akşam dört subay jiple karargâha dönüyorlarmış. Şebab kızlarına rastlamışlar, hani şu askerlere taş atan siyah elbiseli gençlere."</p>

  <p class="calibre12">Anladım, diye başını salladı Jakop. "Askere taş atılınca bu bir saldırı sayılıyordu ve ateş emri verilmişti. Subaylar ateşe başlamışlar. Önce havaya birkaç kurşun sıkmışlar. Atılan taşlardan biri jipi sürene rastlamış ve subay kontrolü kaybederek bir evin duvarına çarpmış.</p>

  <p class="calibre12">Avram Baruh jipten fırlayarak yere yuvarlanmış, işte o kargaşa sırasında nereden çıktığı belli olmayan birkaç kişi yüzbaşıyı alıp, olay yerinden uzaklaştırmışlar."</p>

  <p class="calibre12">Jakop Ventura gözlerini ayırmadan dinliyordu. "Önce işkence etmişler, sonra da iki kaşının ortasına bir kurşun sıkarak aldıkları yere bırakmışlar. Bizimkiler olayı araştırmışlar ve eylemin Çöl Akrebi denen kadın tarafından yapıldığını ortaya çıkarmışlar."</p>

  <p class="calibre12">"Avram Baruh arkadaşın mıydı?" "Dayımdı," dedi Menahem.</p>

  <p class="calibre12">Jakop Ventura hiç sesini çıkarmadı. Yaklaşıp Menahem'in sırtını okşadı.</p>

  <p class="calibre12">"Hadi yürü, gidelim şimdi," diye fısıldadı. Anılarından sıyrılan Menahem:</p>

  <p class="calibre12">"Nereye gidiyoruz?" diye sordu. "Bizim ekibin yanına. Sanırım, şartlar elverirse, intikamım almak için iyi bir fırsat yakaladın."</p>

  <p class="calibre12">Engin eve girerken, kendi aralarında sohbet eden koruma polislerinin değiştiğini fark etti. Sabah evden çıkarken gördüğü ekip gitmişti. Memurlar kendisini tanıyorlardı ki, aralarındaki konuşmayı keserek saygıyla doğruldular. Hafifçe gülümserlerken biri ceketinin düğmesini ilikler gibi bir hareket yaptı. Engin de onları selamladı. Dairesinin zilini çaldı. Selda tembihe uyarak kapıyı açmadan önce, "Kim o?" diye sordu. Engin'in sesini alınca kapıyı açtı. Göz göze geldiler.</p>

  <p class="calibre12">Her zaman bakımlı olmayı, makyaj yapmayı adet haline getirmiş olan Selda yorgun ve bitkin görünüyordu.</p>

  <p class="calibre12">"Hoş geldin," dedi kısık bir sesle. Gün boyu ilk defa gözlerinin içi parlamıştı. Okan da babasını görünce sevinçle yanlarına koştu. Uzun süredir evinde bu tür bir karşılamaya alışık olmayan genç adam ikisine de sevgiyle baktı. Oğlunu kucakladı, fakat nedense Selda'ya yaklaşmaya çekindi; nasıl bir tepki vereceğini kestiremiyordu.</p>

  <p class="calibre12">"Acıktınız mı?" diye sordu hemen. "Evde pek bir şey yoktu, isterseniz dışarıya çıkıp bir şeyler atıştıralım."</p>

  <p class="calibre12">"Ben ufak tefek bir şeyler hazırladım," dedi Selda utanarak.</p>

  <p class="calibre12">"Harika. Ama ne buldun ki? Mutfağın tamtakır olması 'azım. Malum, ben yemek yapmasını bilmem."</p>

  <p class="calibre12">“İdare ettim işte. Dipfrizde dondurulmuş mezgit fileto buldum. Fırın makarna yaptım. Yeterince meyve de vardı, bu akşam bize yeter de artar bile."</p>

  <p class="calibre12">Engin karısının gözlerinin içine bakarak, "Teşekkür ederim. Senin yemeklerine hasret kalmıştım," diye mırıldandı.</p>

  <p class="calibre12">Sabırsızlıkla yerinde duramayan Okan, "Baba tabancam gördüm," diye lafa atıldı. "Ne silah ama? Annem az daha kapıdaki polislerden birine ateş edecekti."</p>

  <p class="calibre12">Engin gözleri irileşerek karısına baktı. Selda açıklama yapmak zorunluluğunu duyarak olayı anlattı. Üzerinde durmadılar. Engin bir duş alarak kıyafetini değiştirdi ve balıkları kızartan karısına yardım için mutfağa girdi. Becerebildiği tek şey olan iyi bir salata yaptı. Engin'in keyfi yavaş yavaş yerine geliyordu. Yeniden aile ortamının sıcak havasına girmişti. Selda ise, Engin'den bilgi almak için meraktan çatlıyordu, fakat kendine hakim olarak Okan yatıncaya kadar ağzını açıp bir şey sormadı. Hep beraber yemek yediler, biraz şarap içtiler. Saatler ilerledi. Selda çocuğu yatırmak için yatak odasına geçti. Döndüğünde yüzüne belli belirsiz hafif bir makyaj yapmıştı. Engin'in gözünden kaçmamıştı, karısına beğenisini ifade eden sıcak bakışlarla baktı. Fakat her ikisi de aralarındaki tedirgin edici gerginliği atıp, bir türlü gerçek duygularını ifade edecek şekilde konuşamıyorlardı. Adeta birbirlerinden bekler gibi bir durumları vardı. Selda sordu:</p>

  <p class="calibre12">"Bugün neler oldu Engin? Seni korkutan bazı olayların geliştiğini telefondan anladım. Meraktan ölüyorum."</p>

  <p class="calibre12">"Haklısın," dedi genç adam. "İşin aslını sorarsan ne olup bittiğini henüz ben de anlamış değilim. Şu yirmi dört saatte öyle şeyler yaşadım ki, aptallaşıp kaldım. Meğer çevremde ne dolaplar dönüyor, ne oyunlar oynanıyormuş."</p>

  <p class="calibre12">Engin önce Simka'ya gidişini anlattı. Hisse senetlerinin devrinin karar defterine işlenmediğini söyledi. Sıra Gamze'ye vaptığl ziyarete gelince derin bir nefes aldı. "Sonra," dedi. "Şeyi... ziyarete gittim. Hani şu hostes kızı"</p>

  <p class="calibre12">Selda'nın hafifçe kaşı çatıldı. Dayanamayarak: "Bu sırada o kadar önemli miydi?" diye sordu. "Gerçi beni ilgilendirmez ama etraflınızda birtakım hayati tehlikeler oluşurken bir kadına gitmeni yadırgadım da..." Engin yutkundu.</p>

  <p class="calibre12">"Düşündüğün gibi değil. Aslında ona gidişim tamamen farklı bir nedendendi. Aramızdaki ilişkiyi noktalamak istemiştim artık. Beni anlayacağını umuyorum. Kocan ölünce, bazı şeylerin değiştiğini, belki yeniden bir araya geleceğimizi düşündüm de." Engin zorlanarak konuşuyordu. Gözlerini Selda'dan kaçırdı.</p>

  <p class="calibre12">"Düne kadar bekar ve fıutlak serbest bir erkek olarak değerlendiriyordum kendimi.</p>

  <p class="calibre12">Hayatımda bir kadının olması normal değil miydi? Ona bu evin bir anahtarını vermiştim.</p>

  <p class="calibre12">Bazı zamanlar, hiç ummadığım sıralarda ve de genellikle çıktığı uçuşlar dönüşü habersiz buraya gelirdi. Siz eve gelince, sürpriz bir karşılaşmaya engel olmak ve durumu ona açıklayarak anahtarı geri almak için gitmiştim." Engin'in gözleri daldı.</p>

  <p class="calibre12">"Ama dünden beri, daha doğrusu polisin hakkımdaki suçlamalarından sonra hayatımdaki bazı ufak tefek, ilgisiz gibi görünen olaylar beynimde şekillenerek anlam kazanmaya başladı.</p>

  <p class="calibre12">Mesela evrak çantamın birileri tarafından karıştırıldığı hissine kapılmıştım. Bunu o kadının yapabileceği sonucuna vardım."</p>

  <p class="calibre12">"Yani Gamze'nin karıştırdığını düşündün, öyle mi?"</p>

  <p class="calibre12">Karısının gözlerinin ta derinliklerine baktı Engin.</p>

  <p class="calibre12">"Demek adını da biliyorsun?"</p>

  <p class="calibre12">İkisi de gülüştüler.</p>

  <p class="calibre12">"Sonra ne oldu?"</p>

  <p class="calibre12">"Birtakım hiç ummadığım gelişmeler." "Nasıl yani?"</p>

  <p class="calibre12">"Oraya gittiğimde Ahmet Özveren'i evden çıkarken gördüm."</p>

  <p class="calibre12">Selda şaşkınlıkla kocasına baktı. "Şu senin arkadaşını mı?"</p>

  <p class="calibre12">"Evet. Basiretim bağlandı peşinden gidemedim. Yukarıya çıkıp kızı sıkıştırdım."</p>

  <p class="calibre12">"Aralarında bir ilişki mi varmış?" "Hi hi... Kızı da benim başıma o sarmış." "Neden?"</p>

  <p class="calibre12">"Henüz bir şey bilmiyorum ama yarın her şeyi öğreneceğim."</p>

  <p class="calibre12">"Nasıl?"</p>

  <p class="calibre12">"Yarın Şile'ye gideceğim." "Ne yapacaksın orada?"</p>

  <p class="calibre12">"Gamze'nin yazlık bir evi varmış. Ahmet Özveren de oraya gelecek. Onunla konuşmam lazım. Olayların kilit adamı o. Beni bu oyuna niçin soktuğunu, beni nasıl bir şeye alet ettiğini gerekirse zor kullanarak öğreneceğim."</p>

  <p class="calibre12">Selda irkilerek, "Hoşuma gitmedi bu," diye mırıldandı. "Sakın bir tuzak olmasın?" "Sanmıyorum. Ahmet galiba polisten ya da Araplardan kaçıyor. Korktuğu bir neden var. Orası çok tenha bir yermiş, yani gözden uzak olmak için iyi bir yer." Selda ısrar etti.</p>

  <p class="calibre12">"Eminim bu bir tuzak. Seni oraya yalnız gönderemem, ya polise bildirelim ya da ben de seninle gelirim."</p>

  <p class="calibre12">"Olmaz öyle şey. Bunun bir tuzak olmadığına eminim ama seni oraya götüremem. Yine de tehlikeli olabilir, Ahmet'le aramızda bir sürtüşme çıkabilir, her şeyi düşünmek lazım." "Boşuna tartışmayalım. Ben de geleceğim." "Olmaz, Selda."</p>

  <p class="calibre12">"Geleceğim Engin. Beni kararımdan caydıramazsın. Sen tehlikedeyken, burada elim kolum bağlı dönüşünü bekleyemem. Sakın ısrar etme."</p>

  <p class="calibre12">Engin aslında karısının bu ısrarından ve ilgisinden mutlu olmuştu. Selda ilk kez duygularını açıkça ortaya koyuyordu.</p>

  <p class="calibre12">"Yine başladık Selda. Seninle tartışmak istemiyorum."</p>

  <p class="calibre12">"Sana söz veriyorum sevgilim, bir daha bütün istediklerini, bütün söylediklerini yerine getireceğim. Uysal, söz dinler bir kadın olacağım ve seni gücendirecek, kıracak davranışlardan uzak kalacağım. Sana söz veriyorum. Geçmişten ders aldım, inan bana. Ama seni seven bir kadın olarak tehlikeye tek başına atılmana da izin veremem." Engin, adeta inanamayarak karısına baktı.</p>

  <p class="calibre12">Evlendikleri günden beri böyle bir teslimiyet içinde konuştuğunu görmemişti. Dört sene sonra yine "sevgilim" diye hitap ediyordu. Daha ne bekleyebilirdi? Uzanıp onu kollarının arasına aldı, uzun uzun dudaklarından öptü.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_12"></div>
</body>
</html>
