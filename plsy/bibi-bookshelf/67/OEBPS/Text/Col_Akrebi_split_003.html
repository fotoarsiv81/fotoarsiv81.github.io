<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos30758"></p>

  <p class="calibre14"><span class="calibre10"><span class="bold"><span class="calibre7">3</span></span></span></p>

  <p class="calibre11">ETİLER</p>

  <p class="calibre12">Engin Mert, Honda'sını apartmanın bakımlı bahçesinin park etmeye ayrılmış işaretli beton kulvarlarından birine soktu.</p>

  <p class="calibre12">Arabadan çıkmadan önce derin bir soluk aldı. Aradan geçen bunca zamana rağmen Selda ile her karşılaşma yüreğinde tatlı bir heyecanın yeniden kıpırdanmasına yol açıyordu. On beş günlük bir aradan sonra eski karısının nasıl bir tutum takınacağını merak ediyordu. Oğlunu almaya gitmeden önce<sup class="calibre15"><small class="calibre16"><span class="calibre17">A</span></small></sup> onca yolu tepmiş, Erenköy'e kendi evine uğramış, duş almış, tıraş olmuş ve itina ile giyinmişti. Sırtında İtalyan keteninden ekose bir gömlek, bol kesimli, modaya uygun, tiril tiril poplin bir pantolon vardı. Bordo rengi mokasenleri pırıl pırıl parıldıyordu.</p>

  <p class="calibre12">Engin, Selda'nın kocası ile karşılaşmamak için onların dairesine çıkmaz, genellikle aşağıdan zili çalarak geldiğini haber verirdi. Zaten çoğu zaman küçük oğlu pencerenin dibinde babasının gelişini gözlerdi. Her defasında da Selda çocuğu aşağıya kendisi indirir, bazı tembihlerde bulunurdu.</p>

  <p class="calibre12">Engin, gözlerini apartmanın giriş kapısına dikerek inişlerini bekledi. İki dakika sonra ana oğul kapıda göründüler. Okan annesinin yanından fırlayıp koşmaya başlamıştı. Honda'nın yanında duran Engin kollarını iki yana açıp oğlunu kucakladı. Sarmaş dolaş oldular. Çocuğun, babasını çok özlediği her halinden belliydi. Kimbilir, ufak ruh dünyası hangi etkilerin çalkantısı içindeydi ki, göz pınarlarında güçlükle zaptetmeye çalıştığı damlacıklar oluştu. Ağlamamak için kendini zorluyordu.</p>

  <p class="calibre12">Engin onun ufak sırtını, yatışması için okşamaya çalışırken, gözleri arkadan salınarak yaklaşan Selda'ya takıldı. Her zamanki sade fakat çarpıcı güzelliği yine üzerindeydi genç kadının. Yaşamı boyunca ondan daha tabii ve etkileyici bir kadın görmemişti. Yüzünde hiç makyaj yoktu, sırtına basit bir penye tişört giymiş, altına da solgun bir blucin geçirmişti. Engin'in nefesi kesilir gibi oldu. Ve onu görür görmez, hâlâ ilk günlerdeki gibi delice âşık olduğunu, yüreği burkularak bir kere daha anladı. Şu aşk denilen duygu gerçekten çok karmaşık bir histi. Yaşadıklarından ve aralarında geçen onca tatsız olaylardan sonra, ona karşı duygularındaki bu heyecanı nasıl taşıyabildiğini anlayamıyor du. Ayrıldıktan sonra hayatına sayısız kadın girmişti ama hiçbirinde aradığını bulamamış ve hepsinde ondan bir şeyler yakalayacağını ummuştu hep.</p>

  <p class="calibre12">Selda yaklaştı. "Merhaba Engin," dedi.</p>

  <p class="calibre12">Hayret, bugün sinirli ve gergin gözükmüyordu!</p>

  <p class="calibre12">Sesi yumuşak, sicak ve içtendi. Hafif genizden gelen, etkileyici, Allah vergisi bir ton! Genç adamın duymaya hasret kaldığı ses.</p>

  <p class="calibre12">Engin kendini toparlamaya çalıştı. Duygularını ve ne kadar etkilendiğini belli etmek istemiyordu. Güzelliği kadar, zeki bir kadındı da Selda. "Merhaba," diyebildi Engin.</p>

  <p class="calibre12">Sesine elinden geldiğince ilgisiz bir hava vermeye çalışmıştı. Bir an göz göze geldiler. Selda da yüzündeki heyecanı gizlemeyi başaramamıştı. Engin ürperdi.</p>

  <p class="calibre12">O da beni merak ediyor, düşünüyor, diye geçirdi aklından. Bunu duyumsayabiliyordu, emindi hatta. Artık İstanbul'un sayılı ve namlı avukatlarından biri olmuştu. Mesleğinde sivrilmiş ve aranılan bir isimdi. Kazancının iyi olduğunu Selda da biliyordu. Pek tabiidir ki mesleğinde sivrilmiş, iyi para kazanan, yakışıklı ve bekar adamın peşinde dolaşan bir sürü kadın da olacaktı. Engin, özel yaşamını mümkün olduğu kadar gizlemeye çalışırdı. Gazetelerin, sosyete dergilerinin dedikodu sütunlarına geçmemeye özellikle özen gösterirdi ama bir güzellik kraliçesiyle olan kısa beraberliği epey reklam olmuştu. "Nasılsın?" diye sordu eski karısı. "Teşekkür ederim. Ya sen?"</p>

  <p class="calibre12">"Ben de iyiyim." Sonra her zamanki edasıyla, "Lütfen çocuğa fazla abur cubur şeyler yedirme. Bu hafta midesi biraz rahatsızdı," diye ekledi. Genellikle konuşmaları kısa sürerdi.</p>

  <p class="calibre12">Fakat bu kez Engin, Selda'nın kararsız bir şekilde yerinde huzursuzca beklediğini sezinler gibi oldu. Sanki bir şey söyleyecekmiş de, bir türlü konuya giremiyormuş gibi. "Bir şey mi vardı? Bana bir şey mi söylemek istiyorsun?" Selda başını önüne eğdi.</p>

  <p class="calibre12">Yanılmamıştı Engin. Karısı konuya girmekte zorlanıyordu. "Evet," dedi. "Bir mesele var."</p>

  <p class="calibre12">Hâlâ babasının kucağından inmeyen Okan araya girerek ağlamaklı sesiyle, "Ben gitmek istemiyorum," dedi. Engin bir şey anlamamıştı.</p>

  <p class="calibre12">Oğlunun başını okşadı. "Ama seninle telefonda sinemaya gitmeyi kararlaştırmadık mı?</p>

  <p class="calibre12">Yoksa başka bir yere mi gitmek istiyorsun?"</p>

  <p class="calibre12">"Sinemaya değil, çiftliğe gitmek istemiyorum." "Hangi çiftliğe?"</p>

  <p class="calibre12">Araya giren Selda, "Şey..." diye mırıldandı. "Pazartesi günü Şükrü ile onun Antalya'daki çiftliğine gitmek istiyorduk. Fakat Okan bir türlü oraya gitmek istemiyor. Tek arzusu burada seninle kalmak. Tutturdu işte."</p>

  <p class="calibre12">Şükrü Namlıoğlu, Selda'nın doktor olan yeni eşiydi. Engin bir an ne diyeceğini bilemedi. Bu süre içinde oğlunu yanına almak isterdi, ama ona kim bakacaktı? Yalnız yaşayan bir insandı. Ne ailesi, ne de çocuğa bakacak yakın kimsesi vardı. Haftanın iki günü evini temizlemeye gelen bir gündelikçisi vardı fakat çocuğu ona emanet edemezdi ya. Hem bunu Selda da kabul etmezdi. Çaresizlik içinde bocaladı.</p>

  <p class="calibre12">Karısından boşandığı dört yıl içinde ilk kez böyle bir durumla karşılaşıyordu. Birden cevap veremedi. Selda, iğneleyici ses tonuyla oğluna: "Bak, ben sana demedim mi? Boşuna tutturuyorsun, baban sana bakamaz diye? Vazgeç bu sevdadan, sen benimle geleceksin," diye homurdandı.</p>

  <p class="calibre12">Çocuk durumu bir türlü kabullenemiyordu. "Lütfen... Lütfen baba, ben seninle kalmak istiyorum. Sadece bir hafta, ne olur," diye inledi.</p>

  <p class="calibre12">"Boşuna kendini yorma oğlum. Baban sana vakit ayıramaz. Onun çok başka meşguliyetleri var."</p>

  <p class="calibre12">Engin irkilerek karısına baktı. "Ne demek istiyorsun Selda?" Genç kadının burun kanatları titredi. "Bir hafta yanında kalırsa ahlâkının bozulmasından korkuyorum. Ne de olsa o daha bir çocuk." "Neler saçmalıyorsun sen?"</p>

  <p class="calibre12">"Şimdi çocuğun yanında bunun münakaşasını yapmak istemiyorum."</p>

  <p class="calibre12">"Saçma! Ne demek istiyorsan, açıkça söyle. Okan artık bebek değil. Bizi anlayacağını umarım."</p>

  <p class="calibre12">"Olmaz."</p>

  <p class="calibre12">"Bilmek istiyorum. Neyi imaya çalışıyorsan, açıkça de."</p>

  <p class="calibre12">"Peki, nasıl istersen... Geçen hafta Şükrü ile gittiğimiz bir otelin restoranında seni bir aşüfte ile gördüm. Çok basit, pespaye bir kadındı. Belki metresindi ya da kapatman. Oğlumun böyle bir kadının yanında kalmasına izin veremem." Genç adam şaşırdı. Hatırlamak için zihnini zorladı.</p>

  <p class="calibre12">Geçen hafta cumartesi gecesi Swiss Otel'e Gamze ile yemeğe gitmişlerdi. Demek Selda'nın kasdettiği Gamze'ydi.</p>

  <p class="calibre12">Engin hemen kendini savunmaya başladı.</p>

  <p class="calibre12">"Lütfen özel hayatıma tecavüze kalkma. Ayrıca o hanımla beraber yaşamıyorum. Bu durum Okan'ın evimde kalmasına engel değil." Selda sinirli bir şekilde söylendi.</p>

  <p class="calibre12">"Sana güvenemem. O şırfıntı mutlaka evine de geliyordur, boşuna inkâra kalkışma. Onun bulunduğu bir ortamda oğlumun kalmasını istemem. Kesinlikle buna izin veremem." Selda, Gamze konusunda haklı olabilirdi; ama Engin, onun bu saldırgan konuşma tarzının kıskançlıktan, eski kocasının yaşantısına yeni bir dişinin girmesinden kaynaklandığını hissetti. Garip bir mutluluk duydu içinde.</p>

  <p class="calibre12">Selda'nın zoru, Okan'ın bozulacağını iddia ettiği ahlakıyla ilgili değildi, onun ilgisi eski kocasının özel yaşamıydı.</p>

  <p class="calibre12">Kıskanıyordu.</p>

  <p class="calibre12">Hayretle, Selda'nın ilk defa kendisini kıskandığını fark etti.</p>

  <p class="calibre12">Bunca zaman geçtikten ve boşandıktan sonra kıskanıyordu. Bütün evlilikleri boyunca karısının böyle bir duyguyu açığa vurduğunu hiç görmemişti. Müşterek geçmişlerini anımsamaya çalıştı Engin; Selda haklıydı. Onu öylesine yüceltmiş, güzellik ve meziyetlerinin öylesine etkisinde kalmıştı ki, gözü başka bir kadını görmemiş, ondan daha mükemmeline rastlayabileceğini dahi düşünmemişti. Evet, ihtilafları, münakaşaları, dırdırları olmuştu tabii, ama onların hepsi kıskançlığın dışındaki nedenlerden kaynaklanmıştı. Oysa kıskançlık aşktan, hâlâ sevmekten kaynaklanan bir hastalıktı. Engin yarı alaycı bir gülümseme ile. "Yoksa kıskanıyor musun?" diye sordu. "Kıskanmak mı? Komik olma Engin. Sen benim için tamamen kapanmış bir sayfasın. Senin neyini kıskanayım ki? Ama ne çare, oğlumun da babasısın. Benim tek endişem Okan'ın görmesini istemediğim bazı ahlâksız manzaraları senin evinde görmesi. Hepsi bu..." inkar da etse, kıskanıyordu Selda. Anlamıştı Engin.</p>

  <p class="calibre12">"Olayı büyütme," diye üsteledi. "Okan yanımda kaldığı sürece o hanımla görüşmem. Tamam mı?"</p>

  <p class="calibre12">"Olmaz."</p>

  <p class="calibre12">Annesinin kesin kararını işiten çocuk ağlamaya başlamıştı. Sıkı sıkı babasının boynuna sarıldı.</p>

  <p class="calibre12">"Ne demek olmaz? Yahu, ben babası değil miyim? Oğlum bir halta yanımda kalamayacak mı yani?"</p>

  <p class="calibre12">Selda'nın sinirliliği geçmemişti.</p>

  <p class="calibre12">"Beni zorlama Engin. Biliyorsun, yasal olarak çocuğu sadece ayda bir kere görmek hakkın varken, ben her hafta görmene izin veriyorum. Ona bile, lütfedip basit kadınlarla oynaşmaktan fırsat bulabilirsen geliyorsun. Şansını zorlama, gösterdiğim iyi niyet senin için fazla bile. Okan benimle çiftliğe gelecek." Engin'in de tepesi atmaya başlıyordu.</p>

  <p class="calibre12">"Çocuğun yanında gerçekten bunları tartışmamız doğru değil ama bir hukukçu olduğumu unutuyorsun galiba. İstersem mahkemeden karar çıkartır ve velayet hakkını senden alabilirim. O zaman Okan'la asla sen görüşemezsin."</p>

  <p class="calibre12">"Cidden komiksin. Bunu yapamayacağını sen de biliyorsun. Asla mahkemeden öyle bir karar çıkaramazsın. Okan henüz ana şefkatine muhtaç bir çocuk. Ayrıca ne tür bir hayat sürdüğünü de biliyorum. Her zaman yaşantında bir fahişe yer alıyor." "Bunu da nereden uyduruyorsun? Gizli gizli hayatımı mı kontrol ediyorsun?" "Olabilir."</p>

  <p class="calibre12">"Selda, lütfen dikkadi konuş ve her zaman yaptığın o saçmasapan iddialara da kalkışma. Seninle tartışmak istemiyorum. Okan yanımda kalmak istediğine göre, bir hafta için izin ver."</p>

  <p class="calibre12">"Olmaz dedim ya."</p>

  <p class="calibre12">Engin, hıçkırarak ağlayan çocuğun etkisindeydi.</p>

  <p class="calibre12">"Sana yalvarıyorum Selda. Şu çocuğun haline bir bak. Bu isteği geri çevirme. Okan için çok önemli, anlaşana."</p>

  <p class="calibre12">Selda, iri ve güzel gözlerini açarak, alaycı bir şekilde kocasına baktı. "Yalvarıyorum mu dedin?" İçini çeken Engin, çaresiz:</p>

  <p class="calibre12">"Evet... Yalvarırım bir seferlik izin ver," diye fısıldadı.</p>

  <p class="calibre12">"Hayret! Demek sen yalvarmasını da biliyorsun. Oysa o dikbaşlılığın ve kahrolası gururun buna hep engel olmuştur. İnanamıyorum; benim tanıdığım Engin hiç yalvarmaz- dı."</p>

  <p class="calibre12">"Ne dememi istiyorsun yani? Seni mutlu edecekse, yalvardım işte. Rahatladın mı şimdi? Oldu mu?"</p>

  <p class="calibre12">Selda'nın açık renk gözlerinde zafer parıltıları oluştu. Kollarını göğsünde birleştirdi. Otoriter sesiyle:</p>

  <p class="calibre12">"Bir şartla," diye söylendi. "O hostes asla evine gelmeyecek ya da onunla dışarıda buluşmayacaksınız. Okan'ın onunla görüştüğünü duyarsam, bir daha asla çocuğu göremezsin. Anlıyor musun beni?"</p>

  <p class="calibre12">Engin şaşkınlıkla karısının yüzüne bakakal di. Acaba Gamze'nin hostes olduğunu nereden öğrenmişti? Swiss Otel'deki yemekte kız üniformalı değildi. Demek çaktırmadan hâlâ özel hayatını inceliyor, yaşamına giren kadınları yakından takip ediyordu. Yoksa Gamze'nin hostes olduğunu nereden bilebilirdi?</p>

  <p class="calibre12">Engin, buna sinirleneceğime neden seviniyorum acaba, diye kendi kendine sordu. Selda'nın tehdidinden, yaşamına karışmasından adeta memnun olmuş gibiydi. Çocuğu yatıştırmak için başını okşarken, "Teşekkür ederim Selda," diye mırıldandı. Karısı o şahane gözlerini hâlâ üzerinden ayırmamıştı. Çocuğunu korumaya çalışan bir anneden ziyade, kıskanan bir kadının bütün hırsı gözlerinden okunuyordu. "Midesinin rahatsız olduğunu unutma," dedi sonra zafer kazanmış bir tavırla geri döndü. "Dönüşte yine buraya uğrayın da, Okan'ın bavulunu alın. Eşyalarını hazırlarım. Kullanacağı vitaminler hakkında da sana bilgi veririm," diye söyleniyordu. Engin uzaklaşan karısının arkasından bakışlarını alamadı.</p>

  <p class="calibre12">Geçen yıllar fazla değişiklik yapmamıştı Selda'da. Belki eskisinden da fazla güzelleşmişti. Kıvrak yürüyüşünü, tam kıvamındaki kalçalarını, uzun boyunu arzuyla seyretti. Az önceki ağız dalaşını unutmuştu çoktan. Onu hâlâ deli gibi seviyorum, diye geçirdi içinden. Genç kadın, bir daha başını çevirip arkasına bakmamıştı. Son ana kadar belki dönüp hiç olmazsa oğluna bir el sallar diye bekledi. Baba oğul bahçede yalnız kalmışlardı.</p>

  <p class="calibre12">Engin usulca çocuğu kucağından yere indirdi. Okan, mutlu bir şekilde babasının elini kavramıştı. İzin çıktığı için neşeliydi. Otomobile bindiler. Çocuğun sevinci şimdi Engin'e de geçmişti, içinde tarifsiz bir mutluluk duyuyordu. Eliyle oğlunun gür ve uzun saçlarını karıştırdı, ona gülümsedi.</p>

  <p class="calibre12">Kendini eski, mutlu günlerindeki gibi hissetmeye başlamıştı. Araba hareket ederken genç adam, karısının oturduğu daireye bir göz attı. İçinden Selda'yı pencereden kendilerine el sallarken görmeyi umut ediyordu.</p>

  <p class="calibre12">Fakat açık pencerenin rüzgârdan sallanan tülleri arkasında duran, kel kafası ve şişman şekilsiz vücuduyla Dr. Şükrü Beyi gördü. Doktor onları gözlüyordu.</p>

  <p class="calibre12">Okan iştahla Big Mac'ini yiyordu. Sos artıkları yanaklarına bulaşmıştı. Çocuk hayatından çok memnundu. Selda'nın abur cubur yedirme tembihini daha şimdiden ihlal etmişlerdi. Engin gülerek, kâğıt peçeteyle oğlunun yanağında-ki ketçap artıklarını sildi. Karınlarını doyurduktan sonra sinemaya gideceklerdi. McDonalds'a girmeden önce 12 matinesine bilet almışlardı.</p>

  <p class="calibre12">Dün gece Gamze ile geçen uykusuz gecenin yorgunluğunu tam olarak üzerinden atamamıştı Engin. Film, çocukların seveceği türden bir komediydi, serin salonda belki biraz kestiririm, diye düşündü.</p>

  <p class="calibre12">Sinema Gamze'yi çağrıştırmıştı.</p>

  <p class="calibre12">Bugün o da sinemaya gitmek istemişti. Mutlaka kendine bir program yapmış olmalıydı. Nasıl olsa evde oturup kendisini beklemezdi. Az önce karısıyla konuştuklarını anımsadı. Gamze'ye telefon edip bir haftalık bahane bulmalıydı. Hostesin nasıl bir tutum takınacağını şimdiden kestirmek zordu.</p>

  <p class="calibre12">Bu nedenle Akmerkez'deki McDonald's'da hamburgerini atıştırırken arka masalardan birinde kendilerini gözleyen kızıl saçlı adamın varlığını farketmedi.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_3"></div>
</body>
</html>
