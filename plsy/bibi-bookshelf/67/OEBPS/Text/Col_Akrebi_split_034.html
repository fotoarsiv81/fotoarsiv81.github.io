<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos1031764"></p>

  <p class="calibre14"><span class="calibre10"><span class="bold"><span class="calibre7">2</span></span></span></p>

  <p class="calibre11">Engin eve döndüğünde yorgunluktan bitap bir haldeydi. O gün yaşadıklarını bir bir karısına anlattı. Selda işittikleri karşısında tüyleri diken diken oldu. Önünde hâlâ halli gereken hukuki bir mesele vardı. Dr. Şükrü Namlıoğlu'ndan kendisine intikal edecek hiçbir şeyi kabul etmek istemiyordu. Bu konuyu özellikle Engin'den rica etti. Bu büyük bir serveti red demekti, Engin ağzını açıp tek kelime söylemedi, hatta memnun bile oldu. Olay artık kapanmış sayılırdı.</p>

  <p class="calibre12">Yarın sabah Selda ya evliliklerini yenilemek için gerekli başvuruları yapmaya başlayacağını söyleyecekti, ama şimdi deliksiz bir uykuya ihtiyacı vardı.</p>

  <p class="calibre12">Tam yatak odalarına çekilecekleri sırada telefon çaldı. Arayan Fikret Sağlam'dı. Ona Ahmet Özveren'in Eminönü'nde banka çıkışında vurularak öldürüldüğünü söyledi. Telaşlanan Engin, "Kim vurmuş?" diye sordu. "Henüz bilmiyoruz. Katil kalabalığın arasında kaçmayı başarmış."</p>

  <p class="calibre12">"Çöl Akrebi'nin marifeti olabilir mi?" "Sanmıyorum. Görgü tanıkları katilin uzun boylu bir adam olduğunu söylüyorlar."</p>

  <p class="calibre12">"İhtilafa düştüğü kendi adamlarından biri olabilir mi?" "Mümkündür."</p>

  <p class="calibre12">Engin birden hatırlamış gibi, "Sakın o alkolik İngiliz Harry Lewis olmasın?" dedi.</p>

  <p class="calibre12">"Hayır, o olamaz." "Nasıl emin olabilirsiniz?"</p>

  <p class="calibre12">"Çünkü onlar çoktan İngiltere'ye uçtular bile."</p>

  <p class="calibre12">"Nasıl? Onların gitmesine izin mi verdiniz?" "Evet Engin Bey. Böylesi daha doğru olacaktı."</p>

  <p class="calibre12">"Ya şu Çöl Akrebi ne olacak?"</p>

  <p class="calibre12">"Arıyoruz," diye mırıldandı ajan. "Yakında izini buluruz."</p>

  <p class="calibre12">Telefon kapandığında genç adam tuhaf bir boşluk hissetti içinde. Her şeye rağmen Ahmet'e üzülmüştü. Selda'nın koluna girip yatak odasına doğru yürürlerken içinden, ben de galiba fazla yufka yürekliyim, diye düşünüyordu.</p>

  <p class="calibre12">Ertesi sabah İstanbul'da, eskilerin deyimiyle "sümbüli" bir hava vardı. Yani güneşin görünmediği, semayı çok ince, zar gibi bir bulut tabakasının baştan başa kapladığı, parlak renk cümbüşünün olmadığı, mat ve ruhsuz bir hava. Ama boğucu sıcak devam ediyordu. Aj an Fikret Sağlam kravatını gevşetti. Yanı başında sessiz yürüyen Jakop Ventura'ya dönerek:</p>

  <p class="calibre12">"Şimdilik izini bulamıyoruz, sırra kadem bastı ama endişelenmenize gerek yok. Onu mutlaka yeniden bulacağız. Er veya geç ortaya çıkacaktır. Merak etmeyin. " dedi.</p>

  <p class="calibre12">Mossad'ın istasyon şefi cevap vermedi. Ajanın yanında ağır ağır yürümeye devam etti.</p>

  <p class="calibre12">Halinden çok rahatsız olduğu belli oluyordu.</p>

  <p class="calibre12">Fikret Sağlam, onun bu halini görünce gülümsedi.</p>

  <p class="calibre12">"Sanırım ikili oynadığımızı düşünüyorsunuz, değil mi?"</p>

  <p class="calibre12">"Ben kesinlikle öyle düşünmüyorum. Fakat Merkez ve..."</p>

  <p class="calibre12">"Evet?"</p>

  <p class="calibre12">"Yardımcılarım öyle bir kanaate kapıldılar."</p>

  <p class="calibre12">"Açık sözlülüğünüz için teşekkür ederim. Ama siz de kabul etmelisiniz ki, üst üste size tanıdığımız fırsatları iyi kullanamadınız."</p>

  <p class="calibre12">"Sorun da bu ya zaten. Hem Zeytinburnu'ndaki hem de Aksaray'daki baskınlarda sanki kadının haberi varmış gibi birden ortadan kaybolması biraz anlamlı değil mi?" "Yoksa siz de öyle mi düşünüyorsunuz?"</p>

  <p class="calibre12">"Hayır, sizi temin ederim. Karşılıklı anlaşmaya uyulduğuna şahsen inanıyorum. Ne var ki, durum şimdi ciddileşti. Çöl Akrebi'nin izini kaybettik. Sanırım bundan sonra işi kendi olanaklarımızla halletmek zorunda kalacağız."</p>

  <p class="calibre12">"Nasıl yani?"</p>

  <p class="calibre12">"Suriye, Lübnan ve Batı Şeria'daki ajanlarımızdan gelen raporlara göre hareket etmek zorundayız."</p>

  <p class="calibre12">"Çöl Akrebi'nin İstanbul'u terk ettiğini mi sanıyorsunuz?"</p>

  <p class="calibre12">"Aksini düşünmek için bir sebep var mı? Hele Ahmet Özveren'in ve Simka'nın mali müşavirinin öldürülmelerinden sonra. Kadının artık burada kalması için bir neden yok." Ajan gülümsedi.</p>

  <p class="calibre12">"İstanbul'u terk edip terk etmediğini bilemem ama Türkiye dışına henüz çıkmadığı kesin. Buna emin olabilirsiniz."</p>

  <p class="calibre12">"Buna canı gönülden inanmak isterim ve umarım öyledir." Fikret Sağlam dostça meslektaşının sırtını okşadı.</p>

  <p class="calibre12">"Hiç endişelenmeyin. Hâlâ onu ele geçirme şansımız var. Aksaray'daki mağaza sahibini dün gece içeriye aldık. Sorgulaması devam ediyor. Yakında bir sonuç elde edeceğimize inanıyorum. Sabredin ve bekleyin. Biz sözümüzde duracağız. Ümit ederim bu kez siz de biraz daha başarılı olursunuz."</p>

  <p class="calibre12">Jakop Ventura, ajanın hafif alay yollu son cümlesini duymamış gibi davranarak elini sıktı ve acele adımlarla yanından ayrıldı.</p>

  <p class="calibre12">Engin duş almış, sıcak ve yorucu günün yorgunluğunu üzerinden atmıştı. Selda'ya ve oğluna baktı, bu berbat kabus nihayet sona ermişti. Tatil fikri yeniden beyninde canlandı. Öyle karışık olaylar yaşamıştı ki, uzun ve dinlendirici bir seyahate çıkmazsa kolay kolay çalışamayacağını hissediyordu. Cennet gibi bir yere gitmeli, denizin, kumun, kısaca tabiatın sağladığı bütün avantajlardan istifade etmeliydi. Karısıyla çocuğunun da buna ihtiyacı vardı. Selda'ya dönüp:</p>

  <p class="calibre12">"Hemen tatile çıkmalıyız," dedi.</p>

  <p class="calibre12">Okan bu teklife el çırptı. "Yaşa baba!" diye bağırdı. Selda da aynı fikirdeydi, hepsinin sinirleri yorgun düşmüştü. Engin'e gülümseyerek sordu: "Nereyi düşünüyorsun?" "Bilmiyorum, Antalya olabilir. Çok yorgunum, deniz kenarı bir yer olsun da, neresi olursa olsun."</p>

  <p class="calibre12">“İspanya sahillerine ne dersin?"</p>

  <p class="calibre12">"Benim için fark etmez, tek istediğim bir an önce bu ortamdan uzaklaşmak." "Haklısın. Ne zaman çıkabiliriz?" "Yarına ne dersin?"</p>

  <p class="calibre12">"Neden olmasın? Ama rezervasyon, vize ve bilet işleri var. Yetişebilir miyiz?"</p>

  <p class="calibre12">"Biraz zor ama denemekte yarar var."</p>

  <p class="calibre12">"Pasaport için Etiler'deki eve gitmek zorundayız."</p>

  <p class="calibre12">Engin gülümsedi.</p>

  <p class="calibre12">"Niye gülüyorsun?"</p>

  <p class="calibre12">"O gördüğün rüyayı hatırladım da."</p>

  <p class="calibre12">Selda'nın yüzü buruştu. O kabusu anımsamak bile istemiyordu. Mağrur bir şekilde sırıttı. "Umurumda değil, bu kez nasıl olsa sen de yanımda olacaksın, hem artık rüya aleminde değilim. O korkunç günler geride kaldı."</p>

  <p class="calibre12">"Haklısın sevgilim. Şayet yarın cidden gitmeyi düşünüyorsak hemen Etiler'e geçmeliyiz." "Yorgun değil misin?"</p>

  <p class="calibre12">"Hayır, bu tatil düşüncesi tüm yorgunluğumu alıp götürdü." Okan yerinde duramıyordu.</p>

  <p class="calibre12">Az sonra BMW'ye doluşup, Etiler'in yolunu tuttular. Üç kişilik aile, kaybettikleri huzur ortamını yeniden yakalamış gibiydiler.</p>

  <p class="calibre12">Korkunç bir firardı bu! Yardımsız ve desteksiz kalmışlardı. Bindikleri Nissan'ı Beşiktaş'ta rastgele bir sokağa bırakmışlardı. Leyla, o arabayı daha fazla kullanamayacaklarını biliyordu.</p>

  <p class="calibre12">Abdülkadir çaresizlik içindeydi. Sultan'ını götürüp saklayabileceği bir yer bulamıyordu. Tezgâhtar, dükkâna telefon etmiş ve Hüseyin Rıza'yı aramış fakat irtibat kurmak mümkün olamamıştı. Hüseyin Rıza yoktu. Çöl Akrebi bundan da şüphelenmişti, polis onu da yakalamış olabilirdi. Hatta dükkânın diğer çalışanlarını da sorguya çekebilirdi. Leyla'nın içini karamsarlık kapladı. Açlıktan midesi kazınıyordu. Tüm haberleşme olanaklarını yitirmişti. Karnını doyurmadıkça mantıklı bir çözüm bulamayacağını biliyordu. Abdülkadir'i kolundan çekti.</p>

  <p class="calibre12">"Gel, önce bir şeyler atıştıralım, açlıktan ölüyorum," diye mırıldandı. iriyarı Arap, şu sırada Leyla'nın açlığını düşünmesine şaşırdı ama sesini çıkarmadan onu takip etti. Çarşı içinde ayakta sandviç atıştırılan bir yere girdiler. Leyla kasaya giderek ödeme yapmak için elini pantolonunun cebine attı. Parmaklarına sert bir şey takılmıştı. Ne olduğunu anlamak için çıkarıp baktı. Küçük bir anahtardı. Bir an nereye ait olduğunu anlayamadı, dikkatle elinde tuttuğu anahtara baktı.</p>

  <p class="calibre12">Sonra yüzünü hafif bir tebessüm kapladı, anahtarın nereye ait olduğunu anımsamıştı. Talihi yaver gidiyordu galiba. Hiç olmazsa şimdilik.</p>

  <p class="calibre12">Bu, öldürdüğü doktorun Etiler'deki evinin anahtarıydı.</p>

  <p class="calibre12">Oraya sığınmaları tehlikeli olabilirdi fakat polis ve gizli servis asla onun tekrar o eve döneceğini tahmin etmezdi. Memnuniyeti iyiden iyiye yüzüne aksetti.</p>

  <p class="calibre12">Hiç olmazsa bu gecelik başını sokabileceği bir yer bulmuş sayılırdı...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_34"></div>
</body>
</html>
