<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos115826"></p>

  <p class="calibre14"><span class="calibre10"><span class="bold"><span class="calibre7">5</span></span></span></p>

  <p class="calibre11">AYNI GÜN - ETİLER</p>

  <p class="calibre12">Evin içi üniformalı ve sivil bir yığın polisle dolmuştu. Adli Tabip ve nöbetçi Savcı Dr. Şükrü'nün masaj masası üzerindeki cesedinin basındaydılar. İki parmak izi uzmanı evin çeşitli yerlerine toz dökerek parmak izi toplamaya çalışıyorlardı. Dairenin dış kapısı önündeki resmi üniformalı polisler, yetkililerin dışında kimseyi içeriye almıyorlardı. Dışarıda meraklıların meydana getirdiği bir kalabalık, olayı öğrenmek isteyen konu komşu ve tabii bir yığın basın ve televizyon mensubu vardı.</p>

  <p class="calibre12">Engin önce Selda'yı yatırmıştı. Genç kadın hâlâ yarı baygındı. Konuşacak ve ifade verecek hali yoktu. Okan annesinin karyolasının ayakucuna oturmuş, ağlamaklı gözlerle kendisine gelmesini bekliyordu. Çocuk yaşından umulmayacak metanet göstermişti. Engin onun bu berbat ve asap bozucu ortamda kalmasını istemiyordu ama şimdilik hiçbirinin evden ayrılmasına tahkikatı yürüten cinayet masası memurları izin vermiyorlardı. Ayrıca Selda'yı o vaziyette bırakıp nereye gidebilirlerdi. Kadıncağızın yanında bulunacak en ufak bir yakını bile yoktu.</p>

  <p class="calibre12">Tahkikatı yürüten gençten bir başkomiserdi. Belli etmemeye çalışmakla beraber, polise olayı ihbar eden Engin'in Selda'nın eski kocası olduğunu öğrendikten sonra bakışı ve tutumu değişmişti sanki. Olayı kısaca öğrendikten sonra Engin'in resmi ifadesine henüz başvurmamıştı. Fakat izleri toplamaya ve dairedeki ilk araştırmayı yapan yardımcılarına nezaret ederken sık sık Engin'i şüpheli nazarlarla süzüyordu.</p>

  <p class="calibre12">Saldırgan kızın düşürdüğü tabanca ve masaj çantası ele geçmişti. Polis çantanın içindeki kanlı havluyu da bulmuştu. İleride yapılacak balistik muayenede cesetten çıkarılacak kurşunun, bulunan Cold'dan çıktığı nasıl olsa ortaya çıkacaktı. Selda, Engin ve hatta Okan da katil kızın teşhisine yarayacak görgü tanıklığı yapabileceklerdi. Yine de Engin önündeki birkaç günün epey sıkıntılı geçeceğine emindi. Sorgular, ifadeler, muhtemelen olay yerinde saldırının temsili tekrarı ve buna benzer bir sürü tatsız olaylar yeniden yaşanacaktı. Ayrıca basının ve görsel medyanın ağzına düşecekler, adları uzun süre bu olayla beraber anılacaktı. Başkomiser nihayet yanına yaklaştı.</p>

  <p class="calibre12">Arkasında o zamana kadar göremediği ya da dikkatinden kaçan iki sivil daha ortaya çıkmıştı, ilgisiz görünmekle beraber içten içe merakla Engin'i süzüyorlardı.</p>

  <p class="calibre12">Başkomiser, "Şimdi size birkaç sual sormak istiyorum Engin Bey," dedi.</p>

  <p class="calibre12">Genç adam, "Buyrun, fakat size olanları anlattım. Aslında ilave edebileceğim fazla bir şey yok," diye mırıldandı.</p>

  <p class="calibre12">Başkomiser hiç oralı olmadı.</p>

  <p class="calibre12">"Söylediğinize göre, öldürülen doktorun eşinin ilk kocasıymışsınız. Doğru mu?" "Evet."</p>

  <p class="calibre12">"Ne zaman boşanmıştınız?" "Yaklaşık dört yıl önce."</p>

  <p class="calibre12">"Peki, eski eşiniz Dr. Şükrü ile ne zaman evlendi?" "Sanırım bu soruyu bana değil, Selda hanıma sormalısınız." "Soracağız tabii. Ama şu anda ifade verecek durumda değil."</p>

  <p class="calibre12">Engin düşünür gibi yaptı. "Yanılmıyorsam iki yıl önce evlendiler." "Eşiniz doktoru daha önceden tanır mıydı?" "Sanmıyorum. Eşimin annesiyle babası bir trafik kazası geçirmişlerdi. Doktor da kaza sırasında tesadüfen olay yerin-deymiş. Galiba onlara ilk müdahaleyi de orada bizzat o yapmış." "Yani hayatlarını mı kurtarmış?"</p>

  <p class="calibre12">"Hayır. İkisi de ertesi gün kaldırıldıkları hastanede öldüler."</p>

  <p class="calibre12">“İfadenizden anladığım kadarıyla eşiniz doktorla bu vesileyle tanışmışlar yani, yanılıyor muyum?" "Sanırım öyle. Kesin bilmiyorum." "Ya siz? Doktorla tanışır mıydınız?" "Hayır." "Hiç görüşmüşlüğünüz yok mu yani?" "Hayır." "Eşinizin nasıl bir adamla evlendiğini merak etmediniz mi hiç?"</p>

  <p class="calibre12">"Bu beni ilgilendirmezdi. Hem Dr. Şükrü Namlıoğlu bütün İstanbul'un tanıdığı bir zattı. Ayrıca iyi bir insan olup olmadığını soruşturacak değildim ya."</p>

  <p class="calibre12">O zamana kadar komiserin arkasında sessiz duran gri elbiseli adam birden lafa karıştı. "Doktorun serveti hakkında bir bilginiz var mı? Çok zengin olduğu söyleniyor." "Hayır, hiçbir bilgim yok. Yalnız şu kadarını söyleyebilirim ki eşimin maddi durumunun onunkinden kat be kat üstün olması gerekir."</p>

  <p class="calibre12">"Doktorun servetini bilmiyorsanız böyle bir kıyaslamayı nasıl yapabilirsiniz?" "Şey... Demek istediğim eski eşimin, ünlü Noyangil ailesinin tek varisi olduğudur. Sanırım bu, sahip olduğu servet hakkında size bir fikir verebilir." Başkomiser tekrar lafa karıştı.</p>

  <p class="calibre12">"Olay sırasında eve gelmeniz bir tesadüf mü avukat bey?" Engin şaşırarak adama baktı. "Ne demek istiyorsunuz?"</p>

  <p class="calibre12">"Ne demek istediğim gayet açık. Öldürülen kişiyle, ifadenize göre, şimdiye kadar hiç temasınız olmadığı halde tam cinayetin işlendiği sırada eve yaptığınız bu ziyaret biraz tuhaf değil mi?"</p>

  <p class="calibre12">"Evet, neyi ima ettiğinizi anlıyorum, haklısınız. Ama bunun basit bir açıklaması var. Esimle Doktor yarın Antalya'ya çiftliklerine gideceklerdi. Oğlum ise bu haftayı benimle geçirecekti.</p>

  <p class="calibre12">Buraya uğramamın sebebi, oğlumun eşyalarını almak içindi. Hepsi bu işte."</p>

  <p class="calibre12">"Oğlunuz daha evvel de yanınızda uzun süreli kalır mıydı?"</p>

  <p class="calibre12">Engin dik dik komisere baktı.</p>

  <p class="calibre12">"Hayır, kalmazdı," diye cevapladı.</p>

  <p class="calibre12">"Niye bu sefer oğlunuzun yanınızda kalmasını istediniz?" Engin omuzlarını silkti.</p>

  <p class="calibre12">"Bunu asıl isteyen oğlumdu. Artık büyüyor, anlıyorsunuz ya, babaya olan düşkünlüğü artıyor." "Üvey babası ile arası iyi değil miydi?"</p>

  <p class="calibre12">Engin bu anlamsız suallerden sıkılmaya başlamıştı. Cevap vermeden önce bir sigara yaktı. Sonra sert bir tonla:</p>

  <p class="calibre12">"Bir şey anlamıyorum," diye homurdandı. "Bunun işlenen cinayetle ne alakası var? Burada küçük bir çocuğun öz ve üvey babasıyla ilişkilerini mi inceliyorsunuz, yoksa cinayetin tahkikatını mı sürdürüyorsunuz?" "Siz soruma cevap verin." Komiserin de sesi sert çıkmıştı. Genç adam ya sabır dercesine içini çekti. "Evet, üvey babasını pek sevmezdi," diye yanıtladı. "Ya Selda hanım? Onun kocasıyla ihtilafı var mıydı?" "Bilmiyorum. Bu konuda bir şey söyleyemem." Başkomiser ağır ağır Engin'in oturduğu koltuğa doğru yaklaştı. Gözlerinde alaycı parıltılar belirmişti. Engin'e hafiften sırıtıyor muş gibi geldi. "Doktorla eski eşiniz arasında epey yaş farkı var. Ne dersiniz?" "Bu konu beni hiç ilgilendirmez. Bu Selda hanımın tercihi. İfade verecek hale gelince soruyu kendisine yöneltin. "</p>

  <p class="calibre12">"Ona da soracağız. Ben sizin fikrinizi almak istiyorum."</p>

  <p class="calibre12">"Ne diyebilirim ki? Eşimin seçimi böyle tecelli etti." "Bu seçimde Doktorun maddi durumunun rolü olamaz mı?"</p>

  <p class="calibre12">"Sanmam. Daha önce de söyledim, karım zaten zengindir."</p>

  <p class="calibre12">Tam o sırada Adli Tabip odaya girdi. Elli yaşlarında, güler yüzlü bir adamdı. Gevrek bir sesle, "Yahu yine pazar günümün içine ettiniz. Şu katillerinize söyleyin, pazar günü mesai yapmasınlar," diye sırıttı. Belli ki Başkomiserle samimiydiler. Polis şefi: "Ne buldun doktor?" diye homurdandı.</p>

  <p class="calibre12">"Şimdilik şu kadarını söyleyebilirim, yaklaşık bir buçuk iki saat kadar önce vurulmuş. iki kurşun yarası var. Kurşunları çıkarınca balistik muayene için göndeririz. Alnındaki yara ölüme yeterli. Umarım ilk kurşunu oraya yemiştir, zira apış arasındaki kurşunun çok acı verdiğini tahmin ederim."</p>

  <p class="calibre12">Başkomiser, "Anlıyorum" dercesine başını salladı.</p>

  <p class="calibre12">Adli Tabip devam etti. "Maktulün eşine de baktım. Başında travma izleri var. Ciddi bir şey olduğunu sanmıyorum ama esaslı bir ruhi depresyon geçirdiği açık. İstirahata ihtiyacı var." Arkada daha ziyade sessiz kalmayı tercih eden gri elbiseli adam birden sordu: "İfadesine ne zaman başvurabiliriz doktor?"</p>

  <p class="calibre12">"Kesin bir şey söylemek mümkün değil. Ayıldığı zaman göstereceği tepkiye bağlı bu." Gri elbiseli adam başını sallayarak, "Anlıyorum," diye fısıldadı. Doktor çantasını toplayarak, "İyi pazarlar beyler," diyerek salondan çıktı.</p>

  <p class="calibre12">Başkomiser yeniden Engin'e, döndü. İkinci planda kalan gri elbiseli adam da yanlarına yaklaştı, dostça Baş komiser'in sırtına vurdu. Gülüştüler, sonra gri elbiseli adam tam genç avukatın karşısına dikildi.</p>

  <p class="calibre12">"Dr. Şükrü'nün bir hastanesi olduğunu biliyor muydunuz?" " Özel bir hastanesi mi demek istiyorsunuz?" " Evet. " "Bundan haberim yoktu.</p>

  <p class="calibre12">Üniversitede çalıştığını sanıyordum." "Üniversitede hocalığı yoktu. Akademik kariyer yapmamıştı." "Öyle mi? Yanılmışım demek."</p>

  <p class="calibre12">"Tabii bir süre önce hastanesini sattığını da bilmiyorsunuz, değil mi?" "Hayır, onu da bilmiyorum."</p>

  <p class="calibre12">Gri elbiseli adam soğuk bir tavırla Engin'in yüzüne bakarak: "Bugün oğlunuzla kaçta buluştunuz?" diye sordu.</p>

  <p class="calibre12">"Yaklaşık on bir, on bir buçuk civarında. Onu almak için buraya geldim. Bahçede arabamın içinde bekledim. Eşim çocuğu aşağıya indirdi."</p>

  <p class="calibre12">"Yani yukarıya çıkmadınız?"</p>

  <p class="calibre12">"Hayır, çıkmadım."</p>

  <p class="calibre12">"Sonra? Sonra ne yaptınız?"</p>

  <p class="calibre12">"Çocuğumu alıp Akmerkez'e gittim. McDonald's'da bir şeyler atıştırdık, sonra da sinemaya girdik. Bağışlayın ama anlayamıyorum, bu sorduklarınızın o kadın katille ne ilgisi var?" Adam hiç oralı olmadı. "Sinemaya gittiğinizi ispatlayabilir misiniz?"</p>

  <p class="calibre12">Engin bir an düşündü. Elini cebine sokup ortalarından yırtılmış iki bilet koçanını gri elbiseli memura doğru uzattı.</p>

  <p class="calibre12">“İşte, alın bakın, iyi ki atmamışım. Lazım olacağını sanmazdım. Tabii oğluma da sorabilirsiniz."</p>

  <p class="calibre12">Adam biletleri alıp bakmadı.</p>

  <p class="calibre12">Kaşlarını çatarak inanmayan bir sesle, "Bu ne ifade eder ki? Biletleri kestirip sinemaya girdikten sonra gizlice dışarıya da çıkabilirsiniz." Engin hışımla yerinden fırladı.</p>

  <p class="calibre12">"Durun bakalım memur bey," diye gürledi. "Kanımca çok ileriye gittiniz. Önce bir hususu saptamamız gerekiyor. Siz beni olayın görgü tanığı olarak mı sorguluyorsunuz, yoksa sanığı olarak mı? Bunu bilmek hakkım. Avukat olduğumu unutuyorsunuz galiba." "Henüz kimseyi suçladığımız yok. Sadece olasılıkları inceliyoruz. Sinirlenmeniz yersiz. Ayrıca kabul etmek gerekir ki siz de pekala katil adayı olabilirsiniz.</p>

  <p class="calibre12">Böyle bir cinayeti işlemeniz için bir sürü sebep var." Engin'in tepesi atmıştı.</p>

  <p class="calibre12">"Sebep mi var? Güldürmeyin beni. Ne saçma sapan bir iddia bu? Ben ortada akla yakın hiçbir sebep göremiyorum."</p>

  <p class="calibre12">"Öyle mi? Önce kıskançlıktan başlayalım. Eski karınız çok güzel ve cazibeli biri. Yaptığı ikinci evliliği bir türlü kabullenememiş olabilirsiniz. Ayrıca Selda hanımın çok zengin olduğunu bizzat siz itiraf ettiniz. Ondan boşanmakla geleceğe yönelik büyük bir serveti de kaybetmiş oluyordunuz. Polis dosyalarında kıskançlık ve para en sık rastlanan cinayet sebebidir. Başka nedenler de sıralayabilirim."</p>

  <p class="calibre12">"Çok komik," diye bağırdı Engin. "Ben de fakir biri değilim. Ayrıca biz Selda ile anlaşarak boşandık. Böyle bir niyetim olsaydı, boşanmaya kalkışır mıydım? Hem size cinayeti boğuştuğum kadın işledi diyorum."</p>

  <p class="calibre12">Gri elbiseli adam gülümsedi.</p>

  <p class="calibre12">"Bu kadını siz yaratmış olamaz mısınız?"</p>

  <p class="calibre12">"Unutmayın, saldırgan kadını gören üç şahit var. Buna ne diyeceksiniz?"</p>

  <p class="calibre12">"Evet ama üçü de aile fertleri. Üvey babasından hiç hoşlanmayan bir çocuk, henüz ifadesine başvuramadığımız bir kadın ve bu cinayette menfaati olabilecek eski bir koca. Tipik bir aile ortaklığı."</p>

  <p class="calibre12">"Siz çıldırmışsınız. Bin yıl kalsam aklıma gelmezdi.</p>

  <p class="calibre12">Hem bahsettiğiniz gayeye ulaşmak için cinayet işlemeye hiç gerek yok sanırım. Selda istese boşanırdı ve her şey biterdi."</p>

  <p class="calibre12">"Ya Doktor boşanmak istemediyse?"</p>

  <p class="calibre12">Engin bir an bocaladı, sustu. Cevap veremedi.</p>

  <p class="calibre12">Saçmalıyordu bunlar.</p>

  <p class="calibre12">Gri elbiseli adam, "Ayrıca apartmanın diğer katlarında yaptığımız ilk soruşturmada binaya giren yabancı kadını kimsenin görmediğini öğrendik," dedi. Engin bön bön adamın yüzüne baktı.</p>

  <p class="calibre12">"Peki, Selda'yı bu hale kim getirdi? Boynuna o müthiş darbeyi kim vurdu? Bunlar da mı tertip?" "Henüz emin değiliz," dedi adam. Engin çaresizlik ve hiddetle adamın yüzüne baktı.</p>

  <p class="calibre12">Bu kadar saçma bir sorgulama olamazdı. Neyin peşindeydiler bunlar?</p>

  <p class="calibre12">Fakat gri elbiseli adamın az sonra soracağı soru onu daha da fazla hayrete ve şaşkınlığa düşürecekti.</p>

  <p class="calibre12">"Siz Simka şirketinin avukatısınız, değil mi?"</p>

  <p class="calibre12">Bu çok garipti işte. Bu adamlarla yarım saat önce karşılaşmıştı. Kendisi hakkında bu kadar kısa sürede araştırma yapmaları olanaksızdı. Simka şirketinin avukatı olduğunu nereden öğrenebilirlerdi ki?</p>

  <p class="calibre12">Arkasından ne çıkacağını merak ederek, "Evet," diye fısıldadı.</p>

  <p class="calibre12">"Simka bir anonim şirket değil mi?"</p>

  <p class="calibre12">"Öyledir."</p>

  <p class="calibre12">"Şirketteki en büyük hisse kime aittir, söyleyebilir misiniz?" "Şirketin işlenen cinayetle ne alakası var kuzum?" "Siz lütfen soruma cevap verin."</p>

  <p class="calibre12">"Şirketi bildiğinize göre herhalde en büyük hissedarını da tanıyorsunuzdur. Söylememe gerek var mı?"</p>

  <p class="calibre12">"Avukat bey, hatırlatmama gerek yok, bu resmi ve kanuni bir soruşturmadır. Soruyu cevaplandırınız."</p>

  <p class="calibre12">Engin sinirli bir şekilde gülümsedi, sonra:</p>

  <p class="calibre12">"Ahmet Özveren adlı bir şahsa aittir."</p>

  <p class="calibre12">"Bu zatla iş münasebeti dışında bir yakınlığınız var mı?"</p>

  <p class="calibre12">Engin'in merakı gittikçe artıyor ve bugün yaşanan feci olayla sorular arasında bir ilişki kuramıyordu.</p>

  <p class="calibre12">"Çocukluk arkadaşımdır," diye mırıldandı. "Ortaokuldan." "Yani epey eskiye dayanan köklü bir ilişki, öyle mi?"</p>

  <p class="calibre12">Engin bir an düşündü. Anılarını toplamaya çalıştı. Gerçekten de Ahmet Özveren'i çok uzun yıllardan beri tanırdı. Seneler öncesinden. Sonra yolları ayrılmıştı. Seyrek karşılaşır olmuşlardı. Ahmet liseyi bitirince babasının yanında ticarete atılmış ve kısa sürede sivrilip zengin olmuştu. Hem de hatırı sayılır zenginlerden. Altı yedi tane şirketi vardı. Beş sene önce tesadüfen Divan Oteli'ndeki bir yemekte karşılaşmışlardı. Engin'in avukat olduğunu öğrenince yeni kuracağı Simka adlı şirketin kuruluş işlemlerini onun yapmasını istemişti.</p>

  <p class="calibre12">Engin de seve seve kabul etmişti bu teklifi. Sonra Ahmet şirketin daimi avukatlığını yapmasını önermişti. Ama şimdi düşündükçe, aralarındaki ilişkinin hiç de çocukluk yıllarına dayanan köklü ve samimi bir münasebet olduğunu söyleyemeyeceğini farketti. Çok farklı yaradılışta iki insandılar. Tabii zaman, çocukluk yıllarının o saf yakınlığını yok etmişti. Ahmet'i severdi, dürüst ve itibarlı bir insandı. Ancak aşırı zengin oluşunun yarattığı ufak tefek kaprisleri, şımarıklıkları vardı ama bunu da doğal karşılıyordu. Memurun sorduğu soruyu hatırladı.</p>

  <p class="calibre12">"Evet, eski bir arkadaşlık. Ama fazla samimi olduğumuz söylenemez."</p>

  <p class="calibre12">"Onun mesleki sırlarını bilir misiniz?"</p>

  <p class="calibre12">"Görevimin elverdiği ölçüde tabii."</p>

  <p class="calibre12">"Peki, Simka'nın faaliyet konusu nedir?"</p>

  <p class="calibre12">"Elektronik cihaz ithal ve ihraç eder."</p>

  <p class="calibre12">"Bilgisayarlar, televizyonlar, radyolar vesaire gibi mi?"</p>

  <p class="calibre12">"Evet, öyle."</p>

  <p class="calibre12">" Sadece o kadar mı ?"</p>

  <p class="calibre12">"Benim bildiğim bu."</p>

  <p class="calibre12">“İthal ve ihraç işlemlerini nasıl yapar?"</p>

  <p class="calibre12">"O aynı zamanda armatördür. Nakliye şirketleri de var. Sanıyorum mallan kendi şirketlerine kayıtlı gemilerle yapar."</p>

  <p class="calibre12">Gri elbiseli adam ellerini pantolonunun ceplerine soktu. Başını iki yana sallayarak: "Yanılıyorsunuz avukat bey," dedi. "Hepsi bu değil." "Ne demek istiyorsunuz?" "Ahmet Özveren'in bütün faaliyetleri bu değil demek istiyorum. Ayrıca şirketin en büyük hissedarı konusunda da yanılıyorsunuz. Ya da bize kasten yalan söylüyorsunuz." Engin Mert iyice bozulmuştu. Öfkeyle adama baktı.</p>

  <p class="calibre12">"Bana bu soruların içyüzü hakkında açıklama yapmazsanız, size cevap vermeyeceğim," diye homurdandı.</p>

  <p class="calibre12">Gri elbiseli adam omuzlarını kaldırdı. "Siz bilirsiniz. O halde, korkarım komiser sizi cinayet suçundan tutuklayacaktır. "</p>

  <p class="calibre12">"Çıldırmışsınız siz. Bu cinayeti benim üzerime yıkamazsınız. Olacak şey değil bu." "Buna pek emin olmayın. Yalnız cinayet değil, polisten bilgi saklamak, polisi yanlış yönlendirmek ve delilleri saklamak suçlarını da ilave edebiliriz."</p>

  <p class="calibre12">Engin çaresizlik içinde ellerini iki yana açarak, "Yahu neler oluyor, bir Allanın kulu çıkıp da olup bitenleri bana anlatmayacak mı? Bu konuşmalardan bir şey anlamıyorum," diye feryat etti.</p>

  <p class="calibre12">Gri elbiseli adam sinsi sinsi gülüyordu.</p>

  <p class="calibre12">"Simka'nın büyük hisseleri bir süre önce el değiştirdi. Bundan haberinizin olması gerekir. Siz şirketin hukuk müşavirisiniz, nasıl olur da durumu bilmezsiniz?"</p>

  <p class="calibre12">"Bundan hiç haberim yok. Yani Ahmet'in hisselerini devrettiğini mi anlatmaya çalışıyorsunuz? Peki kim almış?"</p>

  <p class="calibre12">"Dr. Şükrü Namlıoğlu."</p>

  <p class="calibre12">Engin donakaldı. Gözleri iri iri açıldı.</p>

  <p class="calibre12">"Hiç bilmiyordum," dedi. Ahmet'in Doktor'u tanıdığından da haberi yoktu. Adamın söylediği doğruysa çok garip, adeta inanılmaz bir rastlantıydı. "Hayret, çok şaşırdım. Peki siz nasıl öğrendiniz?" diye mırıldandı. Karşısındaki memur yeniden gülümsedi. "İşimiz bu."</p>

  <p class="calibre12">Aklı karışmıştı Engin'in<sup class="calibre15"><small class="calibre16"><span class="calibre17">A</span></small></sup>Saf saf, "Polis ne zamandan beri sıradan vatandaşın ticari hayatına karışır oldu?" diye sordu.</p>

  <p class="calibre12">Adam ellerini cebinden çıkararak göğsünde kenetledi. Yüzündeki gülümseme kaybolmuştu. Bir baş hareketiyle arkada duran ve sorgulamaya hiç karışmayan öteki sivili kastederek, "Biz polis değiliz," diye mırıldandı.</p>

  <p class="calibre12">Engin önce Başkomisere sonra da karşısındaki diğer adamlara baktı. Şaşırmıştı. "Değil misiniz? O halde ne sıfatla deminden beri beni sorguluyorsunuz? Kimsiniz siz?" "Biz ikimiz, Milli istihbarat Teşkilatı'na mensubuz." Genç avukat elindeki sigarayı tablaya bastırıp bir yenisini yaktı.</p>

  <p class="calibre12">Yüzü sararıverdi. Anlaşılan durum tahmininden de vahimdi. Bilmediği bir şeyler dönüyordu ortalarda. MİT müdahale ettiğine göre bu olayın siyasi bir boyutu olmalıydı. Birden boğuştuğu kızı anımsadı. Merdivenlerde konuştuğu dili anlamamıştı. Yabancı biri olduğu muhakkaktı. Olayları bir türlü zihninde şekillendirip toparlayamıyordu.</p>

  <p class="calibre12">Bir süre sessiz kaldı. Şaşkınlığını tam olarak üzerinden atamamıştı. Sonra titrek bir sesle, "Ne öğrenmek istiyorsunuz?" diye sordu.</p>

  <p class="calibre12">"Konuşmaya mı karar verdiniz?"</p>

  <p class="calibre12">Soruyu yine gri elbiseli adam sormuştu. Başkomiser ise salondan çıkmaya hazırlanıyordu. Engin polisin işinin bittiğini sezinledi. Anlaşılan sorgulamasını bundan böyle MİT elemanları yürüteceklerdi.</p>

  <p class="calibre12">"Tabii ki bildiklerimi söylemekliğim vatandaşlık görevim. Anladığım kadarıyla bu olay artık sıradan bir cinayet olayı değil." "Doğru."</p>

  <p class="calibre12">Ajan eğilip Engin Mert'in gözlerinin derinliklerine baktı. Sanki ruhunu okumak istiyor, doğrulan söyleyip söylemeyeceğini merak ediyordu.</p>

  <p class="calibre12">"Pekala... Ne öğrenmek istiyorsunuz?" "Her şeyi," dedi. "Bildiğiniz her şeyi." Engin ellerini iki yana açtı, yüzü gerildi. "Bakın, size defalarca bir şey bilmediğimi söyledim. Nedense anlamak ya da inanmak istemiyorsunuz. Bilmediğim bir şey hakkında nasıl konuşabilirim? En iyisi, siz ne öğrenmek istiyorsanız sorun, şayet verecek bir cevabım varsa yanıtlayayım." Ajan arkadaşına kaçamak bir bakış attı. Sessiz kalan diğeri başını salladı. "Öyle olsun," dedi gri elbiseli. Ceketinin düğmesini açtı, kravatını gevşetti. "Kızıl Cihad</p>

  <p class="calibre12">Örgütü hakkında ne biliyorsunuz?" Engin böyle bir örgütü ilk defa işitiyordu.</p>

  <p class="calibre12">Hafızasını zorladı, gazete ve siyasi dergilerde okuduğu haberleri düşündü. Bu örgütün adını bile işitmemişti.</p>

  <p class="calibre12">"Hiç duymadım," diye yanıtladı. "Demek duymadınız?" "Kesinlikle."</p>

  <p class="calibre12">"Ya Çöl Akrebi? Bu da size bir şey ifade etmiyor mu?" Engin başını iki yana salladı. "Hayır, etmesi mi lazımdı?"</p>

  <p class="calibre12">Şaşkınlığı gittikçe artıyordu. Endişesi ise yavaş yavaş paniğe dönüşmek üzereydi. Üzüntüsü kendinden çok Selda içindi. Galiba karısı Şükrü Namlıoğlu ile evlenerek başını büyük bir belaya sokmuştu. Doktor'un tekin biri olmadığı artık açıkça ortadaydı. Ajan kendinden emin bir,4esle:</p>

  <p class="calibre12">"Dr. Şükrü'nün bazı terörist Arap örgütleriyle irtibatını saptadık," dedi. "Yani bir tür örgüt elemanı mıydı?"</p>

  <p class="calibre12">"Pek öyle sayılmaz. Onlara yasa dışı yollardan kaçak silah sattığını düşünüyoruz." "Aman Allahım," diye mırıldandı Engin. "Kulaklarıma inanamıyorum. Bir hata yapmadığınıza emin misiniz? Zengin... Çok zengin bir adam olduğunu işitmiştim. Niye böyle pis işlere bulaşsın ki? Anlayamıyorum. Bir yanlışlık olmalı."</p>

  <p class="calibre12">"Hırs ve paraya olan açgözlülük. İhtirasın sınır tanımazlığı. Onun yarım kan Arap olduğunu biliyor muydunuz?"</p>

  <p class="calibre12">Engin bir kere daha şaşırmıştı.</p>

  <p class="calibre12">"Arap mı? İlk defa sizden işitiyorum bunu da."</p>

  <p class="calibre12">"Öyleydi. Babası Osmanlı ordusunda tabipmiş. Şam' da, Yemen'de görev yapmış. Birinci Dünya Savaşı bitince Suriye'de eşraftan birinin kızı ile evlenmiş ve ömrünün sonuna kadar da orada kalmış. Doktor Şükrü çocuklarının en küçüğü ve de tek oğlu. Onun da kendisi gibi doktor olmasını istemiş. Eğitim amacıyla İstanbul'a göndermiş. Yıl 1948. Şükrü Namlıoğlu İstanbul'da okumuş, tıbbiyeyi bitirmiş ve burada yerleşmiş." "Bir daha Suriye'ye dönmemiş mi?" "Daha eski yıllarda birkaç kez ailesini görmek için gittiğini biliyoruz."</p>

  <p class="calibre12">"Çok ilginç, bunları hiç bilmiyordum."</p>

  <p class="calibre12">Ajan başını iki yana salladı.</p>

  <p class="calibre12">"Şimdi bize yardımcı olacak mısınız?"</p>

  <p class="calibre12">"Ne diyebilirim ki? Elimden ne gelir?"</p>

  <p class="calibre12">"Bakın, size bazı ipuçları verdim, fakat oralı bile olmadınız."</p>

  <p class="calibre12">Engin dikkatle ajana baktı. Ne diyeceğini merak ediyordu. Gri elbiseli adam buz gibi soğuk bir sesle:</p>

  <p class="calibre12">"Biz, sizin de bu örgütle ilişkili olduğunuzu düşünüyoruz," dedi. Engin Mert az kaldı elindeki sigarayı düşürüyordu.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_5"></div>
</body>
</html>
