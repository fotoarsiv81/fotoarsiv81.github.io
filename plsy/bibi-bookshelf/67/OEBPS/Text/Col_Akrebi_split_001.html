<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos481"></p>

  <p class="calibre3"><span class="calibre8"><span class="bold"><span class="calibre9">BÖLÜM 1</span></span></span></p>

  <p class="calibre3" id="filepos650"><span class="calibre10"><span class="bold"><span class="calibre7">1</span></span></span></p>

  <p class="calibre11">ATAKÖY</p>

  <p class="calibre12">Engin Mert duşun musluğunu kapatarak soğuk suyun bedeninde yarattığı ferahlığı iliklerine kadar hissetti. Duş, yorgunluğunu biraz olsun almıştı. Hemen hemen bütün geceyi sevişerek geçirmişti.</p>

  <p class="calibre12">Küvetten dışarıya çıkarken, sırım gibi adaleli vücudundan su damlacıkları süzülerek banyonun seramik kaplı zeminini ıslattı. Küçük bir havluyla uzun dalgalı saçlarını kuruladı. Hava öylesine sıcaktı ki, vücudundaki su zerrecikleri daha şimdiden buharlaşıp kuruyordu adeta.</p>

  <p class="calibre12">Islak ayaklarıyla yatak odasına geçti.</p>

  <p class="calibre12">Bu pazar da gecikmişti. Konsolun üzerindeki Rolex saatini bileğine geçirirken, dün gece aceleyle çıkarıp iskemlenin üzerine fırlattığı gömleğine uzandı. Yan gözle yataktaki sevgilisine bir göz attı.</p>

  <p class="calibre12">Hürriyet gazetesinin yıldız falını okuyan Gamze'nin dolgun dudakları yan aralıktı. Üzerinde sadece koyu meme uçlarını ve bacak arasındaki kıllarını güçlükle örten beyaz iç çamaşırları vardı. Kara gözlerine pek uymayan, açık sarı saçlı, uzun boylu bir kızdı. Engin, saçlarını boyamasa, asıl saç renginin kendisine daha yakışacağı görüşündeydi. Ne var ki Gamze, sarışınların on bin metre yükseklikte daha sakinleştirici ve etkileyici bir imaj yarattıkları palavrasına inanan hosteslerdendi. Vücudu bir mankeninki kadar mütenasip ve bir kadında olması gerekli tüm çarpıcı yuvarlaklıklara sahipti. Zarafet ve çarpıcılığını korumak için boş vakitlerinde tenis oynar, dans eder, sabahları formunu korumak için koşar ve beğendiği her erkekle de yatardı. Allah bilir, kendisiyle tanıştıktan sonra da hayatına giren erkekler olmuştu. Ama bu Engin'in hiç umurunda değildi.</p>

  <p class="calibre12">İki ay önce Ankara'dan dönerken uçakta tanışmıştı onunla. Temyiz Mahkemesi'nden kazanılmış bir davanın huzuru ve sevinci içinde dönüyordu. İşte, o seferin görevli hosteslerinden biriydi Gamze Pekcan.</p>

  <p class="calibre12">Bir saat boyunca uçakta bakışıp kesişmişlerdi. Genç avukat, kızın kendisine ilgi duyduğunu sezinlemişti. Devamlı gülümseyen, mavi üniformalı, tatlı ve davetkâr bir hostesti...</p>

  <p class="calibre12">Atatürk Havalimanı'na indikten sonra Engin kızın terminaldeki uçuş ekibine ait bölümden çıkmasını beklemiş, onu yalnız görünce de yanına yaklaşarak akşam yemeğini birlikte yemeyi teklif etmişti.</p>

  <p class="calibre12">Kız hiç nazlanmadan ya da buluşmayı başka bir güne ertelemek gibi bahaneler aramadan, hemen kabul etmişti teklifini. Havaalanına en yakın otellerden biri olan Polat Renaissance'a götürmüştü.</p>

  <p class="calibre12">Kendine özgü bir kızdı Gamze.</p>

  <p class="calibre12">Engin'in o zamana kadar hiç rastlamadığı, değişik bir karakteri vardı. Yemekten sonra kahvelerini içerlerken, altı yıllık hosteslik yaşantısında karşılaştığı ilginç yolcuları anlatmıştı. Hikâyelerini anlatırken, büyük bir pervasızlıkla, cinsel ilişkilerini canlı fantezilerle süslemesini beceriyordu. Böyle birine ömründe rastlamamıştı. Hiç fartası furtası yoktu. Engin biraz şaşırmakla beraber kızın bu açık sözlülüğüne hayret etmekten kendini alamamıştı.</p>

  <p class="calibre12">Otelin lokantasından çıkınca doğru kızın yalnız yaşadığı evine gitmişlerdi. Hem de teklif ondan gelmişti. Kız kendini övdüğü kadar da vardı doğrusu; o gece uykuya daldıklarında şafak sökmek üzereydi.</p>

  <p class="calibre12">O günden sonra genellikle hafta sonlarını beraber geçirmeye başlamışlardı. Gamze'nin seferde olmadığı zamanlarda bazen hafta arası da kaçamak yapıyorlardı. Yani Engin, ayrıldığı karısının velayetinde kalan sekiz yaşındaki oğlunu almaya gitmemiş ve Gamze de o hafta sonu başka bir kente uçmamışsa.</p>

  <p class="calibre12">Bazen Engin'in bazen de Gamze'nin evinde buluşuyorlardı. Buna rağmen, iki ay içinde ilişkilerinin zayıfladığını, başlangıçtaki heyecanın kalmadığını hissetmeye başlamıştı Engin. Belki yatakta hâlâ birbirlerinden zevk alıyorlardı fakat ruhsal yakınlaşma olmuyordu bir türlü. Olmaması da normaldi. Duygusal yanı zayıf, dümdüz, sıradan bir kızdı Gamze. Hayata son derece objektif bir açıdan bakardı, hisliliği, romantik yanı hemen hemen hiç gelişmemişti. Asla kıskanç bir tip olmamakla beraber çok meraklıydı. Kendisi ile ilgili olsun olmasın çok soru sorardı. Bir de hayatı hep cinsellik ekseni etrafında döndürmesi, genç adamda yavaş yavaş bezginlik emareleri yaratmaya başlamıştı.</p>

  <p class="calibre12">Engin yeni bir yüz, yeni bir kişilik ihtiyacı duymaya başlamıştı. Fakat bunu asla beceremeyeceğini de biliyordu. Eski karısı Selda'yı hâlâ unutamamıştı. Evliliğinin yürümemesinin asıl suçlusu Selda idi. Dırdırları, küçük görmeleri, yerli yersiz iğnelemeleri çekilmez olmuştu ama o yine de bambaşkaydı. Hayatının hiçbir döneminde onun kadar etkileyici ve fiziksel cazibeye sahip birine rastlamamıştı.</p>

  <p class="calibre12">Genç adam, gömleğinin düğmelerini ilikleyip pantolonunu ayağına geçirdi. Yatağın kenarına oturarak çoraplarını giyerken, kız gazeteyi bırakarak sevgilisine döndü.</p>

  <p class="calibre12">"Sinemalarda Kevin Costner'ın yeni filmi oynuyor, haberin var mı?"</p>

  <p class="calibre12">Engin bu sorunun nereye varacağını sezinlemişti. Anlamamış görünerek, "Öyle mi?" dedi.</p>

  <p class="calibre12">"Gitmek ister miydin?" "Ne zaman?"</p>

  <p class="calibre12">"Bugün olabilir. Uçuşum yok."</p>

  <p class="calibre12">Kızın maksadının ne olduğunu hemen anlayıverdi Engin. Sıkıcı bir münakaşaya hazır olmalıydı.</p>

  <p class="calibre12">"Oğlumdan erken ayrılırsam gidebiliriz." Gamze gülümsedi. Dişleri inci gibiydi. "Bu lafın ne anlama geldiğini iyi bilirim ben. Y ani bugün sinemaya gidemeyiz demek istiyorsun." Tahrik edici bir şekilde dolgun dudaklarını büzdü. "Bu hikâyeleri çok dinledim. Sen ilişkide bulunduğum üçüncü boşanmış erkeksin. Hepsinin çocukları vardı. Bilirim, pazar günleri hep çocuklara ayrılır. Ya maça gidilir ya da sinemaya. Genellikle bir et lokantasında karın doyurulur, sonra da çocukların isteği yerine getirilir. Olan da hep bana olur. Yalnız kalırım. Terkedilmişlik gibi boktan bir duygu işte." Engin hiç sesini çıkarmamıştı. "Ama seni anlıyorum," diye mırıldandı Gamze. "Öyle olmalı. Tıpkı benim de senin bazen birden zuhur eden pazar seferlerini anladığım gibi."</p>

  <p class="calibre12">Gamze, sitem dolu bir bakış fırlattı sevgilisine. Gerçekte neyi kasdettiğini gayet iyi anlamıştı. Küskün bir çocukçasına surat astı.</p>

  <p class="calibre12">Engin giyinmiş olarak ayağa kalktı. Sırtını k ıza dönerek geniş camdan manzaraya baktı. Canı hiç didişmek istemiyordu. Bu pazarı oğluna ayırmakta kararlıydı. Gamze, birden yataktan fırlayarak yanına koştu, yarı çıplak vücudunu erkeğin bedenine yaslayarak, içindeki ihtirası ona yeniden taşımak isterken:</p>

  <p class="calibre12">"Gücendin mi bana?" diye sordu. "Yalnız kalmaktan nefret ediyorum. Tek isteğim seninle beraber olmaktı. Suç mu bu? Şimdi gitmen ille de gerekli mi? Akşama gidemez misin?" "Üzgünüm ama gitmem lazım. Okan'ı özledim. Evime uğrayıp kıyafetimi de değiştirmeliyim. Sonra da telefon ederek geleceğimi bildireceğim." Kız suratını ekşiterek:</p>

  <p class="calibre12">"Oğlunu buradan arasana," dedi. "Belki cici babası ile özel bir programı olabilir. Sana ihtiyacı yoktur."</p>

  <p class="calibre12">Engin, eski karısının evini Gamze'nin yanından aramak istemiyordu.</p>

  <p class="calibre12">Geçen ay iki kez bu hatayı yapmıştı. Telefon sırasında Gamze, her türlü dişiliğini kullanmış, onu çıldırtacak derecede tahrik etmiş ve oğluyla buluşmasını başka zamana ertelemeyi başarmıştı. Anlaşılan aynı oyunu yeniden sergilemek niyetindeydi.</p>

  <p class="calibre12">Gamze'nin yanından telefon etmeyecekti. Fakat kız, kedi çevikliğiyle komodinin üzerindeki telefonu kapmış, cihazı Engin'e uzatmıştı bile. Genç adam kaşlarını çatarak, istemeye istemeye numaralan tuşlarken, kız yeniden sırtüstü yatağa uzanmış, yarı çıplak vücuduyla sevgilisini kararından caydırabilmek için bacağını uzatarak kırmızı oje sürülmüş, bakımlı ayak parmaklarıyla pantolonunun fermuarının bulunduğu bölgeyi hafif tazyiklerle okşamaya başlamıştı.</p>

  <p class="calibre12">Kız bu numaranın daha evvel işe yaradığını biliyordu. Engin yataktaki kadına bir göz attı. Sol memesi daracık sutyenden fırlamış, bütün diriliğiyle meydana çıkmıştı. Genç adam gözlerini kızın çıplaklığından alamazken, içinden de inşallah telefonu Selda açmaz, diye dua ediyordu. O açarsa her zamanki takaza, iğneleyici lafları başlayacaktı yine. Emindi; ilk sözü "Yine mazeretin mi var? Çocuğu almayacak mısın?" sorusu olacaktı. Arkasından da, "Bunu oğluna nasıl yaparsın? Çocuk o kadar heyecanlı ki, dün gece babamla buluşacağım diye gözünü bile kırpmadı" demek olacaktı. Suçluluk duygusunu Engin'in içine yerleştirinceye kadar da konuşurdu ondan sonra, ihmalkârlığından dem vuracaktı. Çok haksız bir ithamdı bu ama ne yazık ki hep böyle olmuştu. Evliliklerini de bu haksız ithamlar ve Selda'nın davranışları yıkmamış mıydı zaten?</p>

  <p class="calibre12">O ilk yıllar çok mutlu geçmişti. Engin yetim olarak büyümüş bir insandı. Ailesi ve yakını yoktu. Kazancı da azdı. Selda ile üniversite yıllarında tanışmışlardı. Çok zengin bir ailenin tek çocuğu olan Selda için maddiyat problemi yoktu, ilk yıllarda ailesi ona alışılmışın dışında destek sağlıyordu. Önceleri bu durum pek bir sorun olmamıştı. Fakat yıllar geçtikçe Engin ezilmeye, karısının parasal baskısından bunalmaya başlamıştı. Bu durum genç avukatın ruhunda aşağılık kompleksi yaratmış, ciddi münakaşalara başlamışlardı ve sonuç boşanmaya kadar gitmişti. Engin mesleğinde ilerleyip bol para kazanmaya başlarken Selda da iki yıl sonra ünlü bir doktorla evlenmişti. Bu sabah şanslıydı. Telefonu oğlu Okan açmıştı. Bir süre şakalaştılar.</p>

  <p class="calibre12">Oğlunun ses tonunda nedense hafif bir burukluk, mahzun bir ifade sezinler gibi oldu. Karşılaştıklarında nedenini sormaya karar verdi.</p>

  <p class="calibre12">Gerçekten de çocuğuyla yeteri kadar ilgilenemediğini düşünmeye başladı.</p>

  <p class="calibre12">MacDonalds'da bir şeyler atıştırmaya, sonra da Akmerkez'deki sinemalardan birinde oynayan "Evde Tek Başına" türünden bir komediye gitmeye karar verdiler. Engin bu tür komedilerden hiç hoşlanmazdı ama oğlunun hatırı için katlanacaktı artık.</p>

  <p class="calibre12">Baba oğul anlaştılar; saat on ikiye doğru onu, Selda'nın şimdi oturduğu Etiler'deki evinden alacaktı. Engin'in acele etmesi gerekiyordu. Kılık kıyafetini değiştirmesi için, Erenköy'deki evine gitmeliydi. Saatine telaşla bir göz attı. Hemen çıkarsa ancak yetişebilirdi.</p>

  <p class="calibre12">Telefondaki konuşmayı dinleyen Gamze, ayağını Engin'in pantolonunun önünden çekti. Onun gideceğini anladı. Tahrik numarası bu kez yutmamıştı.</p>

  <p class="calibre12">Sesini çıkarmadı.</p>

  <p class="calibre12">Ağır ağır uzandığı yataktan kalktı, salınarak onu kapıya kadar geçirdi. Engin giderayak, akşama doğru telefon edebileceğini, ancak başka bir planı varsa uygulamakta serbest olduğunu söyledi. Kız, şimdilik bilmiyorum, demekle yetindi. Sevgilisini hafifçe yanağından öptü ve kapıyı ardından kapattı.</p>

  <p class="calibre12">Somurtuk bir yüzle yatak odasına döndü. Çarşafın üstüne yayılmış gazete sayfalarını iterek kendine yer açtı. Bir süre dalgın ve düşünceli yattı. Neden sonra komodinin üzerindeki telefonu kavrayarak bir numara çevirdi. Karşı tarafın zili çalıyordu.</p>

  <p class="calibre12">Telefonu açan adamın sesini tanıyınca, "Gitti," dedi. "Bu sabah onu evde tutamadım." Bir süre adamı dinledi. Sonra, "Nasıl istersen, hiç de fena fikir değil sevgilim," diye mırıldandı. "Ben de seni özlemiştim."</p>

  <p class="calibre12">Telefonu kapatıp yerine bırakırken, yatağın içinde uzun uzun gerindi.</p>

  <p class="calibre12">Pazar gününü boş geçirmeye hiç niyeti yoktu.</p>

  <p class="calibre12">Engin asansörden inince kavurucu temmuz güneşi altında park yerinde bıraktığı Honda'sına doğru yürüdü. Arabanın içi hamam gibi sıcaktı.</p>

  <p class="calibre12">Torpido gözünü açarak, güneş gözlüğünü aradı. Aklına geldi, gözlüğünü evrak çantasının içinde bırakmıştı. Arka koltukta duran deri çantasına uzandı. Çantayı çekip öne aldı. Tuhaf bir şey dikkatini çekti.</p>

  <p class="calibre12">Çantada dört dava dosyası vardı. Yazıhaneden çıkarken kendi elleriyle yerleştirmişti içine. Sanki biri dosyaları kurcalamış, yerlerini değiştirmişti.</p>

  <p class="calibre12">Dikkatle dosyaları inceledi. Hatta içlerinden herhangi bir evrakın alınıp alınmadığına baktı. Eksik yoktu. Hem kilitli arabanın içindeki çantasını kim kurcalayabilirdi ki? Anlamsızdı bu. Başını salladı, dudağını büzdü. "Yanılıyorum herhalde," diye söylendi. Kontağı çevirip, gaza bastı.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_1"></div>
</body>
</html>
