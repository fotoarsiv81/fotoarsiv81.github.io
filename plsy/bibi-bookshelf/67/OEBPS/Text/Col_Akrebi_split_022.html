<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos629525"></p>

  <p class="calibre14"><span class="calibre10"><span class="bold"><span class="calibre7">4</span></span></span></p>

  <p class="calibre11">AKŞAMÜSTÜ - ETİLER</p>

  <p class="calibre12">Polisler, Engin'in kapıları delik deşik, camları tuzla buz olmuş arabasının tamirciye çekilmesine yardımcı oldular. Bu haliyle Honda başına epey masraf açacaktı. Sinirleri gergin ve harap eve dönerken Engin arabayı satmayı bile düşünüyordu.</p>

  <p class="calibre12">İçeriye girince, Selda ona soğuk bir bira açtı. Engin, köpüklü buz gibi birayı susuzluğunu gidermek için yarısına kadar bir solukta içti. Genç kadın, karşısına oturup sabırla onun konuşmasını bekledi.</p>

  <p class="calibre12">Engin durumu ve şüphelerini kısaca ona özetledi.</p>

  <p class="calibre12">Engin Mert'in beyni allak bullaktı. Olaylara kendi açısından uygun ve mantıklı bir çözüm getiremiyordu. Simka'nın bazı yöneticilerinin yasa dışı işlere ve kaçakçılığa bulaştıkları sabit olmuştu; buna bir diyeceği yoktu. Fakat kendisinden istedikleri neydi? Şirketin avukatı olmasına rağmen dönen dolaplardan hiç haberi yoktu; öyleyse onu neden öldürmek istiyorlardı? Son olayla beraber hayatına kasdetmek için giriştikleri üçüncü teşebbüstü bu. Esaslı, inandırıcı ve mantıklı bir sebebi olmalıydı. Onları böylesine ürküten ne yapmış olabilirdi ki?</p>

  <p class="calibre12">Elindeki veriler gerçekçi bir tahmin yapmaya yeterli değildi. Nedeni bilmedikçe de akıl yürütmek anlamsız oluyordu. Polisin çok şey bildiği ama kendisine açılmadığının da farkındaydı. Hâlâ ne Ahmet Özveren ne de Erdal Cebeci hakkında tutuklama kararı çıkarmamışlardı. Daha ne beklediklerini anlamıyordu. Birasını içerken, sessizce kendisini seyreden karısına baktı. O da çok düşünceli görünüyordu. Birden hatırladı, yarın Dr. Şükrü'nün cenazesi kaldırılacaktı. Belki Selda'yı sessizliğe iten sebep oydu. Nitekim Selda, "Bugün eve dönmem lazım," diye mırıldandı isteksizce. "Şart mı?" Genç kadın başını salladı.</p>

  <p class="calibre12">"Cenaze ile ilgili bazı hazırlıklar yapmalıyım. Ne olursa olsun, ölen kocamdı. Zaten tatsız ve skandal teşkil eden ölümü için kimbilir ne dedikodular çıkarmışlardır. Formalite de olsa, arkasından bazı görevleri yerine getirmek zorundayım. Sonra buraya, cinayet gecesi pek apartopar geldik. Ne benim ne de Okan'ın cenazeye giderken sırtımıza giyeceğimiz uygun giysilerimiz yok. Eve dönüp eşya almalıyım."</p>

  <p class="calibre12">"Haklısın," dedi Engin. "Ama geceyi orada geçirmenize asla müsaade edemem." "Anlaştık sevgilim. Ayrıca senin gelmene de gerek yok. Araban da tamirde, ben bir taksiyle giderim, dönüşte de benim BMW'yi alırım. Seninki tamirden çıkıncaya kadar onu kullanırız." Engin tedirgin, sordu:</p>

  <p class="calibre12">"Eve girmeye korkar mısın? Ne de olsa orada çok tatsız şeylere tanık oldun."</p>

  <p class="calibre12">"Hayır, kesinlikle korkmam."</p>

  <p class="calibre12">"Ya Okan? Onu da götürmek istiyor musun?"</p>

  <p class="calibre12">"Burada seninle kalsa daha iyi olur. O eve girip korkunç cinayeti hatırlamasını istemiyorum. Hâlâ olayın etkisinde olduğunun farkındayım. Dışarı vurmamakla beraber gece uykusunda kabus görür gibi titrediğine şahit oldum. Burada kalmasını tercih ederim." "Dert etme. Ben onunla ilgilenirim." "Anlaştık öyleyse."</p>

  <p class="calibre12">"Ne zaman gitmeyi düşünüyorsun? Şimdi mi?" "Akşam üstüne doğru. Şimdi öğle vakti ve hava sıcak. Güneş biraz çekilsin, sonra çıkarım. Şimdi sana yiyecek bir şeyler hazırlayayım. Acıkmışsındır."</p>

  <p class="calibre12">"Hayır Selda. Hiç aç değilim. Siz yiyin." "Okan'a yedirdim zaten, benimse hiç iştahım yok." Engin'in içinde bir huzursuzluk vardı.</p>

  <p class="calibre12">"Selda," dedi. "İstersen aşağıdaki polislerden birini yanına katayım. Daha emniyette olursun ve benim de içim rahat eder." Selda gülümsedi. "Hiç gerek yok. Burada kalmaları daha iyi. Zaten saldırganların hedefi ben değilim. Onların zoru seninle."</p>

  <p class="calibre12">Engin ısrar etmedi. Selda'nın bu isteği hoşuna gitmemişti ama karısı haklıydı, evinde yapacağı bir yığın iş olmalıydı. Kendini yorgun hissediyordu. "Ben biraz uzanacağım," dedi. Yatak odasına gidip kendini yatağın üzerine attı. Göz kapakları yorgunluktan ve yaşadığı gerilimden kapanmak üzereydi. Selda'nın yanı başına uzanıp, saçlarını okşamaya başladığını hissetti. Yeniden ele geçirdiği mutluluğunu doya doya yaşamak istiyordu.</p>

  <p class="calibre12">Taksiyle Etiler'deki evine giderken durumunu, geleceğini düşünme imkanı bulmuştu Selda. Önünde zor günler olduğunu biliyordu. Çetin ve sıkıntılı geçecek günler. Ufak tefek bazı sıkıntılara göğüs germesi gerekecekti. Engin'i seviyordu, yaşamı yeniden renk ve heyecan kazanmıştı. Kocasının da tıpkı eski günlerdeki gibi taze ve güçlü duygularla karşılık vermesi, aşkının devam etmesi çok güzeldi. Zaman onları törpülemiş ve geçirdikleri deneyimler daha da olgunlaştırmıştı. Yeniden evlenmeleri Okan için de çok iyi olacaktı. Saatine baktı. 17'yi on geçiyordu. Evini ne halde bulacağını bilmiyordu. Dr. Şükrü'nün öldürüldüğü gün evin altı üstüne getirilmişti. Giren çıkan polisin haddi hesabı olmamıştı. Kimbilir ne kadar pislenip kirlenmişti koca ev. Hizmetçi kıza Erenköy'den telefon ederek bir süre gelmemesini tembih etmişti. Cenazeden sonra uygun bir zamanda esaslı bir temizlik yapıp evi kapatmaya kararlı idi. Hatta satmayı bile düşünüyordu. Hayatlarının bundan sonrasını Engin'le beraber Erenköy'de geçirmeyi planlamışlardı.</p>

  <p class="calibre12">Eşyalarını toparlaması, eve kabataslak bir çekidüzen vermesi, havalandırması en fazla bir saatini alırdı. Yaz günleri uzundu, hava geç kararıyordu. En geç yedi buçuğa doğru Erenköy'e dönerim, diye düşündü.</p>

  <p class="calibre12">Taksiden inip apartmana girerken içinin ürperdiğini duyumsadı. Şans eseri girişte komşulardan kimseye rastlamamıştı. Konuşacak, taziyet kabul edecek gücü kendinde bulamıyordu.</p>

  <p class="calibre12">Anahtarı kilitten çıkarıp daireye adımını atarken havasız ve sıcak evde garip bir kokuyla karşılaştı. Tanıdı bu kokuyu hemen. Kan kokuşuydu!</p>

  <p class="calibre12">Dr. Şükrü'nün öldürülmesi sırasında vücudundan sızan kanın kokusu evin her yanına sinmişti sanki. Genzi bu tatsız kokuyla doldu.</p>

  <p class="calibre12">Titremekten kendini alamadı.</p>

  <p class="calibre12">Olay bütün dehşetiyle beyninde canlandı.</p>

  <p class="calibre12">Evde çıt çıkmıyordu. Boş eve, mevcut eşyalara, ölüm sessizliği sinmişti sanki. Antredeki antika duvar saatinin her zaman kendisini rahatsız eden tik-takları bile kesilmiş, saat durmuştu.</p>

  <p class="calibre12">Ürkerek duraladı. İlk defa içinde yalnız geldiğinden dolayı pişmanlık hissetti. Keşke Engin'i de yanıma alsaydım diye geçirdi aklından. Kendi evi ona ürperti veriyordu. "Cesur ol, korkacak bir şey yok," diye söylendi içinden. Sonra sokak kapısını kapatarak, içeriden kilitledi.</p>

  <p class="calibre12">Evde üstünkörü bir temizlik bile yapamayacağını anladı. Ağır ağır yatak odasına doğru ilerledi. Bir bavul çıkarıp önce giysilerini toplamalıydı.</p>

  <p class="calibre12">Evin içindeki koku gittikçe ağırlaşıyordu. Pencereleri açıp evi havalandırmalıydı. Olaydan sonra evde temizlik yapılmadığı, pencereler kapalı kaldığı için sinen kokunun ağırlaşması normaldi.</p>

  <p class="calibre12">Yatak odasının perdelerini çekerek iki kanadı ardına kadar açtı. Odaya dolan sıcak ve temiz havayı ciğerlerine çekti. Genzindeki o tatsız kan kokusu hafiflemişti. Gardrobun üzerindeki mavi bavulunu indirdi, ihtiyacı olabileceği giysilerini rastgele içine tıkmaya başladı. Buruşmalarına aldırmıyordu, nasıl olsa Engin'in evinde iç huzuru ile ütü yapardı. Gıcırtıyı da ilk kez o anda duydu. Yanılıyor muyum acaba, diye kulak kabarttı. Ses bitişikteki odadan gelmişti sanki, imkansızdı bu.</p>

  <p class="calibre12">Evin boş olduğunu biliyordu. Kimse olamazdı. Yerine mıhlanıp kaldı. Dikkatle dinlemeye devam etti. Yüzü birden al al olmuş, kanındaki adrenalin hızla yükselmeye başlamıştı.</p>

  <p class="calibre12">Kimse olamazdı; belki ses filan da yoktu. Yanılmıştı. Aşın sıcaktan ahşap eşyalar genleşir bazen böyle sesler çıkarırdı. Öyle olmalıydı, genleşme sesiydi bu duyduğu. Başka ne olabilirdi?</p>

  <p class="calibre12">Madem ahşap çatırtısıydı, niye korkmaya başlamıştı öyleyse? Korkması için bir neden olmamalıydı. Evet, bu evde bir cinayet işlenmişti ama ürkmemeliydi; her evde bir ölüm vakası olabilirdi. Doğum da ölüm de hayatın bir gerçeği idi. Ölümden korkulmazdı. Kımıldamadan bir süre durdu. Sesin yinelenmesini bekledi.</p>

  <p class="calibre12">Ses kesilmişti. Şehrin, açık pencereden akseden uğultusundan başka hiçbir şey gelmiyordu kulağına.</p>

  <p class="calibre12">Herhalde, o sesi ben uydurdum, diye düşündü. Tedirginliğinin yarattığı bir kuşkuydu sadece. Eşyalarını bavula tıkmaya devam etti. Acele ediyordu ve huzursuzdu. Birkaç parça da Okan için giysi alarak bir an önce terketmek istiyordu burayı. Bavulu kapattı". Şimdi Okan'ın odasına geçecekti. Çıtırtı.</p>

  <p class="calibre12">Aynı ses... Az önce duyduğu tahta gıcırtısı. Sanki bir dolap kapağının açılırken ya da kapanırken çıkardığı ses.</p>

  <p class="calibre12">Yoo, bu tahta genleşmesi değildi!</p>

  <p class="calibre12">Dişleri kenetlenir gibi oldu. Bu evde biri vardı!...</p>

  <p class="calibre12">Korkudan kalbi duracak gibi oldu. Eve kendinden başka birinin girmesi olanaksızdı. Sokak kapısı kilitliydi ve kilidi bizzat kendisi açarak girmişti içeriye. Evin üç anahtarı vardı. Biri kendinde, biri Okan'da biri de ölen kocasındaydı. Evin daimi hizmetkârı Ayşe'de anahtar bulunmazdı. Yine de aklına ilk o geldi. "Ayşe," diye seslendi.</p>

  <p class="calibre12">Cevap alamadı. Alamayacağını da biliyordu. Kadın evde temizlik yapıyor olsa gelişini duyması lazımdı. Hem evin içindeki ağır koku, havasızlık ve dağınıklık kadının gelmediğinin açık deliliydi.</p>

  <p class="calibre12">Acaba hiç ummadığı biri Şükrü'deki anahtarı ele geçirmiş olabilir miydi? Çok zayıf bir olasılıktı bu da...</p>

  <p class="calibre12">Aklı karıştı iyice. Korkudan doğru düzgün düşünme yeteneğini kaybetmeye başladı. Ruhunu kaplayan korku, beynine birtakım saçma sapan hortlak hikâyeleri çağrıştırıyordu. Tüyleri diken diken oldu, adaleleri kasıldı, gözleri büyüdü, bakışları yatak odasının ardına kadar açık kapısına çevrildi. Duyduğu o ses hemen kapının civarındaydı şimdi. Yoksa o garip sesleri çıkaran kocasının hayaleti miydi? Evet, bir hortlak olabilirdi, ancak bir hortlak. Kısa süren evliliği boyunca bir türlü anlaşamadığı Şükrü'nün hayaleti... Şükrü geri gelmişti galiba!</p>

  <p class="calibre12">Mantığı kabul etmek istemedi bu düşünceyi. Hortlak diye bir şey olmazdı. Saçmalıyordu!... Taş kesilmişti adeta.</p>

  <p class="calibre12">Koridordaki sesi daha net duyuyordu şimdi. Hem çatırtı filan değildi bu ses. Ayak sesleriydi... Yürüyen her kimse, çıplak ayak olmalıydı. Çıplak ve ıslak ayakla yürüyordu. Çıplak tenin zeminde çıkardığı şapırtıları işitiyordu. Boğazı kurudu. Donakalmıştı. Yaklaşıyordu. Bir adım, bir adım daha.</p>

  <p class="calibre12">Ağır ve temkinli ama güvenli. Odadaki varlığından hiç çekinmeden. Ancak hortlaklar çıplak yürürdü. Bu bilgiye nereden sahip olduğunu çıkaramadı. Ama normal bir insan yürüyüşü değildi bu. Ve koridordaki "şey" bir iki saniye sonra kapının eşiğinde görünecekti.</p>

  <p class="calibre12">Çığlık atamadı. Sesi çıkmıyordu. Ağzı açık kaldı. İnanamıyordu bir türlü. Tıpkı o çiftlik evinde yaşadığı korkuya kapılmıştı. Orada sebep zifiri karanlıktı, burada da hortlak gerilimi. Hortlak... Ölünün dirilmesi... Olacak şey miydi bu?</p>

  <p class="calibre12">Müspet düşünceli hayal ve safsataya inanmayan bir kadındı Selda. Hortlak hikâyesi her zaman beyninin uydurduğu fantastik masaldı. Gerçek yaşamda ne hortlak olurdu ne de hayalet. Bir düştü kendisininki...</p>

  <p class="calibre12">Son bir gayretle, "Kim var orada?" diye bağırdı.</p>

  <p class="calibre12">Ayak sesleri kesildi.</p>

  <p class="calibre12">Yerini derin ve ürpertici bir sessizlik aldı. Açık pencereden akseden şehir uğultusu olmasa kendini başka bir dünyada sanacaktı. Evde çıt çıkmıyordu.</p>

  <p class="calibre12">Selda tekrar, "Kimsen çık ortaya," diye fısıldadı. Evet, bağırma değil, ancak fısıldayabilmişti. Ondan bile şüpheliydi. Belki de, söylemek İstediğini beyni algılıyordu sadece. Dışarıdaki varlık, her ne ise cevap vermiyordu. Yine sessizlik kaplamıştı etrafı. Bu gergin bekleyişe tahammül edemezdi. Bir tehlike varsa kendini savunmalıydı. Odanın içinde kendini koruyacak bir araç aradı. Sesin kaynağını dinleyip hortlak diye yorumladığı için kendine kızmaya başlamıştı. Hortlak ne demekti? Bu devirde hortlağa inanacak değildi ya? Olsa olsa bu kanlı, canlı fakat kötü niyetli biri olmalıydı.</p>

  <p class="calibre12">Hırsız ihtimali bir an bile aklına gelmedi; hırsız olsa hemen kaçardı. Dışarıda canına kasdedecek bir düşman olmalıydı. Evet, o kadın!...</p>

  <p class="calibre12">Çöl Akrebi denilen kadın... Bir defa öldürmeye teşebbüs etmişti zaten. Şimdi şansını bir daha deniyor olmalıydı. Eve girmeyi nasıl başarmıştı acaba? Şükrü'nün anahtarı!... Evet, her nasılsa o anahtarı temin etmiş olmalıydı. Tehlike yok diye yalnız gelmekle ne büyük aptallık etmişti.</p>

  <p class="calibre12">Hayıflanacak, pişmanlık duyulacak zaman değildi. Bir saldırıya hazırlıklı olmalıydı. Ama nasıl? Onunla teke tek mücadele şansı hiç yoktu; bunu daha önceden tecrübesiyle öğrenmişti.</p>

  <p class="calibre12">Çaresizlik içinde gözleri etrafı taradı. Yatak odasında, tuvalet masasının üstündeki parfüm şişelerinden başka bir şey yoktu.</p>

  <p class="calibre12">Çaresiz ve ümitsiz bakışları kapı ağzına takıldı ve o "şey"i gördü.</p>

  <p class="calibre12">Önce gördüğüne inanamadı. Gözleri dehşetle açıldı.</p>

  <p class="calibre12">Çöl Akrebi değildi.</p>

  <p class="calibre12">Dr. Şükrüydü. Ölü kocası...</p>

  <p class="calibre12">Olacak şey değildi bu. Hayal gördüğünü sandı. Deminden beri hortlak fikrine beyni takılıp kalmıştı; herhalde bir halüsinasyon görüyor, aslında mevcut olmayan bir varlığı beyninde şekillendiriyordu.</p>

  <p class="calibre12">İçinden bağırmak, avaz avaz çığlık atmak istedi, başaramadı. Hayalet iki metre ileride kapının eşiğinde durmuş, sırıtarak bakıyordu. Selda gözlerini kapadı. Oradaydı ama bunu hissedebiliyordu. Yalnız görmekle kalmamış, şapırtılı ayak seslerini de duymuştu. Dehşet içinde gözlerini açtı. Bakınca hayalin kaybolacağını sanmıştı. Hayır, orada duruyordu işte... Nefret ettiği yüzü eskisi gibiydi. Dolgun yanaklar, kalın dudaklar, domuzu andıran yassı burun ve küçük gözleriyle...</p>

  <p class="calibre12">Alın kemiğini delip paralayan kurşun yarası pis ve derin bir oyuk olarak duruyordu ama cinsel organları sapasağlam ve dimdikti. Dr. Şükrü çırılçıplaktı.</p>

  <p class="calibre12">Olanaksızdı bu. Hiçbir izahı da olamazdı. Cinayetten sonra teşhis için onun cansız vücudunu göstermişlerdi. Ölmüştü o. Polislerin cesedi morga götürdüklerini biliyordu ve yarın onun cenaze töreni vardı. Sonsuzluğa kadar onu toprağa gömeceklerdi. Öyleyse? Karşısındaki varlık sadece hortlak olabilirdi. Evet, Dr. Şükrü hortlayıp geri gelmişti. Bunun başka açıklaması yoktu. Selda bu kadarına dayanamazdı. Bayılacağını hissetti. Yerinden kımıldayamıyordu ve yeniden taş kesilmişti. Beyni adeta durmuş, düşünceleri felç olmuştu. Gözleri büyülenmiş gibi karşısındaki hortlağa takıldı. Her an düşüp bayılabilirdi artık. Hortlak hareket ediyordu. Odanın ortasına doğru birkaç adım attı. Yerdeki kalın yün halının üzerinde bile çıplak ayaklarından çıkan "şapırtıları duyabiliyordu. Hiç kalın halı üzerinde ıslak ayak şapırtıları işitilir miydi? Gözleri hortlağın ayaklarına takıldı. Kuruydu... Kalbinin durmasından endişeleniyordu. Biri dış kapıyı yumrukluyordu galiba. Evet, kapı yumruklanıyordu. Duyduğu sesler netti. Ama Dr. Şükrü gürültüyü duymuyor gibiydi ya da aldırmıyordu.</p>

  <p class="calibre12">Dışarıdakiler neden kapıyı kırıp girmiyorlardı acaba? Daha ne bekliyorlardı sanki? Mutlaka evi gözetleyen, hâlâ Kontrol altında tutan polisler olmalıydı. Belki de korkacağını düşünerek, gizlice peşinden gelen Engin'di.</p>

  <p class="calibre12">Hortlak ise hâlâ sırıtıyordu.</p>

  <p class="calibre12">Sonra kollarını genç kadına doğru açtı. Kapıdaki yumruk seslerinden etkilenmişe benzemiyordu. Selda ilk günden beri kocasından hoşlanmamış, ondan uzak durmuştu. Tam bir kabustu evlilikleri. Ve kocası şimdi geçmişin intikamım almak için cehennemden geri dönmüştü. Evet, Şükrü intikam almak istiyordu.</p>

  <p class="calibre12">Genç kadın neden sonra kapıyı yumruklayan filan olmadığını kavradı. Duyduğu sesler kendi kalbinin gümbürtüsüydü...</p>

  <p class="calibre12">Dr. Şükrü upuzun diliyle kalın dudaklarını yaladı. Dili şimdiye kadar hiç görmediği kırmızılıktaydı. Sivri, çatal uçlu, şeytan dili gibi.</p>

  <p class="calibre12">"Gel buraya. Yaklaş bana orospu!" dedi. Hortlak konuşabiliyordu da! Bu sesi hiç unutamazdı. İki yıl nefretle katlandığı adamın sesi. Gözlerindeki şehvet ve arzuyu gayet net görebiliyordu. Hortlak çılgınca onu arzulu-yordu. Anlamamak olanaksızdı. Hayattayken yapamadığını şimdi deneyecek, zorla ırzına geçecekti. Genç kadın bağırmak, çığlıklar atmak istiyordu. Fakat nafile, gırtlağından hiç ses çıkmıyordu. Kulaklarına en ufak bir haykırış aksetmedi.</p>

  <p class="calibre12">Islak dudakları parıldayan hortlak, "Beni istemiyorsun, değil mi? Evliliğimiz boyunca benden hep kaçtın. Kendini bir kerecik bile bana vermedin. Bunun acısını senden çıkarmayacağımı mı sandın? Şimdi bütün o günlerin intikamını alacağım. Artık elimdesin. İnleteceğim seni. Sana sahip olurken çok acı duyacaksın. Bu azap bitsin diye bana çok yalvaracaksın," diye homurdandı. Selda'nın dili tutulmuştu.</p>

  <p class="calibre12">Hayatında hiç böyle bir şeyle karşılaşmadığı için ne yapacağını da kestiremiyordu. Sadece gerçek olamaz, diye düşünüp duruyordu. Hortlaklar konuşamazdı. Ama kocasının madeni bir hırıltı gibi çıkan sesini çok iyi duymuştu. Belki gözlerini kapar, içinden ona kadar sayarsa, açtığında karşısında olmayacak, gerçek yaşama yeniden dönecekti. Fakat korkudan ve vücudundaki ataletten gözlerini bile yumamıyor-du.</p>

  <p class="calibre12">"Hain orospu!... Benden kurtulur kurtulmaz eski kocanla düzüştün, değil mi? Hâlâ onu seviyorsun. Bunu affedemem. İşte şimdi avucumun içindesin. Emrediyorum sana. Soyun... Bütün üstündekilerini çıkar, çırılçıplak kal. Benim gibi..." Hayaldi bu, ya da bir düş!</p>

  <p class="calibre12">Belki bu evde bulunması bile düştü. Gerçek olduğuna inanmak istemiyordu. Bir yerini çimdiklemek istedi. Sıçrar, uyanır, bu kabus biterdi. Ama yapamadı. Dr. Şükrü yaklaşıyordu. Bir adım, sonra bir adım daha attı. Üstüne geliyordu. Hayır, hayır... Beyni devamlı aynı uyarıyı yapıyordu, gerçek yaşamda hortlak olmazdı. O canlıydı. Yaşıyordu ve her nasılsa ölmemişti.</p>

  <p class="calibre12">Selda güçlükle geriledi. Gözleri kocasının alnındaki derin ve çirkin, simsiyah görünümlü kurşun oyuğuna takıldı. O kurşunu yiyen insanın beyninin parçalanmış olması gerekmez miydi?</p>

  <p class="calibre12">Kenetlenmiş dişlerinin arasından, "Sen ölü olmalısın," diye fısıldadı. Bir adım daha geri çekildi.</p>

  <p class="calibre12">Açık pencereden içeriye akseden akşam güneşinin ılık ışığı hortlağın arkasından aksediyordu. Çırılçıplak vücudu sanki saydamdı. Hortlağın vücudundan girip çıkan güneş ışınlarının halı üzerine ışıldaması, Selda'nın beynindeki son şüphe kalıntılarını da silip götürdü. Hiçbir insan vücudu böyle saydam olamazdı. Gerçek bir hortlakla karşı karşıya olduğunu anlamıştı artık. "Haydi, uzatma tatlım, soyun, işe şu güzel memelerini sivri uçlu dilimle yalayarak başlayacağım. Eskiden hep bunu ister, hayal ederdim." "Olamaz," diye inledi Selda.</p>

  <p class="calibre12">Gözleri kararıyor fakat elinden hiçbir şey gelmiyordu.</p>

  <p class="calibre12">Yine o şapırtılı ayak seslerini duydu. Belki hortlakların yürüyüşüne özgü bir şeydi. "Ulan orospu, ne duruyorsun, soyunsana! Seni kullanacağım diyorum. İşitmedin mi? Seninle işim bitince bir hafta yürüyemeyeceksin, oturamayacaksın ve beni asla ama asla unutamayacaksın. Gecikmiş bir gerdek gecesi olacak bu. Hiç bitmeyecek de! Her gece geleceğim ve koynuna gireceğim. Evet, her gece... Benden asla kurtulamayacaksın. Sana o sevgilinin yatağında bile sahip olacağım. Artık benden kaçamayacaksın. Ta sonsuza kadar her gece ırzına geçeceğim."</p>

  <p class="calibre12">Selda'nın gözleri kararıyordu. Bayılmak belki bir kurtuluştu. Kendinden geçerse her türlü acı ve sıkıntıdan uzak olabilecekti. Ama haydamıyordu ve şehvetten gözü dönmüş hortlak, arzu ile kendisine yaklaşıyordu.</p>

  <p class="calibre12">Dr. Şükrü -ya da hortlak- çıplak tabanları üzerinde sallanıyordu, sanki içinden yükselen, yalnızca kendisinin duyduğu çılgın ve şehevi bir müziğin temposuna uyar gibi kendinden geçmişti. Çok yakınına gelmişti artık ve vücudundaki o anlaşılmaz saydamlığa karşın, kanlı canlı, diri ve şehvetten kudurmuş bir haldeydi. Hortlak gözlerini kapattı. Ne yapıyordu acaba?</p>

  <p class="calibre12">İki saniye, beş saniye, on saniye... Hâlâ öyle duruyordu. Kımıldamadan... Sanki enerji depoluyordu.</p>

  <p class="calibre12">Selda neden sonra farkına vardı. Hortlağın cinsel uzvu şaşılacak derecede irileşmişti. Normal boyutların çok ötesinde! Sanki isteyerek uzvunu büyütüyordu. Hayatında hiç böyle bir şeye şahit olamamıştı. Ödü koptu. Sonunun geldiğini anladı. Böyle bir tecavüze katlanamazdı. Erişebilse, kendini açık camdan aşağıya atmaya bile razıydı... Ah, bir hareket edebilseydi... Ama mıhlanmış gibi, yerine çakılıp kalmıştı. Hortlak birden gözlerini açtı. Göz bebekleri kıpkızıl olmuştu. Tıpkı şeytan gözleri gibi. Birden yaratığın göz kapakları ardında garip bir şey daha farketti. Bir hareket... Göz kapakları gözün yuvalarında değildi artık. Gözleri yok olmuştu. Böyle bir değişime inanmak istemiyordu. Göz kapakları altında derin kara boşluklar oluşmuştu. Boş göz çukurları...</p>

  <p class="calibre12">Selda her an çıldırabileceğini hissetti. Belki çıldırmıştı da farkında değildi.</p>

  <p class="calibre12">Gücü kalmamıştı artık. Dizlerinin titrediğini, her an yere yuvarlanacağını ve sonunun geldiğini duyumsadı.</p>

  <p class="calibre12">"Öp beni," diyordu, korkunç yaratık.</p>

  <p class="calibre12">Şeffaf, uzun tırnaklı ellerini uzattı, Selda'nın ipek bluzunu çekti. Tek bir hareketle... Hayret, genç kadın bir anda üstündeki bütün giysilerin kaybolduğunu gördü. İnanamayarak üstüne başına baktı. Hortlağın karşısında çırılçıplak kalmıştı.</p>

  <p class="calibre12">Utanma duygusunu farkedemeyecek kadar korku kaplamıştı benliğini. Bu korkunç kadere rıza göstermekten başka yapacağı bir şey kalmamıştı.</p>

  <p class="calibre12">Acayip yaratık yanağına dokundu. Eli nemli ve buz gibiydi. Vantuz gibi uzanan etli dudakları genç kadının ağzına yaklaştı. Pis bir koku kapladı etrafı. Koku ağzından geliyordu. Eve girdiğinde hissettiği kan kokusu değildi bu. İğrenç bir soluk kokusu. Ciğerlerinden yükselen ekşi ve bayat bir koku. Onun gibi Arap asıllı insanların sevdiği acılı ve sarımsaklı, katlanılmayacak kadar iğrenç bir koku. Boğulacak gibi oldu.</p>

  <p class="calibre12">Karnına bir sertlik dayandı. Bunun ne olduğunu anlamıştı Selda. Yaratık ırzına geçmek üzereydi.</p>

  <p class="calibre12">Önce insan kulağının zor duyabileceği bir çığlık çıktı ağzından. Sonra birbiri ardına yüksek ve canhıraş feryatlar yükseldi boğazından. Camları, aynaları titretecek cinsten feryatlar. O acayip uzvun karnını delercesine içine girdiğini hissetti. Son hızla tarifsiz bir boşluğun karanlıkları içinde kayboldu. Sonu gelmişti. Demek ölüm, bilinmeyen bir boşluğa böyle bir geçişti.</p>

  <p class="calibre12">Her şey silindi, buharlaştı. Bir el omzuna dokundu.</p>

  <p class="calibre12">Dehşetle silkindi Selda. Bütün vücudu terden sırılsıklamdı. Gözlerini araladı. Engin yanı başındaydı. Sevgilisinin endişe ile yüzüne bakan gözlerini gördü. Çok şükür onun gözleri yerindeydi.</p>

  <p class="calibre12">"Uyan sevgilim, uyan. Korkulu rüya görüyorsun galiba," diye mırıldanıyordu. Top gibi yataktan fırladı. Kalbi gümbür gümbür çarpıyordu. Bir an nerede olduğunu kavrayamadı. Erenköy'deki Engin'in evinde, yatağın içindeydi. "Neredeyim?" diye boğul urcasına sordu.</p>

  <p class="calibre12">"Buradasın sevgilim. Yanı başımda, yatağımızda. Sanırım kötü bir rüya gördün." "Hortlak nerede?"</p>

  <p class="calibre12">"Hortlak mı? Ne hortlağı? Neden bahsediyorsun sen?" Selda hâlâ tam olarak kendine gelememişti. Şaşkın şaşkın etrafına bakmıyordu.</p>

  <p class="calibre12">"Gitmeyeceğim. O eve gitmeyeceğim." "Hangi eve hayatım?" "Etiler'e."</p>

  <p class="calibre12">"Tamam hayatım, tamam. Gitme tabii. Senin yerin benim yanım. Geçti hepsi. Sakin ol.</p>

  <p class="calibre12">Burada kal, seni hiç bırakmayacağım."</p>

  <p class="calibre12">Engin karısına sarıldı. Selda'nın yüzü sapsarıydı. "Rüyamda onu gördüm. Hortlamıştı ve bana tecavüze yelteniyordu."</p>

  <p class="calibre12">"Kim?"</p>

  <p class="calibre12">"Şükrü."</p>

  <p class="calibre12">"Rüyaydı, sadece rüyaydı gördüğün." "Saat kaç?" "Dörde geliyor."- Selda şaşkın şaşkın, "Yani ben daha Etiler'deki eve gitmedim mi?" "Hayır sevgilim. Birlikte yatağa uzandık, anlaşılan senin de için geçmiş, uyumuşsun." Kocasına sarıldı, kendini tutamayarak ağlamaya başladı.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_22"></div>
</body>
</html>
