<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos245566"></p>

  <p class="calibre14"><span class="calibre10"><span class="bold"><span class="calibre7">3</span></span></span></p>

  <p class="calibre11">AYNI GÜN - TAKSİM</p>

  <p class="calibre12">Otel, Taksim civarındaydı.</p>

  <p class="calibre12">Adı imperialdi ama üçüncü sınıf bir otel olduğu dışarıdan bile belli oluyordu. Elliot Ward içeriye girerek resepsiyondaki yetkiliye doğru yürüdü. Resepsiyon memuru Elliot'u saygıyla selamladı. Oteli onurlandıracak saygın bir işadamı ya da cüzdanı şişkin bir turist sanmıştı ingiliz'i.</p>

  <p class="calibre12">Elliot, kravatında ufak yağ lekeleri bulunan, sivilceli yüzlü resepsiyon memuruna Harry Lewis'le görüşmek istediğini söyledi. Elliot'un yeni bir müşteri olmadığını anlayan delikanlının keyfi kaçmıştı.</p>

  <p class="calibre12">Bozuk ve yetersiz İngilizcesiyle, "20 numarada kalıyor," diye mırıldandı. "Haber vermemi ister misiniz?"</p>

  <p class="calibre12">"Hayır. Eski bir dostuyum. Sürpriz yapmayı yeğlerim."</p>

  <p class="calibre12">Ziyaretçilerin doğrudan müşterilerin odalarına çıkmaları, otel kurallarına aykırıydı, ama resepsiyon memuru ses çıkarmadı. Harry Lewis uzun zamandır otelin müşterisiydi. Başını eğip, gülümsemekle yetindi.</p>

  <p class="calibre12">20 numaralı odanın kapısı vurulunca, Harry Lewis ayağa sıçradı. Gelenin kim olduğunu tahmin edebiliyordu. Yine de çekingen bir sesle, kapıyı açmadan: "Kim o?" diye sordu. "Benim, Harry... Elliot Ward."</p>

  <p class="calibre12">Kapı açıldı. Elliot kapının eşiğinde eski bir dost görmüş gibi sırıtıyordu.</p>

  <p class="calibre12">Birbirlerinden hiç hoşlanmazlardı. Aynı şirketin sorumluluğunu yüklenmiş, sürekli rekabet halinde iki yetkili olmakla beraber, yapısal farklılıklar, karakter ve mizaç ayrılıkları, iş yönetimindeki prensip ve metod ayrılığı nedeniyle birbirlerini sevmeyen iki rakiptiler.</p>

  <p class="calibre12">"Seni gördüğüme sevindim, Harry," dedi Elliot.</p>

  <p class="calibre12">Bir süre rakibini kuşkulu bakışlarla süzen kızıl saçlı ingiliz:</p>

  <p class="calibre12">"Geç içeriye," diye mırıldandı.</p>

  <p class="calibre12">İkisi de tedirgindi. Sanki lafa girmek konusunda isteksizmiş gibi bakındılar. "Otursana," dedi Harry. "Bir şey içmek ister misin?" "Hayır, teşekkür ederim."</p>

  <p class="calibre12">Elliot'un açık mavi gözlerinde kahredici bir küçümseme vardı. Koltuğa çöküp bacak bacak üstüne attıktan sonra:</p>

  <p class="calibre12">"Sir Hughs bir hayli sabırsız ve endişeli, istanbul'da işlerin yolunda gitmediğini düşünüyor. Burada neler oluyor, Harry?"</p>

  <p class="calibre12">Harry her zamanki gibi kızardı. "Buraya beni sorgulamaya mı geldin Elliot?" "Öyle de diyebiliriz Harry. Bu Sir Hughs'un emri." Elliot bir an rakibinin bozulup bağıracağını sandı.</p>

  <p class="calibre12">Harry'nin suratı renkten renge giriyordu. Ama kendini tutmayı becerdi. Daha öğle vakti olmasına rağmen, elindeki su ilave edilmiş viski bardağını sonuna kadar bir dikişte içti.</p>

  <p class="calibre12">Elliot onun alkole olan düşkünlüğünü bilirdi. Ama saat, Harry için bile erken sayılırdı henüz.</p>

  <p class="calibre12">Baştan aşağıya onu inceledi. Bu sabah tıraş olmadığı, uzamış sakalından belliydi.</p>

  <p class="calibre12">Kızıl saçları darmadağınıktı. Alkolün etkisiyle hıçkırdı. Nihayet:</p>

  <p class="calibre12">"Bütün düzen bozuldu Elliot," diye fısıldadı. "Kurduğumuz sistem çalışmıyor."</p>

  <p class="calibre12">"Bunu görebiliyoruz ama sebebini anlamış değiliz henüz."</p>

  <p class="calibre12">"Simka... Şu aracı firma."</p>

  <p class="calibre12">"Ne olmuş ona?"</p>

  <p class="calibre12">"Aracı firma karıştı. Ortaklar değişti, anlıyor musun? Ahmet Özveren aradan çekildi. Artık yok."</p>

  <p class="calibre12">"İnanamıyorum. Kimse bindiği dalı kesmez. Ayrıca Ahmet Özveren gırtlağına kadar bu işe bulaşmış biri. Buna cesaret edemez."</p>

  <p class="calibre12">"Etti bile. Hisselerini Arap asıllı birine devretti."</p>

  <p class="calibre12">Elliot ilk defa duyuyormuş gibi rakibinin yüzüne baktı. "Daha iyi ya, mesele nedir öyleyse?" "Yeni ortak dün öldürüldü."</p>

  <p class="calibre12">Elliot duraladı. Hostes kızdan bu yolda bir bilgi almamıştı. Kuşkuyla sordu:</p>

  <p class="calibre12">"Kim öldürdü?"</p>

  <p class="calibre12">"Bilmiyorum."</p>

  <p class="calibre12">"Ahmet Özveren olabilir mi?"</p>

  <p class="calibre12">"Sanmıyorum."</p>

  <p class="calibre12">"Öyleyse kim?"</p>

  <p class="calibre12">"Kanımca Kızıl Cihad'ın militanları."</p>

  <p class="calibre12">Elliot odanın içinde dolaşmaya başladı. Doğruysa bu haber cidden şaşırtıcıydı.</p>

  <p class="calibre12">"Yeni patronun Arap asıllı olduğunu söylemiştin," diye homurdandı. "Kızıl Cihad onu niye öldürsün ki?" "Henüz bilmiyorum." "Ahmet'le konuştun mu?"</p>

  <p class="calibre12">"Ancak bir kere. Bundan böyle işi o öldürülen doktorun yürüteceğini söyledi bana.</p>

  <p class="calibre12">Ödemeleri o yapacaktı."</p>

  <p class="calibre12">"Biz kabul etmedikçe bunun bir geçerliliğinin olmadığını herife söylemedin mi? Bizim anlaşmamız onunlaydı."</p>

  <p class="calibre12">"Tabii ki anlattım Elliot. Hatta ufak yollu tehdit bile ettim. Umursamadı." "Ahmet nerede şimdi? Beni onunla görüştürmeni istiyorum. Hem de derhal." "Üzgünüm, ama bu imkansız. Ben de kendisini arıyorum. Adam ortalarda yok. Amerika'ya kaçtığını söylüyorlar."</p>

  <p class="calibre12">Elliot, Harry'nin yalan söylediğini anladı. Hostes, onun Akdeniz sahillerinde dinlendiğini söylemişti. Bir an kararsız kaldı. Acaba hangisi yalan söylüyordu?</p>

  <p class="calibre12">"Peki, neden bu durumu derhal Londra'ya rapor etmedin?" diye sordu.</p>

  <p class="calibre12">"Şey..." diye kekeledi Harry. "Durumun biraz aydınlanmasını, gerçeklerin ortaya çıkmasını bekliyordum. Emin olmadıkça rapor verip etrafı bulandırmak istemedim."</p>

  <p class="calibre12">Elliot sesini yükseltti.</p>

  <p class="calibre12">"Bana tüm gerçekleri anlattığına emin misin?" "Yemin ederim Elliot, doğruyu söylüyorum." "O halde silahlara ve paralara ne oldu?"</p>

  <p class="calibre12">"Sanırım Ahmet Özveren kargoya da, Kızıl Cihad'ın ödediği paralara da el koydu. Araplar uyandı ve şirket sahibini sorumlu tutarak cezasını infaz ettiler. Eminim Ahmet'i de temizleyeceklerdir."</p>

  <p class="calibre12">"Ya hostes kız? Onunla görüşüyor musun?"</p>

  <p class="calibre12">Rakibinin kendisini sorgulamasına zaten bozulan Harry bu kez bağırdı.</p>

  <p class="calibre12">"Bana numara yapma Elliot. Onunla görüştüğünden haberdarım. Dün gece otelde akşam yemeğini onunla yemiş- ' sin. Ağzımı mı arıyorsun?"</p>

  <p class="calibre12">Elliot hiç bozuntuya vermedi.</p>

  <p class="calibre12">Fakat kız hakkındaki şüpheleri daha da pekişti. Demek kız dün gece boş durmamış, görüşmelerini hemen Harry'e nakletmişti. Birden konuyu değiştirerek, "Ahmet'i bulmalı ve onu konuşturmalıyız," dedi. Kızıl saçlı ingiliz başını olumsuzca salladı.</p>

  <p class="calibre12">"Biz bunu beceremeyiz Elliot. Biz sıradan şirket memurlarıyız. Yabancı bir ülkede şiddet kullanarak nasıl adam konuştururuz? Kendini süper ajan falan mı sanıyorsun?" Elliot, Harry'nin yalan söylediğini ve bir çıkar peşinde olduğunu sezinliyordu ve bunu mutlaka anlayacaktı.</p>

  <p class="calibre12">"Sir Hughs bu söylediklerinden hiç hoşlanmayacaktır, bilmiş ol. Başarısızlığı da affetmez."</p>

  <p class="calibre12">Harry öfke ile bağırdı:</p>

  <p class="calibre12">"Canı cehenneme, artık umurumda değil."</p>

  <p class="calibre12">"Üzgünüm Harry ama bu durumu rapor etmeliyim."</p>

  <p class="calibre12">Kızıl saçlı ingiliz sallanarak gidip otel odasının kapısını açtı.</p>

  <p class="calibre12">"Sen de defol Elliot. Seni bir daha görmek istemiyorum. Cehennemin dibine kadar yolun var."</p>

  <p class="calibre12">Telefonu kapatan Selda ürpererek oğluna baktı.</p>

  <p class="calibre12">Okan, babasının kitaplığında bulduğu bir dergiye dalmıştı. Salondaki geniş kanapenin üzerine uzanmıştı. Telefonun kapandığını görünce gözlerini dergiden çevirmeden, "Babam ne zaman gelecek anne?" diye sordu. "Biraz gecikecekmiş, merak etmememizi söyledi."</p>

  <p class="calibre12">Sesini çıkarmayan oğlan dikkatini yeniden kitaba verdi. Yeni yaşamından son derece memnun görünüyordu. Genelde iştahsız olmasına rağmen ne kahvaltıda ne de öğle yemeğinde Selda'ya hiç zorluk çıkarmamış, önüne ne koyduysa itirazsız yemişti. Selda onu salonda bırakıp ağır ağır kocasının yatak odasına doğru yürüdü. Engin sabahleyin evden çıkınca, biraz mahzun ve buruk, biraz da merak içinde evi iyice gözden geçirmişti. Ayrı kaldıkları süre içinde Engin'in nasıl bir hayat sürdüğünü anlamak, yaşadığı evde herhangi bir kadının tarzını gösteren izler ve oluşumlar aramak istemişti. Yatak odasından banyoya kadar her yeri incelemişti. Belki her şeyi vardı, ama evde eksik olan, orayı yuva yapacak damgayı vuran bir kadının varlığının bulunmayan izleriydi. Bunu sevinerek gözlemlemişti.</p>

  <p class="calibre12">Engin'in tarif ettiği komodinin başına geldi.</p>

  <p class="calibre12">Gözü çekti ve silahı gördü. Elinde olmadan ürperdi. Silahtan anlamazdı. Kısa namlulu, toplu bir tabancaydı bu. Alışılmış siyah, parlak çelik yerine, tabancanın alüminyum gibi gri-beyaz arası soğuk çelik parlaklığı vardı. Gözlerini silahtan alamadı. Engin acaba niye evinde bir silah bulunduruyordu? Birlikte yaşadığı yıllarda ne böyle bir alışkanlığı ne de silahlara tutkusu vardı.</p>

  <p class="calibre12">Ürkerek silahı namlusundan tutup çıkardı. Eline almaya bile çekiniyordu. Acemice kabzasından kavradı. Ufak görünümüne rağmen ağır bir silahtı. Topunun açık olan yuvalarında mermi diplerini gördü. Tabanca doluydu. Bir an onu nereye saklayacağına karar veremedi. Elinde salona götüremezdi. Engin özellikle çocuğun görmemesini tembih etmişti. Yatağın üzerine atılı duran Engin'in robdöşambrının içine sardı. Genellikle salonda vakit geçiriyorlardı ama orada tabancayı saklayacak bir yer aklına gelmiyordu. Vazgeçip silahı yeniden yerine koydu. Paniğe kapılmanın bir anlamı yoktu bir tehlike ile karşılaşırsa koşup buradan da alabilirdi. Çekmeceyi kapattı, derin bir soluk aldı. Bir şeylerin ters gittiğini anlamamak için aptal olmalıydı. Engin'in telefon ederek onu olası bir tehlikeye karşı uyarması, belli ki yeni bazı şeylerin olduğunun işaretiydi. Ne şanssızım, diye hayıflandı. Yirmi dört saat içinde hayatının tüm gidişatı birden değişmişti. Şükrü'nün şu veya bu nedenle hayatından çıkmasına memnundu ama bu kurtuluşun cinayetle olmasını asla arzu etmemişti. Kimsenin ölümünü istemezdi. Komodinin önünde olayların muhasebesini yapmaya çalışırken kulağına çalan kapının zili aksetti. Çılgın gibi sıçradı. Kapıda biri vardı. Engin'in tembihini hatırladı. Kim olursa olsun kapıyı açmayacaktı. Eli komodinin gözüne gitti. Silahı çıkarmalıydı. Kalbi güm güm atıyordu. Deli gibi çekmeceyi çekti, silahı kaptı. Çocuğa kapı çalınırsa açmamasını söyleyecek vakti olmamıştı. Okan'ın akseden sesiyle donakaldı.</p>

  <p class="calibre12">"Anne, biri seni görmek istiyor," diye sesleniyordu. Damarlarındaki kanın çekildiğini hissetti. Yoksa geç mi kalmıştı?</p>

  <p class="calibre12">"Golan tepelerinde çarpışan paraşütçü birliğindendin, değil mi?" diye sordu Menahem Ruso. "Adın hâlâ efsane gibi dolaşıyor."</p>

  <p class="calibre12">Yarısına kadar bir dikişte içtiği Arjantin tipi bira bardağını mermer masanın üzerine bırakan Jakop Ventura, geğirdikten sonra mırıldandı.</p>

  <p class="calibre12">"Boş ver, eski hikâye. Tarih oldu artık. Ben bile unuttum."</p>

  <p class="calibre12">"Tevazu gösterme. Kahramanlıklarını merkezde anlata anlata bitiremiyorlar."</p>

  <p class="calibre12">"Dedim ya evlat, onlar mazide kalan hoş bir anı. Artık o adam ben değilim. Yirmi yıl evveldi o."</p>

  <p class="calibre12">Menahem karşısında oturan eski albaya baktı.</p>

  <p class="calibre12">Yaşını kestirmek mümkün değildi. Elliye yakındı, belki biraz üzerinde de olabilirdi, ama şakaklarındaki aklar olmasa kimse ona kırkın üzerinde demezdi. İsrail'de askerlik hizmeti bedeni çok yıpratan bir görevdi, ancak o emekli olmasına karşın, hâlâ çakı gibi, dik ve zinde görünüyordu.</p>

  <p class="calibre12">Öğle üzeri Beyoğlu'ndaki eski ve tenha meyhanede bira içiyorlar, kendi aralarında kısık sesle ve İbranice konuşuyorlardı.</p>

  <p class="calibre12">"Bizim oralardan ne haber?" diye sordu Jakop Ventura.</p>

  <p class="calibre12">"Hep bildiğin gibi. Kayda değer yeni bir şey yok. Tabii İzak'ın her zamanki telaş ve aceleciliğini duymazsak." Ventura içten bir kahkaha attı.</p>

  <p class="calibre12">"Bilirim, o her zaman kuşkucudur." Sonra gülümseyen yüzü ciddileşti. "Bu kez endişe etmekte haklı," dedi.</p>

  <p class="calibre12">Menahem Ruso pür dikkat karşısındaki milli kahramana baktı. Sesini çıkarmadan konuşmasını bekledi.</p>

  <p class="calibre12">"Kızıl Cihad önemli bir örgüt değildir. Gerekirse bir ayda bütün önemli damarlarını kurutabiliriz. Ama, 'El Hakikat' başımıza sorun olacaktır."</p>

  <p class="calibre12">"El Hakikat mi? Onun bu olayla ne ilgisi var? Bizim operasyonun sadece Kızıl Cihad aleyhine yürütüldüğünü sanıyordum."</p>

  <p class="calibre12">"Kısa bir zaman evveline kadar ben de öyle sanıyordum."</p>

  <p class="calibre12">"Ne oldu?"</p>

  <p class="calibre12">"Şu sırada Lazkiye limanına Panama bandıralı bir Türk gemisi El Hakikat'a teslim edilmek üzere silah boşaltıyor. Resmi evraklarda mal elektronik ev aletleri olarak görünüyor ama gemi yarı otomatik silahlar ve roketatarlarla dolu. Başka bir deyişle Kızıl Cihad'ın malları El Hakikat'a gidiyor."</p>

  <p class="calibre12">"Dur bir dakika," dedi Menahem. "Kızıl Cihad örgütü bunu biliyor mu?" "Artık öğrendiler."</p>

  <p class="calibre12">"Ya İngilizler? Onların haberi var mı?" Ventura yine o kahkahalarından birini attı. "Onlar için alıcının kimliği önemli değildi, ama sattıkları malın bedelini alamayınca uyandılar. Kızılca kıyamet şimdi kopacak. Satıcı şirketin önemli müdürlerinden biri, aracı firma ile görüşmek üzere dün buraya geldi. Bir terör örgütüne satış yaptıkları için durum yasa dışıydı ve bunu şimdiye kadar saklayabiliyorlardı. Sistem şimdiye kadar mükemmel işliyordu. Hiç aksamadan. Gerçi, silah bedelinin karşılığı olan uyuşturucunun paraya çevrilmesi ve Arapların ödeme yapması bazen gecikiyordu ama itiraf etmeli ki, Araplar ödeme konusunda oldukça namuslu davranıyorlardı. Biraz da buna mecburdular, çünkü elde ettiğimiz bilgilere göre malı hem ucuza kapatıyorlardı, hem de rahat ve emin yollardan elde ediyorlardı. Sıradan silah tüccarlarına oranla garantili ve tehlikesiz." "Ne yapacağız şimdi? Sen onu söyle." "Bana mı soruyorsun evlat?" "Gayet tabii, burada patron sensin." Jakop Ventura gevrek bir kahkaha daha attı. "Buna ancak Merkez karar verir. Biz sadece gelen emirleri uygulayacağız. Ama şahsi kanaatimi sorarsan işe Kızıl Cihad'dan başlamalıyız." "Bunu işittiğime sevindim. Çöl Akrebi buradaymış!... O kaltağı kendi ellerimle temizlemek isterim."</p>

  <p class="calibre12">Jakop Ventura alaycı bir şekilde genç ajanın yüzüne baktı. "Niye öyle bakıyorsun?"</p>

  <p class="calibre12">Jakop iğrenç bir şeyden bahsediyormuş gibi birden yüzünü buruşturdu. "Çöl Akrebi'yle hiç karşılaştın mı evlat?"</p>

  <p class="calibre12">"Hayır," dedi Menahem.</p>

  <p class="calibre12">"Yine de karşılaşmamanı temenni ederim. Bitirim bir karıdır o. Tek başına dört erkeğe bedeldir. Sakın hafife alayım deme."</p>

  <p class="calibre12">Menahem aldırmazcasına omuzlarını silkti.</p>

  <p class="calibre12">"Sen karşılaşmışa benziyorsun. Yanılıyor muyum?"</p>

  <p class="calibre12">Jakop Ventura spor gömleğinin üstten dört düğmesini yavaş yavaş açtı.</p>

  <p class="calibre12">"Şu göğsüme bir bak," dedi.</p>

  <p class="calibre12">Menahem, ajanın adaleli kılsız göğsüne bir göz attı. Boynunun az altından midesine doğru eski, pembe bir yara izi iniyordu.</p>

  <p class="calibre12">"Bu onun marifeti," diye mırıldandı. "Cenbiye ile yaptı. Üç sene önce. Öldü diye beni çölde bıraktılar. Tesadüfen oradan geçen bir devriye ekibi beni bulmuş. Senin anlayacağın ölümden döndüm." Menahem cevap veremedi.</p>

  <p class="calibre12">Biraz utanmış gibi Albay'a baktı. Jakop, "Her neyse," dedi. "Merkez'e planlarımı ilettim. Çok yakında ne yapacağımıza dair emirler gelir. Her ikisi de Arap terör grubu ama farklı fraksiyonlar. Sonuç olarak idealleri aynı ise de yöntemleri ve faaliyet alanları değişik. Üstelik birbirlerini sevmezler aralarında rekabet vardır ve fırsatını bulunca birbirlerine kazık atarlar."</p>

  <p class="calibre12">"Peki, El Hakikat silahlara nasıl el koydu?"</p>

  <p class="calibre12">"Her şeyi istanbul'daki aracı firma ayarladı, ithalat ve ihracat maskesi altında silahlan İngiltere'den alıyor, Araplara satıyor ve bedelini de Arapların uyuşturucu ticaretinden elde ettiği para olarak ingilizlere teslim ediyor. Bu aracılıktan da iyi bir komisyon çıkarıyordu. Fakat bu kez aracı firma Kızıl Cihad'a kazık atıp malları El Hakikat'a devretti. Her iki terör örgütünden de para aldı."</p>

  <p class="calibre12">"Bu aracı firma için bir şey yapacak mıyız?"</p>

  <p class="calibre12">"Hayır. Onu Türk dostlarımız halledecek. Yakın bir tarihte hepsini içeriye alacaklar." "Daha ne bekliyorlar ki?"</p>

  <p class="calibre12">"Durum tahmininden biraz daha karışık. Burada irtibatta olduğum bazı MİT görevlileri var. Karşılıklı bilgi alışverişi yapıyoruz."</p>

  <p class="calibre12">"Türk istihbaratı yapacağımız operasyon için bize destek verecek mi?"</p>

  <p class="calibre12">"Şimdiye kadar bir pürüz çıkmadı. Tabii bu durum onların da işlerine geliyor. Pisliği burada biz temizleyeceğiz. Yardım için söz verdiler. Bazı şeyleri görmezden gelecekler. Ama müşterek bir operasyona yanaşmıyorlar." "Karşılığında ne veriyoruz?"</p>

  <p class="calibre12">"Daha fazla bilgi ve ileride onların bizim nüfuz alanlarımızda yapacakları muhtemel operasyonlar için lojistik ve teknik yardım vaadi. Yetmez mi?" "Hükümetler ne diyor bu işe?"</p>

  <p class="calibre12">"Ne hükümetleri ne de siyasileri mümkün olduğunca bu işe bulaştırmamaya gayret ediyoruz. Bu operasyonlar istihbarat birimleri içinde halledilmeli. Aksi halde bir neticeye varılmaz. Hazır iki ülke arasında siyasi ilişkiler düzelmişken, sulan bul andırmamamız emredildi." Menahem birasından bir yudum daha aldı. "Merkez'den ne zaman haber alırız?"</p>

  <p class="calibre12">"Haberleşme saatim 15.00'te. Ümit ederim bugün Kızıl Cihad ekibine karşı operasyon emrini alırız."</p>

  <p class="calibre12">Menahem Ruso gözlerini kıstı.</p>

  <p class="calibre12">"Çöl Akrebi'nin saklandığı deliği bulduk mu?" diye sordu. "Evet. Türk dostlarımız devamlı bilgi aktarıyorlar. Yerini biliyoruz." Menahem'in yüzü ter içinde kalmıştı.</p>

  <p class="calibre12">"Öf be," dedi. "Burada da boğucu sıcak var. Tel-Aviv'i hiç aratmıyor." Jakop Ventura, bardaktaki birasını sonuna kadar içerken, "Öyledir," diye sırıttı.</p>

  <p class="calibre12">Engin arabasını Gamze'nin evinin bahçesine, binanın yükseltisinin güneş ışınlarını kestiği, gölge bir köşeye park etti. Bulunduğu yerden bloğun ana girişini göremiyordu ama güneş altında beklemeyi de göze alamamıştı. Nasıl olsa Gamze bu saatte evde olmazdı, ya maniküre, ya berbere ya da alışverişe çıkardı. Yine de şansını bir denedi, bloğun dış kapısı önündeki zile bastı. Otomatik açılmadı. Tahmin ettiği gibi hostes evde yoktu.</p>

  <p class="calibre12">Kimbilir kaçta dönerdi? Saat yediye kadar önünde korkunç sıcak altında geçirilecek uzun saatler vardı. Söylenerek Honda'sının başına döndü. Arabanın kapılarını ve pencerelerini sonuna kadar açtı. Rüzgâr yerine içeriye bunaltıcı sıcak hava doldu. Koltukta kaykıldı, uzun sürecek bir bekleyişe geçti.</p>

  <p class="calibre12">Huzursuzluktan içi içine sığmıyordu. Yanında bir cep telefonu olsa, ikide bir Selda ile tele- fonlaşır evden haber alırdı. Bu telefonları anlamsız bir fantezi olarak görmüş, sokakta, olup olmadık yerlerde telefonla görüşen kimselere şahit oldukça, almamaya karar vermişti. Oysa ne kadar gerekli olduğunu şimdi daha iyi anlıyordu.</p>

  <p class="calibre12">Selda'nın söylediği evine edilen o iki telefonu hatırladı. Acaba kim aramıştı? Gamze olamazdı, o saatte evde olmayacağını tahmin edebilirdi. Yanlış bir numara düştüğünü hiç sanmıyordu.</p>

  <p class="calibre12">Birileri evde olup olmadığını kontrol etmek istemişlerdi. Ama kim ya da kimler?</p>

  <p class="calibre12">Aklına herhangi biri gelmiyordu. Arap teröristler bir hayli midesini bulandırmakla beraber, onlarla kendi arasında hiçbir bağ kuramıyordu.</p>

  <p class="calibre12">Selda'yı öldürmek istemişlerdi ve bunu bir daha denememeleri için de sebep yoktu.</p>

  <p class="calibre12">"Tam bir bok çukuruna battık," diye söylenerek boynundaki kravatını çekip çıkardı. Eline aldığı kravatı arka kanapeye ceketinin üstüne bırakmak için döndüğünde gözü az ileride duran siyah Mercedes'e yaklaşan adama takıldı.</p>

  <p class="calibre12">Damarlarındaki bütün kanın çekildiğini hissetti birden. Gözlerine inanamadı. Adamı tanımıştı. "Ahmet Özveren'in ne işi var burada?" diye mırıldandı kendi kendine. Öylesine şaşırmıştı ki, yerinden kımıldayama-dı. Ahmet'i burada görebileceği aklının köşesine bile gelmezdi.</p>

  <p class="calibre12">Hani o Bodrum'daydı? Muhasebeci Hadi Bey öyle söylememiş miydi? Demek Bodrum'a gittiği yalandı.</p>

  <p class="calibre12">Bir an arabadan fırlayıp yanına gitmeyi düşündü. Fakat nedense yerine mıhlanıp kaldı. Bunun yararı yoktu. Ona ne söyleyecekti ki?</p>

  <p class="calibre12">Bu rastlantı aklını iyice karıştırmıştı. Fakat şimdi bazı «eyleri daha iyi anlıyor gibiydi. Ahmet'le Gamze'nin bir ilişkisi olmalıydı ve bunun yalnızca bir seks ilişkisi olmadığına kalıbını basabilirdi.</p>

  <p class="calibre12">Demek düşünce ve tahminlerinde yanılmamıştı. Gamze de bu çarkın bir dişlisiydi. Tüyleri diken diken oldu. Kendisini anlayamadığı bir nedenle kullanmışlardı. Ama nasıl ve neden? Aklına mantıklı bir neden gelmiyordu.</p>

  <p class="calibre12">Ahmet Özveren, Honda'ya başını çevirip bakmamıştı bile. Engin arabanın içinde biraz daha başını eğerek, kendini gizledi. Ahmet görmemişti onu. Az sonra Mercedes'in çalışmaya başlayan motorunun homurtusunu işitti. Hafifçe başını kaldırıp yan camdan baktı<sup class="calibre15"><small class="calibre16"><span class="calibre17">A</span></small></sup> 500 SEL Mercedes bahçeyi terkediyordu. Siyah araba yola çıkınca gazlayıp uzaklaştı. Engin yerinde doğruldu.</p>

  <p class="calibre12">Aklı karmakarışıktı. Ahmet'i burada görmesi gerçek bir tesadüftü. Demek gelir gelmez yukarıya çıksa ikisini bir arada yakalayacaktı. Sonra birden hatırladı; az önce aşağıdan kapının zilini çalmış fakat açan olmamıştı. Yoksa yanılıyor muydu? Gamze evde yok muydu? Ahmet koca blokta başka bir daireye gelmiş olamaz mıydı? Saçmalama, diye homurdandı kendi kendine. Bunun başka izahı yoktu; Ahmet kızın yanındaydı. Şimdi anlarım, diye söylendi, asansöre doğru yollandı. Kız bu defa kapıyı açarsa her şey ortaya çıkacaktı. Dış kapı Ahmet çıkarken açık kaldığından, aşağıdan zili çalmak zorunda kalmamıştı bu kez.</p>

  <p class="calibre12">Gamze'nin dairesinin önüne gelince soluklanıp, kendini kontrole çalıştı. Sonra zile dokundu. Gamze'nin topuklu terliklerinin parkelerde çıkardığı sesleri işitti. Kapı açıldı, ışıldayan gözleriyle kız göründü eşikte. Dudaklarına yayılmış gülümsemesi dondu, yüzü balmumu gibi sarardı, ne diyeceğini bilemeden birkaç saniye öylece kaldı. Engin'i beklemediği açıkça belli oluyordu. Konuşamadı bir türlü. "Merhaba sevgilim," dedi Engin. "Ne o öyle, hortlak görmüş gibi bakıyorsun yüzüme. Tanımadın mı, Engin Mert, sevgilim." Genç adamın sesinde alaycı bir ton vardı. Kız neden sonra:</p>

  <p class="calibre12">"Yok canım," diyebildi. "Sadece seni bu kadar erken beklemiyordum. Hepsi o."</p>

  <p class="calibre12">Hâlâ, buyur, geç içeri, diyememişti.</p>

  <p class="calibre12">"Yoksa misafirin mi var? Rahatsız mı ettim?"</p>

  <p class="calibre12">Gamze kekeledi. "Yoo, kimse yok. Gel içeriye." Engin salona doğru yürürken, kız ondan evvel davranarak telaşla salona daldı. Sanki etrafta unutulmuş bir şey arar gibi bakındı. Salonda içilen puronun ağır ve kalıcı kokusu saklanacak gibi değildi. Ahmet Özveren, Davidoff tiryakisiydi. Şüphelerini giderecek bundan daha iyi kanıt olamazdı. Engin kokuyu duymamış gibi davrandı.</p>

  <p class="calibre12">Şaşkınlığını üzerinden atamayan Gamze, "Biraz bekle, üstümü değiştireyim," dedi. "Bu kadar erken geleceğini beklemiyordum."</p>

  <p class="calibre12">"Kıyafetini değiştirmeye ne gerek var? Yeterince şık ve alımlı bir giysi. Hatta baştan çıkancı bile diyebilirim. Üstünde hiç görmemiştim. Yeni mi?" Hostes kız zoraki gülümsedi.</p>

  <p class="calibre12">"Son seferimde Londra'dan almıştım." "Çok yakışmış. Benim için giydiğini sanmıştım." Bu kez kızardı Gamze. "Beğendiysen çıkarmam." Engin alaycı bir şekilde süzüyordu kızı. Uzun bir sessizlik oldu. "Sana içecek bir şey hazırlayayım mı?" "Hiç zahmet etme. Fazla kalacak değilim." Gamze nedenini sormadı.</p>

  <p class="calibre12">Sinirli sinirli parmaklarıyla oynuyordu. Engin gülerek sordu:</p>

  <p class="calibre12">"Sende bugün tuhaf bir hal var. Şaşkın ördekler gibisin. Ne yapacağını bilemez davranışlar içindesin, iyi misin sen?"</p>

  <p class="calibre12">Gamze bir süre kaşlarını çatarak bakışlarını Engin'in gözlerine dikip gerçekleri öğrenip öğrenmediğini anlamak için onu süzdü. Sanki ince ince alay ediyordu. Emin olamadı. Aşağıda Ahmet'le karşılaşmış olması mümkündü. Biri gitmiş, hemen arkasından öbürü gelmişti. Hatta kapıyı açarken Ahmet'in bir şey unuttuğunu düşünmüştü genç kadın. Engin mutlaka Ahmet'i görmüş olmalıydı ve şimdi de kendisinden şüpheleniyordu. Bu vakitsiz gelişi büyük aksilikti.</p>

  <p class="calibre12">Ağzını aramaya kalkarsa her şeyi inkar etmeliydi. Zaten başka yapabileceği bir şey de yoktu. “İyiyim tabii," diye yanıtladı. "Asıl tuhaf konuşan sensin." "Ben miyim? Neden, ne dedim şimdi?"</p>

  <p class="calibre12">"Ne bileyim, imalı birtakım laflar, taş atmalar, alaycı konuşmalar... Canımı sıkıyorsun vallahi. Ben böyle şeylere gelemem."</p>

  <p class="calibre12">Engin içinden, lanet olası kaltak, aklınca beni bastırmaya çalışıyor, diye düşündü. Tıpkı yavuz hırsız misali gibiydi Bozuntuya vermedi.</p>

  <p class="calibre12">"Günahımı alıyorsun Gamze," dedi. "Sana niye taş atayım, niye imalı konuşayım ki? Biz sevgili değil miyiz?"</p>

  <p class="calibre12">Gamze sinirli bir şekilde koltuğa oturdu. Ortadaki sehpanın üzerindeki gümüş sigara tabakasından bir sigara alıp yaktı. Bacak bacak üstüne attı. Sinirli bir şekilde dumanı havaya üfledi. Aklınca, şaşkınlığını ve heyecanını bana sinirlenmiş gibi göstererek örtmeye çalışıyor, diye düşündü genç adam. Ama bu defa yaptığı numarayı yemeyecekti.</p>

  <p class="calibre12">"Bir sigara da ben alabilir miyim?" diye sordu Engin. "Bak, şimdi," diye söylendi kız.</p>

  <p class="calibre12">"İnadına mı yapıyorsun? Sigara yakmak için benden izin mi alacaksın?"</p>

  <p class="calibre12">"Ne celalleniyorsun sevgilim? Nezaketen sordum." Kız somurtmakla yetindi.</p>

  <p class="calibre12">Engin gülümseyerek sehpanın üzerindeki sigara tabakasına uzandı. Sigarayı alıp tabakayı kapatırken gözü tesadüfen kapağının üzerindeki armaya ilişti. İrkildi birden. Kapağın üzerindeki arma dikkatini çekmişti. Bir monogramdı bu. Üç kelimenin baş harfleri ile alt tarafına çiçeğe benzer bir motif işlenmişti. Bu tabakayı daha evvel görmediğine emindi. "Bu da mı İngiltere'den?" diye sordu Engin. Başını kaldırıp kıza baktı. Gamze'nin yüzü yine kireç gibi bembeyaz olmuştu. Bir an vücudunun sarsıldığını, dudaklarının renginin solduğunu gördü. Gamze cevap veremedi.</p>

  <p class="calibre12">Engin tekrar sordu. "İngiltere'den mi aldın sevgilim?" Kız sigarasını bastırıp ayağa kalktı. Camın kenarına gidip arkasını Engin'e döndü. Uzun süre pencereden bakarak sessiz kaldı. Engin sabırla bekliyordu.</p>

  <p class="calibre12">Gamze nihayet arkaya döndü. Bir süre durumu gözden geçirmiş, takınacağı tavrı kararlaştırmış olmalıydı. Engin'e küçümseyerek bakmaya başladı. Hırlar gibi bir sesle: "Ne öğrenmek istiyorsun?" diye sordu. Bu açıkça meydan okumaydı.</p>

  <p class="calibre12">İstediklerini tahmininden de önce öğrenebileceğini düşünen genç adam: "Bana her şeyi anlatmanı," diye fısıldadı. "Anlatacak fazla bir şey yok." "Sanırım çok şey var."</p>

  <p class="calibre12">Kız dikkatle Engin'i süzüyordu. Birden yüzünün hatlarında bir gevşeme oldu. "Beni anlamaya çalış Engin," diye mırıldandı, üzgün ve kadife gibi yumuşacık bir sesle. "Benim yapım bu. Hiçbir erkekle ilişkimi uzun süre sür düremiyorum. Seninle de ilişkim bitti. Beni bağışla ve lütfen anlamaya çalış." Engin hiç sesini çıkarmadan dinlemeye devam etti.</p>

  <p class="calibre12">"Hem beni suçlayamazsın da. Daha ilk buluşmamızda ne kafada, ne yaradılışta bir insan olduğumu sana söylemiştim. Polat Renaissance'da yediğimiz ilk yemeği hatırlıyor musun? Orada konuşmuştuk. Serbest, bağlantıya gelemeyen biri -olduğumu sana anlatmıştım, ilişkimiz gidebildiği yere kadar gitti işte. Ama tükendim, üzgünüm, sana olan ilgim bitti. Bu ilişkiyi daha uzatmanın anlamı yok. Senin de beni daha fazla istediğini sanmıyorum." Hostes içini çekerek, derin bir nefes aldı. Engin hâlâ gözünü kırpmadan kıza bakıyordu. Gamze'nin mükemmel bir aktrist olduğunu düşündü. Daha dün sabah, oğluyla buluşmasını engellemek için ne numaralar yaptığını hatırladı. Ayak parmaklarını yeniden pantolonunun önünde hisseder gibi oldu.</p>

  <p class="calibre12">Yalan söylediği muhakkaktı ama sözlerinde bir gerçek payı da vardı. Duygusallığı hiçbir zaman tatmamış biriydi Erkek ona sadece cinsel açlığını gidermek için gerekliydi. Ha Engin ha bir başkası, ne fark ederdi ki? Yeter ki güçlü ve onu doyurabilecek biri olsundu. Şimdi zor durumdaydı ve tek çare kendisini baştan savmaktı. "Beni anlıyorsun, değil mi?"</p>

  <p class="calibre12">Engin susmaya devam etti. Engin'in susmasından, yalnızca gözlerinin içine bakmasından rahatsız olmuştu. "Bana gücendin mi?" diye sordu yeniden. Genç adam sigarasından derin bir nefes çekti. Kaşlarını çattı, rolüne hazırlanan bir aktör gibi sesine merak dolu bir ifade vermeye çalışarak: "Yeni aşığın Ahmet mi?" dedi.</p>

  <p class="calibre12">Hostes önce sarsılır gibi oldu ama bu kez kendini çabuk toparladı. "Demek onu gördün. Tahmin etmiştim zaten." "Evet, arabasına binerken." Engin'in tepkisini merak ediyordu. "Onun arkadaşın olduğunu biliyordum ve inan böyle olmasını istemezdim," diye fısıldadı. Engin omuzlarını silkti.</p>

  <p class="calibre12">"Benim için hiç önemli değil. Nasıl olsa bu ilişkinin bir gün biteceğini biliyordum. Dert etme." Sesi yumuşak ve anlayışlı çıkmıştı. Gamze'nin yüzüne renk geldiğini, rahatladığını hissetti.</p>

  <p class="calibre12">"Beni anlayacağını biliyordum," diye fısıldadı. "Fakat anlamadığım bir şey var." "Ne gibi?"</p>

  <p class="calibre12">"Beni bu işe neden bulaştırdığınız?"</p>

  <p class="calibre12">Tam rahatlar gibi olan kızın yeniden rengi uçtu.</p>

  <p class="calibre12">"Ne işi? Söylediğinden bir şey anlamadım."</p>

  <p class="calibre12">"Yapma Gamze, sen mert bir kızsın. Ne demek istediğimi bal gibi anladın. Numara yapmayı bırak, bu oyuna son ver artık." “İnan, ne kastettiğini anlamıyorum."</p>

  <p class="calibre12">"Demek öyle, ne kastettiğimi anlamıyorsun ha? Peki, şöyle başlayalım; çantamda ne arıyordun? Simka ile ilgili dosyalarımı niye karıştırıyordun?" Yüzü bembeyaz oldu kızın. Engin devam etti.</p>

  <p class="calibre12">"Sakın yalan söyleme Gamze. Her şeyi biliyorum. Kızıl Cihad'ı da, ne işler karıştırdığınızı da. Şimdi bana doğruyu anlat. Beni niye bu çirkefe bulaştırdınız? Benden istediğiniz neydi?" Yeni bir sigara arandı Gamze. Elindekini söndürüp sehpanın üzerindeki tabakaya uzandı. Sanki vakit kazanmak, söyleyeceklerini bir süzgeçten geçirmek istiyordu. Sigarayı yakıncaya kadar bir sessizlik oldu. Sonra kız birden bomba gibi patladı.</p>

  <p class="calibre12">"Asıl siz bana numara yapıyorsunuz," diye bağırdı. "Herhalde bu da yeni bir tezgah. Yetti artık be... Senden de Ahmet'ten de bıktım. Sen Simka'nın avukatısın, yani dönen dolapları bilmediğini mi iddia edeceksin? Bunu külahıma anlat. Beni o kadar saf mı sandınız? Ağzımı aradığının farkındayım. Beni küçümseyip, aşağılama numaralarına kalkışıyorsunuz. Ahmet de aynı şeyi yaptı. Demek senin hakkında da yanılmışım. Oysa seni ondan farklı biri sanmıştım, değilmişsin, jkiniz de aynı bokun soyusunuz. Kendimi temiz görmüyorum ama deveyi hamutu ile sizler götürüyorsunuz, benimki sadece kulak. Yeter be. Karşımda namuslu pozlar takınmaya kalkma. Yemem bu numarayı. Bir de bana, karşıma geçmiş bu işe beni niye bulaştırdınız, diye soruyorsun. Asıl siz beni çirkefe bulaştırdınız." Engin böyle bir hiddet gösterisi beklemiyordu. Bir an kuşkuyla kızı süzdü. "Nasıl?" diye sordu. Kız köpürerek homurdandı.</p>

  <p class="calibre12">"Artık numarayı bırak Engin, maskeler düştü. Konuşmayı sen istedin. Şimdi gerçekleri öğrenmeye hazır ol. Ne sanıyorsun, Ahmet sana da kazık atıyor." "Öyle mi?" "Ne sandın ya? Uçakta karşılaşmamızın tesadüf mü olduğunu düşünüyorsun? O karşılaşma, uçakta sana yüz vermekliğim, seni baştan çıkarmaklığım hep Ahmet'in tasarladığı planın parçalarıydı. Tamamen bir tertip."</p>

  <p class="calibre12">Genç avukat kuşkuyla kıza baktı. Hâlâ şüpheliydi. "Ama terminalden çıkışını ben bekledim."</p>

  <p class="calibre12">"Çok safsın. Beni bekleyeceğini biliyordum. Hem ne farkeder beklememiş olsan bile, başka bir yerde yine karşına çıkacaktım. Ta ki bana yaklaşıncaya kadar."</p>

  <p class="calibre12">"Neden? Ahmet niye seni benim başıma musallat etsin ki? Ne çıkarı var bunda?"</p>

  <p class="calibre12">"Bunu kıymetli arkadaşına sor. Sana o cevap versin." Engin hayretler içindeydi ama henüz bu bilmecenin sisli perdesini aralamış bile sayılmazdı. Etrafında neler döndüğü hakkında hâlâ bir fikri yoktu. Bir tahmin yürütemiyor, Ahmet'in kendisinden nasıl bir çıkar beklediğini anlayamıyor du.</p>

  <p class="calibre12">"Devam et lütfen," dedi.</p>

  <p class="calibre12">"Daha ne anlatmamı istiyorsun ki? Arkadaşın sana kapik atıyor dedim, kılın kıpırdamadı. Kıpırdamaz tabii, kimbilir sen de onun aleyhine ne dümenler çeviriyorsun?" "Benim Ahmet'le bir zorum yok. Bunu ilk defa senden işitiyorum." Kız bağırarak devam etti.</p>

  <p class="calibre12">"Yetti artık, sıkıldım bu konuşmadan, komik oluyor. Simdi sıkışınca birbirinize düştünüz, değil mi? ingilizler'le Araplar başınıza üşüşünce aklınız bokunuza karıştı. Yaptığınız numaralar, çevirdiğiniz entrikalar ortaya çıktı. O herifler, Araplar'dan daha güçlü, paralarını size yedirmezler. Doktoru Araplar öldürdü, Ahmet'le seni de ingilizler temizleyeceklerdir, merak etmeyin!..." Engin donakalmıştı. Kızın söylediklerini dehşetle dinliyordu. Gamze nihayet sustu, başını önüne eğdi, boyalı, uzun sarı saçları yüzünü örtmüştü. Kız hafiften titriyordu. Başını kaldırmadan konuşmaya devam etti. Şimdi sesi daha ince, ağlamaklı gibi çıkıyordu. , "Aslında hata bende, bü boktan işe hiç girmeyecektim. Nah kafa... Benim aptallığım... Dün gece Elliot da söyledi zaten, bu tehlikeli işe girmeye korkmadın mı diye... " Engin şaşkınlıkla, "Elliot da kim?" diye sordu. Kız başını kaldırmadan, "Yine bilmez numaralarına kalkma kuzum," diye söylendi.</p>

  <p class="calibre12">Engin düşünmeye başladı. Kızın ağzından çıkan bölük pörçük cümlelerle yorum yapmaya, bilmecenin eksik parçalarını bir araya getirmeye çalıştı. Elliot diye bir ingiliz'i tanımıyordu.</p>

  <p class="calibre12">Aklına o anda Selda ile Okan'ın Akmerkez'de gördükleri kızıl saçlı adam geldi. Onun da peşinde olduğunu düşünmüştü.</p>

  <p class="calibre12">"Elliot dediğin şu kızıl saçlı adam mı?"</p>

  <p class="calibre12">Kız umursuzca yanıtladı. "Hayır, o Harry."</p>

  <p class="calibre12">Demek kızıl saçlının adı Harry idi.</p>

  <p class="calibre12">Engin bozuntuya vermeden, "Doktor'un öldürüldüğü, nü kimden öğrendin?" diye sordu. "Ahmet'ten mi?" "Hayır, Harry söyledi." "Doktorun kim olduğunu biliyor musun?" "Simka'nın yeni hissedarıymış galiba." "Bunu da Harry mi söyledi?" "Evet." "Öldürülen Doktorun karımın yeni eşi olduğunu da biliyor muydun?"</p>

  <p class="calibre12">O ana kadar başını elleri arasına alarak Engin'e bakmadan konuşan Gamze, dehşetle irkilerek genç adama baktı. Gözleri iri iri açılmıştı.</p>

  <p class="calibre12">"Ne? Ne dedin, ne dedin? Eski karın mı?" Engin şaşkınlığın samimi ve içten olduğunu anlayıverdi...</p>

  <p class="calibre12">Selda paniğe kapılmıştı. Kapının zilini duymamış ve Okan birini içeriye almıştı. Daha gelenin kim olduğunu bile bilmiyordu ama sinirleri öylesine gerilmiş ve Engin'in telefonunun etkisinde kalmıştı ki, hemen çekmeceyi açarak tabancayı kavradı. Oğlunu ve kendi canını korumalıydı. "Allahım, nasıl da boş bulundum," diye inledi. Düşüncelere dalmış, kapının zilini duymadığı gibi, açmaması için oğluna tembih de edememişti. Silahı ileri doğru uzatarak çılgın gibi salonu geçip kapıya doğru koştu. Karşılaşacağı tehlikenin ne olduğunu bilmediği gibi kaç kişi oldukları hakkında da bir fikri yoktu, sadece kulaklarında Okan'ın "Anne, kapıda biri var," lafı çınlıyordu. Yukarıya bu kadar rahat çıkabildiklerine göre, aşağıdaki konmaları sessizce bertaraf etmiş olmaları lazımdı.</p>

  <p class="calibre12">Sokak kapısından akseden mırıltıları işitebiliyordu. Salonu bir solukta aşarak antreye vardı, silahı doğrulttu ve bağırdı:</p>

  <p class="calibre12">"Çocuğu bırakın, yoksa ateş edeceğim." Yüreği çılgınca çarpıyordu. Adaleleri gerilmiş ve içini kahredici bir korku kaplamıştı. Kımıldayan her nesneye kurşun sıkabilirdi. Tabii o da becerebilirse!...</p>

  <p class="calibre12">Kapının önünde duran ve Okan'la fısıldaşan adam, dehşetle Selda'ya baktı. Okan'ın annesini o halde görünce gözleri irileşmişti. Kapıdaki yabancı:</p>

  <p class="calibre12">"Heyecanlanmayın hanımefendi," dedi. "Bir tehlike yok. İndirin lütfen şu silahı. Ben görevi yeni devralan korumalarınızdan biriyim. Meraklanmamanız ve bizi tanımanız için geldim." Bir iki adım daha atan Selda silahı hâlâ kapıdaki adama doğru tutuyordu. Çocuk yerine mıhlanıp kalmıştı.</p>

  <p class="calibre12">"Okan, çabuk arkama geç," diye bağırdı genç kadın. Çocuk bir annesine bir de sohbet ettiği adama baktı. Sonra korkarak, hızla annesinin arkasına doğru koştu. Dünkü olayların etkisinden kurtulamayan çocuk birden paniğe kapılmış, sohbet ettiği yabancıdan ürkmüştü. "Sizin polis olduğunuzu nereden bileyim?" diye bağırdı Selda.</p>

  <p class="calibre12">“İzin verin, size kimliğimi göstereyim." "Kımıldama... Sakın kımıldama... Yoksa ateş ederim." "Tedbir ve hassasiyetinizi anlıyorum efendim. Fakat heyecanlanmanıza gerek yok. Ben gerçek bir polisim. Şu namluyu üzerimden çekin lütfen. Çekin ki kimliğimi size göstereyim."</p>

  <p class="calibre12">"Sen ellerini yukarıya kaldır ve kımıldama." Adam ellerini yukarıya kaldırdı.</p>

  <p class="calibre12">Soğukkanlılıkla: "Silah kullanmasını bilir misiniz efendim?" diye sordu. "Evet, hem de çok iyi bilirim," diye yalan kıvırdı Selda. Adam gülümsedi, sonra "Bakın hanımefendi," dedi.</p>

  <p class="calibre12">"Şu an tetiği çekseniz namluyu doğru yöneltmediğinizden sarsma ile kurşun omzumun üzerinden aşarak karşı dairenin kapısının üst tarafında bir yere saplanır. Kullandığınız toplu bir Smith-Wesson ve elinize ağır geliyor. Hanımlara uygun bir silah değil. Bu tabancayı daha önce kullandığınızı hiç sanmıyorum. Sizin yerinizde olsam, namluyu biraz daha aşağıya eğer, sol elimle tabancayı tuttuğum bileğime destek verir, onu sıkıca kavrardım. Böylece silahın tepmesine engel olur, hedefi tutturursunuz. Ve en önemlisi, bir daha birine silah doğrulttuğunuzda sakın emniyet mandalını açmayı unutmayın. Ben kötü niyetli biri olsam, çoktan belimden silahımı çekmiş ve sizi vurmuş olurdum. Ya da siz gelinceye kadar bu küçük delikanlının şakağına silahımı dayardım. Kimin geldiğine dikkat etmeden kapıyı açmanız dikkatsizlikti. Şimdi polis kimliğimi göstermeme izin verir misiniz hanımefendi?"</p>

  <p class="calibre12">Selda afallayarak elindeki tabancaya baktı.</p>

  <p class="calibre12">Tabanca üzerinde açılacak bir mandal aradı. Göremedi.</p>

  <p class="calibre12">Ama her silahta bir emniyet mekanizması olduğunu işitmişti.</p>

  <p class="calibre12">Adamın söylediği gibi sol eliyle sağ bileğini kavradı.</p>

  <p class="calibre12">Gerçekten silahı şimdi daha güçlü tuttuğunu hissediyordu.</p>

  <p class="calibre12">Namluyu biraz daha eğdi.</p>

  <p class="calibre12">"Haklısın," dedi. "Ama sen yine de kımıldama." "Tamam efendim, kımıldamıyorum.</p>

  <p class="calibre12">Ellerim havada."</p>

  <p class="calibre12">Selda bir iki adım daha yaklaştı.</p>

  <p class="calibre12">Ateş ederse bu mesafeden ıskalaması olanaksızdı artık.</p>

  <p class="calibre12">"Emniyet mandalını hâlâ açmadınız." Gülümsüyordu adam- "Belli ki silahlara yabancısınız. Mandal, topla kabza arasındaki düz satıh üzerinde. Kulaklarınıza taktığınız küpelerin klipsi gibi bir şey, gördünüz mü? Onu aşağıya çekmezseniz silah ateş almaz. Fakat ondan sonra lütfen çok dikkatli olun. Elinizdeki silahın tetiği çok hassastır, ağırlığına bakmayın, dokunduğunuz anda patlayabilir." Selda silahı indirdi. Mandalı açmamıştı.</p>

  <p class="calibre12">"Tamam, size inandım. Kusura bakmayın, dünkü olaydan sonra panik içindeyim, korkuyorum da. Tedbirli olmak zorundayım."</p>

  <p class="calibre12">Sivil memur kollarını indirirken, "Anlıyorum efendim, haklısınız," diye cevap verdi. Sonra ihtiyatla ceketinin iç cebinden kimliğini çıkararak Selda'ya uzattı. "Adım Erol. Nöbet sırası bizde. Yarın öğleye kadar sizi ben ve arkadaşım koruyacağız. Endişelenmenize gerek yok. Lütfen silahı çocuğun erişemeyeceği bir yere koyun ve kendinizi güvende hissedin."</p>

  <p class="calibre12">"Teşekkür ederim memur, bey, özür dilerim." Koruma polisi başıyla selam verip usulca kapıyı çekti. Selda'nın titremesi hâlâ geçmemişti.</p>

  <p class="calibre12">Ataköy'deki gökdelenin on ikinci katındaki dairede hostes Gamze, dehşet içinde genç avukata bakmaya devam ediyordu. Gözleri irileşmiş, beti benzi atmıştı. Dili tutulmuş gibi bir süre hayretle Engin'e baktı. Neden sonra titreyerek: "Yoksa Araplar'a Doktor'u sen mi ihbar ettin?" dedi. "Neden böyle bir şey yapayım ki?"</p>

  <p class="calibre12">"Ne bileyim? Belki eski karını heriften kıskanmış filan olabilirsin." Engin başını salladı.</p>

  <p class="calibre12">"Asla. Ben kimseyi ihbar etmedim. İnan bana." Kız ne diyeceğini kestiremedi. Düşünmeye ihtiyacı vardı. Sigaranın birini söndürmeden diğerini yakıyordu. Engin kızın yanına yaklaştı. Sıcak ve sokulgan bir ifadeyle:</p>

  <p class="calibre12">"Lütfen bildiğin her şeyi en başından bana anlat. Tam bir açmaz içindeyim. Ne yapacağımı, kime başvuracağımı bilmiyorum. Beni takip edenler, eski karımı öldürmek isteyenler var." "Polise başvurdun mu?"</p>

  <p class="calibre12">"Hayır, ama bu durumda başvurmak zorundayım." Kız hâlâ inanmaz gözlerle Engin'e bakıyordu. "Sen galiba gerçekten olup bitenlerden haberdar değilsin. Aman Allahım, inanılır gibi değil. Sen uyuyor musun? Etrafında olup bitenlerden haberin yok mu?" Engin başını salladı.</p>

  <p class="calibre12">Kız korkunç gerçeği yeni kavramış gibiydi. "Öyleyse, benim gibi seni de kullandılar," diye mırıldandı.</p>

  <p class="calibre12">"Kullandılar mı? Kimler?" "Kimler olacak? Her ikisi de." "Bilmece gibi konuşuyorsun. Kimi kastettiğini anlayamıyorum."</p>

  <p class="calibre12">Kız odanın içinde dolaşmaya başladı, ikide bir Engin'e bakıyordu. Kararsızdı. Engin, onun konuşmak için korktuğunu, bildiklerini anlatmak için zorlandığını sezinledi. Biraz bekledi. Gamze gelip tam karşısına dikildi.</p>

  <p class="calibre12">"Ya çok safsın ya da tilki kadar kurnaz. Bu kadar saf ve etrafında dönen dolapları anlamamış olmana ihtimal veremiyorum. Hâlâ bana numara yapıyorsun, değil mi? Niyetin nedir? Açıkça söyle artık." Engin aldırmazmış gibi omuzlarını silkti.</p>

  <p class="calibre12">"Valla niyetimi soruyorsan, buradan çıkınca doğru polise gitmeyi düşünüyorum. Öğrendiğim her şeyi ihbar edeceğim. Onlar işin icabına bakarlar."</p>

  <p class="calibre12">"Hadi ordan sen de... Numara yapma bana. Kendini de mi yakacaksın?"</p>

  <p class="calibre12">"Sana kaç defa söyleyeceğim, benim bu dönen dolaplardan haberim yok... Polise gitmekten niye korkayım?"</p>

  <p class="calibre12">"Yalancı... Doktoru bu işe kim bulaştırdı? Ahmet'le onu kim tanıştırdı? Ahmet'i hisselerini satmaya kim teşvik etti? Sen değil misin?" "Bunları sana kim söyledi? Ahmet mi?" "Harry Lewis. Anladı<sup class="calibre15"><small class="calibre16"><span class="calibre17">A</span></small></sup> mı şimdi?"</p>

  <p class="calibre12">Engin kızın ağzından çıkan kelimelere hiç anlam veremiyordu. Aklındakiler Arap saçına dönmüştü. Kimin dost, kimin düşman olduğunu karıştırmıştı. Yorum yapacak halde değildi. Ahmet eski arkadaşıydı; Harry denen adamın ise yüzünü bile görmemişti, ingiliz'in Gamze'ye böyle uydurma ve hayal mahsulü şeyler söylemesinin ne anlamı olabilirdi? Bir an aklına Ahmet'le Harry Lewis denen adamın arasında gizli bir bağ, bir ittifak düşüncesi geldi. Acaba bu işte ortak bir çıkarları olabilir miydi? Fakat bu da saçma bir düşünceydi; Ahmet Ingilizler'e kazık atmaya çalışıyorsa, bunu Harry ile nasıl gerçekleştirebilirdi? Harry silahları sevkeden şirketin elemanıydı. Tabii en önemlisi, bu olayla şirket avukatının ne ilişkisi olduğuydu.</p>

  <p class="calibre12">"Ahmet seni benim peşime niye taktı? Sana bir gerekçe göstermesi lazım."</p>

  <p class="calibre12">"Seninle samimi olmamı ve ağzından bazı şeyleri öğrenmemi istedi." "Benimle yatacak kadar samimi olmanı mı?" Hostes hiç utanmamıştı. "Evet," diye fısıldadı.</p>

  <p class="calibre12">"Demek ağzımdan bazı bilgiler alacaktın ha? Ne gibi şeyler?" "Simka'yı ele geçirmek için bazı karanlık işler çevirdiğini söyledi."</p>

  <p class="calibre12">"Aman ne komik! Nasıl karanlık işlermiş bunlar?" "Bilmiyorum. Onun da öğrenmek istediği buydu zaten."</p>

  <p class="calibre12">"Sen de buna inandın mı yani? Bu kadar pisliğe batmış bir adamın avukatı onun aleyhine bazı dümenler çevirecek ve o bunları öğrenmek için peşime senin gibi bir amatörü takacak ha? Buna çocuklar bile inanmaz. Komik, cidden komik. Böyle bir endişesi olsa yanındaki itleriyle beni bir köşeye çeker ve rahatlıkla konuştururdu. Çok safsın Gamze ya da bana yalan söylemeye devam ediyorsun." Kız uyanır gibi oldu.</p>

  <p class="calibre12">Saf saf genç avukatın yüzüne baktı. Sesini çıkarmadı, içki sehpasına yürüyerek kendine bir bardak viski doldurdu. Buzsuz, susuz içkisini yudumlamaya başladı. "Söyledikleri yalan mıydı yani?" diye mırıldandı. "Tümüyle yalan." Kız elinde viski kadehi bitkin bir şekilde yeniden koltuğa çöktü.</p>

  <p class="calibre12">"Ah, benim aptal kafam," diye homurdandı. "Onun her söylediğine inandım. Bir de kendimi akıllı sanırdım. Beni de kandırdı galiba."</p>

  <p class="calibre12">Engin birden sordu. "Ahmet bugün sana niye uğradı?" Kız başını önüne eğerek utanmış bir şekilde, "Ara sıra buluşuruz," diye mırıldandı. "Anlıyorum. Bugün gelişinin özel bir sebebi var mıydı?" "Özel sebep mi?"</p>

  <p class="calibre12">"Evet. Buraya herhalde sırf seninle sevişmeye gelmedi. Başka bir nedeni olmalı." Kız kısa bir duraksamadan sonra: "Haklısın," diye mırıldandı. "Bugün onunla yatağa girmedik. Birkaç gün için ortadan kaybolmak istiyordu. Şu öldürülen Doktor yüzünden olmalı. Bunu bana açıklamadı ama şimdi daha iyi anlayabiliyorum. Korkuyordu, onu hiç böyle görmemiştim. Belki o da tıpkı Doktor gibi Araplar tarafından öldürülmekten ürküyordu, olamaz mı?" "Mümkündür." "Benimle beraber gitmek istedi." "Nereye?" "Şeye... Yani bana şeyi teklif etti..." "Konuşsana, neyi?"</p>

  <p class="calibre12">"Şile civarında yazlık bir evim var. Deniz kenarında, .kumlar üzerinde... iki katlı, çok şirin bir ev. Önceki yıl yaptırmıştım. Orası çok tenha ve sessizdir. Gözlerden uzak. Etrafta hemen hemen hiç ev yoktur. Orayı çok severim. Ahmet'le yazın bazı kaçamaklar yapardık..."</p>

  <p class="calibre12">Kızın gözleri dalmıştı. Kendi kendine konuşuyor gibiydi.</p>

  <p class="calibre12">"O mu yaptırdı?"</p>

  <p class="calibre12">Kız yine çekinerek:</p>

  <p class="calibre12">"Epey katkısı oldu," diye fısıldadı.</p>

  <p class="calibre12">"Yani bir süre kaçıp saklanmak istiyor anlaşılan."</p>

  <p class="calibre12">"Olabilir."</p>

  <p class="calibre12">"Ne zaman gideceksiniz?"</p>

  <p class="calibre12">"Ben yarın sabah erkenden gideceğim."</p>

  <p class="calibre12">"Birlikte gitmiyor musunuz?"</p>

  <p class="calibre12">"Sabah yapacağı işler varmış; o öğleye doğru gelecek." "Ahmet şimdi nerede?"</p>

  <p class="calibre12">"İnan bilmiyorum. Bana da söylemedi. Gizlendiğini sanıyorum." "Doğru mu söylüyorsun?" "Yemin ederim."</p>

  <p class="calibre12">Engin düşüncelere daldı, sonra dik dik kızın gözlerinin içine baktı yeniden.</p>

  <p class="calibre12">"Bu akşam saha geleceğimi Ahmet biliyordu, değil mi?" diye sordu.</p>

  <p class="calibre12">"Evet, söylemiştim."</p>

  <p class="calibre12">"Şu yazlık evinin adresini ver bana."</p>

  <p class="calibre12">Gamze irkildi.</p>

  <p class="calibre12">"Neden? Yoksa sen de oraya gelmeyi mi düşünüyorsun?"</p>

  <p class="calibre12">"Evet, iyi bildin."</p>

  <p class="calibre12">"Engin, sevgilim, sakın buna kalkışma, lütfen." "Bırak artık bana sevgilim demeyi, çok iğrenç kaçıyor." Gamze önüne baktı. "Onu neden görmek istiyorsun?" "İnsaf yani! Bu kadarını tahmin edemiyor musun? Bana bir açıklama yapmak zorunda. Onunla görülecek bir hesabımız var."</p>

  <p class="calibre12">"Bak Engin! Belki bana inanmıyorsun ama ben artık senin suçsuzluğuna inandım. Ahmet'le karşılaşmanın hiçbir yararı olmaz sana. Ondan uzak dur ve dalaşmaktan vazgeç. Bırak bu işin peşini. Yalvarırım sana. İstifa et şirketten, olup bitsin, iyi bir avukatsın, bir şey kaybetmezsin. Kendine yeni şirketler bulabilirsin. O tehlikeli biri, yanında daima silah taşıyor, bunu biliyorum."</p>

  <p class="calibre12">"Sen bunları dert etme. Şu adresi ver."</p>

  <p class="calibre12">Kız çekingendi.</p>

  <p class="calibre12">Gideceği yeri söylediğine pişman olmuştu. Yeniden itiraz edecek oldu.</p>

  <p class="calibre12">"Oranın adresini sana verdiğimi öğrenirse Ahmet beni öldürür. Bak, ille de bulmak istiyorsan, onu şehirde ara. Burası çok daha emniyetli. Yazlık ev çok ıssız bir yerdedir. Allah korusun bir münakaşaya girişirseniz... "</p>

  <p class="calibre12">Engin onu susturdu.</p>

  <p class="calibre12">"Sen söylediğimi yap. Adresi ver ve bir de tarif et. O kadarı yeter. Gerisine karışma, tamam mı?"</p>

  <p class="calibre12">Gamze itirazı kesti. Anlaşılan yararı olmayacaktı. Bulduğu bir kâğıda adresi yazdı, dilinin döndüğü kadar da tarif etti. Genç adam rahatlamıştı biraz.</p>

  <p class="calibre12">Yarın bu esrar perdesini yırtacaktı. Olaylar Ahmet Özveren'de düğümleniyordu. Onu bulacak ve konuşturacaktı. Gerekirse şiddet de kullanabilirdi. Ahmet'ten hiç korkmuyordu, içini müthiş bir hırs kaplamıştı. Hiç kimsenin, adını böyle bir yolsuzluğa, yasadışı işlere sokmaya hakkı yoktu. Ahmet bunun hesabını vermeliydi. Hışımla kızın kolunu kavradı. Gözlerinden ateş fışkırıyordu.</p>

  <p class="calibre12">"Bana bak," diye bağırdı. "Bu konuşma aramızda kalacak. Ahmet'e tek kelime anlatacak değilsin. Eğer konuşursan, yemin ediyorum, seni ben öldürürüm." Korkudan gözleri büyüyen kız, "Anladım," diye mırıldandı.</p>

  <p class="calibre12">Engin Mert gitmek üzere kapıya doğru yürüdü; sonra birden hatırlayarak kıza döndü. "Haa, aklımdayken şu benim Erenköy'deki evin anahtarını da geri ver. Artık aramızdaki ilişki bittiğine göre, anahtarın sende kalmasının anlamı yok."</p>

  <p class="calibre12">Engin'in bir an evvel evden uzaklaşmasını isteyen kız koşarak gitti ve anahtarı getirdi. Sokak kapısı kapanırken derin derin nefes alıyordu. Geleceğinden korkmaya başlamıştı.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_11"></div>
</body>
</html>
