<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos330962"></p>

  <p class="calibre14"><span class="calibre10"><span class="bold"><span class="calibre7">5</span></span></span></p>

  <p class="calibre11">ERTESİ SABAH - ŞİLE</p>

  <p class="calibre12">Pırıl pırıl aydınlık bir temmuz sabahıydı. Engin tecrübesiyle bilirdi; Selda bir şeyi kafasına taktı mı onu bu düşüncesinden vazgeçirmek çok zordu. Kahvaltılarını yaparlarken bir ara karısına sordu:</p>

  <p class="calibre12">"Peki, Okan'ı ne yapacağız? Evde yalnız bırakamayız ya! "</p>

  <p class="calibre12">"Belki kalabilir."</p>

  <p class="calibre12">"Kesinlikle olmaz."</p>

  <p class="calibre12">"Öyleyse onu da yanımıza alabiliriz."</p>

  <p class="calibre12">"Sen ne diyorsun Selda? Şile'ye pikniğe gitmiyoruz."</p>

  <p class="calibre12">"Ben ona göz kulak olurum. Sana söz veriyorum, ne Okan, ne de ben başına dert olmayacağız."</p>

  <p class="calibre12">Engin bundan hiç de emin değildi.</p>

  <p class="calibre12">Aslında bu konuyu dün gece bir karara bağlamışlardı. Engin'in belki caydırabilirim umuduyla sarfettiği son çabaydı bu. Karısının pırıldayan gözlerinin içine baktı. O parıltılara, o sevgi ışıltılarına öylesine muhtaç ve hasretti ki, daha fazla ısrarın anlamsızlığını kavradı, hayır diyemedi, hadi öyleyse hazırlanın bir an evvel, diye fısıldadı.</p>

  <p class="calibre12">Kapıdan çıkarlarken koruma polislerinden biri yanlarına yaklaşarak, "Günaydın efendim," diye nezaketle selamladı-"Galiba dışarıya çıkıyorsunuz?" "Evet. Bir sakıncası mı var?"</p>

  <p class="calibre12">"Hayır efendim. Yalnız aldığımız talimat gereği size eşlik etmek zorundayız. Umarım anlayışla karşılarsınız."</p>

  <p class="calibre12">Bu, hesapta yoktu. Engin polislerin peşlerine takılacağını düşünmemişti.</p>

  <p class="calibre12">Gülerek, "Abartıyorsunuz canım. Bağdat Caddesi'ne çıkıp oğlumuza birkaç penye filan alacağız. Korunmamıza hiç gerek yok," dedi.</p>

  <p class="calibre12">"Kusura bakmayın efendim, bize verilen talimat bu. Malum biz de emir kuluyuz." "Yapmayın yahu, biraz fazla değil mi? Alt tarafı şu caddeye çıkacağız. Beş kişi bir çocuğa alışverişe çıkamayız ya! "</p>

  <p class="calibre12">Memur sıkıldı, biraz ezildi büzüldü, arkadaşına baktı. Ne cevap vereceğini kestiremedi. Sorumluluk almak istemiyordu anlaşılan. "Ne zaman dönersiniz efendim?" diye kekeledi. "En kabadayısı yarım saat sonra evdeyiz, çocuğa penye gömlek almak ne kadar süreç ki?" "Pekala, öyle olsun efendim. Sizi bekleyeceğiz."</p>

  <p class="calibre12">Engin derin bir nefes aldı. Polisleri atlatmışlardı ama beyninin bir köşesinde bu yaptığının doğru olup olmadığı konusunda bir işaret yatıyordu. Honda'ya bindiler.</p>

  <p class="calibre12">Az sonra Şile'ye doğru yol almaya başlamışlardı.</p>

  <p class="calibre12">Engin, nedense garip bir tedirginliğe düşmüştü. Belki heyecandandır, diye düşündü. Ne ile karşılaşacağını henüz bilmiyordu çünkü...</p>

  <p class="calibre12">Engin, ince yazlık anorağının cebinden kâğıdı çıkarıp adrese göz attı. Aradığı yer burası olmalıydı. Denize paralel dar bir yola girdi. Yaklaşık beş yüz metre kadar ilerledikten sonra kumsal arazide birbirinden hayli uzaklıkta üç yazlık ev gördü. Arabayı durdurdu. Bulundukları yer oldukça dik bir eğimle kumluğa iniyordu. Karadeniz'in sert dalgalarının vurduğu kumluk arazi yaklaşık yüz metre aşağıdaydı. Bütün sahil şeridi güneş altında parıldayan temiz ve altın sarısı bir kumla kaplıydı. Gerçekten baş dinlemek için son derece sakin ve sessiz bir yerdi.</p>

  <p class="calibre12">Etrafta ürkütücü bir sessizlik vardı. Sahile vuran köpüklü dalgaların hışırtılarından başka bir ses duyulmuyordu.</p>

  <p class="calibre12">Arabayı aşağıya indirmenin imkanı yoktu. Herhalde bir yol olmalıydı ama Engin'in şimdi onu arayacak zamanı yoktu. Arabadan indi.</p>

  <p class="calibre12">Selda da dışarıya çıktı. Genç adam bu kez kesin ve otoriter bir sesle, "Hayır," dedi. "Sen arabada ve Okan'ın yanında kalacaksın. Ben yalnız gideceğim. Şoför mahalline geç ve otur. Söylediklerimi aynen uygula. Gecikirsem sakın arkamdan gelme. Anormal bir durum sezinlersen ya da karşılaşırsan, ne olursa olsun, bas gaza ve geri dön. Ben başımın çaresine bakarım. Anladın mı beni?"</p>

  <p class="calibre12">Selda itiraza yeltenecekti ama Engin o kadar kararlı ve ısrarlı görünüyordu ki, "Evet hayatım, anladım," demek zorunda kaldı. "İyi öyleyse."</p>

  <p class="calibre12">Genç adam evden çıkarken yanına aldığı Smith-Wesson'u torpido gözünden çıkararak anorağının altına, beline sıkıştırdı. Okan, babasının hareketlerini televizyon ve sinemalarda seyrettiği film kahramanları gibi gururla ve ondan emin olarak seyrediyordu. Babasının ne için gittiğini ve ne yapacağını bilmiyordu ama küçük beyni kötü adamları cezalandırmak için harekete geçtiğini sezinleyebiliyordu. Engin kıyı şeridine bir göz attı. Bomboş ve hareketsizdi.</p>

  <p class="calibre12">Tam o sırada araba yolundan yaklaşan köylü kılıklı iki adamı gördü. Ağır ağır yaklaşıyorlardı. Aradığı evin sahildeki Üç evden hangisi olduğunu sormayı kararlaştırdı. Belki bilirlerdi. Adamlar yörenin balıkçılarına benziyorlardı. "Selamün aleyküm," diye yanlarına yaklaştı. Selamına karşılık verdiler.</p>

  <p class="calibre12">"Ben, Gamze Pekcan hanımın evini arıyorum. Şu üçünden biri olması lazım; hangisi olduğunu biliyor musunuz acaba?"</p>

  <p class="calibre12">Yöre sakinleri genellikle dışarıdan gelen yazlıkçıları tanırlardı.</p>

  <p class="calibre12">Adamların yüzlerinde hafif bir gülümseme oluştu. Engin, kadını tanıdıklarını ve hafife aldıklarını düşündü.</p>

  <p class="calibre12">Genç olanı, "Nah, şu işle," diye en sağdaki evi işaret etti. Sonra sırıtarak, “İlk defa geliyorsan azgın kurt köpeğine dikkat et. Çok gaddardır," diye ikaz etti. Başka bir şey demeden yollarına devam ettiler.</p>

  <p class="calibre12">Gamze'nin köpek beslediğini bilmiyordu. Buraya ara sıra uğradığına göre köpeğe bakan biri olmalıydı. Kışın eve bakan bekçi, hizmetkâr türünden biri. Herhalde evde sürekli kalan biri vardı.</p>

  <p class="calibre12">Engin, tepeden bodur çalıların arasına dalarak hızlı adımlarla kumluk sahile doğru inmeye başladı. Dönüp geriye baktığında Selda'nın arabaya girip oturduğunu gördü. Onlara el salladı.</p>

  <p class="calibre12">Az sonra kumluk araziye vardı. Evin konumu ve inşa tarzı biraz değişikti. Bina kumlar üzerine oturtulmuştu.</p>

  <p class="calibre12">Cephesi ve girişi denize değil, tepedeki kara yoluna bakıyordu. Issız bir yerde yapılmasına rağmen epey para harcandığını ilk bakışta anlamak mümkündü. Evin yan tarafındaki beton platformda Gamze'nin Nissan'ı duruyordu. Ahmet'in Mercedes'i ise görünürlerde yoktu. Demek henüz gelmemişti. Buna sevindi. Burada kendisini görmek Ahmet için tartı bir sürpriz olacaktı.</p>

  <p class="calibre12">Yeşillik ve çiçek bakımından fakir olan bahçeye daldı. Cilalı ahşap kapının üzerindeki küçük düğmeye bastı. İçeriden zilin sesi aksetti. Engin kapının açılmasını bekledi. Denizin uğultusu her yerden duyuluyordu. Bir daha zile bastı ve bu kez parmağını zilin üzerinde fazla tutu. İşi gücü olmayınca, Gamze'nin uykuya düşkünlüğünü bildiğinden, bu saatte bile yataktan çıkmamış olduğuna hükmetti. Hatta bu şartlar altında nasıl uyuduğuna bile şaştı. Onun yerinde olsa sabaha kadar gözüne uyku girmezdi. Kapı açılmıyordu.</p>

  <p class="calibre12">Belki Gamze denize bakan, ön taraftaki yüksek terasta güneşleniyor olabilir, diye düşündü. Zilin sesini duymamış da olabilirdi, zira Karadeniz'den kopup gelen dalgaların sesi içerideki zilin duyulmasına engeldi.</p>

  <p class="calibre12">Evin denize ve kumsala açık ön tarafına gidip bakayım, diye düşündü. Sonra birden irkildi. Şu balıkçı kılıklı köylülerin bahsettiği kurt köpeği neredeydi? Hayvanın zil sesini duyması ya da gelen yabancının kokusunu alması gerekmez miydi? Köpeklerin çok uzaktan bile koku aldıklarını işitmişti. Kulağını kapıya dayadı, içeriyi dinlemeye çalıştı. Hiçbir ses duyamadı. Ev mezar kadar sessizdi. Acaba bu şık yazlık evde hizmetçi, bekçi gibi yardımcı kimseler yok muydu?</p>

  <p class="calibre12">İçini bir huzursuzluk kapladı. Belki Gamze kumsalda köpeği ile yürüyüşe de çıkmış olabilirdi. Ya da evinin terasında değil de, tam deniz kenarında kumların üzerinde serdiği rafyaya uzanmış, üstsüz olarak da güneşleniyor olabilirdi. Çevrenin sessizlik ve tenhalığına bakılırsa pekala da mümkündü bu.</p>

  <p class="calibre12">Bir iki adım geriledi. İçindeki huzursuzluk artıyordu. Evdeki sessizlik de hiç hoşuna gitmemişti. Gamze kendisinin de Ahmet'in de geleceğini biliyordu, şu sıra yürüyüşe ya da güneşlenmeye gitmemesi gerekirdi. İçine kurt düştü.</p>

  <p class="calibre12">Evde bir terslik olduğunu düşünmeye başladı. Boğazı kurudu. Önsezileri tehlike sinyalleri vermeye başlamıştı.</p>

  <p class="calibre12">Engin, Smith-Wesson'unu belinden çıkardı, tabancayı kırıp baktı, altı kurşun da yerindeydi. Kapattı, tekrar beline soktu.</p>

  <p class="calibre12">Ön kapıdan ayrıldı, evin kumsala bakan cephesine doğru yürüdü. İnce beyaz kumlar ayakkabılarının içine dolmaya başlamıştı. Mokasenlerini ve çoraplarını çıkarıp eline aldı. Kızgın kumlar tabanlarını yakmaya başlamıştı. Kumsal, beyaz köpüklü dalgaların kırılıp eridiği denizle son buluyordu. Ön tarafa geçince kumlarda kırılan temmuz güneşinin parıltılarıyla gözleri kamaştı. Tam evin terasının altına gelmişti. Yukarıdaki teras genişti ve kuma gömülü kalın tahta kolonlarla destekleniyordu. Altı boştu. Engin, güneşten korunmak için terası tutan kolonların altındaki gölgeliğe sığınarak, etrafa bakındı. Çok uzaklarda denize giren ve kumsalda oynaşan dört-beş çocuk seçebiliyordu. Biraz daha yakında ise siyah balıkadam giysili iki kişi, lastik bir botun çalışmayan motorunu onarmak için uğraşıyorlardı. Engin'e bakmamışlardı bile.</p>

  <p class="calibre12">Engin terasın altında durmuş, yukarıdan gelebilecek seslere vermişti kendini.</p>

  <p class="calibre12">Ne ayak sesi, ne televizyon, ne de kasetçalar sesi işitilmiyordu! Köpek havlaması bile yoktu!</p>

  <p class="calibre12">Yoksa Gamze kendisini aldatmış, gelmemiş miydi? Bu olasılığı hiç düşünmemişti. Buralara kadar boşuna mı gelmişti yoksa? İçinden söylenmeye başladı. Ama ön tarafta duran Nissan'ını hatırladı birden. Yoo, kız evde olmalıydı. Mutlaka buralardaydı. Neden sonra tekdüze bir sesin, ne olduğunu kestiremediği çarpan bir nesnenin muntazam vuruşlarını işitti yukarıdan. Ses, denizin uğultusu altında boğuluyordu. Engin kumsala bir kere daha baktıktan sonra terasın altından geçip yandaki cilalı ahşap merdivenlerden yukarıya doğru çıkmaya başladı. Dikkatliydi ve her an istenmeyecek bir şeyle karşılaşacak gibi de huzursuz.</p>

  <p class="calibre12">Merdivenleri çıktı. Geniş bir terasla karşılaştı. Az ilerisinde ahşap bir masa ile şezlong duruyordu. Şezlongun üzerinde Hürriyet gazetesi vardı. Gazete ile birkaç dergi, sayfaları rüzgârdan dağılmış olarak yerlere saçılmıştı. Şezlongun hemen yanı başındaki masanın üzerinde bir güneş gözlüğü ile bir yanık kremi duruyordu. Yan taraftaki köpeğin tası su ile doluydu.</p>

  <p class="calibre12">Hostesin güneş gözlüğünü hatırlamıştı. Bütün bunlar, evde hayat olduğunu gösteren işaretlerdi. Gamze evde olmalıydı.</p>

  <p class="calibre12">Fakat o saldırgan köpek niye havlamıyor, ortalarda görünmüyordu? Terasın ucunda durup elindeki mokasenlerini yere bıraktı. Oturma odasının terasa açılan kapısı aralıktı. Perdenin ucu kapıya sıkışmış, rüzgârla çarpıp, o tekdüze sesi çıkarıyordu. Engin'in içindeki huzursuzluk daha da arttı. Çevrenin sessizliğine uyum sağlayan evin terkedilmişlik hissini veren ürkütücülüğü onu rahatsız etmişti. Bu evde anormal bir şeylerin cereyan ettiğine inanıyordu artık. Tabancasını eline alıp, yarı aralık, çarpan kapıya doğru yürüdü. Kapıya varınca ayağının ucunu dayadı, kanadı yana çekip açtı. Gördüğü manzara tüyler ürperticiydi. İri kurt köpeği parke zemine yayılı kilimin üzerinde cansız yatıyordu. Başının olması gereken yerde kemik ve et parçalan vardı. Kilim, akan kanla lök gibi ıslanmıştı. Hayvanın başı paramparçaydı. Bu ancak çok güçlü bir silahla yapılabilirdi. Engin dehşetle baktı cansız hayvana; sonra bu korkunç sahneden gözlerini güçlükle ayırıp etrafı inceledi. Çıt çıkmıyordu evin içinde.</p>

  <p class="calibre12">Saldırgan köpeğin niye havlamadığını şimdi anlamıştı. Elinde olmadan yüksek sesle, "Gamze," diye seslendi. Cevap veren olmadı.</p>

  <p class="calibre12">Oturma odası olarak kullanılan salon oldukça genişti, ileride Amerikan tarzı açık bir mutfak görünüyordu. Alt katta kimsecikler yoktu. Engin çıplak ayaklarının ucuna basarak ilerledi. Heyecanı artmış, dili damağı kurumuştu. Elindeki tabancaya sıkı sıkıya sarılmıştı. Salonun yanında üst kata yükselen bir merdiven vardı.</p>

  <p class="calibre12">Başını kaldırıp baktı. Ağzından tiz bir çığlık yükseldi. Gamze'nin çırılçıplak vücudu, merdivenin üst kat korkuluğundan aşağıya doğru-sarkıyordu. Kolları aşağıya doğru uzanmış, bedeni ahşap parmaklıklara asılı kalmıştı. Alt katın parke zeminine, bulunduğu yerden şıpır şıpır kan damlıyordu. Genç kadın ölmüştü.</p>

  <p class="calibre12">Engin'in midesi bulandı, kusacak gibi hissetti kendini, iki gün içinde karşılaştığı ikinci cesetti bu.</p>

  <p class="calibre12">Belki su testisi su yolunda kırılmıştı ama, yakın bir tarihe kadar bu kadını koynuna almış, onunla sevişmişti. Yüreğini acıma duygusu kapladı, titremeye başladı. Bir an ne yapacağını bilemeden öylece donup kaldı. Çok geç kalmıştı artık.</p>

  <p class="calibre12">Biraz daha erken gelebilse belki bu cinayete engel olabilirdi. Gamze sahip olduğu bütün sırlarla beraber göçüp gitmişti. Engin kendini toparlamaya çalıştı.</p>

  <p class="calibre12">Gamze'nin vücudundan hâlâ kan damladığına göre ölümünün üzerinden fazla zaman geçmemiş olması gerekirdi. Belki de beş-on dakika evvel öldürülmüştü, ilk aklına gelen Ahmet Özveren oldu. Şu ya da bu sebeple kızı vurmuştu.</p>

  <p class="calibre12">Sonra bu olasılığın pek sağlıklı olmadığını düşünmeye başladı. Katil Ahmet olamazdı. Ahmet olsa köpeği kurşunlaması için sebep yoktu, nasıl olsa köpek onu tanır ve saldırmazdı.</p>

  <p class="calibre12">Ahmet'in bu eve geldiğine dair bir işaret de yoktu. Ana karayolu tekti. Yol üzerinde Ahmet'in arabasıyla karşılaşmaları gerekirdi.</p>

  <p class="calibre12">Ya katil deniz yolu ile geldiyse? Bunu hiç düşünmemişti!...</p>

  <p class="calibre12">Birden irkildi. Belki katil hâlâ evin içinde olabilirdi!...</p>

  <p class="calibre12">Tüyleri diken diken oldu.</p>

  <p class="calibre12">Bu olasılık da aklına gelmemişti. Cinayetin hemen üstüne geldiğini sezinliyordu.</p>

  <p class="calibre12">Tabancanın kabzasını kavrayan eli terden sırılsıklam kesildi. Ayaklarının ucuna basa basa, ses çıkarmamaya çalışarak, ikinci kata çıkan merdivenleri tırmanmaya başladı. Merdivenler gıcırdamıyordu ve evin içinde rüzgârın uğultusu hariç en ufak bir ses yoktu. Engin ölüm sessizliğinin ne anlama geldiğini o zaman yaşayarak anlamaya başladı.</p>

  <p class="calibre12">Aslında ikinci kata çıkmaya cesareti yoktu. Gamze'nin çıplak vücuduna bakamayacaktı.</p>

  <p class="calibre12">Midesindeki bulantının daha da şiddetlendiğini duyumsadı. Her an kusabilirdi.</p>

  <p class="calibre12">Fakat üst kattaki odaları incelemeden bu evden çıkamazdı. Belki başka kötü sürprizlerle karşılaşma olasılığı da vardı. Aklına diğer ihtimaller de gelmeye başlamıştı. Doktoru öldüren Arapları anımsadı. Eğer katil Ahmet değilse, belki yukarıdaki yatak odasında Ahmet'in cesediyle de karşılaşabilirdi. Yine de bunun çok zayıf bir ihtimal olduğuna emindi. Arapların kızı öldürmek için bir nedenleri yoktu. Bu cinayet Ahmet'in marifeti olmalıydı.</p>

  <p class="calibre12">Üst katta iki oda vardı. Birinin kapısı açık, diğerininki ise kapalıydı. Önce açık kapıdan içeriye ihtiyatla baktı. Dün gece Gamze bu odada yatmış olmalıydı. Oda tam kıza has bir dağınıklık içindeydi. Yatak darmadağınıktı. Çarşaf büzüşmüş, başucundaki lamba yere devrilmişti. Halının üzerine fırlatılmış bir Tempo dergisi duruyordu.</p>

  <p class="calibre12">Engin biraz dikkat edince bu dağınıklığın, kızın pasaklılığından ziyade, bir boğuşma sonucu meydana geldiğini farketti. Odadaki yanık sigara kokusu henüz kaybolmamıştı. Öteki odaya doğru yürüdü.</p>

  <p class="calibre12">Tabancasını doğrultup hızla tokmağı çevirerek kapıyı ardına kadar açtı. Hareket halinde gördüğü her cisme ateş edecek haldeydi. Oda boştu ve kullanılmamıştı. Geriye döndü Engin. Kendini zorlayarak hostesin cesedinin başına geldi. Cesede elini süremedi. Zor bakabiliyordu çıplak vücuduna. Sırtında sigara söndürülerek yapılmış yanık izleri vardı. Anlaşılan birisi işkence etmişti kıza.</p>

  <p class="calibre12">Polise haber vermeliydi. Cesedi olduğu yerden aldırmak polisin işiydi. Belki etrafta katilin bıraktığı ve onu teşhise yarayacak izler ve ipuçları olabilirdi. Polisi arayınca başının yeniden derde gireceğinin farkındaydı. Onlara durumu nasıl anlatacağını düşünmeye başladı. Başı epey ağrıyacaktı. Gri elbiseli MİT ajanı ile Başkomiseri karşısında görür gibi oldu.</p>

  <p class="calibre12">Merdivenleri indi, soluklanmak için terasa çıktı. Mide bulantısını bastırmak için derin derin soluklar aldı. Alnında boncuk boncuk terler birikmişti.</p>

  <p class="calibre12">Ta uzaklardaki çocuklar hâlâ kumların üzerinde oynaşıyorlardı. Balıkadam giysili genç, lastik botun motoru üzerine eğilmiş, onanma devam ediyordu. Diğeri ortalarda görünmüyordu. Engin, işte o sırada uyandı.</p>

  <p class="calibre12">Heyecanla, gözleri öteki adamı aradı. Uzun kumsal şeridi boyunca başka canlı gözükmüyordu. Mavi gökyüzünde uçuşan bir iki martı gördü sadece. İçine bir kurt düştü. Acaba öbür adam nereye gitmişti? İşlenen cinayetle onların bir alakası olabilir miydi? Zira çevrede başka canlı yoktu.</p>

  <p class="calibre12">Engin, öteki balıkadamın ne olduğunu düşünürken birden sağ kulağının yanından bir şey vınlayarak geçti ve arkasındaki kapının camı gürültüyle parçalandı. Görünmeyen birisi ateş etmişti. Kurşun vınlamasıydı bu.</p>

  <p class="calibre12">Cam tuzla buz olurken, Engin can havliyle kendini terasın zeminine attı, tam siper, parmaklıklara doğru süründü. Silah sesini işitmemişti ama kulağını yalayıp geçen vızıltının kurşun olduğunu anlamıştı. Düşmanını göremiyordu ancak birinin ateş ettiği kesindi. Bir iki saniye sonra önündeki tahta parmaklıklardan biri de tam ortasından kopup havaya uçtu. Tahta parçalan etrafa savruldu. Engin başını kaldırıp deli gibi etrafına bakındı. Ateş edeni hâlâ görememişti. Tabancayı parmaklıkların arasından doğrulttu fakat önünde ateş edecek hedef yoktu. Üçüncü bir kurşun yine ıskalayarak arkadaki kapıya saplanırken Engin, ateş edenin susturucu kullandığını anladı. Belki de bu nedenle herif hedefi tutturamıyordu. Kurşunların geliş istikameti kumsaldı, ama önündeki geniş alanda kimseyi göremiyordu. Birden otuz metre kadar ilerisindeki kum yığınlarının arkasında yere uzanmış balıkadam giysili birinin doğrulduğunu gördü. Bu sefer herifi görmüş ve hedefi yakalamıştı. Tabancanın namlusunu yükseltip adamı arpacığın ucuna getirdi.</p>

  <p class="calibre12">Üç yıldan beri silahıyla ateş etmemişti. O zaman da bu işi sırf silahı denemek için bir atış poligonunda yapmıştı. Şimdi gerçeklerle yüz yüzeydi ve karşısında canlı bir hedef vardı. Tetiğe asıldı.</p>

  <p class="calibre12">Kulağı sağır eden bir patlama duyuldu. Kolu geri tepmenin şiddetiyle havaya kalktı. Kum tepesinin ardında beliren balıkadam giysili yabancı şaşırmış gibi duraladı. Galiba Engin'in silahlı olduğunu düşünmemişti. Saklanmak için yeniden kendini kum tepesinin ardına attı.</p>

  <p class="calibre12">Engin iki el daha ateş etti.</p>

  <p class="calibre12">Ya iyi nişancı olmadığından ya da Smith-Wesson'u iyi kullanamadığından hedefi tutturamamıştı.</p>

  <p class="calibre12">Balıkadam yerinden memnun değildi. Açık kumluk arazide ayağa kalkması halinde boy hedefi olacağını biliyordu.</p>

  <p class="calibre12">Engin, terasın kırmızı karoları üzerinde sürünerek yer değiştirdi. Sıktığı fakat isabet ettiremediği kurşunlar tepecikten kumlan uçuşturmuştu. Açısı değişince adamın açıkta kalan bacağını gördü. Smith-Wesson'u bir daha ateşledi. Kumların arasından acı bir çığlık yükseldi. Bu kez adamı vurmuştu.</p>

  <p class="calibre12">Selda, arabanın içinde sıkıntıdan patlıyordu.</p>

  <p class="calibre12">Engin arabadan ayrılınca kendini çok yalnız hissetmeye başlamıştı. Belki etrafın ıssızlığı nedeniyle biraz da korkmaya başlamıştı. Buraları yerleşim alanı değildi, etrafta hiç canlı görünmediği gibi, girdikleri tali yolda da tek bir arabaya bile rastlamamışlardı. Çalılık arazinin altında uzanan kumlara ve denize baktı. Evin ön kapısını bulunduğu yerden görebiliyordu. Engin kapı açılmayınca arkaya dolanarak gözden kaybolmuştu. Artık onu da göremiyordu.</p>

  <p class="calibre12">Arkada oturan Okan ise yerli yersiz sorularla canından bezdiriyordu kadını. Çocuğu yanına alıp buraya gelmekle ne kadar anlamsız bir şey yaptığını anladı. Engin'e de bir yararı dokunmuyordu. Kocası bir kere daha haklı çıkmıştı. Elinde olmadan Okan'ı azarlayarak susmasını söyledi. Çocuk somurtarak oturduğu yere büzüldü. Genç kadın gözlerini yazlık eve dikerek kocasının yeniden ortaya çıkmasını bekledi. Anlaşılan o aşüfte hostesi evde bulamamıştı. Dakikalar geçmek bilmiyordu ve beklemek sinirlerini germişti Selda'nın. Engin hâlâ ortalarda yoktu.</p>

  <p class="calibre12">Mutlaka bir aksilik vardı. Acaba evde kimse yok muydu? Fakat evin yan tarafında duran Nissan marka araba evde birilerinin olduğunu göstermez miydi?</p>

  <p class="calibre12">İçinden, keşke ben de Engin'le beraber gitseydim, onu yalnız bırakmasaydım, diye geçirdi. Ne olurdu sanki? Ama Okan'ı arabada yalnız bırakamazdı. Birden işittiği silah sesleriyle yerinden sıçradı.</p>

  <p class="calibre12">Ateş edilmişti. Hem de birkaç el üst üste. Yanılmasına imkân yoktu; tabanca sesiydi bu. Ses açık arazide gümbür gümbür ötmüştü. Ve de denizden esen rüzgâr, silah sesini daha da yankılayarak getirmişti.</p>

  <p class="calibre12">Arabadan fırladı, aşağıya baktı. Hiçbir şey göremiyordu. Ne yapacağını şaşırdı.</p>

  <p class="calibre12">Silah seslerini Okan da duymuştu. Çocuk, beti benzi sarararak, "Ne oluyor anne? Babam mı ateş ediyor?" diye sordu.</p>

  <p class="calibre12">Selda da bilmiyordu ve oğluna cevap verecek halde değildi.</p>

  <p class="calibre12">"Sen burada otur ve beni bekle," dedi. "Arabayı içeriden kilitle, ikimizden biri dönünceye kadar da kimseye açma," diye bağırdı.</p>

  <p class="calibre12">Çocuk gözleri dolu dolu, "Anne, beni yalnız bırakma," diye yalvardı. Korkuyordu.</p>

  <p class="calibre12">Çocuğa hak vermemek elde değildi, koca kadın, kendisi de korkuyordu. Kısa bir duraklama anı yaşadı.</p>

  <p class="calibre12">"Yürü gel benimle," diyerek çocuğu elinden tuttuğu gibi çalıların arasından bayır aşağıya koşmaya başladı.</p>

  <p class="calibre12">Neyle karşılaşacağını bilmiyordu.</p>

  <p class="calibre12">İnşallah korktuğu başına gelmezdi...</p>

  <p class="calibre12">Engin bir kurşun daha sıktı.</p>

  <p class="calibre12">Bu kez isabet ettirememişti. Yaralı adam lastik bota doğru, tek bacağı üzerinde sekerek koşmaya devam ediyordu. Artık ölümüne bir mücadele başlamıştı. Herifi yaralamayı başarmıştı, ölümcül olmamakla beraber vurulduğu kuşkusuzdu.</p>

  <p class="calibre12">Engin cesaretlenerek ayağa fırladı. Şimdi adamı daha rahat görebiliyordu. Kumlar üzerinde bata çıka, topallayarak kaçmaya çalışan adam, birkaç adım daha attıktan sonra tepe üstü yığıldı. Kaçacak dermanı kalmamıştı.</p>

  <p class="calibre12">Genç avukat adamın peşinden gitmeye karar verdi. Merdivenleri tercih edeceğine, artistik bir hareketle, terasın korkuluklarının üzerinden sıçrayarak aşağıya atladı. Atladığı yer en az dört metre vardı. Yer her ne kadar yumuşak kum ise de, dengesi bozularak yuvarlandı. Smith-Wesson elinden fırladı, düşme sırasında yerden kalkan kum tanecikleri gözüne kaçtı. Atlayış sırasında bacağını incitmiş olmalıydı ki, kalçasından ayağının ucuna kadar inen müthiş bir sızı hissediyordu. Ham vücudu artık bu tür bir atlayış için hiç de uygun değildi. Bir eliyle gözünü ovuştururken, bir yandan da düşürdüğü tabancasını arandı. Silahı bularak yeniden kavradı.</p>

  <p class="calibre12">Yaralı katil yerinden kalkmaya çalışıyordu. Bunu beceremeyince dirsekleri üzerinde sürünerek kıyıdaki lastik bota erişmeye gayret etti. Engin'in terastan atlayarak arkadaşının peşine takıldığını gören botun başındaki öteki balıkadam, 357 Magnum'a benzeyen devasa silahını doğrulttu. Kaçan kum taneciklerinden yaşaran ve batan gözleriyle Engin, uzun namlunun güneş altında parıldayan çeliğini görünce, kendini tekrar yere, kumların üzerine fırlattı. Adamın elinde çok güçlü bir silah vardı ve ayakta dimdik durmuş, silahı Engin'in mükemmel hedef olabilecek bedenine yöneltmişti. Bu mesafeden keklik gibi avlanabilirdi. Kumların üzerine yüzükoyun yapışmışken korkunç bir patlama işitildi. Az ilerisinde bir kum bulutu havalandı. Adamın kurşunu iki metre kadar önüne saplanmıştı. Engin adeta can havliyle bir el daha ateş etti, rastgele ve hedef saptamadan. Parmağı tetiğe bir daha asıldı.</p>

  <p class="calibre12">Madeni bir çatırtı geldi bu kez. Ve acı gerçeği o zaman kavradı. Altı kurşununu da yakmıştı.</p>

  <p class="calibre12">Kurşunlarını bilinçli kullanamamıştı. Artık silahsız sayılırdı. Evden çıkarken tabancasını yanına aldığında, onu kullanmak zorunda kalacağını bile pek düşünmemişti. Bir güvence, gerekirse bir tehdit ve korkutma aracı olarak yanına almıştı, oysa şimdi şiddetle ihtiyaç duyuyordu. Keşke yanıma yedek mermi alsaydım, diye hayıflandı ama olayların böyle gelişeceğini nasıl tahmin edebilirdi? Hele üst üste altı mermi yakacağını. Çevresine kurşun yağıyordu. Her an serseri bir merminin beynini dağıtması işten hile değildi. Nedense gözlerinin önüne evdeki paralanmış köpek başı geldi. Bu gözü kanlı katiller yoksa köpeği de Magnum kurşunuyla mı öldürmüşlerdi?</p>

  <p class="calibre12">Kurşunlar gittikçe daha, yakınına düşmeye başlamıştı. Kafasını elleri arasına alıp bekledi. Buradan kaçamayacaktı, hele herif kurşununun bittiğini anlarsa hali haraptı. Kurşun sesleri kesildi birden.</p>

  <p class="calibre12">Kumluk alanı derin bir sessizlik kapladı. Etraf eski dingin haline dönüvermişti yeniden. Kıyıya vuran dalgaların hışırtısı ve uğuldayan rüzgârdan başka bir şey duyulmuyordu. Engin dikkat kesilip bekledi.</p>

  <p class="calibre12">İkinci katilin ateşi niye kestiğini anlayamamıştı. Kurşununun bittiğini hesaplayamasa bile onun elindeki silahın ateş gücü ve öldürücü yanı daha fazlaydı. Saldırıya devam etse rahatlıkla öldürebilirdi.</p>

  <p class="calibre12">Yeniden sesler duymaya başladı. Yanılıyor muydu acaba? Sanki çakıl taşları döşeli evin ön yüzünden ayak sesleri geliyordu. Heyecan ve korkuyla titredi. Galiba cinayet ekibinin başka adamları da arkadan sarıyorlardı kendisini. Hiç şansı kalmamıştı artık. Fakat duyduğu ses daha da korkuttu, çünkü sesi tanımıştı. Karısı avaz avaz, "Engin, Engin," diye bağırıyordu.</p>

  <p class="calibre12">Katillerin her an kurşunlarına hedef olabilirlerdi. "Aman Allahım," diye inledi. Ona arabadan çıkmamasını tembihlemişti. Tam bir çılgınlıktı Selda'nın bu yaptığı. Geriye dönüp baktı. Üstüne üstlük çocuğu da yanına almıştı. Tüyleri diken diken oldu. Aklına gelebilecek en büyük aksilikti bu. Karşısında ateş gücü yüksek bir silah, elinde ise kurşunu bitmiş, işe yaramaz bir çelik yığını vardı.</p>

  <p class="calibre12">"Durun. Yere yatın hemen," diye bağırdı. Gırtlağından çıkan feryadın onlar tarafından duyulacağından da şüpheliydi. Maşallah Selda'nın sesi her şeyi bastırıyordu.</p>

  <p class="calibre12">Neden sonra ateşin kesildiğini hatırladı. Adamlar kurşun sıkmıyorlardı artık. Bu kez kafasını kaldırıp sahile baktı. Lastik bot son hızla uzaklaşıyordu. Balıkadam giysili iki katil de içindeydi.</p>

  <p class="calibre12">Ağır ağır yerinden kalkıp, koşarak yaklaşan karısı ile oğluna baktı. Kumların içine bata çıka geliyorlardı. Engin, adamları kaçırdığı için üzülmesi mi, yoksa kurşunsuz kaldığı bir anda ailece kurtuldukları için sevinmesi mi gerektiğini bilemedi...</p>

  <p class="calibre12">Selda heyecandan zangır zangır titriyordu. "Sana bir şey oldu, vurulduğunu sandım," diye hıçkırıyordu. Kollarını genç adamın terli bedenine sarmış, yüzünü göğsüne gömmüş, yapmacıktan uzak, bütün içtenliğiyle sarsılarak ağlıyordu.</p>

  <p class="calibre12">Engin'in kızgınlığı geçmişti. Ve geçirdiği gerilim dolu dakikalara, karısının, tembihini dinlemeyerek arabadan çıkıp sahile inmesine rağmen, hiç de halinden şikayetçi değildi. Boş silahını beline sokup o da karısına sarıldı. Saçlarını okşayıp "Geçti artık, tehlike sona erdi," diye fısıldadı. Neden sonra Selda toparlanıp sordu:</p>

  <p class="calibre12">"Neler oldu? Sana Ahmet Özveren mi ateş etti? O kaçan adamlar kimdi?</p>

  <p class="calibre12">"Bilmiyorum. O ikisinin arasında Ahmet yoktu. Bunlar yabancıydı. Tanımadığım kişiler."</p>

  <p class="calibre12">"Yani Arap mıydılar?"</p>

  <p class="calibre12">"Onu da bilmiyorum."</p>

  <p class="calibre12">"O kadın nerede? Gareze yani?"</p>

  <p class="calibre12">"Ölmüş. Balıkadam giysili saldırganlar onu öldürmüşler."</p>

  <p class="calibre12">Selda'nın gözleri iri iri açıldı.</p>

  <p class="calibre12">"Ne diyorsun? Kim yapmış olabilir?" “İnan hiç fikrim yok hayatım. Ama saldırganların beni de bekledikleri bir gerçek. Eve girmemi beklediler. Belki beni evde gafil avlayacaklardı ama telaşla dışarıya çıkınca kumlukta ateş etmek zorunda kaldılar. Karşılıklı kurşun sıktık. Birini bacağından vurdum." "Buraya geleceğini yalnız Gamze biliyordu, değil mi?" Engin başını sallayarak mırıldandı.</p>

  <p class="calibre12">"Evet, şayet başkalarına söylemediyse, sadece o biliyordu."</p>

  <p class="calibre12">"Ahmet Özveren'e söylemiş olabilir mi?" "Mümkündür. Belki de bizim bilmediğimiz başka birilerine."</p>

  <p class="calibre12">"Kime yani?"</p>

  <p class="calibre12">"Şu sıkı fıkı olduğu İngilizler'e. Hatta belki de Araplar'a."</p>

  <p class="calibre12">"Hiçbir şey anlamıyorum; hadi kadını şu veya bu nedenle öldürdüler ama senden ne istiyorlar?"</p>

  <p class="calibre12">"Bir öğrenebilsem. Benim de bütün istediğim bu zaten."</p>

  <p class="calibre12">Selda korkarak sordu: "Ne yapacağız şimdi?" "Polise haber vermeliyiz." Selda irkildi. "Ya bu cinayetten seni sorumlu tutarlarsa? Zaten seni bu işlere bulaşmış biri gibi değerlendiriyorlar." Engin kısık sesle mırıldandı.</p>

  <p class="calibre12">"Ben pek öyle düşünmüyorum. Kesin şüphelenseydiler beni çoktan içeriye atarlardı. Hem öyle olsa kapımıza koruma dikerler miydi hiç? Bizden fazla şey bildikleri kesin, belki benim de bazı konularda bilgi sahibi olduğumu zannedebilirler ama bütün bunlar beni suçlayacak boyutta değil."</p>

  <p class="calibre12">"Korkuyorum hayatım. Bir an evvel buradan uzaklaşanın."</p>

  <p class="calibre12">"Olmaz, durumu polise bildirmeliyiz. Asıl aksini yaparsak zor duruma düşebiliriz." Genç kadın, "Sen bilirsin," demekle yetindi. "Siz beni burada bekleyin," dedi Engin. "Ayakkabılarım ve çoraplarım içeride kaldı. Evden bir de telefon edeyim. Sonra polisi bekleriz."</p>

  <p class="calibre12">"Ben de içeriye gireyim."</p>

  <p class="calibre12">"Hiç tavsiye etmem. Manzara berbat. Ayrıca olanları Okan'ın görmesini de istemiyorum." Engin oğluna bir göz attı.</p>

  <p class="calibre12">Çocuk annesinin bacağına sarılmış, şaşkın bakışlarla onları süzüyordu. Kara gözleri korkudan fıldır fıldırdı.</p>

  <p class="calibre12">Onları kumların üzerinde baş başa bırakan Engin, terasa çıkan tahta merdivenleri tırmanırken etrafa şöyle bir göz attı. Sahilde hâlâ kimsecikler yoktu. Çok uzakta oynayan çocuklar ise herhalde silah seslerini duymuş ve kaçışmış olmalıydılar. Birazdan buraya, çocuklardan haberi alan meraklı insanlar toplanabilirdi.</p>

  <p class="calibre12">Hızla merdivenleri çıktı. Terasta bıraktığı mokasenleriyle çoraplarını ayağına geçirdi. Eve dalıp telefon aradı. Hayret, evde telefon yoktu. Gamze'nin böyle ıssız bir yerde telefonsuz oturmayacağına emindi. Belki cep telefonu kullanıyordu.</p>

  <p class="calibre12">Aramak için üst kata çıktı. Kızın cesedine mümkün olduğunca bakmamaya çalışarak yatak odasına girdi.</p>

  <p class="calibre12">Meydanda cep telefonu da yoktu. Odaya bakındı.</p>

  <p class="calibre12">Koltuğun üzerine bırakılmış hostesin çantasını gördü. Ağzı açık, hasır bir çantaydı. İçine göz attı. Telefonu bulmuştu. Engin cihazı tam çıkaracakken eline ikiye katlanmış ufak bir kâğıt parçası takıldı. Merak ederek kâğıdı açtı. Üzerinde iki telefon numarası yazılıydı. Önce önemsemedi, kuaförünün, bir arkadaşının, terzisinin ya da asla aklına gelmeyecek ilgisiz yerlerin numaraları olabilirdi. Bir an kararsız kaldı.</p>

  <p class="calibre12">Sonra kendine bile açıklayamadığı bir dürtü ile kâğıdı cebine tıktı, ilk fırsatta bu numaralan arayacaktı.</p>

  <p class="calibre12">Ani bir kararla polisi aramaktan vazgeçti. Durumu ihbar etmesi şarttı ama bunu kendi evinden de yapması mümkündü. Henüz başının nasıl bir belaya bulaştığını kestiremiyordu. Polis buraya gelirse, sorgu soruşturma uzayacak, Selda da, Okan da perişan olacaklardı. Polisi Erenköy'deki evine döndükten sonra aramaya karar verdi.</p>

  <p class="calibre12"><span class="calibre7">&nbsp;</span></p>

  <div class="mbppagebreak" id="calibre_pb_13"></div>
</body>
</html>
