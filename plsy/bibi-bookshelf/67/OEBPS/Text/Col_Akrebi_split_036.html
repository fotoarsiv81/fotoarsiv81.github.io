<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos1062850"></p>

  <p class="calibre14"><span class="calibre10"><span class="bold"><span class="calibre7">4</span></span></span></p>

  <p class="calibre11">Santraldaki istihbarat memurunun kayıt haberi, ajan Fikret Sağlam'a eriştiğinde MİT görevlisi bürosunu terk etmeye hazırlanıyordu. Kâğıda dökülen konuşma bandının metnini birkaç kere okudu, inanılır gibi değildi. Telefon konuşmasında Abdülkadir evine haber verilmesini, bu gece gelemeyeceğini söylüyordu. Adamın yalnız olmadığı besbelliydi. Şimdiye kadar onun Dr. Şükrü ile teması tespit edilememişti, o eve girmesi hatta o evi bilmesi bile düşünülemezdi, oysa Çöl Akrebi</p>

  <p class="calibre12">Doktor'u orada öldürmüştü. Demek kadında evin bir anahtarı vardı. Doğrusu saklanmak için hiç akla gelmeyecek bir yer seçtiğini kabul etmek zorundaydı.</p>

  <p class="calibre12">Hemen telefona sarılarak Engin'in Erenköy'deki evini aradı. Numara cevap vermiyordu. Hiç hoşuna gitmedi bu durum. Acaba avukat ve karısı neredeydi? Aklına gelen ihtimalden ürktü, yoksa Selda hanım evine mi dönmüştü? Bu numarayı devamlı arayın ve temas kurarsanız hemen beni haberdar edin, dedi bürodaki görevlilere. Sonra polisi arayarak Özel Tim'den yardım istedi. Etiler'deki bir apartmana baskın yapılmasını istiyordu. Bir süre koltuğunda kararsız kalarak düşündü. Yeni gelişmeleri Mossad'ın istasyon şefi Albay Ventura'ya bildireceğine söz vermişti ama bu operasyona şimdilik onların karışmasını istemiyordu, avukatla karısı o evdeyseler her şeyden önce onların sağ salim kurtulmaları gerekebilirdi. Böyle bir operasyona onların müdahalesine izin veremezdi. Jakop Ventura'yı aramaktan vazgeçti. Gerekirse olayların seyrine göre haberdar edebilirdi. Ekibini alarak Etiler'e doğru yola çıktı.</p>

  <p class="calibre12">Ama içi rahat değildi, Albay'ı atlatmaktan rahatsızlık duyuyordu.</p>

  <p class="calibre12">Sanki basireti bağlanmıştı, kapının eşiğinden içeriye girmek istemiyordu Selda. Burnuna tanıdık bir koku çarpmıştı. Kendi kullandığı şampuan ve deodorant kokusu gibi. Ama oda boştu, içeride kimseyi göremiyordu. Huylanarak bir iki adım attı içeri.</p>

  <p class="calibre12">Aynı anda bir kadın eli arkadan sıkıca ağzını kapatırken, beline bir silah namlusunun dayandığını hissetti. Kadının sadece çıplak kolunu görebiliyordu ve kulağına o aşina olduğu ses geldi. Fısıltı halinde, "Kımıldarsan gebertirim," diyordu. İngilizce konuşan sesi tanımıştı. Bu oydu, Çöl Akrebi.</p>

  <p class="calibre12">Aman Allahım, diye titredi Selda. Dizlerinin bağı çözülmüştü sanki. Bitmeyecek miydi bu çile? Bu kez başka bir kabusun içine düşmüştü. Ama bu bir rüya değildi, terörist kadın bütün canlılığı ve dehşet saçan tehdidiyle yeniden evindeydi.</p>

  <p class="calibre12">İnanmak istemedi bir an. Aklı almıyordu, şehrin bütün polisi, memleketin Gizli Servisi peşindeyken o rahatlıkla evinde dolaşıyor, banyosunu kullanıyor ve şimdi de kendisini öldürmekle tehdit ediyordu.</p>

  <p class="calibre12">Selda son günlerde öylesine tehlikelerle karşılaşmıştı ki, neredeyse kanıksar olmuştu, nitekim heyecanlanmasına ve korkmasına rağmen fazla şaşırmadığını duyumsadı. Hatta kendisine kızdı bile; koridordaki o ıslak ayak izini gördükten sonra, yine bir kabusa kapıldığını sanarak Engin'e seslenmemesi aptallıktı. Ama çaresizliğini çabuk kavradı, yalnız kendisinin değil, oğlu ile Engin'in de hayatı tehlikedeydi.</p>

  <p class="calibre12">Elinden geldiğince soğukkanlı olmaya çalışarak kımıldamaktan vazgeçti. Bu şartlar altında onunla mücadele edemezdi, ayrıca onun ne denli kuvvetli olduğunu ve bir erkek gibi dövüştüğünü biliyordu. Geçen sefer boynunu kırılmaktan kupayı kurtarmıştı. Üstelik şimdi bir de beline dayalı bir tabanca vardı. Hareketsiz kaldı.</p>

  <p class="calibre12">Okan'ın odasından hâlâ sesler geliyordu. Kadın evde yalnız olmalıydı. Birden oğlunun sesiyle irkildi. "Anne! Kırmızı şortum nerede?" Donakaldı. Okan az sonra bulamadığı şortu için yanına, bu odaya dalacaktı. Çocuğun düşeceği durumu düşündü. Onu kurtarmalıydı, oğlu kesinlikle bu odaya girmemeliydi.</p>

  <p class="calibre12">Serbest olan elleriyle dudaklarını örten kadının parmaklarını aralamaya çalışarak "Oğlumla konuşmama izin ver," diye mırıldandı. Neden sonra Türkçe konuştuğunu farketti, kadın muhtemelen anlamamıştı. Bu defa meramını ingilizce anlatmaya çalıştı ama ne söylediğini kendi bile duyamadı. Çöl Akrebi sesinin çıkmaması için eliyle ağzına yaptığı tazyiki artırmış, silahın namlusuyla belini kanırtmaya başlamıştı. Çaresizlik içinde sustu. Aklına yapacak başka bir şey gelmiyordu.</p>

  <p class="calibre12">Leyla sert bir hareketle, Selda'yı yerinde döndürdü. Şimdi yüzleri kapıya çevrilmişti. Genç kadın birden ağzındaki elin çözüldüğünü, fakat bu kez güçlü bir kolun yılan gibi boynunu sardığını hissetti. Bu daha da beterdi, şimdi nefes almakta zorlanıyordu. Kol, boyun kemiğine baskı yapıyordu. Boğazından hırıltılar yükseldi. Okan'dan ses gelmiyordu. Şortunu bulmuş muydu yoksa? Selda bir an kulağındaki fısıltıyı tekrar duydu.</p>

  <p class="calibre12">"Kaç kişisiniz? Oğlunla yalnız mı geldin? Başkaları da var mı? Elinle işaret et." Selda anlamıştı soruyu. Beyninde acele bir muhakeme yürüttü. Salondaki Engin'in hiç sesi çıkmıyordu, belki onun varlığından haberi yoktur, diye düşündü. Belli ki eve gelişleri kadın için sürpriz olmuş, boş bulunmuştu. Engin kurtuluşları için bir ümit olabilirdi. O becerikli ve cesur bir adamdı, mutlaka bir yolunu bulur onları bu tehlikeden kurtarırdı. Kısa bir tereddüt geçirdi. Sonra sağ elinin iki parmağını yukarıya kaldırdı. Oğlu ile yalnız geldiğini anlatmaya çalıştı, içinden de inşallah boş bulunup Engin sesini çıkarmaz ve varlığını belli etmez, diye geçiriyordu. Ama çok anlamsızdı bu düşündüğü; onların geciktiğini gören kocası az sonra harekete geçecek, arkalarından odalara gelecek, hiç olmazsa, tamam mı, eşyalarınızı toparladınız mı, falan diye konuşmaya başlayacaktı. Selda biran doğru yapıp yapmadığını düşündü. Belki de kadın yalan söylediğini anlayınca beline bir kurşun sıkabilirdi. Sonra aklına geldi, acaba Engin evden çıkarken tabancasını yanına almış mıydı? Hiç sanmıyordu. Erenköy'deki evin yatak odasında birlikte giyinmişlerdi, o sırada Smith-Wesson'u gördüğünü hatırlamıyordu, yanına alsa mutlaka anımsardı, ayrıca yeniden silah taşıması için bir neden de yoktu, çünkü artık tüm tehlikelerin bittiğini ve kendilerinin huzur ve emniyette olduklarını sanıyorlardı. Ümitleri biraz daha kırılır gibi oldu.</p>

  <p class="calibre12">Sıcaktan bunalmıştı Engin. Ne Okan'dan ne de Selda'dan ses gelmiyordu. Saatine baktı, eski karısının huyunu hatırladı; Selda her zaman ağırkanlıydı, aceleye hiç gelemezdi. Kim bilir içeride neler topluyordur, diye düşündü. Hiç işine yaramayacak, bir sürü ıvır zıvırı bavula doldurduğuna emindi.</p>

  <p class="calibre12">"Daha işiniz çok sürecek mi?" diye seslendi, ikisinden de ses gelmemişti. "Biraz acele edin," diye sesinin tonunu yükselterek bağırdı yeniden. Yine cevap yoktu.</p>

  <p class="calibre12">Biraz daha bekledi. Hadi Selda'yı anlıyordu, ama Okan ne yapıyordu acaba? Bir çocuğun hazırlanması da bu kadar sürer miydi yani?</p>

  <p class="calibre12">Yerinden kalktı, yatak odalarına giden koridorun başına geldi.</p>

  <p class="calibre12">"Okan!" diye seslendi. "Okan, neredesin?"</p>

  <p class="calibre12">Oğlu cevap vermiyordu.</p>

  <p class="calibre12">Engin ilk defa içinde bir huzursuzluk hissetti. Ev bir mezar gibi sessiz göründü gözüne. Bakışları uzun koridorda dolaştı. Oğlunun da, Selda'nın da odalarının kapıları açıktı ama cevap veren yoktu. Sesini duymamaları olanaksızdı.</p>

  <p class="calibre12">Soğuk soğuk terlemeye başladı. Açıklayamadığı bir korku yüreğini kapladı. Görünmez bir tehlikeyi sezinler gibiydi. Yerinden kımıldamadan, "Selda!" diye bağırdı tekrar. Neler oluyordu?</p>

  <p class="calibre12">İkisinin de sesine karşılık vermemeleri anormal değil miydi? Deli gibi Okan'ın odasına koştu. İlk açık kapı onunkiydi. Çocuğu içeride bulamadı. Düzenli yatağın üzerinde iki mayo ile bir deniz topu duruyordu. Hızla odadan fırlayarak Selda'nınkine koştu. Kapının önünde mıhlanıp kaldı.</p>

  <p class="calibre12">Gördüğü manzaradan dehşete kapılmıştı. Selda yatağın üzerinde sessiz ve perişan oturuyordu, ama kanını donduran şey, çocuğun ağzını kapatarak kocaman bir kırk beşliği şakağına dayamış olan o lanet kadındı. Çöl Akrebi'ni hemen tanımıştı.</p>

  <p class="calibre12">Ağzından tek kelime çıkmadı. Onunla ilk karşılaşmaları yine bu evde olmuştu. Ne kadar gaddar ve acımasız olduğunu biliyordu. Gözleri kadının pis pis sırıtan yüzüne odaklandı. "Kısmette yeniden karşılaşmak varmış," diyordu kadın gülerek. "Sakın sesini çıkarayım deme. Yoksa oğlunun beynini dağıtırım."</p>

  <p class="calibre12">Engin, bu vahşi ve acımasız kadının rahatlıkla söylediğini yapacağına inanıyordu. Daha önce de bu evde Dr. Şükrü'yü öldürmüştü. Adamın kanlı cesedi gözünde canlandı.</p>

  <p class="calibre12">Teslimiyetini göstermek için bilinçsizce kollarını kaldırdı. Şu anda yapabileceği bir şey yoktu.</p>

  <p class="calibre12">Tıpkı Selda gibi o da başlarına gelen bu yeni felaketi anlayamıyordu. Bu kadın nasıl olmuş da eve girebilmişti? Gerçi artık bunları düşünmenin pratik bir faydası yoktu, şöyle veya böyle kadın buradaydı ve kendilerini silah tehdidi ile teslim almıştı.</p>

  <p class="calibre12">İlk şaşkınlığını atlatan Engin, "Bizden ne istiyorsun?" diye sordu.</p>

  <p class="calibre12">"Kes sesini, konuşma!" diye hırladı kadın.</p>

  <p class="calibre12">Engin susmak zorunda kaldı.</p>

  <p class="calibre12">Çöl Akrebi bu defa, "Abdülkadir, buraya gel!" diye bağırdı.</p>

  <p class="calibre12">Karı kocanın gözleri irileşti; demek evde biri daha vardı. Başlarını çevirip ortaya çıkacak olan kişiyi görmeye çalıştılar. Dr. Şükrü'nün yatak odasından sesler gelmişti. Az sonra kapıda iri yarı bir adam belirdi.</p>

  <p class="calibre12">Selda ürkerek adama baktı. Onu daha evvel görmemişlerdi, terörist kadının yardımcısı olmalıydı.</p>

  <p class="calibre12">Adam biraz şaşkın, biraz kararsız odadakileri süzüyordu. Aralarında Arapça konuşmaya başladılar. Engin konuşulanlardan tek kelime anlamıyordu. Ama kadının bir şeye sinirlendiğini, adamın da itiraz ettiğini sanıyordu. Adam kadına göre alt rütbeli bir görevli olmalıydı, zira ona karşı elinden geldiğince saygılı ve itaatkâr davranıyordu. Bir süre hararetli hararetli tartıştılar. Sonunda adam Selda'ya dönerek temiz ve düzgün bir Türkçe ile, "Hanımefendi, lütfen yataktan kalkar mısınız?" dedi.</p>

  <p class="calibre12">İkisi de hayretle adama baktılar. Adamın Türkçe bildiğini düşünmemişlerdi.</p>

  <p class="calibre12">Selda inleyerek adama sordu:</p>

  <p class="calibre12">"Bu kadın bizden ne istiyor?"</p>

  <p class="calibre12">"İnanın şimdilik ben de bilmiyorum, fakat lütfen onun söylediklerini yerine getirin ve emirlerine riayet edin. Hiç şakası yoktur ve gözü kara biridir. Ters bir hareketinizi görürse tereddüt etmeden ateş edebilir."</p>

  <p class="calibre12">Selda adamın konuşma tarzından nedense ona güvenebileceği duygusuna kapıldı. "Lütfen bize yardım edin. Biz masum kişileriz, bu kadınla bir alıp veremediğimiz yok. Kendi halinde bir aileyiz, burası benim evim."</p>

  <p class="calibre12">"Biliyorum hanımefendi, ama elimden bir şey gelmez. Onun söylediklerini yapmak zorundayım. Sizleri bağlayacağım. Emir böyle." "Yoksa siz de onun esiri misiniz?"</p>

  <p class="calibre12">Selda çok aptalca bir soru sorduğunu fark etti ve sustu. Ama adam bir saniye sonra başını sallayarak, "Öyle de sayılabilir," diye fısıldadı.</p>

  <p class="calibre12">Karı koca şaşkınlıkla adama baktılar. Bu ifadeden pek bir şey anlamamışlardı. Ama Engin'in içinde bir ümit ışığı doğdu. Bu adamdan yararlanabilirlerdi.</p>

  <p class="calibre12">Selda kenarına iliştiği yataktan kalkınca, Abdülkadir yatak çarşafını kaldırıp bir hamlede ucundan yırttı. Yırtılan parçayı bükerek ince bir hale getirdi ve Engin'in kollarını arkaya alarak bileklerini sıkıca bağladı. Aynı şeyi bu kez çarşaftan yırttığı başka bir parça ile Selda'ya uyguladı. Fakat genç kadının bileklerini fazla sıkmadı.</p>

  <p class="calibre12">Çöl Akrebi küçük Okan'ın ağzını hâlâ sıkı sıkı eliyle kapalı tutuyordu. Engin'in bakışları endişeyle oğluna kaydı. Çocuğun suratı dehşet ve korkudan sapsarı kesilmiş, gözleri irileşmişti. Kumral saçlarının kapladığı alnı ter içindeydi. Engin içinden küfretti. Elinden hiçbir şey gelmiyordu.</p>

  <p class="calibre12">Çocuğun şakağından tabancayı çeken Leyla, oğlanı Abdülkadir'in yanına doğru fırlatırken Arapça bir şeyler homurdandı. İri yarı adam Okan'ı iri elleriyle zaptetti. Leyla tam Engin'in karşısına dikildi, alaycı bakışlarını ona çevirdi. Sonra elini pantolonunun üzerinde dolaştırmaya başladı. Engin kadının ne yapmak istediğini anlamamıştı, irkilerek geri çekilmek istedi, huylanmıştı. Çöl Akrebi'nin yüzünün ifadesi değişti, gözlerinde şimşekler çaktı, Arapça homurdanmaya devam etti. Nedense ikisinin de bildiği İngilizceyi konuşmuyordu. Engin geri geri çekilmeye çalışırken, Leyla birden sol eliyle pantolonun üzerinden hayalarını kavrayıverdi ve sertçe sıktı. Engin can acısıyla kısık bir çığlık atmış ve durmuştu. Soğuk soğuk terler döktü; acaba kendisine işkence mi uygulayacak, yoksa bu kadar kişinin arasında utanmazca bazı girişimlerde mi bulunacaktı? Her iki ihtimal de feciydi... Hareketsiz kalınca kadın gülmeye başladı. Bu kez İngilizce, "Korktun mu?" diye sordu. Korkmuştu ama bunu çılgın kadına söyleyemezdi. Hem de karısının ve çocuğunun yanındayken...</p>

  <p class="calibre12">Sırıtmaya devam eden Çöl Akrebi'nin eli Engin'in bu defa pantolon ceplerine doğru gitti. Arka cebinde cüzdanını bulunca hızla çekip çıkarttı. Kırk beşliği güvenle beline yerleştirdi ve cüzdanı açtı. İçindeki paralara bir göz attı. Otuz milyon kadar Türk parası ve dört yüz Amerikan doları vardı. Bu para şimdilik onları idare ederdi, bulduklarını cebine atarken boş cüzdanı yere fırlattı.</p>

  <p class="calibre12">"Kusura bakma ahbap!" diye söylendi. "Paraya ihtiyacım var." Engin'den yine hiç ses çıkmamıştı.</p>

  <p class="calibre12">Leyla biraz rahatlamış gibi davranıyordu. Tam Engin'in önüne geldi. Yüzündeki o alaycı gülümseme kaybolmuştu. Şimdi öfkeyle avukata bakıyordu. Sonra ani bir hareketle kolunu geri çekip şiddetli bir yumruğu mide boşluğuna indirdi.</p>

  <p class="calibre12">Neye uğradığını şaşıran Engin acı ile kıvrandı. Kadının gücünü biliyordu ama yine de bir kadının bu denli kuvvetli yumruk atacağını hesaplayamamıştı. Nefesi kesilerek eğilirken bu defa da şiddetli bir diz darbesini yüzüne yedi. Dengesi bozulan genç adam yere yuvarlandı. Burnundan ekoseli gömleğine kan sızıyordu ve burun kemiği kırılmış gibi sızlamaya başlamıştı. Düştüğü yerden kalkamadı, ayaklarından destek alarak doğruldu ve sırtını boş yatağa dayadı. Burnundaki kanama devam ediyordu.</p>

  <p class="calibre12">Selda kocasının uğradığı saldırıyı görünce hafifçe inledi. Leyla bu kez de ona dönerek, "Kes zırlamayı şırfıntı!" diyerek yanağına bir tokat aşketti.</p>

  <p class="calibre12">Odanın içinde sinirli sinirli dolaşmaya başlamıştı. Rehineleri başına problem olacağa benziyordu. Bir ara üçünü de öldürmeye karar verdi. Şimdilik onlara ihtiyacı yoktu. Abdülkadir'e dönerek, "Onları banyoya götür," dedi.</p>

  <p class="calibre12">ETlLER Bulundukları ev kordon altına alınmıştı. Ekipler amiri, Özel Tim Başkomiseri ve Fikret Sağlam aynı arabanın içinde hareket planını saptamaya çalışıyorlardı. Daire dördüncü kattı ve üzerlerinde iki kat daha mevcuttu. Şartlar, operasyon için pek elverişli değildi ve en önemlisi içeride rehine olup olmadığı konusu hâlâ bilinmiyordu. Ayrıca çevre sakinlerinin durumu anlamaması ve etrafin dikkatini çekmemesi için azami dikkat sarfediliyordu.</p>

  <p class="calibre12">Ajan Fikret Sağlam, Engin ve ailesinden hâlâ haber alamamıştı. MlT ajanları Selda'nın BMW sini evin bahçesinde bulmuşlardı, bu ailenin teröristlerin elinde rehin olduğunun açık bir işaretiydi. Cep telefonundan gözledikleri daireyi aradı; telefona yaşlı bir kadın çıktı. Ya yanlış numara düşmüştü, ya da Selda'nın evinin numarasında hata yapmıştı. Hattı kapattı, sonra yardımcılarından birine seslenerek, Merkez'den öğrenilen numarayı tekrarlattı. Bir daha çevirdi. Bu kez zil uzun uzun çaldı fakat açan yoktu.</p>

  <p class="calibre12">Ev Abdülkadir'in telefonundan çok kısa bir süre sonra gözaltına alınmıştı. Teröristlerin evi terk ettiklerini sanmıyordu. Telefonu açmamayı tercih etmiş olmalıydılar.</p>

  <p class="calibre12">Fikret Sağlam, Özel Tim Başkomiseri'nin getirdiği muhtelif teklifleri dinliyor fakat hepsine itiraz ediyordu. Baş komiser asgari üç dakika içinde eve baskın yaparak teröristleri saf dışı bırakacağını iddia etmesine rağmen, ajan kuşkuluydu. Rehinelerin hayatları onu endişelendiriyordu.</p>

  <p class="calibre12">Hava kararmaya yüz tutmuştu.</p>

  <p class="calibre12">Sıcak ve nemli bir yaz akşamı başlamak üzereydi. Sokaklar yaklaşan yemek vakti nedeniyle sanki biraz daha tenhalaşmıştı.</p>

  <p class="calibre12">Özel Tim yetkilisi de hırçınlaşıyordu. "Artık tekliflerimden birini kabul etseniz iyi olacak," diye homurdandı. "Uzun süre burada bekleyemeyiz."</p>

  <p class="calibre12">Devletin bu birimleri arasında daima süregelen, yetki ve çekemezlik sürtüşmesi olurdu. İki kuruluş mensupları da birbirlerinden hoşlanmadıklarını açıkça ifade ediyorlardı.</p>

  <p class="calibre12">Operasyonda kimin yetkili olduğu, kimin son emri vereceği belli değildi.</p>

  <p class="calibre12">Ajan dalgın bir şekilde, "Havanın iyice kararmasını bekleyelim," dedi.</p>

  <p class="calibre12">"Geç kalıyoruz. Hemen baskın yapmakta yarar var. Dışarı ile irtibatı temin eden bir adamları varsa, hazırlıklarımızın farkına varabilir, onları uyarır."</p>

  <p class="calibre12">“İçerideki rehineleri düşünmek zorundayım komiser bey, acele karar veremem."</p>

  <p class="calibre12">"Benim ne yaptığımı sanıyorsunuz? Ben de onlar için telaşlanıyorum. Elimdeki ekip bu işler için eğitilmiştir."</p>

  <p class="calibre12">Ajan cevap vermeden arabanın açık kapısından dışarıya fırladı. Arkasından komiserin homurtularını duyuyordu. Yanına yardımcılarından biri yaklaştı. Kısık sesle: "Mossad'lıları ne yapacağız amirim?" diye sordu. "Haber verecek miyiz?" Fikret Sağlam bir sigara yaktı. Dumanı derin derin içine çekerken:</p>

  <p class="calibre12">"Bilmiyorum," diye homurdandı. "Bunların yanında olmaz. İş ayyuka çıkar, haberi hemen basına sızdırırlar, sonra bir de medyayla uğraşmak zorunda kalırız."</p>

  <p class="calibre12">Aradan bir on dakika geçti.</p>

  <p class="calibre12">Ajan, arabanın yanında bir sigara daha yaktı.</p>

  <p class="calibre12">Beklemekten sıkılan Özel Tim yetkilisi arabadan fırladı. "Ne karara vardınız?" diye sordu. Fikret Sağlam soğuk bir şekilde söylendi. "Operasyonu iptal ediyorum, herhangi bir harekete geçmeyeceğiz."</p>

  <p class="calibre12">Başkomiser şaşırarak ajana baktı. "Emin misiniz? Yukarıdan yeni bir emir mi aldınız?" "Burada yetkili benim. Emirleri de ben veririm." "Nasıl isterseniz? Öyleyse ekibimi toplayıp gidiyorum."</p>

  <p class="calibre12">Başkomiser arabaya döndü, telsizler cızırdadı; az sonra karanlıklar içinde Özel Tim arabaları birer birer uzaklaştı.</p>

  <p class="calibre12">İki amir arasındaki konuşmaları dinleyen MİT elemanı amirine dönerek: "Şimdi ne yapacağız? Yeni bir emriniz var mı?" diye sordu. Ajan, "Bana Mossad'lıları bağlayın," dedi.</p>

  <p class="calibre12">İçinden de küfürler savuruyordu. Mossad ajanları işi beceremezlerse hapı yuttuğunun resmiydi. Sonu bilinmeyen bir maceraya atıldığını biliyordu. Telefon belli aralarla iki defa çalmıştı...</p>

  <p class="calibre12">Selda, Erenköy'de kaldığını bilmeyen ahbapları, dostları ya da arkadaşları olabileceğini düşündü. Doktor'un öldüğünü henüz duymayan onun tanıdıkları da olabilirlerdi. Ama aklına MİT tarafından aranabileceği ihtimali hiç gelmedi.</p>

  <p class="calibre12">Engin'e baktı. Canının fena yandığı belliydi. Hâlâ iki büklüm duruyordu. Burnundan akan kan hafiflemişti ama hafif bir sızıntı dudaklarına doğru süzülüyordu.</p>

  <p class="calibre12">Genç kadın tam bir ümitsizliğe kapılmıştı; en fazla da öteki odada o vahşi ve acımasız kadınla yalnız kalan oğlunu düşünüyordu. Kim bilir ne korkular içindeydi zavallı yavrucağı?</p>

  <p class="calibre12">Gözlerini iriyarı fakat durumdan pek memnun gözükmeyen yabancıya dikti:</p>

  <p class="calibre12">"Ben zengin bir kadınım," diye fısıldadı. "Bizi bırakırsan seni paraya boğabilirim."</p>

  <p class="calibre12">Adam üzgün bir çehreyle kendisine bakıyordu. Fakat sesini çıkarmamıştı.</p>

  <p class="calibre12">Selda sözlerinin nasıl bir etki yarattığını anlayamadı. "Beni duydun mu?" Sesinin tonu daha da hafiflemişti.</p>

  <p class="calibre12">"Bir anda zengin olursun. Ne istersen veririm. Ayrıca polise de şikayette bulunmam. Söz veriyorum." Abdülkadir'in bakışları garipleşmişti. Engin içinden, boşuna konuşuyor, diye düşündü. Bunlar mantıksız idealisttiler. Para onların umurunda bile değildi, davaları uğruna her türlü insani düşüncelerden arınmış, gözlerini hırs bürümüş bir yığın canavar. Fakat Selda'ya karışmadı. Nasıl olsa cevabını alacaktı.</p>

  <p class="calibre12">Karısı henüz gerçekleri göremiyor, karşısındaki adamı anlamıyordu. Selda: "Senin de çocuğun var mı?" diye sordu. Adam, evet dercesine başını salladı.</p>

  <p class="calibre12">"O zaman bizim ne çektiğimizi, ne hissettiğimizi anlarsın. O yavrucağın ne günahı var? Bari onu, o canavar kadının elinden kurtar. Hepimizi öldürecek. Yalvarıyorum sana, bak sen de babasın, anlarsın, lütfen!" "Bunu yapamam hanımefendi." "Neden ama?"</p>

  <p class="calibre12">"Sebebini sormayın lütfen, yapamam." Engin irkilmişti.</p>

  <p class="calibre12">Adamın konuşma tarzı bir teröriste yakışmayacak kadar yumuşak ve insani idi. iç dünyasında fırtınalar estiğini hemen anladı. Ümide kapıldı birden, bu adamın da bir sorunu vardı. Dikkat etmişti; az önce içeride Çöl Akrebi ile Arapça yüksek sesle konuşmaktan çok tartışmışlardı.</p>

  <p class="calibre12">Abdülkadir onları banyonun fayansları üzerine, sırtlarını duvara dayayarak yan yana oturtmuştu. Engin şimdi yan odadaki oğlunu düşünüyordu. Okan'ın vahşi kadınla yalnız kalmasından çok tedirgindi. Çocuktan hiç ses çıkmıyordu, belki de korkudan dili tutulmuştu. Selda:</p>

  <p class="calibre12">"Sen Türkiye'de yaşıyorsun, değil mi?" diye sordu. "Evet."</p>

  <p class="calibre12">"Türk vatandaşı mısın?" Adam başını salladı. "Arap asıllısın, değil mi?"</p>

  <p class="calibre12">"Hanımefendi, lütfen susun. Konuşmayın artık. Durumu daha da zorlaştırmayın." Selda diretti.</p>

  <p class="calibre12">"Gördün mü bak? Yanılmamışım, sen aslında iyi bir adamsın. Sebebini bilmiyorum ama sen de o canavann eline bir şekilde düşmüşsün, onun esiri olmuşsun, istemeyerek bu işlere karıştığına eminim."</p>

  <p class="calibre12">Abdülkadir dişlerini gıcırdattı, cevap vermedi. Selda adamdaki kararsızlığın arttığını hissediyordu. "Kendini, aileni, çocuklarını düşün. Sana yardımcı oluruz." Engin de lafa karıştı. "Ben avukatım, gerekirse seni savunurum.</p>

  <p class="calibre12">O kadına silah tehdidi altında yardım zorunda kaldı, deriz. Kurtulursun, hiç merak etme, hadi arslanım karar ver. Çöz bizi. Bak üç kişiyiz, nasıl olsa o kadını haklarız." Abdülkadir kocaman elleriyle yüzünü örttü.</p>

  <p class="calibre12">Vicdan azabı içinde kıvranıyordu. Leyla'ya yardımcı olmaya söz vermişti. Namus sözü. Ama o şeytanın tekiydi, insanları kullanmayı çok iyi biliyordu. Az önceki sahne yeniden gözünün önünde canlandı, banyodan çıkmış büyülü vücudu anımsadı, onu ne kadar şiddetle arzulamıştı. Onun kölesi olmuştu adeta ve bunu aptalca ona belli etmişti. Nihayet, "O çok tehlikelidir ve elinde silahı var," diyebildi. "İhanet ettiğimi anlarsa hepimizi vurur, hem de gözünü kırpmadan."</p>

  <p class="calibre12">"Denemekte yarar var. Nasıl olsa bizleri öldürecek, sen de cinayete iştirakten pisi pisine tutuklanacaksın, hayatın sönecek."</p>

  <p class="calibre12">Abdülkadir iyice bocalamaya başlamıştı.</p>

  <p class="calibre12">"Hadi paşam, bu son şansını geri tepme, çöz bizi."</p>

  <p class="calibre12">İri yarı adam banyo kapısının eşiğine gitti. Leyla'yı kontrol için yatak odasına doğru bir göz attı. Çöl Akrebi hâlâ odadaydı. Hiç ses gelmiyordu odadan.</p>

  <p class="calibre12">Tereddütle rehinelere baktı. Sonra ani bir kararla Engin'in ellerini çözmeye başladı. Genç avukatın elleri serbestti artık, o da hemen karısının bağlarını çözdü. Ayağa kalktılar ve o anda kapıda Çöl Akrebi belirdi. Elindeki silah üzerlerine yönelikti...</p>

  <p class="calibre12">Telefonun üzerinden yirmi dakika geçmişti ki Albay Ventura ve beş adamı Etiler'deki evin yakınında verilen randevuya yetiştiler. Hepsinin ellerinde iri çantalar, içinde silah ve bu tür bir operasyon için gerekli malzemeler vardı.</p>

  <p class="calibre12">İstasyon şefinin gözleri parıldıyordu. Buluşma yeri olarak bir pastane seçilmişti. Ventura'nın ilk sorusu, "Nerede o ? " demek oldu.</p>

  <p class="calibre12">"Az ilerideki bir apartmanın dördüncü katında. Adamlarım evi sardılar. Fakat bir sorun var." "Nedir o?"</p>

  <p class="calibre12">"Ev sahibi karı kocayı ve ufak çocuğunu rehin aldıklarını sanıyorum. Albay onlara kesinlikle bir zarar gelmemeli. Bunu becerebileceğinize emin misiniz? Aksi halde bu izni vermem kariyerimin sonu olur, beni anlıyor musunuz?"</p>

  <p class="calibre12">Albay adamlarına dönüp kendi dillerinde bir şeyler söyledi. Aralarında gülüştüler. "Evet, ne diyorsunuz?"</p>

  <p class="calibre12">"Hiç endişelenmeyin Fikret Bey; buradakiler çok deneyimli antiterör uzmanlarıdır. Onları kurtarmaklığımız üç dakikadan az sürer. Yalnız sizinkilerin de bize yardımcı olmaları gerekir."</p>

  <p class="calibre12">"O konuyu merak etmeyin, size gerekli destek ve yardım yapılacaktır."</p>

  <p class="calibre12">"Bir isteğimiz daha var."</p>

  <p class="calibre12">"Söyleyin."</p>

  <p class="calibre12">"Cesedi ve adamlarımı taşıyacak bir uçak gelecek israil'den. Buna izin verilmesini sağlayın lütfen."</p>

  <p class="calibre12">"O kolay, bunu sağlarım." "Öyleyse gidelim."</p>

  <p class="calibre12">Az sonra evin bulunduğu sokağa yürüdüler. Gözetlemedeki ajanlar onları karşıladı. Apartman dairesinde her şey normal gözüküyordu. Karanlık basmış ve bütün binaların ışıklan yanmıştı. Daire karanlık gözüküyordu. Yalnız pencerelere dikkat edilirse bütün perdeler açılmıştı. İçeridekiler tedbir olarak ışıkları yakmamış, açık perdelerden içeriye sızan şehir aydınlığı ile durumu idare ediyorlardı.</p>

  <p class="calibre12">"Ne yaptığını sanıyorsun sen?" diye kükredi Çöl Akrebi. Abdülkadir'in yüzündeki ifadeden hiç hoşlanmamıştı. Koca Arap yüzüne dik dik bakıyordu.</p>

  <p class="calibre12">"Onları bırak gitsinler! Hiçbir günahları yok. Ölmelerini istemiyorum."</p>

  <p class="calibre12">"Saçmalama. Benim düşmanım onlar." "Hayır, değiller."</p>

  <p class="calibre12">"Sultanına karşı mı geliyorsun? Bana itaate söz vermiştin." Abdülkadir'in gözleri büyümüştü ve kadına tiksinerek bakıyordu.</p>

  <p class="calibre12">"Sen iblisin tekisin," diye mırıldandı. "Kanıma girdin, beni baştan çıkardın, kendine esir ettin. Hiç düşünmeden kulun kölen oldum. Ben bir şehvet budalasıyım, arzularımın esiri olarak kendimi rezil ettim, ama yeter, buna bir son vermeliyim. Artık Sultan filan yok." "Demek öyle? Daha iki gece evvel ayaklarıma kapandığın anı ne çabuk unuttun? Fırsattan istifade etmeye, ırzıma geçmeye çalıştığını hatırlamıyor musun? O zaman aklın neredeydi? Şimdi mi iblis oldum?" Abdülkadir'in gözü dönmüştü.</p>

  <p class="calibre12">"Sen vahşi ve acımasız bir orospusun. Bana numaralar yapıp tahrik ettin. Benimle eğleniyorsun. Daha az evvel çıplaklığınla beni oyalamaya çalıştın. Çünkü yardımıma ihtiyacın vardı, değil mi? Hadi itiraf etsene, ne duruyorsun? Buradan çıkar çıkmaz beni kirli bir mendil gibi silkeleyip atacaksın."</p>

  <p class="calibre12">Çöl Akrebi gülümsedi. "Yoksa fazlasını mı umuyordun?"</p>

  <p class="calibre12">"Evet, seni daima istedim, arzuladım. Hep başımı döndürdün, ilk karşılaştığımız andan beri." "Aptal! Sen gerçek bir zavallısın!" "Doğru, ama sen de şeytanın ta kendisisin." iri cüsseli adam Leyla'ya doğru bir adım attı. Kadın: "Yaklaşma!" diye bağırdı. Selda ile Engin konuşulanları anlamamakla beraber, aralarındaki ağız dalaşından durumu sezinlemişlerdi. Engin her an kadının silahını ateşlemesinden korkuyordu. Leyla'nın yüzündeki ifade değişmeye başlamıştı. Kendini hazırlamaya çalıştı.</p>

  <p class="calibre12">Dev adam kadının elindeki silahı almak için son bir hamle yaptı, fakat buna hazırlıklı olan Leyla hiç tereddüt etmeden tetiği çekti. Yakın mesafeden kurşunu yiyen Abdülkadir yerinde sallandı fakat yıkılmadı, Leyla'nın üzerine doğru yürümeye devam etti. Çöl Akrebi tabancayı bir kere daha ateşledi. Silah sesi banyoda yankılar yarattı. Dev Arap hâlâ yıkılmamıştı. Son bir gayretle kadına sarıldı. Leyla'nın dengesi bozulmuştu, kurtulmak için hamle yaptı, başaramadı. Sırtını duvara dayayarak Abdülkadir'i itmeye çalıştı. Arap ısrarla direniyordu. Leyla'nın elindeki silah iki beden arasında kaybolmuştu.</p>

  <p class="calibre12">Engin'in harekete geçmesi için tam fırsattı. Artık Abdülkadir'den ümidi kesmişti. O kadar güçlü bir silahla, yakın mesafeden yediği iki kurşunla kurtulma şansı olamazdı fakat Engin'e müdahale için bir şans yaratmıştı. Hızla Arabı arkadan itti. Böylece Leyla'nın iyice duvara sıkışmasına ve kımıl-dayamamasına sebep oldu. Arada kalan tabanca</p>

  <p class="calibre12">Çöl Akrebi'nin elinden banyonun fayanslarına düştü. Engin avazı çıktığı kadar:</p>

  <p class="calibre12">"Selda, Okan'ı al ve kaç!" diye bağırıyordu. Selda şaşkınlıktan nutku tutulmuş olarak öylece yerinde kaldı. Bu durumda kocasını o kadınla baş başa bırakıp gidemezdi. Yere düşen silahı görmüştü. Neden sonra kendini toparlayarak yerdeki silaha uzandı ama bir türlü tabancaya erişemiyordu. Tabanca altı ayağın arasında sıkışıp kalmıştı. Eğildiği yerde bir daha denedi, kolunu uzattı. Silah şimdi kendinden geçmiş Abdülkadir'in tam ayağının altındaydı. Leyla çırpınmaya devam ediyor, Engin de dev cüsseli adamı onun üstüne bastırarak kadını hareketsiz kılmaya çalışıyordu.</p>

  <p class="calibre12">Engin bu halin daha ne kadar süreceğini kestiremedi. Kadın silahsız olmasına rağmen onun usta bir dövüşçü olduğunu bildiğinden teke tek bir mücadeleden korkuyordu. Bunu daha evvel tecrübeyle öğrenmişti.</p>

  <p class="calibre12">Selda'nın hâlâ harekete geçmediğini görünce tekrar bağırdı. "Sana ne diyorsam onu yap, çocuğu al ve kaç. Bir de sizi düşünmeyeyim, hadi durma!"</p>

  <p class="calibre12">Selda son bir tereddüt geçirdi. Galiba Engin haklıydı. Önce Okan'ı kurtarmak zorundaydı. Kocasının daha evvel o kadın karşısında ne kadar zorlandığını görmemişti, ne de olsa o erkek, silahsız bir kadını alt edebilir, diye düşündü. Yerdeki silahı ele geçirmekten vazgeçti, dizlerinin üzerinde doğruldu ve deli gibi oğlunu almak için yatak odasına koştu. Okan için çok endişe ediyordu, çocuktan hiç ses gelmiyordu. Hızla içeriye girip elektriği yaktı. Küçük çocuk annesinin yatağında uyuyordu; uykudan ziyade korkudan bayılmış gibiydi. Yüzü sapsarıydı. Selda, düzenli nefes alıp verdiğini görmese öldüğünü sanabilirdi. Oğlunu kucaklayıp hızla daire kapısına doğru koştu. Zorlukla kilidi açıp dışarıya çıktığında kalbi duracak gibi atıyordu. Genç kadın asansörü beklemeden merdivenlere doğru hamle yaparken kendisini bekleyen sürprizden habersizdi. Tam elini otomatiğin düğmesine atarken bileğinin karanlıkta fark edemediği biri tarafından kavrandığını fark etti. Ağzından hafif bir feryat yükseldi. Ama tanımadığı bir yabancı ses kulağına, "Telaşlanmayın, sizi kurtarmaya geldik," diyordu.</p>

  <p class="calibre12">Selda şuursuzca, "Ben iyiyim, kocam içeride o canavarla boğuşuyor," diye bağırdı. "Ona yardıma gidin."</p>

  <p class="calibre12">Sokak kapısı aralık kalmıştı.</p>

  <p class="calibre12">Antrenin ışığı yanınca etraf aydınlandı. Kucağındaki oğluna sıkı sıkıya sarılı olan genç kadın, kapı önündeki tanımadığı adamlara garip garip baktı. Adamlardan biri ne olduğunu anlamadığı kola kutusu gibi garip bir nesneyi evden içeri doğru fırlatmıştı. Adamlar gözlerine kar maskesi gibi garip gözlükler takmıştı. Aralarındaki nispeten yaşlı ve ak saçlı olanı, "Burada durmayın, doğru aşağıya inin. Aşağıda size yardımcı olacak insanlar var," dedi.</p>

  <p class="calibre12">"Ya kocam? O ne olacak?"</p>

  <p class="calibre12">"Onu da biz kurtaracağız. Lütfen aşağıya inin hanımefendi ve merak etmeyin. Eşiniz az sonra yanınızda olacak."</p>

  <p class="calibre12">Selda, tanımadığı Albay Ventura'ya inanmıştı. Dairenin açık duran kapısından evinin koridoruna bir bdktı. O içeriye fırlatılan kutudan yoğun, bir duman çıkarak etrafa yayılmaya başlamıştı. Selda'nın gözleri yaşardı, daha fazla konuşmayı keserek merdivenlere atıldı...</p>

  <p class="calibre12">Aralarındaki itişme hiç bitmeyecek gibi geldi Engin'e. Anlayamadığı bir nedenle gözleri yaşarmaya başlamıştı, daha sonra etrafa yayılan dumanı fark etti. Neden sonra uyandı, bu bir göz yaşartıcı bombaydı. Demek birileri durumu fark etmiş ve onları kurtarmak için harekete geçmişti.</p>

  <p class="calibre12">Abdülkadir'in cansız cesedi daha fazla dayanamadı ve dizleri bükülerek yere kaydı. Leyla ile Engin karşı karşıya kalmışlardı. Zaten her şey bir hafta önce yine bu evin girişinde bu canavar kadınla boğuşmasıyla başlamıştı; Engin bu defa her şeyin sonunun geldiğini ve müthiş serüvenin burada noktalanacağını sezinler gibi oldu. İkisinden birinin sonu gelmişti. Çöl Akrebi yanan gözlerini açmakta zorlanıyordu. Engin yaradana sığınıp var gücüyle kadına bir yumruk savurdu. Yumruk tam hedefini bulmuştu. Çöl Akrebi yere yuvarlandı.</p>

  <p class="calibre12">Engin'e cesaret gelmişti ama o boğuşmaktansa kaçmayı yeğledi, kadın yere düşer düşmez banyo kapısından koridora fırladı. Koridorda dumandan göz gözü görmüyordu. Sokak kapısından dışarıya fırlarken birilerine çarptı. Onların kendilerini kurtarmaya gelen güçler olduğunu biliyordu. Yabancı biri kolundan yakalarken: "Kadın nerede?" diye sordu. Engin can havliyle, "Banyoda," diye bağırdı. Selda ve Okan'ın kurtulduğunu anlamıştı. Var gücüyle kendini merdivenlere attı. Bundan sonra olacaklar artık onu ilgilendirmiyordu...</p>

  <p class="calibre12">Leyla çenesine fena bir darbe almıştı. Eve emniyet güçleri tarafından bir operasyon yapıldığını da anlamakta gecikmedi. Kapana sıkışmıştı. Can havliyle yere düşürdüğü 45'liğini aramaya başladı. Göz yaşartıcı bombanın dumanı gittikçe banyoya doluyordu. Gözleri yanıyor ve kaşınıyordu.</p>

  <p class="calibre12">Abdülkadir'in cesedini iterek altından 45'liğini aldı, ayağa kalkmaya çalıştı. Ayak bileği sızlıyordu. Kalkamadı, duvara sırtını dayadı ve olacakları bekledi.</p>

  <p class="calibre12">Koridorda hızla yaklaşan ayak sesleri duyuyordu. İşini bitirecek olan kişiler yaklaşıyorlardı, itiraf etmeliydi; korkmuyordu. Ölüme bu kadar yaklaştığı anda bile, duyduğu heyecana korku denilemezdi. Daha ziyade bir acıma, hayıflanma diye yorumlamak daha doğru olurdu. Birazdan genç yaşındaki yaşamı sona erecekti. Buna hiç kuşkusu yoktu. Teröristleri teslim almaktan ziyade öldürmeyi tercih ederlerdi. Değer miydi acaba, diye düşündü. Bunca yıldır inandığı idealleri uğrunda verdiği mücadelenin sonu bu mu olmalıydı? Senelerdir görmediği annesi, babası, kardeşleri geldi gözünün önüne. Özellikle de kız kardeşi Hatçe'nin küçük oğlu Ömer. Az evvel yatak odasında korkudan kendinden geçerek sızan o ufak velet Ömer'i hatırlatmıştı ona. Şimdi yeğenini nasıl olup da anımsadığına hayret ediyordu. Şu sıralar kocaman bir delikanlı olması gerekirdi. Ayak sesleri iyice yaklaşmıştı. Adamlar serseri bir kurşuna hedef olmamak için mevzilenerek yaklaşıyorlardı her halde. Silahı hâlâ elindeydi ama ateş etmeyecekti bu kez. Bunun hiçbir anlamı kalmamıştı. Çok adam öldürmüştü şimdiye kadar. Artık istemiyordu.</p>

  <p class="calibre12">Birden kapıda iki kişi belirdi. Allanın sıcağında siyah uzun ceketler giymiş iki adam. Ellerinde Uzi marka otomatik silahlar vardı.</p>

  <p class="calibre12">Leyla ıslak ve yanan gözleriyle onlara baktı. Biri genç, biri hafif yaşlı ve saçları ağarmıştı. Kır saçlıya hayalet görmüş gibi baktı, inanmak için yanan gözlerini serbest eliyle ovuşturdu. Tanımıştı onu. Cenbiye ile yaralayıp öldüğünü sanarak çölde akbabalara bıraktığı tankçı albaydı karşısındaki. Yanındaki genci tanımıyordu. Mossad'lılar nihayet kıstırmışlardı kendisini. Bunu nasıl becerdiklerini anlayamadı, işin başından beri kendisini satanın Hüseyin Rıza olduğunu düşünüyordu, onu gözü hiç tutmamıştı. Belki de yerde yatan şu namussuz Abdülkadir bir oyun oynamıştı, emin olamadı, evi arıyorum diye Mossad'lılara da ihbarda bulunmuş olabilirdi. Fazla da umursamadı, yolun sonuna gelmişti nasılsa... Demek kaderde Albay'la bir kere daha karşılaşmak varmış, diye sırıttı içinden. Albay yaklaşıyordu.</p>

  <p class="calibre12">Elindeki Uzi'yi üzerine çevirmişti, ama ateş etmiyordu. İkisinin gözleri buluştu. Nefretle birbirlerini süzdüler.</p>

  <p class="calibre12">Albay eli tetikte biraz daha yaklaştı. Yüzünde buruk bir tebessüm vardı şimdi.</p>

  <p class="calibre12">"Beni hatırladın mı?" diye sordu.</p>

  <p class="calibre12">Boğazı kurumuştu Çöl Akrebi'nin. Zorlukla:</p>

  <p class="calibre12">"Unutur muyum hiç?" dedi.</p>

  <p class="calibre12">"Seninle görülecek bir hesabımız var. Şimdi o hesabı kapatmaya geldim. Ne var ki ben senin kadar acımasız değilim. Seni yaralayıp ölüme terk etmeyeceğim." "Bir kurşunla işimi bitireceksin, değil mi?" "Evet öyle."</p>

  <p class="calibre12">"Benim de elimde bir 45'lik var, canını cehenneme gönderebilirim." "Bu kez hiç şansın yok Çöl Akrebi. Seni köpek gibi öldüreceğiz." "Hadi, ne duruyorsun öyleyse? Çeksene şu tetiği." "Acelem yok. Senelerdir beklediğim anın keyfini çıkarıyorum." Leyla kıs kıs güldü.</p>

  <p class="calibre12">"Ne yazık ki bu zevki asla tadamayacaksın." "Öyle mi?"</p>

  <p class="calibre12">Çöl Akrebi yıldırım gibi kırk beşliğini şakağına dayayarak tetiğe asıldı. O kadar seri hareket etmişti ki Albay kımıldayamadı.</p>

  <p class="calibre12">Yalnızca önüne devrilen cansız bedene bakakaldı.</p>

  <p class="calibre12">Yanı başındaki Menahem Ruso ise kendini alamayarak hareketsiz kalan cesede peş peşe intikam alırcasına kurşun sıktı.</p>

  <p class="calibre12">Temmuz sıcağı şehri kavurmaya devam ediyordu. Erenköy'deki evinin balkonunda karısı ve oğluyla sohbet eden Engin Mert önlerinde uzanan mutlu geleceğin planlarını yapmakla meşguldü. O korkunç gecenin üzerinden üç gün geçmişti. Okan o günkü olayların etkisini umduklarından da kolay atlatmıştı. Çocuk zaman zaman olayları hatırladıkça ürperiyordu ama ruhunda derin izler bırakacağını sanmıyorlardı. Antalya'da uzun bir tatile çıkmaya karar vermişlerdi. Döndüklerinde ise sade bir törenle nikâhlarını yenileyeceklerdi. Engin derin derin sıcak havayı ciğerlerine çekti. Huzur içinde yaşamak ne kadar güzeldi...</p>

  <p class="calibre12">Digitally signed by Ayhan Hocha DN: cn=Ayhan Company,</p>

  <p class="calibre12">email=<span class="calibre18"><span class="calibre19"><span class="underline">ayhanhoc</span></span></span><span class="calibre19"><span class="underline">ha@yahoo.com</span></span>,</p>

  <p class="calibre12">c=TR</p>

  <p class="calibre12">Date: 2012.11.17 23:05:53 +02'00'</p>

  <div class="mbppagebreak" id="calibre_pb_36"></div>
</body>
</html>
