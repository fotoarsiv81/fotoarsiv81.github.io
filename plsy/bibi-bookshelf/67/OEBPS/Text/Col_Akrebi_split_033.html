<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos1021480"></p>

  <p class="calibre3"><span class="calibre8"><span class="bold"><span class="calibre9">BÖLÜM 7</span></span></span></p>

  <p class="calibre3" id="filepos1021649"><span class="calibre10"><span class="bold"><span class="calibre7">1</span></span></span></p>

  <p class="calibre11">TAKSİM</p>

  <p class="calibre12">Harry, Taksim'deki anıtın altına Elliot'tan evvel gelmişti. Gerginliğinden yerinde duramıyor, ikide bir saatine bakıyordu. Beş dakika kadar bekledi. Bu kez Elliot'un doğru söylediğine inanıyordu; bu ülkeyi hemen terk etmeliydiler. Az sonra kalabalık arasında Elliot'u fark etti.</p>

  <p class="calibre12">Bir araya gelince birbirlerini süzdüler. Harry içtenlikle tokalaşmak için elini uzattı. Yıllardır Elliot'u karşısında görmekten bu kadar hoşlandığını hatırlamıyordu. "Teşekkür ederim," diye fısıldadı.</p>

  <p class="calibre12">"Boş ver. Seni uyarmak zorundaydım. Bu iş artık bizim kapasitemizi açtı. İçinden çıkamayacağımız, uluslararası bir boyut aldı. İstihbarat örgütleri, polis, teröristler, hepsi peşimizde. Biz sıradan şirket memurlarıyız. Bunlarla baş edemeyiz. Hatta kiralık katiller bile var."</p>

  <p class="calibre12">"Kiralık katil mi dedin?" "Evet."</p>

  <p class="calibre12">Kızaran Harry sordu. "Kiralık katil de kim oluyor?"</p>

  <p class="calibre12">Elliot omuzlarını silkti. "Benim buraya asıl gönderiliş sebebim yalnız seni kontrol değildi. Sir Hughs, Ahmet Özveren'i öldürecek bir Boşnak tetikçiye para göndermekle görevlendirdi beni."</p>

  <p class="calibre12">Şaşıran Harry hayretle arkadaşına baktı. "Deme yahu! Bizim İhtiyar Tilki bu kadar azıttı ha? Biliyor musun Elliot, artık ikimiz de işsiziz."</p>

  <p class="calibre12">"Evet, bunu tahmin edebiliyorum. Ama burada yakalanıp Türk hapishanelerinde çürümek istemem, İngiltere'de işsiz kalmak hapishanede çürümekten iyidir." Harry endişeyle sordu: "Kaçabilecek miyiz? Havaalanında bizi çevirirler mi?" "Bilmiyorum. Şansımızı deneyeceğiz." "Konsolosluktan yardım istemeyi düşünür müsün?" "Buna şimdilik gerek yok. Başımız derde girer de bizi yakalarlarsa o zaman yardım isteriz. Bence en akıllı yol, birtakım siyasi olaylara yol açmadan buradan uzaklaşmak." Harry haklısın dercesine başını salladı.</p>

  <p class="calibre12">Meydanda buldukları ilk boş taksiye atlayarak havaalanının yolunu tuttular. Artık aralarındaki rekabet ve düşmanlık kalkmıştı.</p>

  <p class="calibre12">Londra'ya ilk buldukları uçak 19.30'da havalanacak olan British Airlines'daydı. O saate kadar beklemek zorundaydılar. Bilet işini ayarladıktan sonra terminalde kalmamaya karar verdiler. Kalabalık arasında görünmekten bile ürküyorlardı. Saat altı buçukta yeniden terminale dönerek gümrüğe girdiler. Gümrük memuru pasaportlarını incelerken yanındaki sivile eğilerek bir şeyler fısıldadı. Elliot şüphelenmişti. Memur sanki vakit kazanmak için bagajlarınızı açın, demişti. Elliot'un ufak valizini didik didik aradılar.</p>

  <p class="calibre12">Gümrük memurunun önündeki listede her ikisinin de adı yazılıydı. İçeriye geçen memur bir süre sonra yine bankonun yanına geldi, başıyla "okey" verircesine belli belirsiz bir işaret yaptı.</p>

  <p class="calibre12">Valizleri kapatan memur, iyi yolculuklar diledi. Harry ve Elliot uçağa bindikleri anda bile içlerindeki korkuyu atamamışlardı. Uçak havalanıp İstanbul semalarını terk ederken rahat bir nefes aldılar. Kaçmayı başarmışlardı.</p>

  <p class="calibre12">Leyla, Nissan'ın gaz pedalına köküne kadar bastı. Yol tenha olduğundan çılgınca sürat yapabiliyordu. Ahmet'e yetişmeliydi. Fakat Volvo ortalarda yoktu. Siren seslerini işitmeye başladığında polislerin olay yerine doğru gittiklerini anladı. Kısa bir süre sonra yanlarından üç resmi polis otosu yıldırım gibi geçti. Ekip arabalarını görünce Leyla hızını biraz azaltmak zorunda kalmıştı.</p>

  <p class="calibre12">Geç de olsa Volvo'yu yakalayamayacağını ve Ahmet'i kaybettiğini anladı. Ona bir tesadüf eseri rastlamıştı ve hayatta bu tür tesadüflerin bir daha tekrarlanmayacağını bilirdi. Şansını iyi kullanamamış ye Ahmet'i yitirmişti. Başarısızlığını kabul etmek zorundaydı. Gaz pedalına yaptığı tazyiki hafifletti.</p>

  <p class="calibre12">Şimdi aklında tek bir düşünce vardı; bu badireden kurtulmak! Aksaray'daki dükkan polis tarafından basılmış da olabilirdi, oraya dönemezdi artık. Hatta Abdülkadir'in evine bile. O siteye giden polislerin cinayet nedeni ile mi yoksa kendisini yakalamak için mi acele ettiklerini bilemezdi. Kimseye güveni kalmamıştı.</p>

  <p class="calibre12">Geriye tek bir şansı kalmıştı. Olağanüstü bir tehlike ile karşılaştıkları zaman baş vurabilecekleri nihai yol. Kişiliği itibariyle yenilgiye tahammülsüzlüğünden bu yolu kullanmak istemiyordu. Ama başka çaresi de kalmamıştı.</p>

  <p class="calibre12">Arabayı yavaşlatmasından düşmanını takipten vazgeçtiğini sezinleyen Abdülkadir: "Sultanım, geldiğimiz Broadway'i ne yapacağız?" diye sordu. "Polis terkedilmiş boş arabayı bulursa, gerisi çorap söküğü gibi gelmez mi?"</p>

  <p class="calibre12">"Arabayı unut! Şimdi kendi başının çaresine bak. Artık geri dönemeyiz. Onu çoktan bulmuşlardır. Üzgünüm Abdülkadir, kayınbiraderinin de başı derde girmiş sayılır." İri yarı Arap omuzlarını silkti.</p>

  <p class="calibre12">"Önemli değil Sultanım. Onun bu taraklarda bezi yoktur. Biraz başı ağrır ama sonunda paçayı kurtarır."</p>

  <p class="calibre12">"Ya sen? Sen ne yapacaksın?"</p>

  <p class="calibre12">"Beni düşünmeyin siz. Nasıl olsa bu işe girişirken her türlü riski göze aldım ben." Leyla başını çevirip adama gülümsedi. Abdülkadir umduğundan da cesur çıkmıştı.</p>

  <p class="calibre12">Ahmet Özveren, Volvo'yu Büyükdere'den Maslak yoluna sürdü. Rahatlamıştı. Yol boyunca düşündü. Kaçış programını çoktan ayarlamış, her şeyi düşünmüştü. Olsa olsa bir gün evvel yola çıkmak durumunda kalacaktı. Bu da hiçbir şeyi değiştirmezdi. Karısına yarın Yunan sularına doğru açılmadan Datça'dan telefon etmeyi düşündü. Öylesi daha emniyetli olacaktı. Saatine baktı 15.30'du.</p>

  <p class="calibre12">Eminönü'ndeki bankaya yetişmesi için gerekli süre hâlâ mevcuttu. İhtiyacı olan para ve pasaportunu oturduğu semtten, iş merkezinden kasten daha uzak ve tanınmadığı bir semtteki banka kasasında tutmayı tercih etmişti. Bankadaki işini halledince doğru karşı yakaya, Harem'e geçecek, oradan da ilk bulduğu otobüsle Datça'ya gidecekti. Elveda İstanbul, diye geçirdi içinden. Artık bu şehirde yaşamak istemiyordu.</p>

  <p class="calibre12">Arabayı Sirkeci'de bulduğu ilk yere park etti. Ona ihtiyacı kalmamıştı nasılsa. Kimbilir ne zaman bulurlardı!</p>

  <p class="calibre12">Yürüyerek bankaya doğru ilerledi. Kiralık kasaların bulunduğu alt kata indi. Görevli memur saygıyla onu selamladı. Bu müşteri hemen hemen her gün gelir ve kasasına bir şeyler bırakırdı. Kasayı çift anahtarla açtılar sonra görevli gülümseyerek yanından ayrıldı. Ahmet uzun teneke kutuyu açarak içini boşalttı. Deste deste yüzlük dolarları ve farklı adlarla tanzim edilmiş kimlik ve pasaportları cebine yerleştirirken göz ucuyla görevliye baktı. Hiçbir müşteri olmamasına rağmen adam kendisiyle ilgilenmemiş ve masasındaki gazetesini okumaya başlamıştı. Ahmet işini bitirince kasayı yeniden kilitlediler. Derin bir nefes aldı. Her şey tamamdı artık. Merdivenlere doğru yürüdü.</p>

  <p class="calibre12">Nusret Simkoviç ilk teşebbüsünde başarılı olmamıştı. Ama bu gözünü yıldırmamış, onu ümitsizliğe sevk etmemişti. Yeni bir fırsat yakalayacağına emindi. Çünkü bu görevi üstlendikten sonra Ahmet Özveren'i sıkı bir takibe almış, günlük yaşamını çok iyi kontrol etmişti. En geç iki günde bir bankaya uğradığını çok iyi biliyordu. Belki bugünkü suikast girişiminden sonra gelmeyebilirdi, fakat o yine de görevini aksatmamış, bankanın kapısında beklemişti.</p>

  <p class="calibre12">Saat dörde doğru Ahmet'i bankaya gelirken görmesi ona sürpriz olmadı. Sadece adamın cesaretini takdir etti. Bu sabah yaşadıklarına rağmen yine de tek başına gelmişti. Bankada en fazla on dakika kalırdı.</p>

  <p class="calibre12">Çıkıştaki merdivenlere yaklaştı ve beklemeye başladı. "Hedefi bu defa ıskalamak istemiyordu. Ahmet Özveren içeride on dakikadan fazla oyalanmazdı. Dışarıya çıkıyordu işte!</p>

  <p class="calibre12">Gözlerini ona dikti. Mutlu, sevinçli bir ifade vardı yüzünde. Sanki bu sabah ölümle yüz yüze gelen o değilmiş gibi. Etrafıyla bile ilgilenmiyordu.</p>

  <p class="calibre12">Boşnak katilin fazla düşünecek zamanı yoktu. Yıldırım gibi Parapellumu'nu çıkardı, iki el ateş etti. Kurşunlardan biri alnına biri göğsüne saplandı. Ahmet Özveren dizleri üzerine çöktü, sonra önündeki beş altı basamak merdivenlerden aşağıya yuvarlandı. Cansız kaldı. Kurşunlan yediği anda ölmüştü.</p>

  <p class="calibre12">Bankanın önü kalabalıktı, fakat olaya tanık olanlar dehşet içinde kaldılar. Kimse olaya müdahale edememişti.</p>

  <p class="calibre12">Kiralık katil, kalabalığın arasına karışarak gözden kayboldu.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_33"></div>
</body>
</html>
