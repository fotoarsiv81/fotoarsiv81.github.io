<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos448796"></p>

  <p class="calibre14"><span class="calibre10"><span class="bold"><span class="calibre7">4</span></span></span></p>

  <p class="calibre11">TEMMUZ - AYNI GÜNÜN GECESİ</p>

  <p class="calibre12">Saat 21'e yaklaşıyordu. Hava hâlâ tam anlamıyla kararmamıştı. Ufuk, gece mavisi denilen koyu bir perdeye bürünürken şehrin üstündeki boğucu nem bütün şiddetiyle devam ediyordu. Mali danışman Erdal Cebeci, Pontiac arabasının hızını biraz daha artırdı. Bu aptal ingilizler her zaman randevularına sadık olurlar, adamı daha fazla bekletmeyeyim, diye düşünüyordu. Hoş, ingiliz'in beklemesi de pek umurunda değildi ya! Arabasını garajda park ederek otelin lobisine doğru yürüdü.</p>

  <p class="calibre12">Yüzünde sinsi ve muzaffer bir eda vardı. Harry Lewis'e Conrad Otel'de randevu vermişti. Her şey planladığı gibi yürüyordu. Hatta umduğundan da iyi. Yakında Simka'nın başına geçecek, şirketin tek hakimi olacak ve mükemmel bir organizasyonu tek başına yürütecekti.</p>

  <p class="calibre12">Sabrının mükafatını görüp, emeklerinin meyvesini toplamaya çok az zaman kalmıştı.</p>

  <p class="calibre12">Yıllar önce, o züppe Ahmet'in daha babası sağ iken, muhasebeci olarak girmişti bu firmaya. Muhasebeciliğinin yanında iyi bir mali danışmandı da. Özveren ailesinin bugünkü gösterişli ve debdebeli yaşamı sağlamasında en büyük katkı kendisine aitti. Ama ne babası ne de Ahmet bunu takdir etmemişlerdi. Beş sene evvel, o da babasının ölümünden epey sonra, Ahmet köpeğin önüne atılan yağlı bir kemik gibi Simka'dan emeklerine karşılık lütfen cüz'i bir hisse vermişti kendisine. Bu şirketi ele geçirmeye, daha o gün karar vermişti. Bu günlere gelinceye kadar da çok sabretmişti. Epey acı çekmiş, aptallıklarından nefret edip tiksindiği insanlara boyun eğip katlanmıştı. Ama her biri yavaş yavaş sahneden çekiliyordu artık, hem de meydanı tamamen kendisine bırakarak.</p>

  <p class="calibre12">Ahmet Özveren çok yakın bir tarihte Miami'ye göç ediyordu, üstelik bir daha Türkiye'ye dönmemek üzere. Türkiye'den kaçmak zorundaydı. Çok fazla karanlık işlere bulaşmıştı, ipin uçları artık tamamen kendisinin elindeydi. Ondan kurtulması an meselesiydi. Dr. Şükrü'yü kendisi bulup ortaya çıkarmış, sonra da tereyağından kıl çeker gibi ortadan kaldırılmasını sağlamıştı. Hiç de göründüğü gibi akıllı bir adam değildi. Doktor, oyununa çabuk gelmiş, çevirdiği dolabı yutmuştu. Doktor, haris ve bencildi; o serveti o kafayla nasıl yaptığına hep hayret etmişti.</p>

  <p class="calibre12">Lobiye doğru yürürken, geleceğe yönelik düşünceleriyle gözleri ışıl ısıldı. Şirket içindeki gerçek yerini elde edince ilk işi avukat Engin Mert'i kovmak olacaktı. Hoş, buna belki gerek de kalmayacaktı. Ahmet'in kafası öyle karışmıştı ki, giderayak bilmeden bir iyilik daha yapacak ve avukatı da ortadan kaldıracaktı. Bunu kafasına sokmuştu. Bu sabah bunu denemiş ama başarılı olamamıştı. Geç de olsa avukat uyanmıştı artık. Planının tek beklenmeyen olayı Engin Mert'ti. Doktor'un karısının eski eşi olduğunu bilemezdi ve bu konu ileride pürüz yaratmaya çok uygundu. Harry Lewis bir köşede sessiz sakin bekliyordu.</p>

  <p class="calibre12">Erdal Cebeci onu görünce ayağa kalktı. "Biraz geciktim," dedi mali müşavir. Her zaman kızarık olan yüzü daha da kızardı ingiliz'in. "Önemli değil," diye fısıldadı.</p>

  <p class="calibre12">"Ahmet Özveren'den ancak kurtulabildim. Bazı pürüzleri halletmeye çalıştık. Anlarsın ya, giderayak şüphelenmesini istemiyorum. Ona yardımcı olmak zorundayım." "Gayet tabii," diye başını sallayan Harry, "Nerede şimdi o?" diye sordu. "Kimsenin bilmediği bir yerde saklanıyor. Amerika'ya kaçıncaya kadar da orada kalacak." "Bu sır mı? Bana da söylemeyecek misiniz?"</p>

  <p class="calibre12">Erdal Cebeci gevrek bir kahkaha attı. "Bilmesen senin için hayırlı olur."</p>

  <p class="calibre12">İngiliz, adam sen de, dercesine omuz silkti. Bundan böyle ne I.S.C. ne de Ahmet Özveren onu ırgalamayacaktı. Elindeki cin tonik kadehinden büyük bir yudum aldı, içkiyi ağzında çalkalar gibi dolaştırdı. Yüzü buruştu, sonra keyifle boğazından aşağıya bıraktı. Yüzü yine kızarmıştı. Kısık bir sesle:</p>

  <p class="calibre12">"Endişeliyim," diye fısıldadı.</p>

  <p class="calibre12">Erdal Cebeci ellerini ovuşturdu. Saçsız başı otelin spot ışıkları altında pırıl pırıldı. Harry'nin lafı üzerine göbeğini hoplatarak güldü.</p>

  <p class="calibre12">"Endişelenecek bir şey yok. Her şey yolunda." Yanakları pençe pençe kızaran Harry:</p>

  <p class="calibre12">"Telefonda Doktor'un öldürüldüğünü söylediniz. Nasıl ayarladınız bu işi?"</p>

  <p class="calibre12">"Salah ibni Reşat'a yeni ortağın Kızıl Cihad'ı kazıkladığını ve silahları El Hakikat'a devrettiğini söyledim. Arap küplere bindi. Buraya hemen bir komando timi gönderdi. Bana da ayrıca teşekkür etti. Bu iyiliğinizin altında kalmayacağız, dedi. Timin başında Çöl Akrebi denilen yaman bir karı var. Bitirim ve tehlikeli bir kadın. Son derece cesur ve gaddar biri.</p>

  <p class="calibre12">Geçen hafta onunla görüştüm. Doktora da onu masöz olarak tanıttım. İkinci ziyaretinde onu masaj yaparken temizledi."</p>

  <p class="calibre12">Harry endişe ile yutkundu.</p>

  <p class="calibre12">Mali danışman bir kahkaha daha attı.</p>

  <p class="calibre12">Harry, "Bu biraz tehlikeli değil miydi?" diye sordu.</p>

  <p class="calibre12">"Ne bakımdan?"</p>

  <p class="calibre12">"Yani bu Arap bütün şirket yetkililerini sorumlu tutup başka eylemlere kalkışmaz mı? O zaman ne yapacaksınız?"</p>

  <p class="calibre12">"Çok safsın Harry! Kızıl Cihad, Simka'ya mecbur, eli mahkum! Şu anda onlara en ucuz ve ödeme kolaylıklı malı Simka sağlıyor. Ayrıca çok yakında şirketin yönetimini devralacağımı da Salah ibni Reşat'a ilettim."</p>

  <p class="calibre12">"Bu onların sizinle yeni alışverişlere gireceği anlamına gelmez." "Yine yanılıyorsun. Bugün yeni bir parti siparişte bile bulundular."</p>

  <p class="calibre12">“İnanamıyorum. Teklifi kime getirdiler?" "Ahmet'e tabii." Harry iyice şaşırmıştı. "Niye size değil de Ahmet'e?" "Dedim ya, orasını kurcalama, işler kontrolümde." Harry huzursuzca kızıl saçlarını kaşıdı. Otelin serin lobisinde terliyordu.</p>

  <p class="calibre12">Başını sallayarak, "Anlıyorum," diye mırıldandı. Ama pek tatmin olmuş gibi değildi. Karşısındaki yeni ortağı, sevimli ve babacan görünümü altında hilekâr ve güvenilmez biri gibi geliyordu gözüne, ilk defa içinde pişmanlığa benzer bir his duydu. I.S.C.'de geçirdiği bunca yılı yoksa bir hiç uğruna feda mı etmişti? Bardağındaki son yudum cini de dikiverdi. "I.S.C. benden rapor bekliyor. Ayrıca dün İstanbul'a Elliot Ward adında bir müdür yardımcısını daha gönderdiler Beni hiç sevmez. Şirket içinde rakibimdir." "Harry, unut artık şu I.S.C.'yi lütfen. Orada işin bitti. Takma kafana. O şirketi unut artık, ardından ne söylerlerse söylesinler. Hemen Londra'ya dön, istifanı bas ve yeni şirketindeki göreve başla. Sonra da sana yollayacağım yeni siparişleri bekle. Düzen tıkır tıkır işleyecektir." ingiliz başını salladı.</p>

  <p class="calibre12">"Galiba haklısınız, Mr. Cebeci. Geciktim bile. MWIC şirketi ısrarla ne zaman işe başlayacağımı soruyor. Onları daha fazla bekletmek istemiyorum. Sizinle anlaştığımızdan beri burada yeni pazarlar ve siparişler peşinde koştuğumu söyleyerek oyalıyorum. Adamlar dönüşümü sabırsızıkla bekliyorlar." “İyi ya, sen de derhal dön. Burada yapacağın bir şey yok. Hem unutma, giderken cebine yüklü bir avans bırakacağım."</p>

  <p class="calibre12">Harry Lewis gözlerini kıstı, hayale daldı. Londra'ya döner dönmez yeni şirketinde işe başlayacaktı. Böylece hem Kızıl Cihad'a hem de El Hakikat'a yeni şirket kanalıyla silah satacaklardı. Sonra birden aklına gelmiş gibi sordu: "Şu avukatın durumu nedir? O ne olacak?" Mali müşavir bir kahkaha daha attı. "Merak mı ediyorsun? O bir piyondu. Sizin I.S.C.'ye karşı kullandığım bir kimlik, sadece bir isim. Londra'daki patronunuz Sir Geoffrey Hughs'a karşı kullandığım bir ad sadece. O beni Engin Mert diye tanır, anladın mı şimdi?" "Anlayamadım, nasıl yani?"</p>

  <p class="calibre12">"Ahmet Özveren beni Londra'ya yolladığında Sir Hughs'la Engin Mert adı altında konuştum. Yani Simka'nın avukatı sıfatıyla."</p>

  <p class="calibre12">"Durun, durun biraz. Aklım karıştı... Avukatın bundan haberi var mı?"</p>

  <p class="calibre12">"Yok tabii... Avukat safın tekidir. Aklı böyle alengirli işlere çalışmaz."</p>

  <p class="calibre12">"Ya Sir Hughs? O da şüphelenmedi mi sizden?" "Nerden şüphelenecek ki? Hayatında ilk defa gördüğü insandım ben. Asıl sonradan huylanan Ahmet oldu. Bu yüzden de hostes kızı peşine taktı. Kızın görevi gizlice avukatın ağzından laf almaktı. Neyse boş ver artık, bunlar geçmişte kaldı."</p>

  <p class="calibre12">"Ne demek geçmişte kaldı?"</p>

  <p class="calibre12">"Haa sahi, sana söylemeyi unuttum. Hostes Gamze bugün istanbul dışındaki yazlık evinde öldürüldü."</p>

  <p class="calibre12">Harry Lewis az kaldı elindeki içki bardağını düşürüyordu. İçkiden kan çanağına dönmüş gözleri iri iri açıldı. "Öldürüldü mü? Ciddi mi söylüyorsunuz?" diye inledi. Yüzünü derin bir üzüntü ifadesi kaplamıştı. Adeta duyduğuna inanamamış gibiydi.</p>

  <p class="calibre12">Erdal Cebeci, ingiliz'in yüzüne hafif alaycı bir şekilde baktı.</p>

  <p class="calibre12">"Ne o? Pek üzülmüş görünüyorsun? Yoksa sen de yatıyor muydun onunla?"</p>

  <p class="calibre12">Harry mosmor olmuştu. Sesini çıkaramadı.</p>

  <p class="calibre12">"Boş ver," dedi Erdal. "Orospunun tekiydi. Önüne gelenle yatardı. Bir fahişe için üzülecek değilsin ya."</p>

  <p class="calibre12">Harry'nin ellerindeki titreme geçmemişti. "Kim öldürdü onu?" "Ahmet tabii."</p>

  <p class="calibre12">İşveli hostesin görüntüsü gözünün önünden gitmiyordu, isyan edercesine sordu: "Ama neden? O sadece bir postaydı." "Kız çizmeyi aşmıştı. Ahmet Özveren hakkında çok şey biliyordu ve artık tehlikeli olmaya başlamıştı. Uzun süredir onun metresi olduğundan haberin var mıydı?"</p>

  <p class="calibre12">Sararan Harry, "Hayır, aralarında o tür bir ilişki olduğunu bilmiyordum. Bana Ahmet Özveren'in yeğeni olduğunu söylemişti."</p>

  <p class="calibre12">Yüzündeki o mor renk gitmiş, şimdi sararmaya başlamıştı.</p>

  <p class="calibre12">"Söyler, o her türlü orospuluğu yapardı. Zaten sanırım ölümüne de bu sebep oldu. Son zamanlarda avukat Engin'le yaşıyordu ve ona bilmemesi gereken bazı şeyleri fısıldamış olması mümkündür. Anlarsın ya, Ahmet böyle gevezeliklere tahammül edemezdi." Harry kendine hakim olmaya çalıştı. Bir süre önüne bakarak sustu. Konuşmaya başladığında sesi mırıltı halinde çıkıyordu. "Şey... Etraf biraz fazla kana bulanmadı mı sizce? Daha şimdiden iki kişi öldürüldü. Bu gidişle daha da artacağa benzer."</p>

  <p class="calibre12">Mali danışman, içinden İngiliz'e hak verdi. Sular duruluncaya kadar daha başka kişilerin de kanı akacağa benziyordu.</p>

  <p class="calibre12">"Çok tuhafsın Harry," dedi. "Bunlar seni niye ilgilendiriyor ki? Olayların dışında birisin sen. Şeklen buraya gelmiş bir turistsin. Yarın, öbür gün elini kolunu sallaya sallaya gideceksin. Türk yetkililer olup bitenlerle hiçbir zaman aranda bir ilişki kuramayacaklar. Sen buradaki son günlerinin keyfini çıkarmaya bak, boş ver gerisini." 254 Harry bunalmıştı.</p>

  <p class="calibre12">"Bir cin-tonik daha içmek istiyorum," diye geveledi. "İstediğin kadar iç. Sana ikramım olsun."</p>

  <p class="calibre12">Elliot Ward ısrarla hostes Gamze'nin evini arıyordu.</p>

  <p class="calibre12">Telefon açılmıyordu bir türlü. Oysa kız perşembeye kadar uçuşunun olmadığını söylemişti. Ümitsizce numaralan bir daha tuşladı. Zil altı defa çaldı, yine açılmadı.</p>

  <p class="calibre12">Bu kez Imperial Oteli aradı. Harry yemeğe çıkmamıştır umarım, diye düşündü. Otel santralı aranan müşterinin odasında olmadığını söyledi. Elliot telefonu kapatırken, Sir Hughs'un Harry hakkında söylediklerini hatırladı. Onun hakkında bana acele rapor ver, demişti. Anlaşılan ihtiyar tilki endişelerinde haklıydı.</p>

  <p class="calibre12">Elliot'a göre Harry Lewis beceriksiz ve ahmağın tekiydi. Bu yere kadar nasıl yükseldiğini hep merak etmişti. Yükselmesinde ehliyet ve başarıdan çok tesadüflerin rol oynadığına inanırdı. Acaba şu sırada hostesle beraber mi, diye düşündü. Harry'nin güzel kadınlara düşkün olduğunu bilirdi. Hostes kız, onun için ağzı sıkı biri, demişti. Demek ki zaman zaman Harry'nin ağzından laf almaya da çalışıyordu. Elliot balkona çıktı.</p>

  <p class="calibre12">Harika temmuz mehtabı şehri pırıl pırıl aydınlatıyordu. Elleri cebinde dalgın ve düşünceli önündeki manzarayı seyre koyuldu. Gelişmeler hiç de hoş değildi. Ne hostes kızdan ne de Harry'den fazla bir şey öğrenememişti.</p>

  <p class="calibre12">Ahmet Özveren ise bilinmeyen bir yerdeydi.</p>

  <p class="calibre12">Acaba onun izini nasıl bulacaktı?</p>

  <p class="calibre12">Pantolonunun arka cebinden küçük ajandayı çıkardı, Kiralık katil, Boşnak, Nusret Simkoviç'in telefon numarasına balkonun karanlığında uzun uzun baktı.</p>

  <p class="calibre12">Bir kiralık katille hayatında ilk kez ilişki kuracaktı. Odaya girdi. Her saat başı Harry'i aradı. Saat on ikide. Harry'nin Imperial Oteli'ndeki odası cevap verdi. Nihayet onunla temas kurabilmişti.</p>

  <p class="calibre12">Harry kör kütük sarhoştu. Kelimeler diline dolaşıyordu. Elliot'a artık İstanbul'da yapacak bir şey kalmadığını ve iki gün içinde Londra'ya dönmek istediğini söyledi. Bu işi kıvıramadık, elimize yüzümüze bulaştırdık, diyordu. Elliot'un şüpheleri daha da arttı. Harry'i tanırdı. Meslekteki en büyük rakibine başarısızlığını asla itiraf etmezdi. Hele bu itirafını, hiçbir geçerli sebebe dayandırmadan, umursamaz ve adam sendeci bir tavırla açıklaması düşünülemezdi.</p>

  <p class="calibre12">Ne olmuştu bu adama? Neyin peşindeydi? Sir Hughs'a rapor vermeden evvel onun ne dolaplar çevirdiği hakkında daha fazla bilgi edinmesi gerekiyordu. Şirkete ihanet edebilir miydi?</p>

  <p class="calibre12">Yoo, bunu düşünmek bile hata olurdu. O tanıdığı en korkak adamlardan biriydi, ihanet onun cüretini ve boyunu geçen bir davranıştı.</p>

  <p class="calibre12">Elliot, "Seninle derhal görüşmeliyiz," dedi. "Olmaz. Sarhoşum ve uyumak istiyorum." "Saçmalama Harry. Durum çok ciddi." "Canın cehenneme Elliot... Seni görmek istemiyorum."</p>

  <p class="calibre12">Telefon kapanmıştı. Elliot Ward öylece kalakaldı.</p>

  <p class="calibre12">Galiba Başkan Geoffrey Hughs'la temas kurmak için sabahı beklememesi gerekecekti.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_17"></div>
</body>
</html>
