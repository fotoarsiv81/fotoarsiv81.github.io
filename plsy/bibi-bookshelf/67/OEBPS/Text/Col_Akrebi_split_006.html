<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos144221"></p>

  <p class="calibre14"><span class="calibre10"><span class="bold"><span class="calibre7">6</span></span></span></p>

  <p class="calibre11">AYNI GÜN - HAVAALANI</p>

  <p class="calibre12">British Airlines'ın dev jeti ile istanbul'a rahat bir yolculuk yapan Elliot Ward gümrük kontrolünden rahat geçti. Beraberinde getirdiği tek bavulu aranmamıştı. Gümrük yetkilisi geliş nedenini bile sormadan, sıcak bir tebessümle, "Türkiye'ye hoş geldiniz," diyerek geçmesini işaret etti.</p>

  <p class="calibre12">Dış Hatlar Terminalindeki şakaklarına kır düşmüş uzun boylu adam, elindeki gazeteyi okur gibi yaparak Elliot Ward' in hareketlerini izlemeye başladı. Londra'dan fakslanan fotoğraftan adamı tanımakta zorlanmamıştı. Londra bürosu iyi çalışıyordu; buna şaşmamak lazımdı, gizli servisleri CIA'den sonra dünyanın ikinci büyük teşkilatı haline gelmişti. Gözlerini ingiliz'den ayırmıyordu.</p>

  <p class="calibre12">Adam, geleneksel Bond Street tiplemesiydi. Mevsim nedeniyle açık mavi elbisesi, düğmesiz yakalı beyaz gömleği ve gri janjanlı kravatıyla "Ben tam bir Ingilizim," diye bağırıyordu sanki. Başında röleve şapkası, elinde şemsiyesi eksikti sadece.</p>

  <p class="calibre12">Jakop Ventura gazeteyi katlayıp koltuğunun altına sıkıştırdı. Ağır adımlarla adamı uzaktan takibe başladı. Terminalin önü kalabalıktı ve</p>

  <p class="calibre12">İngiliz, çevresiyle hiç ilgilenmiyordu. Jakop Ventura bunun, ingilizlere has soğuk ve ilgisiz davranış özelliğinden mi yoksa kendini yeterince emniyette hissettiğinden mi kaynaklandığını kestiremedi. İkincisi daha büyük bir olasılıktı.</p>

  <p class="calibre12">Elliot Ward bir taksiye bindi. Jakop Ventura da iki araba arkasindakine. Acele etmesine hiç gerek yoktu. Londra' dan gelen bilgilerde adamın Hilton Oteli'nde rezervasyon yaptırdığını öğrenmişti.</p>

  <p class="calibre12">Elliot Ward, Hilton Oteli'nin denize bakan odalarından birine yerleşti. Şehrin aşırı sıcağından ve neminden etkilenmişti. Duşun soğuk suyu altında dakikalarca kalarak serinlemeye çalıştı.</p>

  <p class="calibre12">Saat tam on dokuzda telefonun başına oturdu. Sir Geoffrey Hughs'dan aldığı numaraları arayabilirdi artık. Tuşlara bastı ve zilin çalmasını bekledi. Dördüncü zil sesinden sonra uykulu bir kadın sesi cevap verdi. "Alo?"</p>

  <p class="calibre12">"Miss Gamze Pekcan?" "Evet."</p>

  <p class="calibre12">"Ben, I.S.C.'den Elliot Ward. Sir Geoffrey Hughs'un yardımcısıyım." Hattın öbür ucunda kısa bir sessizlik oldu. Sanki kadın Sir Hughs'un kim olduğunu hatırlamaya çalışıyor gibi duralamıştı. Nihayet: "Evet, anladım," diye mırıldandı. "Sizi dinliyorum."</p>

  <p class="calibre12">"Az evvel istanbul'a, Hilton Oteli'ne geldim. Sizinle acele görüşmemiz lazım."</p>

  <p class="calibre12">Yine bir sessizlik oldu.</p>

  <p class="calibre12">Kadın konuşmakta zorlanıyor gibiydi.</p>

  <p class="calibre12">"Evet, olabilir."</p>

  <p class="calibre12">Kadının kesik, kısa ve kaçamak cevaplar vermesi Elliot'u rahatsız etmişti.</p>

  <p class="calibre12">"Yalnız mısınız?"</p>

  <p class="calibre12">"Evet," diye cevapladı hostes.</p>

  <p class="calibre12">Ama nedense Elliot kadının yanında biri olduğunu düşündü.</p>

  <p class="calibre12">"Buraya gelebilir misiniz?"</p>

  <p class="calibre12">"Olabilir, iki saat sonra oteldeyim." “İyi. Oda numaram 316. Odamda bekleyeceğim."</p>

  <p class="calibre12">"Anlaştık."</p>

  <p class="calibre12">Telefon kapandı.</p>

  <p class="calibre12">Elliot Ward defterinde yazılı ikinci numaraya baktı. Fakat numaraları tuşlamadı. Bir süre düşündü. Harry Lewis'i hostes kızla görüştükten sonra arayacaktı.</p>

  <p class="calibre12">Nasıl olsa zamanı vardı.</p>

  <p class="calibre12">Şimdilik Harry'i aramaktan vazgeçti.</p>

  <p class="calibre12">Saat tam dokuzda odanın kapısı vuruldu.</p>

  <p class="calibre12">Elliot kapıyı açınca karşısındaki kadını dikkatle süzdü. Çarpıcı ve çekici bir tipti. Boyalı, uzun saçları, kömür karası gözleri ve baştan çıkarıcı gülümsemesiyle kadının tehlikeli olduğunu o anda anladı.</p>

  <p class="calibre12">Sir Hughs yanılmazdı. Kadının yeterince dişi fakat biraz saf olduğunu söylemişti. Şimdi Harry'nin niçin verimli ve başarılı olamadığını anlayabiliyordu. Bu kadına dikkat etmeliydi. "Beni içeriye almayacak mısınız?"</p>

  <p class="calibre12">Kapıda bekleyen Gamze gayet rahat ve akıcı bir İngilizciyle konuşmuştu. "Affedersiniz," diye mırıldandı Elliot. "Birden cazibenizin etkisinde kaldım. Bu kadar güzel bir hanımla karşılaşacağımı sanmıyordum."</p>

  <p class="calibre12">Gamze adama şuh bir gülücük fırlattı. "Kompliman yapıyorsunuz." "Kesinlikle değil. Lütfen içeriye buyurun." Gamze salınarak odaya girdi. Arkasından yürüyüşüne göz atan Elliot, hafifçe gülümsedi. Klima odayı yeterince serinlettiği halde, hostes üzerindeki keten tayyörün ceketini hemen çıkarttı. Omuzlarını açıkta bırakan, askılı, ipek bir bluz giymişti. Sutyen kullanmadığı için iri meme uçları kaygan kumaşı gererek belirginleşmişti. Elliot bir süre kadının yeterince iri göğüslerinden gözlerini alamadı.</p>

  <p class="calibre12">Hostes ise adamı etkilemiş olmaktan açıkça memnundu. Kıvrılan kalın dudakları, gözlerindeki şeytani parıltılar bunu ifade ediyordu.</p>

  <p class="calibre12">Elliot, "Bir içki alır mısınız?" diye sordu. "Önce iş konuşalım." "Nasıl isterseniz." Gamze çantasını açarak, ince, gümüş bir sigara tabakası çıkardı. Üzerinde şirketin amblemi olan I.S.C. harfleri vardı. Elliot'un bakışları bir an tabakaya takıldı. Bunu ya Sir Hughs ya da Harry hediye etmiş olmalıydı.</p>

  <p class="calibre12">Elliot çakmağıyla kızın sigarasını yaktı. Hostes derin bir nefes çekerek dumanı üfledi. Elliot, kadının karşısındaki koltuğa otururken, "Sir Hughs olayların gidişatından endişe ediyor," diye söze başladı. "Buraya gönderdiğimiz adamımız Harry Lewis'in raporları bir şeylerin ters gittiğini söylüyor. Para akışı kesildi. Neler oluyor?" Kız anlamlı bir şekilde dudaklarını büktü. "Ben sadece bir kuryeyim. Görevim, verildiğinde parayı size getirmektir. Aksayan bir şey varsa, bunu Mr. Lewis'e sormalısınız."</p>

  <p class="calibre12">İngiliz dikkatle kıza baktı.</p>

  <p class="calibre12">"Haklısınız," diye fısıldadı. "Elbet onunla da konuşacağım- Fakat ben önce sizinle görüşmeyi tercih ettim."</p>

  <p class="calibre12">"Neden?"</p>

  <p class="calibre12">Akıllıca bir soruydu. Elliot kızın hiç de Başkanın söylediği kadar saf olmadığını düşündü. "Sir Hughs size güvenebileceğimi söylemişti." Hostes gülümseyerek:</p>

  <p class="calibre12">"Lütfen dönüşte kendisine sevgilerimi iletin," dedi.</p>

  <p class="calibre12">Elliot gözlerini kızın üzerinden ayırmadı. Kız sigarasından bir nefes daha çektikten sonra davetkâr ve hülyalı bakışlarını adama çevirerek:</p>

  <p class="calibre12">"Anladığım kadarıyla Harry'nin buradaki faaliyetlerinden pek memnun değilsiniz. Öyle değil mi?"</p>

  <p class="calibre12">Elliot başını salladı ama hostesin bu kez Başkan yardımcısından bahsederken ondan Harry diye küçük adıyla hitap ettiğini de kaçırmadı. Demek aralarında böyle hitap edecek kadar bir yakınlaşma doğmuştu. Buna şaşmamak gerekirdi. "Anlaşılan sizin olanlardan haberiniz yok," dedi kız. "Neyi kastettiğinizi anlamadım?"</p>

  <p class="calibre12">"Simka'nın bünyesinde esaslı değişiklikler oldu. Asıl patron şirketteki hisselerini başka birine sattı." "Ahmet Özveren'i mi kastediyorsunuz?" "Evet, onu."</p>

  <p class="calibre12">Elliot gözlerini kıstı, hayretle kıza baktı. Bu çok şaşırtıcı bir haberdi. "Harry Lewis bunu biliyor mu?"</p>

  <p class="calibre12">"Gayet tabii... Ona söyledim. Şimdiye kadar çoktan Londra'ya bildirmesi lazımdı. Yoksa size rapor etmedi mi?"</p>

  <p class="calibre12">"Hayır. Bizim haberimiz olmadı." "Hayret! Ona söyleyeli çok oldu." Elliot yerinde huzursuzca kıpırdandı. Bu haber hiç hoşuna gitmemişti.</p>

  <p class="calibre12">"Ahmet Özveren hisselerini kime sattı?" "İşittiğime göre Dr. Şükrü Namlıoğlu adında birine." "Bunu kimden duydunuz?" "Ahmet kendisi söyledi." "Para akışı o yüzden mi durdu?" "Bilmiyorum. Ahmet bana Londra'ya götürmekliğim için para teslim etmiyor artık. Belki akladığı para onun için yeterlidir. Ya da şirketin yeni sahibi başka taşıyıcı bulmuştur." Elliot homurdandı.</p>

  <p class="calibre12">"Biz bahsettiğiniz doktoru tanımıyoruz ve Ahmet Özveren'in bu tutumu onunla yaptığımız anlaşmaya aykırı." Gamze hiç sesini çıkarmadı. Elliot sinirli bir şekilde ayağa fırladı. "Bana biraz bu doktordan bahsetsenize. Kim bu adam? Bizimle çalışacak mı?" "Üzgünüm ama bu sualinize cevap vermem imkansız. Onu tanımam. Ben sadece Ahmet'ten duyduğumu size naklettim."</p>

  <p class="calibre12">"Allah Allah," diye homurdandı Elliot. "Harry bunca zamandır burada ne iş yapıyor? Neden bu olanları bize bildirmedi?"</p>

  <p class="calibre12">"Bunu kendisine sorsanız daha iyi olmaz mı?" Yoksa Harry bir dümen mi çeviriyordu? Ondan her şey beklenirdi. Sigarasını tablaya bastırırken sordu:</p>

  <p class="calibre12">"Ahmet Özveren'i sık sık görüyor musunuz?" Bu nazikane sorulmuş bir sual gibi geldi Gamze'ye. Yani, ilişkiniz devam ediyor mu, anlamında. Gamze bir an nasıl cevap vereceğini kestiremedi. Demek karşısındaki ingiliz Ahmet'in metresi olduğunu biliyordu. Yine de doğruya yakın bir cevap verdi.</p>

  <p class="calibre12">"Eskisi kadar sık değil." Elliot kısa bir tereddütten sonra: "Yoksa hayatında yeni bir kadın mı var?" Hostes gülümsedi. "Her zaman birileri olmuştur." "Anlıyorum," diye mırıldandı İngiliz. "Size hâlâ güveniyor mu?"</p>

  <p class="calibre12">"Sanırım güveniyordun Onun güvenini sarsacak bir şey yapmadım ki."</p>

  <p class="calibre12">Elliot'un çelik mavisi gözleri parıldıyordu. Gülümsedi. "Ya biz? Size hâlâ güvenebilir miyiz?" Gamze de tebessüm etti.</p>

  <p class="calibre12">"Ben yüklendiğim görevi her zaman yerine getiririm. Nitekim üstüme vazife olmadığı halde şirketteki değişikliği Harry'e anlattım."</p>

  <p class="calibre12">"Bunun için size müteşekkiriz. Ne var ki, Sir Hughs bize daha geniş ölçüde yardım etmenizi istiyor. Tabii bu hizmetlerinizin karşılığını da hemen ödemeye hazırız." Elliot ceketinin iç cebinden şişkin bir zarf çıkardı, kıza uzattı. Gamze zarfa bir göz attıktan sonra, "Nedir bu?" diye sordu.</p>

  <p class="calibre12">"Yapacağınız hizmetlerin karşılığı. Sizi tatmin etmezse biraz daha fedakârlık yapabiliriz." Hostes zarfı önündeki sehpanın üzerine koydu. Dikkatle İngiliz'i izledi. "Bu para neyin karşılığı olacak?"</p>

  <p class="calibre12">"Bize sızdıracağınız güvenilir bilgilerin karşılığı. Buna Harry hakkındaki bilgiler de dahil." Kız kuşkuluydu. Gözleri şişkin zarf ile Elliot arasında gidip geliyordu. Aslında bu parayı geri çevirmesi için hiçbir sebep yoktu. Ahmet ile olan ilişkisine bitmiş nazarıyla bakabilirdi. Nasıl olsa yakında kendisini temelli olarak terk edip Amerika'ya kaçacaktı. Hem de bir daha dönmemek üzere.</p>

  <p class="calibre12">Hoşça vakitler geçirmişlerdi, ancak birtakım mutlu anların hatırı için bu parayı reddetmek aptallığın dikalası olurdu, Harry'e gelince o aptal ayyaşın tekiydi. Kendisine tutkun olduğunu biliyordu ama onunla devamlı bir ilişkiyi asla düşünemezdi. Zaten şu son günlerde epeyce de canını sıkmaya başlamıştı. Elliot'a dönüp:</p>

  <p class="calibre12">"Benden ne istediğinizi tam olarak bilmek isterim," dedi.</p>

  <p class="calibre12">"O kolay. İsterseniz şimdilik basit bir soruyla başlayalım. Ahmet Özveren'i nerede bulabilirim?"</p>

  <p class="calibre12">Gamze geriye yaslandı.</p>

  <p class="calibre12">"Bildiğim kadarıyla şu sırada yeni sevgilisiyle Akdeniz sahillerinde tatilde. On gündür beni aramıyor."</p>

  <p class="calibre12">"Onu bulmam lazım."</p>

  <p class="calibre12">"Öyleyse dönüşünü beklemeniz gerekecek."</p>

  <p class="calibre12">Elliot'un suratı asıldı. Gamze adamın ikinci sorusunu beklemeye başladı. "Şu şirketin yeni sahibi doktorun adresini bana temin edebilir misiniz?" "Tabii. Bu kolay, Harry'ye söylemiştim zaten." Elliot gülerek sordu. "Harry nasıl?"</p>

  <p class="calibre12">Gamze dudaklarını araladı, diliyle hafifçe alt dudağını ıslattı.</p>

  <p class="calibre12">"Çok endişeli görünüyor," dedi.</p>

  <p class="calibre12">"Neden?"</p>

  <p class="calibre12">"Bilmiyorum. Ama son günlerde her şeyden ürker bir hali var. Ona göre yakın zamanda çok kötü şeyler olacakmış" "Ne gibi?"</p>

  <p class="calibre12">"Harry'yi bilirsiniz, bir tuhaftır. Konuşur ama sebep açıklamaz. Onu bir şeylerin endişelendirdiğini sezinliyorum. "</p>

  <p class="calibre12">Elliot beyninde konuşmaların kısa bir muhakemesini yaptı. Kısa bir sürede belli ki Harry ile sıkı fıkı olmuştu. Harry'nin de oldu olası paraya, içkiye ve güzel kadınlara zaafı olduğunu bilirdi. Bu kadını hafife almamalıydı, ayrıca içinden bir ses nedense yalan konuştuğunu söylüyordu. Gülümseyerek ve yumuşak bir sesle kadına sordu: "Bu işe neden bulaştınız?"</p>

  <p class="calibre12">Gamze önce şaşırmış gibi Elliot'a baktı, sonra kara gözleri ışıldadı.</p>

  <p class="calibre12">"Para için tabii. Henüz gencim, çalışmak ve kazanmak için en uygun zamanım, değil mi?"</p>

  <p class="calibre12">"Her kadın bu cesareti gösteremez. Para kazanmak için oldukça tehlikeli bir yol seçmişsiniz."</p>

  <p class="calibre12">"Çok para kazanmanın her zaman riski olacaktır Mr. Ward."</p>

  <p class="calibre12">"Anlıyorum," diye sırıttı Elliot. "Her neyse, iş konusunu şimdilik burada kessek ve aşağıya inip bir yemek yesek ne dersiniz?"</p>

  <p class="calibre12">"Bundan zevk duyarım," dedi Gamze. Odadan çıkarlarken hostes rahat bir hareketle sehpanın üzerinde duran Şişkin zarfı çantasına tıktı.</p>

  <p class="calibre12">Yemek oldukça samimi ve neşeli geçti. Elliot yemek, boyunca konuşup durdu. Sir Hughs'un golfe düşkünlüğünden, İngiltere'deki yaşamdan, modadan, sinemadan bahsettiler. İşten ve Harry'den laf açılmadı. İkisi de üç dört masa ileride oturan ve kendilerini göz hapsine alan Mossad ajanı Jakop Ventura'nın varlığını hissetmediler.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_6"></div>
</body>
</html>
