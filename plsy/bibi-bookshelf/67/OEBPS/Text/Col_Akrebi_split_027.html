<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos788609"></p>

  <p class="calibre14"><span class="calibre10"><span class="bold"><span class="calibre7">3</span></span></span></p>

  <p class="calibre11">GECE - AKSARAY</p>

  <p class="calibre12">Leyla'nın gözleri açıldı. Bir ses uykusunu bölmüştü.</p>

  <p class="calibre12">Dikkat kesildi. Hiç kımıldamadan, yattığı yerde uykusunu bölen sesin ne olduğunu çıkarmaya çalıştı. Uykusuzluktan pestil gibiydi. Bu daracık, hücre gibi odaya alışamamış, bütün gayretine rağmen gün boyu kilitli kaldığı yerde uyuyamamıştı. Sıcak, havasızlık ve akşama kadar mağazanın içindeki gürültüler gözlerini yummasına engel olmuştu.</p>

  <p class="calibre12">Akşam sekiz buçukta Abdülkadir ona yemek ve su getirmiş, giderken de kapının kilidini sabaha kadar açık bırakmıştı. Karnını doyurup tuvaletin ip gibi tazyiksiz akan suyunda elini yüzünü yıkadıktan sonra biraz rahatlamış, mağazada ses kesilip, bodrum sessizliğe kavuştuktan sonra da içi geçmişti.</p>

  <p class="calibre12">Göz kapaklan kurşun gibi ağırlaşmıştı. Onları zor aralık tutabiliyordu. Sanki zaman kavramını bu daracık yerde yitirmişti. Saatin kaç olduğundan haberdar değildi. Kolundaki saate bakmadı.</p>

  <p class="calibre12">Uykusunu bölen tuhaf bir sesti. Sanki sivri dişli bir yaratığın tahtayı kemirmesi gibi. Hareketsiz kaldı.</p>

  <p class="calibre12">Karyolanın altından mı geliyordu ses? Yoo, oradan değildi...</p>

  <p class="calibre12">Tepedeki solgun sarı ışık yanıyordu. Çıplak ampulün aydınlattığı ufak hücresine bir göz attı. Her şey normal görünüyordu.</p>

  <p class="calibre12">Ardından bir hışırtı duydu. İri kabuklu bir sürüngenin yürürken çıkardığı cinsten... Burası ne de olsa bir bodrumdu; sevimsiz sürüngen yaratıkların olabileceği bir yer. Bir kemirgen, mesela fare de olabilirdi. Ama fareler ses çıkarmadan yürürlerdi, hatta dev lağım fareleri bile. Oysa bu, kocaman bir İstakozun tahta üzerinde yürümesi gibi ses çıkarıyordu. Bana mı öyle geldi acaba, diye düşündü. Gözü, Abdülkadir'in gitmeden önce aşağıya indirdiği yemek tepsisine takıldı. Beton zemine bırakmıştı tepsiyi. Yemek artıklarının çıkardığı koku iri bir fareyi de cezbetmiş olabilirdi. Ama tepsi civarında ne fare vardı ne de başka bir hayvan.</p>

  <p class="calibre12">Eli yastık altındaki tabancasına gitti. Bir tehlike sezinliyordu. Yastığın altından silahı çekmeden bekledi. Dikkat kesilip duyduğu sesi tanımlamaya çalıştı. Ses kesilmişti şimdi. Sessizlik öyle derindi ki, kendi nefesini bile duyabiliyordu. Görünürde bir tehlike yoktu. "Bir fare seni bu kadar huylandırıyorsa vay haline," diye homurdandı içinden. Peki, niçin bütün vücudunu ter kaplamıştı? Acaba bu dar ve basık hücrede kendini mahpus ve korumasız hissettiğinden miydi?</p>

  <p class="calibre12">Yoo, elinde ateş kusmaya hazır, dolu bir silah varken tehlikeyi iplemezdi. "Önsezilerim," diye mırıldandı. O hiç yanılmadığı önsezileri. Yine ruhunun derinliklerinden birtakım sinyaller alıyordu. Sürdürdüğü hayat ve başından geçen bunca deneyim, içgüdülerini çok hassaslaştırmıştı.</p>

  <p class="calibre12">Dirseklerine dayanıp yatağın içinde doğruldu. Bu hapishane hücresi gibi daracık yerde kalmayı kabulle hata etmişti. Yeni bir baskın olursa bu tabuttan sağ çıkamazdı. Kendini aldatmamalıydı, elindeki silah savunma için yeterli değildi. Yatağa giyimli uzanmıştı.</p>

  <p class="calibre12">Çıplak ayaklarına lastik spor ayakkabılarını geçirdi. Kapı kilitli değildi. Her an birilerinin tahta kapıyı tekmeyle ardına kadar açıp, içeriye kurşun yağdıracaklarını düşünerek tüyleri diken diken oldu. Namluya kurşun sürdü.</p>

  <p class="calibre12">Yataktan usulca kalkıp duvara doğru kaydı. Ani bir saldırıya karşı dikkat kesildi. Kulağı tetikteydi. Kapı açılır açılmaz yaylım ateşi başlayabilirdi. Postu pahalıya satacaktı. Beş on saniye tahta kapının ufak yan duvarla birleştiği yerde, sırtını betona dayayarak bekledi. Dışarıdan hiç ses aksetmiyordu. Bütün bir gece böyle bekleyemem ya, diye düşündü. Tetiği kavrayan parmağı karıncalanmaya başlamıştı. Dövüşken ruhu hareket istiyordu. Daha fazla bekleyemem, diye homurdandı; ne olacaksa olmalıydı. Kapıyı açmadan önce küçük odasının elektriğini söndürmeliydi. Karanlıkta avantajlı olacaktı. Zifiri karanlıkta onu göremeyince rastgele ateş edebilirlerdi.</p>

  <p class="calibre12">Elektrik düğmesini çevirdi. Göz gözü görmüyordu artık.</p>

  <p class="calibre12">Usulca ve el yordamıyla kapı tokmağını kavradı, sonra siper aldığı duvardan ayrılmadan kanadı ardına kadar açtı. Hücreye kurşun sıkılmasını bekledi. Derin sessizlik devam ediyordu. Ateş edilmemişti. Bir an damarlarındaki kanın donmuş gibi aktığını duyumsadı. Depoda kimsecikler yoktu. Yanılmıştı.</p>

  <p class="calibre12">Birileri olsa kapı açılınca mutlaka tararlardı. Biraz daha kımıldamadan bekledi. Söndürdüğü ışığı tekrar yaktı. Çıplak ampulün solgun ışığı depoya kısmi bir aydınlık getirdi. Başını uzatıp etrafa bakındı. Kimseyi göremedi.</p>

  <p class="calibre12">Önsezileri ilk defa onu yanıltıyordu. Gerginliği sinirden ve uykusuzluktan olmalıydı. Silahını doğrultup kumaş stoklarının arasında dolaşmaya başladı. Mağaza katına çıkan merdivenlerin altına gelip üst katı dinledi. Koca mağaza ve bodrum boştu. Kendini güvende hissedince tabancayı pantolonunun beline sıkıştırıp tuvalete yürüdü. Işığı yakıp içeri girdi, elini yüzünü soğuk suyla yıkadı, biraz serinleyip rahatladı. Hücresine döndüğünde bütün vücudunda bir gevşeme hissetti. Dün geceki baskının gerginliği ve uykusuzluğun takatsizliği iyice kendini göstermeye başlamıştı. Anlamsız bir vehimle yeniden baskına uğradığını sanmıştı.</p>

  <p class="calibre12">Bir an karanlıkta uyumayı düşündü; sonra ışığı söndürmekten vazgeçti. Yatağa uzandı, tabancasını yastığın altına soktu.</p>

  <p class="calibre12">Odanın içindeki boğucu sıcak dayanılır gibi değildi. Giysileri ile yatmanın daha doğru olduğu bilincindeydi ama dayanamadı, pantolonunu ve bluzunu çıkardı, pislikten kararmış battaniyeyi kaldırarak kirli çarşafın üstüne uzandı. Göz kapakları kurşun gibi ağırlaşmıştı. Soyunmuş olmasına rağmen vücudu ter içindeydi. Duyduğu o sesin ne olduğunu artık düşünmek istemiyordu. Gözleri kapandı ve derin bir uykuya daldı. Uykusunu neyin böldüğünü anlayamadı. Kaç saattir uyuduğunu da... Göz kapaklan yeniden aralandı.</p>

  <p class="calibre12">Yatağın içinde bacaklarını karnına doğru çekmiş, sırtı kapıya dönük, uyuyormuş gibi yatmaya devam etti. Kımıldamadan öyle kaldı. Yanılmıyordu, aynı sesi duymuştu yine.</p>

  <p class="calibre12">Bu defa endişelenmesine gerek yoktu, israilli ajanlar değildi bu sesi çıkaranlar. Korkacak biri varsa o da bu sesi çıkaran olmalıydı. Usulca elini uzatarak yastığın altındaki silahı kavradı. Her an yerinde doğrulup ateş edebilirdi. Fakat bu kez acele etmeyecek, bekleyecekti. Sesi doğuran "şey"in iyice ortaya çıkmasına kadar sabredecekti. O nesne her ne ise...</p>

  <p class="calibre12">Hem ses biraz daha değişmişti. Kemirme gibi gelmiyordu kulağına, ince, tiz, sanki kıl testeresinin tahtaya sürtünmesinden çıkan vızıltı gibiydi. Ne olabilirdi acaba?</p>

  <p class="calibre12">Artık bu sesi çıkaran şeyin bir sürüngen ya da kemirgen olmadığına emindi. Bu sesi ancak alet kullanan bir insan çıkarabilirdi. Ve ses tahta kapıdan geliyordu.</p>

  <p class="calibre12">Odanın ışığının yanık olması işi kolaylaştıracaktı. Beklemeye devam etti. Bir iki dakika daha geçti. Ses yine kesilmişti.</p>

  <p class="calibre12">Dayanamayacaktı artık. Geriye dönüp bakmak isteği ile yanıp tutuşuyordu. Birden gözetlendiği hissine kapıldı. Galiba meseleyi çözmüştü.</p>

  <p class="calibre12">Eliyle yastığın altındaki tabancayı da iterek, sanki uykusunda dönüyormuş gibi yapıp bedenini kapıya çevirdi. Gözetlendiğine emindi. Gözlerini açmadı. Kapının ardındakine uyandığını belli etmemeliydi. Dağınık uzun saçlarını silkeleyerek yanaklarının üstüne düşmesini sağladı. Uyku taklidini iyi yapıyordu. Yüzünü örten saçlarının arasından göz kapaklarını araladı.</p>

  <p class="calibre12">Kapı kapalıydı henüz. İçeriye gizlice süzülmüş kimse yoktu. Odada yalnız olduğunu anlamak için güven verdi. Çıplaklığını farketti birden. Sutyen ve külotla yarı çıplak yatıyordu. Artık dışarıda duyduğu seslerin ne olduğunu tahmin edebiliyordu. Birisi kendini gözetliyordu ama düşmanca ve öldürmek kastıyla değil, tamamen dişiliğinin etkisinde kalarak, cinsel dürtülerle. Bu bir röntgenci olmalıydı.</p>

  <p class="calibre12">Düşman olsa çoktan içeriye girip kurşunu basmış olurdu.</p>

  <p class="calibre12">Bu hiç aklına gelmemişti. Aralık göz kapaklarının altından kapıyı incelemeye devam etti. Eski tahta kapıda kurt yeniği gibi birkaç ufak delik seçebiliyordu. Uyuyormuş gibi yapmaya devam etti.</p>

  <p class="calibre12">Ve ses yeniden başladı.</p>

  <p class="calibre12">Ufak bir kanırtma, ince bir tahta sesi...</p>

  <p class="calibre12">Leyla'nın bakışları kapının eşiğine doğru kaydı. Zerrecik halinde uçuşan yontulmuş tahta tozları vardı havada. Biri daha net görüş sağlamak için kapıyı yontuyordu. Kim olduğunu tahmin etti.</p>

  <p class="calibre12">Mutlaka o sırnaşık suratlı Abdülkadir olmalıydı bu! Anlaşılan bu akşam dükkândan ayrılmamış, röntgenciliğe kalkışmıştı. Leyla'nın tepesi attı.</p>

  <p class="calibre12">Seyredilmekten çok, uykusunun kaçırılmasına sinirlenmişti. İri yarı Arabın yüzünü hatırlamaya çalıştı. Akşam yemeğini getirdiği sırada bir iki laf etmişlerdi. Ondan hiç hoşlanmamıştı. Gözlerindeki cinsel açlığı hatırladı. Kötü kötü bakmıştı kendisine. Yüz bulsa daha o vakit ileriye gidebilirdi. Bu tür heriflerden nefret ederdi. Kimbilir şu an nasıl bir gevşeme ile çıplak vücudunu seyrediyordu. "Pis röntgenci," diye homurdandı içinden. Ya çıplak kadınları seyir gibi bir anormalliği vardı ya da saldırmak için biraz daha içinin geçmesini bekliyordu. Acaba başka biri de olabilir miydi?</p>

  <p class="calibre12">Mesela Hüseyin Rıza! Onu da gözü tutmamıştı. İki yüzlü, riyakâr, insanı arkadan vuracak bir tipi vardı.</p>

  <p class="calibre12">Ya da burada kaldığını sezinleyen öteki tezgâhtarlardan biri. Ne de olsa gün boyu tuvaleti kullanmak için bodruma inmiş ve onun o hücrede saklandığından şüphelenmiş olabilirlerdi. Leyla'da korkunun yerini şimdi şiddetli bir öfke kaplamıştı. Ne yapabileceğini düşünmeye başladı. Birisi kendisini gözetlerken uyumaya devam edemezdi. Durum asabını bozmuştu. Dışarıdaki herife, her kim olursa olsun, unutamayacağı bir ders vermeliydi. Bir an ok gibi yerinden fırlayarak adamı kapı önünde yakalayıp evire çevire dövmeyi düşündü. İri yarı erkekler ona vız gelirdi.</p>

  <p class="calibre12">Sonra vazgeçti; ona çok daha feci bir şey yapacaktı. Gülmemek için kendini zor tuttu. İçinden gelen bir dürtü, bunu yapmamalısın, doğru değil, diyordu ama böyle sapıklar ancak bundan anlarlardı. Onu küçük düşürecek, rezil edecek, röntgenciliğine bin pişman edecekti. Bu herife müstahaktı.</p>

  <p class="calibre12">Uykusunu açamıyormuş gibi yatağın içinde gerindi, bacaklarını uzattı. Göğüslerini sutyeninin üzerinden kaşımaya başladı. Dikizlendiğinden habersizmişcesine kaşıdığı göğüslerini sutyenden çıkardı. İri memeleri ortaya çıkmıştı. Bu manzaranın adamı daha da çıldırtacağından ve cüretlendireceğinden emindi. Kapıdaki tıkırtı kesilmişti.</p>

  <p class="calibre12">Şu an, Abdülkadir'in -ya da kapının dışında her kim var ise- nefesinin kesildiğini tahmin edebiliyordu. Gecenin bu saatinde, yalnızlığın da verdiği cesaretle, adamın yalnız röntgencilikle yetinmeyip içeriye süzüleceğinden emindi. Biraz daha bekleyecekti.</p>

  <p class="calibre12">Düzgün ve muntazam aralıklarla horuldama taklidi yaptı. Derin bir uykuda olduğuna inandırmalıydı onu.</p>

  <p class="calibre12">Bir iki dakika daha geçti. Kapıda hâlâ hareket yoktu. Adamı biraz daha cesaretlendirmeliydi... Elini külotunun üzerine attı.</p>

  <p class="calibre12">Ve kapı tokmağının hafifçe çevrildiğini işitti. Adamın tahammülü kalmamıştı, artık dikizlemekle yetinmeyip şimdi de tecavüze yeltenecekti. Az sonra içeriye süzülecekti. Hınzırca bir keyif kapladı içini.</p>

  <p class="calibre12">Terden nemlenmiş vücudunu hafif bir titreme aldı. Bu kez korkudan değil, bütün benliğini saran cinsellikle karışık heyecandan titriyordu. Kendinin de anormal olduğunu kabul etmek zorundaydı. Cinsellikle ilgili her şey onu aşırı heyecanlandırırdı. Hayalinden geçen basit bir fantezi bile. Bu, yaradılışının bir tezahürü olmalıydı. İçindeki sevk-i tabiinin, frenlenemez hislerinin, önlenemez bir yönlendirmesiydi. Aslında adama kızmaya pek hakkı yoktu, kendisi de pek sağlıklı sayılmazdı. Kapı gıcırdamadı.</p>

  <p class="calibre12">Ama sanki odanın havası ağırlaştı. Odaya girenin Abdülkadir olduğunu hemen anlamıştı. Adam kendine özgü bir koku saçıyordu etrafa. Bir tür şehvet kokusu. Bu kokuyu daha önce de duymuştu. Kendisini depoya indirdiğinde kaldığı bölmenin kilidini açarken ve akşam yemek getirdiğinde iki defa birbirlerine çok yakın olmuşlardı. O zaman da aynı kokuyu duymuştu. Leyla sevişmeye hazır erkeklerin, bazı kızışmış hayvanlar gibi özel bir koku neşrettiklerine inanırdı.</p>

  <p class="calibre12">Tenlerinden fışkıran, çok özel bir koku. Şehvetten kudurmuş erkek cinsine özgü bir şey. Leyla yanılmıyordu.</p>

  <p class="calibre12">İri kıyım Abdülkadir kapının eşiğinde, gözlerini kaplayan şehvet parıltılarıyla genç kadını süzüyordu. Çılgınca bir teşebbüse giriştiğinin farkındaydı. Patronu Hüseyin Rıza -şayet kadın konuşursa- yarın olanları öğrenince küplere binecekti. Belki bunca yıllık hizmetini iplemez, işine bile son verirdi. Fakat olacaklar umurunda değildi. Kadın sabahın köründe mağazaya girdiği ilk andan beri onun cazibesine kapılmış, arzusuna gem vuramaz hale gelmişti. Hayvani isteklerinin çıldırtıcılığına rağmen, niyeti onu gözetlemek, kendini sadece seyir ile tatmine çalışmaktı. Kadın uyumaya başladığından beri kapıdaki deliği onun için genişletmeye çalışmıştı. Fakat kadının çıplak vücudunu gördükten sonra içindeki alev ve ihtirasın ona sahip olmadan sönmeyeceğini anlamıştı. Artık delikten bakmakla yetinemezdi; bu diri ve taze vücuda dokunmak, okşamak, teninin sıcaklığını duymak ona sahip olmak istiyordu.</p>

  <p class="calibre12">Kapıyı kapatmadı. Kadın karşı koyup çığlık bile atsa onu kimse duymazdı. Yatağa doğru bir iki adım attı.</p>

  <p class="calibre12">Hem emindi; kadın onun arzularına karşı koymayacaktı. Yatakta uyurken bile arzu içinde kıvranıyordu, gözleriyle görmüştü. O ateşli bir Arap kadınıydı ve kimbilir ne uzun zamandan beri çiftleşmemişti.</p>

  <p class="calibre12">Derin bir uykudaydı ve iyice dalmıştı artık, içeriye girdiğini bile duymamıştı.</p>

  <p class="calibre12">Ölü gibi yatıyordu yorgunluktan. Belki dokunsa da duymayacaktı. Ne de olsa bir kadındı, ne yapabilirdi ki? Üstüne bir çullandıktan sonra iri bedeni altında mukavemet de edemezdi zaten...</p>

  <p class="calibre12">Yatağın kenarına geldi.</p>

  <p class="calibre12">Arzudan titreyen parmaklarıyla kemerini çözüp pantolonunu indirdi. Kadın uyanmamıştı.</p>

  <p class="calibre12">Çıplak vücuduna iştah ile baktı. Az sonra sahip olacaktı ona. Usul usul bacaklarını okşadı. Cinsel organı alabildiğine sertleşmişti.</p>

  <p class="calibre12">Kadında bir tepki görülmedi. Etli ve sıcaktan kurumuş dudaklarını kadının göbeğine değdirdi. Kalın parmaklı elleri uzun bacaklarda dolaştı. Bu anı doya doya yaşamak istiyordu. Leyla'nın ağzından hafif bir inilti yükseldi. Gözleri kapalı olmasına rağmen uzanan dili dudaklarında dolaştı. Yatağın içinde arzu ile kıvrandı sanki.</p>

  <p class="calibre12">Uykuda bile kadının sevişmeye hazır olduğunu düşünüyordu Abdülkadir. Bu kadın belli ki sekse açtı. İçindeki ihtiras alevi daha da körüklendi. Dudakları Leyla'nın göbeğinden memelerine doğru kayarken, hoyratça kadının daracık külotuna gitti eli. Anlaşılan her şey umduğundan da kolay olacaktı. Kadının sevişmeye bu denli istekli olabileceğini hiç tahmin etmemişti.</p>

  <p class="calibre12">Bir dizini yatağa dayadı, tam öteki bacağını kadının üstünden aşırırken Leyla'nın kömür karası gözlerinin birden açıldığını farketti. Hiç sesi çıkmamıştı ama içine baktığı o gözlerdeki ifadeden irkildi. Bir an duraladı.</p>

  <p class="calibre12">Ne yapacağını kestiremeden o pozisyonda kaldı. Leyla hızla yatağın içinde doğruldu. Çok seri davranmıştı- Ama Abdülkadir'i asıl donduran şey, birden burnunun dibinde peydah olan silahtı. Apışıp kaldı.</p>

  <p class="calibre12">Büyülenmiş gibi bakışlarını kadının kara gözlerinden alamıyordu. Demin işittiği o sızlanmalara, inlemelere ne olmuştu? İstekliydi bu kadın; uykusunda bile kıvranıp duruyordu. Bu tabanca da neyin nesiydi?</p>

  <p class="calibre12">Tabancayı tam adamın dudaklarının üstüne dayamıştı Leyla, isteği dışında kendine yaklaşmak isteyen erkeklere bu numarayı çekmeye bayılıyordu. Onların silah tehdidi altında düştükleri bu durum ve zorla sahip olmayı düşündükleri kadın tarafından horlanmaları ve küçük düşmelerini seyretmek büyük keyif veriyordu. Az sonra, bu iri yarı salağı doğduğuna pişman edecekti.</p>

  <p class="calibre12">Abdülkadir neden sonra namlunun ucundan dudaklarını biraz çekerek: "Ne oluyor? Bu da nedir?" diye inledi. Leyla silahı biraz sertçe itti.</p>

  <p class="calibre12">Küt namlu dudaklarını acıtınca Abdülkadir'in ağzı açıldı. Leyla seri bir hareketle tabancayı ağzına soktu. Adamın gözleri dehşet ve korkudan iri iri açılmıştı. Bir anda önündeki aleti sünepe bir et parçasına dönüşmüştü. Korkudan ödü patlamıştı. Leyla'nın gözleri ışıldıyordu.</p>

  <p class="calibre12">"Hadi devam etsene, niye durdun? Ağzındaki metal çubuk cinsel fantezilerini renklendirmiyor mu?"</p>

  <p class="calibre12">Boğazına kadar dayanmış namludan adamın konuşacak hali yoktu. Nasıl bir belaya çattığını geç anlamıştı. Vücudunu bir titreme aldı.</p>

  <p class="calibre12">"Ulan hergele," diye bağırdı Leyla. "Irzıma geçmeyi planlıyordun, değil mi?" Güçlükle kaşlarını kaldırarak, "Hayır," demeye çalıştı Abdülkadir. Ağzından garip bir hırıltı çıktı. Konuşamıyordu. Olanlara inanmak istemedi. Çırılçıplak bir kadının karşısında komik ve acınacak bir hale düşmüştü. Zangır zangır titremeye devam etti. Kadının hiç şakası yoktu.</p>

  <p class="calibre12">Bunu daha önceden düşünmeliydi; o bir teröristti, sıkışınca tereddüt etmeden tetiği çekebilirdi. Üstelik ününü ve gaddarlığını patronundan işitmişti. "Ahh, ben ne bok yedim," diye hayıflanmaya başladı. Yaşamı kadının elindeydi artık.</p>

  <p class="calibre12">"Yere diz çök," diye gürledi Leyla. Abdülkadir çaresizlik içinde, ağzında silahın namlusu, bacaklarını yataktan indirerek dizlerini taş zemine değdirdi. İri vücuduyla bu işi çok zor yapabilmişti. İşi bitikti. Bu kadın kendisini yaşatmazdı. Ağzında bir şeyler gevelemeye çalıştı ama kelimeler doğru düzgün çıkmıyordu ki. Gözleri yaşardı, ağlamaya başladı. Esiri olduğu şeytani arzularına lanet ediyordu içinden.</p>

  <p class="calibre12">"Durma, salavat getir," diye bağırdı Leyla. "Seni öldüreceğim."</p>

  <p class="calibre12">Kadının şakası yoktu. Söylediğini yapacaktı. Yüzündeki ifadeden anlıyordu bunu.</p>

  <p class="calibre12">Konuşamayınca, kaşıyla gözüyle merhamet dilenmeye başladı.</p>

  <p class="calibre12">Leyla, "Ne söylemeye çalışıyorsun?" diye kükredi ve birden silahın namlusunu adamın ağzından hoyratça çekerek alnına dayadı. O kadar hızlıydı ki koca adam dizlerinin üzerinde kımıldayamamıştı bile.</p>

  <p class="calibre12">Abdülkadir öksürmeye başladı. Soluğunu ayarlayamıyordu. Dişleri ve damağı acımıştı. Neden sonra:</p>

  <p class="calibre12">"Ben ettim, sen etme bacım," diye inledi. "Bundan böyle dünya ahret bacımsın. Kulun kölen olayım, beni bağışla. Ne istersen yapmaya hazırım. Elini ayağını öpeyim, sen affet bu naçiz kulunu."</p>

  <p class="calibre12">Leyla, adama horlayarak tiksinti ile baktı. Onunla daha işi bitmemişti. Korkutmuştu ama bu yeterli değildi. Onunla biraz daha eğlenmeye karar verdi. Müstahaktı namussuza. "Öyleyse ayaklarıma kapan, dürzü" diye homurdandı. Onu öldürmeyi asla düşünmemişti. Bir kurtuluş umudu doğduğunu sezen iri yarı adam, hemen Leyla'nın çıplak ayaklan önüne secde edercesine kapandı. Sırtına yönelik tabancanın korkusunu ürpererek bütün benliğinde hissediyordu.</p>

  <p class="calibre12">"Öp ayaklarımı bakalım," diye gürledi Leyla. Abdülkadir kısa bir duraklama geçirdi. Bu özür dileme aslında halk arasına yerleşmiş galat bir laftı. Yoksa kadın gerçekten ayaklarını öpmesini mi istiyordu. Böylece kendisini aşağılamış, küçük düşürmüş olacaktı. "Ne o? Gururuna mı dokundu? Çaresiz sanıp ırzına geçmek istediğin kadından utanıyor musun şimdi? Emrediyorum sana, öp ayaklarımı..."</p>

  <p class="calibre12">Abdülkadir çekine çekine dudaklarını Leyla'nın ayağına dokundurdu. Korkudan tam bir teslimiyet içindeydi.</p>

  <p class="calibre12">Leyla ayağa kalktı. Bir ayağını önünde secde eder durumda bulunan adamın ensesine koydu; sonra bir böcek ezer gibi kafasına bastırdı. Adamın suratı ve dudakları ayağından kaymış, beton zemine yapışmıştı. Adamın aczini ve düştüğü durumu keyifle seyrediyordu. Bir süre öyle kaldılar. Adamı bu kadar horlamak ve aşağılamak yeterliydi. Ayağını başından çekerek, "Ayağa kalk!" diye bağırdı. Abdülkadir süklüm püklüm doğruldu. Karşısındaki kadının çıplak vücuduna bakmamak için gözlerini yere dikti. "Çabuk şu pantolonunu ayağına geçir," diye söylendi Leyla. Elindeki silah hâlâ adama yönelikti. Adam bu emri de yerine getirdi, ellerini önünde kavuşturup beklemeye başladı. Esmer yüzü utancını gizleyemiyordu. Leyla kükredi:</p>

  <p class="calibre12">"Şimdi beni iyi dinle. Seni bir şartla affedebilirim."</p>

  <p class="calibre12">Abdülkadir başı önüne eğik sessizce bekledi. Utanıyordu. Çöl Akrebi'nin kendisini süzdüğünü hissedince: "Emredin Sultanım," diye fısıldadı. "Size bir can borcum var. Şu andan sonra her isteğiniz benim için bir emir olacaktır."</p>

  <p class="calibre12">"Bak bu iyi işte. Hatanı anladın galiba. Belki seninle anlaşabiliriz." Abdülkadir başını kaldırmıyordu.</p>

  <p class="calibre12">Bir kadının çıplaklıktan gocunmaması onu şaşırtmıştı. Bir Arap kadınının nasıl böyle davrandığına hayret ediyordu. Gözlerini yerden ayırmadan, "Sizi dinliyorum Sultanım," diye fısıldadı. Koca adamın sesi zor işitiliyordu.</p>

  <p class="calibre12">Çöl Akrebi içinden gülümsedi. Abdülkadir'in teslimiyeti içten ve samimiydi. "Buradan hiç hoşlanmadım. Kendimi güvende hissetmiyorum." "Ne yapmamı emredersiniz?"</p>

  <p class="calibre12">"Beni daha rahat ve güvenli bir yere götürebilir misin?" Abdülkadir kısa bir tereddüt geçirdi.</p>

  <p class="calibre12">"Acaba Hüseyin Rıza Bey habersiz ayrılışınıza kızmaz mı?" "Canı cehenneme Hüseyin Rıza'nın. Ona mı hesap vereceğim?" "Öyleyse size bir yer bulabilirim." " S aatten haberin var mı ? Nereye götürebilirsin?" Adam kızardı.</p>

  <p class="calibre12">"En uygunu benim evim efendim. Lütfen aklınıza kötü bir şey gelmesin. Evde karım ve üç bebem var."</p>

  <p class="calibre12">Leyla çıplaklığına aldırmadan gülümsedi. Ömür boyu kendisine itaat edecek bir adam kazanmıştı artık. Gerçek bir köle. "Nerelisin sen?" diye sordu.</p>

  <p class="calibre12">"Aslen Şam'lıyım. Babam yıllar önce İstanbul'a göç etmişti." "Peki bu saatte evine gidebilir miyiz? Biraz tuhaf olmaz mı?"</p>

  <p class="calibre12">"Siz orasını düşünmeyin Sultanım, emredin yeter." Leyla neredeyse kendini gerçek bir sultan gibi hissedecekti.</p>

  <p class="calibre12">Beynini kurcalayan soruyu adama yönetti. "Şu senin patronun Hüseyin Rıza, nasıl bir adamdır? Ona güvenebilir miyim?"</p>

  <p class="calibre12">Abdülkadir suratını buruşturdu. Hemen cevap vermedi.</p>

  <p class="calibre12">"Biraz korkak, biraz da beceriksizdir."</p>

  <p class="calibre12">"Tahmin etmiştim zaten. Döneklik de yapabilir mi? Mesela beni Türk makamlarına ihbar edebilir mi?"</p>

  <p class="calibre12">"Hiç sanmam Sultanım, iki taraflı çalışmaz. Ama yine de ona pek güvenmeyin. Başınızın çaresine bakmaya çalışın. "</p>

  <p class="calibre12">"Neden?"</p>

  <p class="calibre12">"Başının derde girmesini istemez. Ne suya dokunur ne sabuna. Bu mağaza mimlidir. Zaman zaman polis burayı gözetler. Bunu o da bilir. Zaten sizin gibiler buraya sık gelmez. Hüseyin Rıza Bey'den işittiğime göre başınız iyice dertteymiş. Hem de enikonu." "Eee? Ne olmuş yani?"</p>

  <p class="calibre12">"Sizi burada barındırmak istemez. İstese de size fazla yardımcı olamaz. O daima ufak tefek işler yapar."</p>

  <p class="calibre12">"Bana pasaport ve para lazım. Bunları da bulamaz mı?"</p>

  <p class="calibre12">"O kadarını becerir sanırım. Suriye ile ilişkilidir. Örgütünüzün Suriye ile bağlantısı varsa sahte pasaport temin eder ama bu biraz zaman alacaktır. Bir gecelik bile olsa, onun burada barınmanızdan hoşnut olmadığını söyleyebilirim. Konuştuğunuz Arapçadan sizin Lübnanlı olduğunuzu tahmin ediyorum. O, Lübnanlılar'ı da pek sevmez." Çöl Akrebi bir an düşünceye daldı. "Emirlerinizi bekliyorum Sultanım."</p>

  <p class="calibre12">"Yürü öyleyse, ilk iş olarak buradan çıkalım. Gerisini sonra düşünürüz." Leyla hızla giyinmeye başladı.</p>

  <p class="calibre12">Göz ucuyla da adamı süzüyordu. Bütün şaşkınlığına rağmen Abdülkadir bir an olsun başını yerden kaldırmamıştı. Işıkları söndürüp mağazanın üst katına çıktılar. Sonra kepengi yarı inik kapıdan, temmuz sıcağının hüküm sürdüğü gecenin karanlığına çıktılar. Abdülkadir kepengi kilitlerken Leyla sıcak fakat temiz havayı bol bol ciğerlerine çekiyordu.</p>

  <p class="calibre12">Onlar yaya olarak sokağın başını dönerken, ışıkları sönük bir araba da ağır ağır Hüseyin Rıza'nın dükkânının bulunduğu sokağa saparak dükkândan biraz mesafeli olarak durdu. Ödet Levi arabadan indi. Mağazanın olduğu sağ kaldırımı takiben yürümeye başladı. Gecenin o saatinde sokaktan geçen rastgele bir vatandaş gibi sakin ve kayıtsız görünüyordu. Mossad ajanları Çöl Akrebi'ni yakalamak ve yok etmek için ikinci operasyona başlamak üzereydiler. Kısa aralıklarla arabadan üç kişi daha indi. Dikkat çekmemeye gayret ederek mağazaya doğru ilerlemeye başladılar.</p>

  <p class="calibre12">Önden giden Ödet Levi birden irkildi. Köşe başında mağazayı gözetlemekle görevli arkadaşları koşarak yanına geliyordu. Arkadan yaklaşan ajanlar da bir tersliğin olduğunu hemen sezinlemişlerdi.</p>

  <p class="calibre12">Gözcü, Ödet'in yanına gelip, "Akrep az önce dükkândan bir adamla çıktı," dedi. Hep beraber gerisingeri arabanın yanına döndüler. Direksiyondaki Jakop Ventura: "Ne var? Ne oluyor?" diye sordu. "Galiba kuşu yine kaçırdık Albayım. Akrep az önce dükkândan çıkmış."</p>

  <p class="calibre12">"Allah kahretsin," diye homurdandı Jakop. "Ne tarafa gitmişler?" Gözcü eliyle caddeyi işaret etti. "Ne kadar oldu?" "Bir iki dakika oldu."</p>

  <p class="calibre12">Arka koltukta oturan Menahem Ruso, "Keşke gördüğümüz yerde vur emri verseydik," diye homurdandı. "Yine geç kaldık."</p>

  <p class="calibre12">Öfkeden köpüren Venturâ kükredi. "Bana işimi öğretmeye kalkma!"</p>

  <p class="calibre12">Menahem cevap vermedi ama gözünde büyüttüğü, milli kahraman, ünlü Albay'a olan itimatı gittikçe sarsılıyordu. Bu bir taktik hatasıydı. Operasyonlarıyla ünlü Mossad'ın Şöhretine leke sürülüyordu. Böyle beceriksizce operasyon yapılmazdı.</p>

  <p class="calibre12">Jakop Ventura arabadan fırladı. Ödet Levi'ye dönerek, "Sokaklara dağılın," diye emretti. "Bir vasıtaya binmemişlerse fazla uzağa gidememişlerdir henüz. Kadını tanıyorsunuz Gecenin bu saatinde etraf fazla kalabalık değil. Nerede görürseniz görün ateş edeceksiniz, anlaşıldı mı?"</p>

  <p class="calibre12">Adamlar birbirlerine baktılar. Hiç itiraz eden olmadı. Ödet Levi, "Emredersiniz Albayım," dedi. Koşarak yan sokaklara dağıldılar. Albay da caddeye doğru koşmaya başladı. Arabanın içinde kalan Menahem Ruso düşünmeye başladı. Böyle aksi tesadüf olmazdı. Endişelerinde haklıydı galiba. İkinci operasyona da "evet" diyen MİT, tavşana kaç tazıya kovala numarasına devam ediyordu. Hırsından bir sigara yaktı. Bütün dumanı içine çekti. Yirmi dakika sonra Çöl</p>

  <p class="calibre12">Akrebi'ni aramaya çıkan ekip eli boş olarak arabanın yanına döndü. Hiçbiri kadının izine rastlayamamışlardı. Ödet Levi, "Kepengi kınp mağazaya bakalım mı?" diye sordu.</p>

  <p class="calibre12">Hırsından soluyan Albay, "Buna hiç gerek yok. Şansımızı başka kez deneyeceğiz," diye homurdandı.</p>

  <p class="calibre12">"Albayım, acaba yeniden mağazaya dönerler mi? Beklememizde yarar var mı dersiniz?" "Hiç sanmam. Yürüyün, gidelim." Mehanem Ruso hiç sesini çıkarmadı.</p>

  <p class="calibre12">Albay'ı Merkez'e rapor edip bu görevden aldırmayı düşünüyordu.</p>

  <p class="calibre12">Arabanın içinde oturan MİT elemanı gülümsedi.</p>

  <p class="calibre12">"Mossad'lı dostlarımız yine kuşu ellerinden kaçırıyorlar galiba," dedi.</p>

  <p class="calibre12">Yanındaki genç, "Haklısınız amirim," diye fısıldadı. "Mağazadan çıkan kadın şu ünlü Çöl Akrebi değil mi?"</p>

  <p class="calibre12">"Evet o."</p>

  <p class="calibre12">"Ben ilk defa görüyorum. Hiç de öyle söylenildiği gibi birine benzemiyor. Hanım hanımcık, mahcup bir taze gibi. Şu yürüyüşüne bir bakın amirim."</p>

  <p class="calibre12">"Belli olmaz. Hakkında çok kötü şeyler söylüyorlar. Sabıkası kabarık, belalı bir terörist." "Amirim, yanındaki şu uzun boylu adam kim? Tanıyor muyuz?" "Hüseyin Rıza'nın tezgâhtarı." "Suriyeli ajan mı?"</p>

  <p class="calibre12">"Arap asıllı olduğunu biliyoruz ama bu işlere ne kadar bulaştığı hakkında fazla bilgimiz yok. Hüseyin Rıza'nın getir götür işlerine bakan biri. Bizde bir dosyası var, fakat önemli bir vukuatı yok."</p>

  <p class="calibre12">"Mossadlılar kadını yine elden kaçırıyorlar efendim. Ne yapmayı düşünüyorsunuz?" , "Hiçbir şey! Bu bizim sorunumuz değil. Sadece sessizce olayların gelişmesini gözlemleyeceğiz. Fikret Bey böyle emretti." Genç olanı gülümsedi.</p>

  <p class="calibre12">"Amirim, biliyor musunuz, şu İsrailliler hiç de gözümüzde büyüttüğümüz kadar becerikli değillermiş. Dün gece kadını ellerinden kaçırdılar, anlaşılan bu gece de aynı şey olacak." "Sanırım öyle."</p>

  <p class="calibre12">"Çöl Akrebi'ni takip edecek miyiz?"</p>

  <p class="calibre12">"Sen burada kal. Sokağın uygun bir yerine yerleşip Mossad'lıların ne yapacağını gözle. Ben de arabayla kaçan kuşun peşine takılayım." Yaşlı ajan motoru çalıştırırken genci arabadan atladı.</p>

  <p class="calibre12">Yatıştırıcı ilaç etkisini göstermişti Selda'ya. Cenaze merasiminden sonra çok bitkin düşmüştü genç kadın. Engin yanı başında muntazam nefesler alıp vererek uyuyan karısına baktı. Uykuya dalınca yüzüne biraz daha renk gelmiş, o yorgun ve bitkin ifade silinmişti. Rahat ve huzurlu bir uyku içindeydi şimdi, ince ve düzgün hatlarıyla gerçekten çok güzel bir kadındı, uzanıp usulca alnına bir öpücük kondurdu. Selda uykusunda derin derin soluk almaya devam etti.</p>

  <p class="calibre12">Karısını uyandırmamaya gayret ederek yataktan kalktı. Gözünü uyku tutmuyordu. Işıkları yakmadan salona geçti. İçki sehpasından bardağına üç parmak kadar viski koydu, mutfağa geçip iki iri buz parçası attı içine. Sonra sokağa bakan geniş balkona çıktı. Gecenin ilerlemiş saatinde bile hava sıcak, nemli ve bezdiriciydi. Bağdat Caddesi kalabalığını ve hareketini devam ettiriyor, trafik uğultusu balkona kadar aksediyordu. Engin bambu koltuğa oturup ayaklarını balkon korkuluğuna dayadı, düşüncelere dalarak içkisini yudumlamaya çalıştı, içinde garip bir sıkıntı vardı. Olayların bu kadarla bitmeyeceği, ilerdeki günlerin daha da tatsız hadiselere gebe olduğu gibi rahatsız edici bir düşünce içini kemiriyordu. Anlam veremediği esrarengiz olaylar ağının tam ortasına düşmüştü. Bazı şeyleri anlayabiliyordu; ortada Arap teröristlere yapılan silah satışı gerçeği vardı. Simka aracılık yapıyordu, şu veya bu nedenlerle taraflar birbirine girmişlerdi, çıkarlar çatışmıştı, fakat kendisine neye bulaşıyorlardı? Ondan istedikleri neydi? Pazar günkü cinayete kadar olaylardan zerrece haberi olmamıştı. Oysa şu anda, birden namlunun ucundaki adam olmuştu. Aklının ermediği de buydu işte...</p>

  <p class="calibre12">İçki, uykusunu getirip gevşeteceğine aksi olmuş, büsbütün uykusu kaçmıştı. Bunca yıldır arkadaş diye tanıdığı Ahmet Özveren'in kendisini öldürmeye kalkışması için nasıl bir sebep olabilirdi? Aklı bir türlü almıyordu. Acaba hostes Gamze, Ahmet'in nasıl bir sırrını biliyordu ki bunu hayatıyla ödemişti? Ne çare ki, bunu da öğrenmenin bir yolu yoktu artık. Gamze sonsuza dek susturulmuştu.</p>

  <p class="calibre12">Birden aklına Şile'de Gamze'nin öldürüldüğü gün, kızın çantasından aldığı telefon numaraları geldi. Anorağının cebine tıkmış sonra da unutmuştu. Kalkıp o numaraları aramayı düşündü birden, sonra vaz geçti, saat çok ilerlemişti, yarın gündüz gözü, ayık bir kafayla ararım diye aklından geçirdi. Viski bardağındaki buzu ağzına atıp emmeye başladı.</p>

  <p class="calibre12">Düşündükçe aklı karışıyordu. Erdal Cebeci'ye olaylar içinde uygun bir yer bulamıyordu. Bostancı'da ona rastlaması tesadüf olamazdı, hele kiralık katiller tutarak kendisini öldürmeye kalkışmasını hiç izah edemiyordu. Erdal'ın Ahmet'e yakınlığını bilirdi ama bunun öldürmeye teşebbüse varacak kadar ileri olduğunu sanmıyordu. O halde Erdal da kendi adına hareket ediyor olmalıydı.</p>

  <p class="calibre12">MİT ajanı bugün cenazede adeta şantaj yapmıştı. Zorla olayların içine çekiyordu kendisini. O kızıl saçlı ingiliz Harry Lewis'le temas kurmasını istiyordu. Ama neden ben, diye düşündü. Ajan, akla yakın bir açıklama getirmemişti bu soruya. Ne konuşacaktı ingiliz'le? Bunu da söylememişti.</p>

  <p class="calibre12">Yüzü asıldı. Yoksa yarın yine silahlar mı patlayacaktı? Artık böyle çatışmalar adi vaka gibi yaşamına girmeye başlamıştı. İçeriye girdi.</p>

  <p class="calibre12">Önce Okan'ın odasına baktı. Oğlu mışıl mışıl uyuyordu. Beyninde şekillenen bin bir endişeye rağmen, yeniden kavuştuğu aile birliği yüreğini ısıtıyordu. Yakında her şey rayına oturacaktı. Buna şiddetle inanıyordu.</p>

  <p class="calibre12">Selda'nın yanına uzandı ama bir saate yakın, huzursuz ve tedirgin, yatağın içinde dönüp durdu.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_27"></div>
</body>
</html>
