<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos942616"></p>

  <p class="calibre14"><span class="calibre10"><span class="bold"><span class="calibre7">2</span></span></span></p>

  <p class="calibre11">HİLTON OTELİ</p>

  <p class="calibre12">Engin Imperial Oteli'nden çıkınca, az sonra ajan Fikret Sağlam'ı yanı başında buldu. Harry Lewis'le aralarında geçen konuşmaları elinden geldiğince, kelimesi kelimesine sadık kalarak anlatmaya çalıştı. Ajan her zamanki gibi hiç tepki vermemişti, sadece dinlemekle yetindi. Sonra gülerek, "Hadi şimdi sizinle bir yere daha gideceğiz," dedi. Engin şaşırarak, "Nereye?" diye sordu. "Hilton Oteli'ne."</p>

  <p class="calibre12">Vakit öğleye geliyordu. Genç adam önce bunu bir yemek daveti sandı.</p>

  <p class="calibre12">"Teşekkür ederim, ama ben eve dönsem daha iyi olur," dedi. "Bir başka zaman inşallah."</p>

  <p class="calibre12">Ajan teklifsizce Engin'in koluna girdi. "Bu bir görev daveti Engin bey," diye sırıttı. "Şimdi sırada bir ingiliz daha var." Engin hayretle ajana baktı. "Onunla ne konuşacağım?"</p>

  <p class="calibre12">"Telaşlanmayın, bu kez siz değil ben konuşacağım."</p>

  <p class="calibre12">Elliot Ward, Hilton Oteli'nin denize bakan lüks odasındaki geniş koltukta The Wall Street Journalin sayfalarını çevirmekle meşguldü, iş dünyası, mali piyasalar, borsalar ve sanayi alanındaki gelişmelerle ilgili haberlere şöyle bir göz attı. Sonra elindeki gazeteyi orta sehpasının üzerine doğru fırlattı. Okuyamayacaktı. Saat 12.30'a yaklaşıyordu.</p>

  <p class="calibre12">Sıkıntıdan patlayacaktı. Londra'dan beklediği telefon hâlâ gelmemişti. Sir Geoffrey Hughs'un onu aramak için neden bu kadar geciktiğine bir anlam veremiyordu. Dün akşam Harry Lewis hakkında telefonla yaptığı görüşmede ihtiyar Tilki sana talimatımı bildiririm, demişti.</p>

  <p class="calibre12">Sir Hughs her sabah yedide kalkar, sekiz buçukta işinin başında olurdu. Hastalık bile onu işinden alıkoyamazdı. Boşnak Nusret Simkoviç de hâlâ telefon etmemişti. Dün tanıştığı adamın hayali gözünden gitmiyordu bir türlü, işi bugün için bitiririm demişti.</p>

  <p class="calibre12">Bu telefonlar gelmedikçe odadan çıkmak istemiyordu.</p>

  <p class="calibre12">Gözleri yatağın başucundaki apareye takılı kaldı. Her an çalabilirdi.</p>

  <p class="calibre12">Oda kapısı birden vurulunca da, boş bulunup irkildi. . Kim olabilirdi?</p>

  <p class="calibre12">Öğle yemeği için oda servisine sipariş vermemişti, kattaki temizlik servisi elemanları da olamazdı. Kapının dış tokmağı üzerine, "Rahatsız' etmeyiniz," ibaresi yazılı kırmızı kartonu astığını hatırlıyordu.</p>

  <p class="calibre12">Yoksa Harry miydi gelen?</p>

  <p class="calibre12">Dünkü görüşmeden sonra tüm bağlar kopmuştu. Harry olamazdı. Acaba pişmanlık ve bozgunla geri mi dönmüştü Harry? Akıllıysa bunu yapmaması gerekirdi. I.S.C nin onun defterini durduğunu anlamalıydı. Kapıya yürüdü, kanadı araladı.</p>

  <p class="calibre12">Ne Harry idi ne de otel personeli. Tanımadığı iki yabancı duruyordu karşısında. Herhalde oda numarasını şaşırmış iki otel müşterisi olmalı, diye düşündü bir an. Suratlarına baktı, özür dileyip gitmelerini bekledi.</p>

  <p class="calibre12">Gri elbiseli olanı düzgün bir İngilizceyle sordu:</p>

  <p class="calibre12">"Mr. Ward? Elliot Ward?"</p>

  <p class="calibre12">"Evet, benim."</p>

  <p class="calibre12">Ajan cebinden çıkardığı kimliğini gösterdi.</p>

  <p class="calibre12">Elliot kimliğe şöyle bir göz attı. Üzerinde yazılanları anlamamıştı. "Ne istiyorsunuz?" diye sordu.</p>

  <p class="calibre12">"Sizinle görüşmemiz lazım. Bizler Türk Gizli Servisi'ndeniz."</p>

  <p class="calibre12">Elliot Ward bir an paniğe kapılır gibi olmuştu. Bu hiç beklemediği bir ziyaretti. Ama çabuk toparlandı. Suçlu değildi, ona bir şey yapamazlardı. Yine de aklına gelen ihtimalle beti benzi attı. Boşnak katilin işi beceremediğini, yakalanıp bülbül gibi konuştuğunu düşündü. Kapıyı tam açmamıştı. "Ne hakkında?" diye sordu.</p>

  <p class="calibre12">Fikret Sağlam gülümsedi. Engin Mert biraz da şaşkınlıkla olacakları seyre başladı. Ajan, "Kapı aralığında bunu görüşemeyeceğimizi takdir edersiniz umarım," diyordu. İngiliz kararsızdı.</p>

  <p class="calibre12">Karşısındaki iki yabancıyı bir süre kuşkuyla süzdü. Aklına korkunç düşünceler geliyordu. Gerçekten Gizli Servis görevlileri miydiler? Yoksa Kızıl Cihad'ın fedaileri mi? Gösterilen kimlik sahte olamaz mıydı? Ayrıca bir Türk'le Arap'ı yüzlerine bakarak milliyetlerini ayırt edecek tecrübeye sahip değildi, genelde esmer insanlardı. Onlara ürkerek bakmaya devam etti. Pek teröriste benzemiyorlardı ama teröristleri diğer masum kişilerden ayırt edecek bir ölçü var mıydı acaba?</p>

  <p class="calibre12">Şayet Kızıl Cihad'ın adamlarıysa mutlaka işini bitirmek için gelmişlerdi. O ibraz ettikleri kimliğe de güvenemezdi. Bir an hızla kapıyı kapamayı, otel güvenliğine telefon ederek yardım istemeyi düşündü. Kendini savunacak silahı da yoktu. Fakat adamlar gerçek görevli ise bu durumu daha da zorlaştıracaktı.</p>

  <p class="calibre12">İçeriye girmeleri için kapıyı ardına kadar açtı. Başka yapabileceği bir şey de yoktu. Odaya girdiler. Engin, ajan Fikret Sağlam'ın kendisini niye yanına aldığını aslında pek anlamamıştı. Herhalde bir beklentisi vardı. Genç avukat odaya şöyle bir göz attı. Yatak henüz toplanmamış, dağınık duruyordu. Banyonun ışığı yanık kalmıştı. Odanın dar koridorunun zemininde sabah kahvaltısından kalma tabakların istiflendiği bir tepsi duruyordu. Ortadaki sehpanın üzerine de sayfaları dağılmış bir gazete fırlatılmıştı. Engin, İngiliz'i dikkatle süzdü. Uzun boylu, orta yaşlı, sarıya yakın kumral saçlı, mavi gözlü, havalı bir adamdı. Sırtında askıdan yeni alınmış, aristokrat İngilizlere özgü, ütü yerleri henüz bozulmamış beyaz frenk gömleği vardı. Kravat takmamıştı. Keten pantolonu gözleriyle aynı renkteydi. Az evvel görüştüğü Harry Lewis'den farklı biri olduğu izlenimine kapıldı. Gözlerinden zekâ fişkırıyordu. Kendilerini Gizli Servis görevlisi diye tanıtan iki adamın sürpriz ziyaretine rağmen fazla telaşlanmış ve şaşırmış hali yoktu. Ya da bu duygusunu gizlemesini iyi beceriyordu. Geleneksel İngiliz soğukkanlılığını kaybetmemişti adam. Elliot oturmaları için yer göstermedi. Soğuk bir sesle: "Evet, sizi dinliyorum," dedi.</p>

  <p class="calibre12">Engin merakla gözlerini MİT ajanına dikti. Galiba umdukları ürkütücü etkiyi adamda yaratamamışlardı. Fikret Sağlam'ın nasıl bir tavır sergileyeceğini merak etmeye başladı. Ajan ellerini pantolonunun ceplerine soktu. Konuşmaya başladığında sesindeki nazik ifade kaybolmamıştı.</p>

  <p class="calibre12">"Mr. Ward," dedi. "Siz I.S.C. adlı silah üreten şirketin müdürlerinden birisiniz, öyle değil mi?" "Evet."</p>

  <p class="calibre12">"Türkiye'ye bu ziyaretiniz iş icabı mı?" "Hayır. Kesinlikle değil. Yalnızca turistik bir gezi." Ajan gülümsedi.</p>

  <p class="calibre12">"Ama bazı kaynaklar bunun aksini iddia ediyorlar." "Kaynaklar mı? Ne kaynağı? Kimi kastediyorsunuz?" "İsraillileri. Onların istihbarat örgütlerini... Mossad'ı." Elliot şaşırmıştı.</p>

  <p class="calibre12">"Ne demek oluyor bu? Bizim Mossad'la ne ilişkimiz olabilir?"</p>

  <p class="calibre12">"Çok basit Mr. Ward. Siz onların düşmanlarına silah satıyorsunuz."</p>

  <p class="calibre12">Engin, ingiliz'in soğuk mavi gözlerine baktı. Gözler yine ifadesizdi. Ama klimanın odaya sağladığı serin havaya rağmen adamın dudaklarının üstünde boncuk boncuk ter tanecikleri oluşmuştu. Elliot yine de tebessüm etmeyi başardı.</p>

  <p class="calibre12">"Memur bey," dedi. "Mensup olduğum firma silah üretir. Mamullerimizi satmak en doğal hakkımız değil mi?" "Ama uluslararası terör örgütlerine değil." "Terör örgütü mü?" "Evet, mesela Kızıl Cihad gibi." İngiliz sırıtmaya devam etti. "Biz Kızıl Cihad'a mal satmıyoruz memur bey." "Bakın bu doğru. Sizin satışlarınız doğrudan Simka adlı bir Türk şirketine, öyle değil mi? Ve siz, tabii o malların Simka tarafından da Kızıl Cihad'a gittiğini bilmiyorsunuz."</p>

  <p class="calibre12">"Haklısınız. Simka'nın bizden aldığı mallan kime devrettiğini bilemeyiz ve onların ne yaptığı bizi hiç ilgilendirmez."</p>

  <p class="calibre12">"Şeklen haklı olabilirsiniz ama terörizme destek veren silah satışları, uluslararası antlaşmalarla yasaklanmıştır ve bunun ihlali devletler arasında suç teşkil eder." Ajan odanın içinde birkaç adım attı. Gözlerini pencereden gözüken manzaraya dikti. Gayet sakindi. Sonra yumuşacık bir sesle, "Ama ben buraya teröre destek veren şirketinize mesaj göndermek için gelmedim," dedi. Ajan da gülümsemeye başlamıştı. İngiliz yutkunarak sordu:</p>

  <p class="calibre12">"Öyleyse ziyaret sebebiniz nedir?" Fikret Sağlam yumuşacık bir sesle: "Hayatınızdan endişe ediyoruz," diye mırıldandı. "Hayatımdan mı? Pek bir şey anlayamadım."</p>

  <p class="calibre12">"Pekala size açıklayayım. Kızıl Cihad'a sattığınız mallar Örgüt'ün eline geçmedi. Siz paranızı tahsil edemediniz, Araplar da silahları." Elliot birden ajanın sözünü kesti.</p>

  <p class="calibre12">"Siz uyarıyorum memur bey, biz Araplara silah satmıyoruz." Ajan birden gürledi.</p>

  <p class="calibre12">"Bırakın artık bu lafları. Oyun oynamayalım. Kızıl Cihad'a sevkettiğiniz kargo başka bir Arap örgütünün eline geçti. Kızıl Cihad da bunun intikamını almak üzere üç kişilik bir intihar timini İstanbul'a yolladı. Üçü de keskin nişancı, iyi eğitilmiş ve gayeleri için rahatlıkla ölüme gidebilecek kimseler. Hedefleri öncelikle Simka'nın önde gelen yöneticileri ve sonra da I.S.C.'nin istanbul'da bulunan iki müdürüydü. Tim elemanlarından biri yüksek güçlü bir patlayıcı ile Ahmet Özveren'in Boğaz'daki villasına gitti. Teröristin yanmış ve yarısı havaya uçmuş cesedini denizden çıkardık." Elliot Ward sapsarı kesilmişti.</p>

  <p class="calibre12">Soramadı ama bu açıklamadan Ahmet Özveren'in öldüğü sonucunu çıkardı. O zaman Boşnak katille yapılan anlaşmanın bir değeri kalmamıştı. Ajan devam etti.</p>

  <p class="calibre12">"Yusuf Maksudi adlı ikinci teröristi ise Mossad ajanları yaptıkları bir baskınla barındığı evde kurşuna dizdiler. Fakat aralarındaki en tehlikeli ve Çöl Akrebi adıyla tanınan kadın hâlâ serbest. izini bir türlü bulamıyoruz."</p>

  <p class="calibre12">"Bunları niye bana anlatıyorsunuz? Beni ilgilendirmiyor."</p>

  <p class="calibre12">"İlgilendirmesi lazım Mr. Ward. Çöl Akrebi üstlendiği görevi yerine getirmek için elindeki her imkanı sonuna kadar kullanmaktan vazgeçmeyen bir fanatik. Nitekim İstanbul'a gelince ilk iş olarak Simka'nın yeni patronu Dr. Şükrü Namlıoğlu'nu öldürdü." Ajan yüzünü buruşturdu. Iğreniyormuş gibi, "Bu cinayeti size anlatmak istemezdim," diye mırıldandı. "Tarzı çok son derece vahşi ve hunharca. Öğrenmek ister misiniz?"</p>

  <p class="calibre12">Elliot, "Hayır, bilmek istemiyorum," diye fısıldadı. "Ben yine de anlatayım. Belki tedbirli ve akıllı davranmanız için size bir uyarı olur. Ucuna susturucu takılmış bir kırk beşlik ile önce cinsel organına ateş etmiş. Doğrusu çok feci bir manzaraydı. Meslekteki bunca yıllık deneyimime rağmen cesede güçlükle baktım. Adamın büyük acılar içinde kıvranmış olması lazım. Sanırım sadistçe bir zevkle adamın ıstırabını seyretmiş olmalı. Sonra da alnının ortasına bir kurşun sıkmış. Anlaşılan ihanet edenlerden intikam almayı biraz da zevk için yapıyor."</p>

  <p class="calibre12">Ajan söylediklerinin etkisini anlamak istercesine İngiliz'e bakıp gülümsedi. "Mossad ajanları ile Kızıl Cihad'ın fedaileri birbirlerini yiyorlar. Tabii sıra size de gelecekti; yani asıl silah tüccarlarına. Her iki grup da sizi ve arkadaşınız Harry Lewis'i arıyor önce bulan kazanacak." Elliot Ward dayanamadı.</p>

  <p class="calibre12">"Madem ki bu kadar şeyi biliyorsunuz, öyleyse niye önlemiyorsunuz? Bu sizin göreviniz değil mi?" diye sordu.</p>

  <p class="calibre12">Fikret Sağlam omuzlarını silkti.</p>

  <p class="calibre12">"Niye önleyelim ki? Tararlar birbirlerini kırıyorlar, biz de karşılarına geçip onları seyrediyoruz. Tabii menfaatlerimize dokunmadıkları ölçüde. Hatta işimize gelen tarafa ufak tefek yardımlarımız bile oluyor. Anlayacağınızı sanırım."</p>

  <p class="calibre12">Elliot parmağının ucuyla dudaklarının üstünde biriken teri sildi. Ajana ters ters baktı. Bir an düşündü, sonra zoraki bir tebessümle: "Öyleyse bu ziyaretinizi neye borçluyum?" dedi. "Dedim ya, sizin öldürülmenizi istemiyoruz."</p>

  <p class="calibre12">Elliot nedenini sormadı.</p>

  <p class="calibre12">Derin bir nefes aldı. Yüzü sapsarıydı.</p>

  <p class="calibre12">"Peki, benden ne isliyorsunuz?"</p>

  <p class="calibre12">"Hayatınızın garantiye alınmasına karşılık bazı bilgiler."</p>

  <p class="calibre12">"Yalnız benim hayatım mı? Harry Lewis ne olacak?" Ajan cevap vermeden önce Engin'e kaçamak bir nazar attı. "Maalesef onun için artık geç kaldığımızı söyleyebilirim. Hem onun için endişelenmeniz de anlamsız. Zira o az evvel bize konuştu, pek çok şeyi itiraf etti. Kendi şirketine bile ihanet eden kişiliksiz adamın teki o. Üzgünüm ama Çöl Akrebi'nin onu öldürmesine engel olmaklığımız da zor. Kadının onun izini bulduğunu sanıyoruz. Belki de şu dakikalarda kaldığı Imperial Otel'de feci bir saldırıya uğramıştır bile." "Yani isterseniz bunu engelleyebilirdiniz, değil mi?" Ajan başını önüne eğdi, cevap vermedi. Elliot donakaldı. Bu adamların şakası yoktu ve çok şey biliyorlardı.</p>

  <p class="calibre12">Ajan tane tane konuşmaya devam etti: "Mossad ajanlarının da sizin yerinizi bildiklerini unutmayın. Zaten biz de, hakkınızdaki bilgileri onlardan aldık. Onları güçlükle durdurabiliyoruz. Harekete geçmek için bizden onay bekliyorlar. Buradan tatmin olmadan çıkarsam, korkarım öğle yemeğine aşağıya inecek zamanınız bile olmayabilir."</p>

  <p class="calibre12">Engin de en az Elliot Ward kadar dehşete kapılarak ajana baktı.</p>

  <p class="calibre12">İngiliz en yakınındaki koltuğa çöküverdi. Sinirli hareketlerle bir sigara yaktı. Elleri titriyordu. Dumanı burnundan verirken:</p>

  <p class="calibre12">"Her şeyden önce ne ile suçlandığımı bilmek isterim. Ülkenizde bir turistim ve topraklarınızda yasalara aykırı bir suç işlemedim. Beni ne tutuklayabilirsiniz ne de böyle tehdit ve palavralarla korkutabilirsiniz. Bir İngiliz vatandaşı olarak sizi konsolosluğum vasıtasıyla amirlerinize şikayet edeceğim."</p>

  <p class="calibre12">Fikret Sağlam hayretle Elliot'a baktı. "Galiba beni iyi anlamadınız," diye söylendi. "Hâlâ hukuktan, yasal haklarınızdan filan bahsediyorsunuz. Oysa ben her an öldürülebileceğinizden bahsediyorum. İsrailliler, onlar olmazsa Çöl Akrebi sizi öldürecek. Ben sadece sizi uyarmak istedim. Hepsi o kadar. Tabii belirli bir çıkar karşılığı. Yine de sizin bileceğiniz iş. Haa, yeri gelmişken şunu da ifade edeyim ki, siz benim beynimde de bu pis kaçakçılığa bulaşmış adi bir suçlusunuz." Elliot hâlâ direnmek istiyordu. "Ben suçlu değilim."</p>

  <p class="calibre12">"Nasıl isterseniz öyle olsun. Size baskı yapacak değilim. Hem bir kanun adamı olmama rağmen, bazen hakkın ve adaletin yasa dışı yollardan tecelli etmesine de karşı olmadığımı belirtmek isterim. Sanırım siz böylesini hak ettiniz."</p>

  <p class="calibre12">Ajan, Engin'e döndü. "Hadi, yürü gidelim," dedi.</p>

  <p class="calibre12">Elliot Ward kapıya doğru yönelen ziyaretçilerinin ardından bakakaldı.</p>

  <p class="calibre12">Gerçekten de gidiyorlardı.</p>

  <p class="calibre12">Ölümün soğukluğunu sırtında hisseder gibi oldu aniden. Harry'yi anımsadı birden. O da, istifayı düşünüp memlekete dönmek için can atıyordu. Belki de şu anda ölmüştü. Acele karar vermesi lazımdı. Canı işinden çok daha tatlıydı, içinde lanetler okurken "Durun," diye seslendi. Sesi titriyordu. Süngüsü düşmüştü artık.</p>

  <p class="calibre12">"Gerçekten söylediğiniz tehlikeye maruz muyum? Mossad'lılar böyle bir cinayete teşebbüs ederler mi? Ya da Çöl Akrebi dediğiniz kadın? Yoksa bana yaptığınız bir blöf mü bu?" Ajan oralı olmadı, eli tokmağa gitti.</p>

  <p class="calibre12">Elliot, "Lütfen," dedi. "Gitmekte bu kadar acele etmeyin. Söyledikleriniz beni çok şaşırttı. Düşünmem lazım. Ben, I.S.C.'nin sadece profesyonel bir yöneticisiyim ama karar mekanizmasının başındaki yetkili değilim. Sadece İdare Meclisi'nin aldığı kararlan uygularım."</p>

  <p class="calibre12">"Üzgünüm Mr. Ward, artık bunları konuşmak için çok geç. Ya her şeyi itiraf edin, yahut gidelim."</p>

  <p class="calibre12">Elliot boş koltuklardan birine çökerken, "Oturun lütfen, konuşacağım," diye inledi.</p>

  <p class="calibre12">Elliot Ward uzun uzun konuştu. Anlattıklarından boğazı kurumuştu. Boşnak katile para getirmesi ve ona bu parayı teslim etmesi haricinde bildiği her şeyi anlatmıştı. "Evet, hepsi bu işte!" diye mırıldandı. "Size her şeyi anlattım. Şimdi benim hayatımı garantiye alacak mısınız?" Odanın havası sanki ağırlaşmıştı.</p>

  <p class="calibre12">Engin bakışlarını Fikret Sağlam'a çevirdi. Ajanın nasıl bir tutum takınacağını merak ediyordu doğrusu. Fikret Sağlam'ın dudakları alay dolu bir gülümseme ile gerilmişti. "Endişelenmeyin, hayatınızı garanti edeceğiz, ama bir şartla," dedi. İngiliz korku içinde sordu: "Şart mı? Ne şartı?"</p>

  <p class="calibre12">"Bize hâlâ her şeyi tüm çıplaklığı ile anlatmadınız. Söylemeyi unuttuğunuz önemli bir konu daha var."</p>

  <p class="calibre12">Elliot içinden, mutlaka Boşnak Nusret Simkoviç'i de biliyor, diye düşündü.</p>

  <p class="calibre12">"Size her şeyi anlattığımı sanıyorum." "Kanımca her şeyi değil. Simka'da bir adamınız olduğunu da tahmin ediyoruz. Özel biri. Gizlice sizin için çalışan, bilgi aktaran biri. Bize ondan hiç bahsetmediniz." Elliot yerinde huzursuzca kıpırdandı. Kısa bir tereddütten sonra, "Hostes Gamze'ydi. Ne yazık ki birkaç gün önce öldürülmüş. Buraya geldiğimde Harry'den öğrendim."</p>

  <p class="calibre12">"Yaa, demek oydu? Yazık, sizi ikaz etmiştim; size yardım edebilmekliğim ancak gerçekleri söylemekliğinizle mümkündü ama siz ısrarla bildiklerinizi söylememekte direniyorsunuz. Zira hostes sizin adamınız değildi, sadece satış bedellerinin size ulaşmasında kuryelik yapıyordu. Oysa Simka'nın içinde size bilgi sızdıran biri var." Elliot iyice afallamıştı.</p>

  <p class="calibre12">Artık saklayacak nesi kalmıştı ki? Buradan kurtulsa bile I.S.C.'deki işinden kovulacağı yüzde yüzdü. Sir Hughs kendisini şirkette barındırmazdı. Sanki yeni hatırlıyormuş gibi yaparak, "Haa, kimi kastettiğinizi şimdi anladım," dedi. "Evet, öyle biri var. Kendisini tanımam ama bizim Başkan tanır ve ona güvenir. Simka'nın avukatıymış." Engin'in gözleri fal taşı gibi açıldı.</p>

  <p class="calibre12">Bu kendisi olamayacağına göre acaba Ahmet Özveren'in gizlice tuttuğu bir avukatı daha mı vardı?</p>

  <p class="calibre12">"Bize ismini verin," dedi ajan. "Engin Mert."</p>

  <p class="calibre12">Engin donakalmıştı. Dili tutularak Elliot'a baktı. Neler saçmalıyordu bu herif? "Onunla buraya gelince hiç temas kurdunuz mu?"</p>

  <p class="calibre12">"İki kere temas kurdum ama her seferinde bir kadın açtı, sanırım sekreteriydi v,e İngilizce bilmiyordu, telefonu yüzüme kapattı." Bu korkunç bir iddiaydı.</p>

  <p class="calibre12">Engin kolay kolay çıkamayacağı bir çamura battığını sezinliyordu. Ürpererek ajana baktı.</p>

  <p class="calibre12">Bu korkunç iddianın ajanda yarattığı neticeyi öğrenmek istercesine.</p>

  <p class="calibre12">Fikret Sağlam'ın kılı bile kıpırdamamıştı.</p>

  <p class="calibre12">Engin kendini kaybederek, Türkçe bağırdı. "Yalan söylüyor!"</p>

  <p class="calibre12">İngiliz, odaya girdiğinden beri hep susan öteki Gizli Servis görevlisinin neden birden heyecanlanarak bağırdığını anlamadı. Garip garip yüzüne baktı.</p>

  <p class="calibre12">Ajan, "Avukatın numarasını verir misiniz?" diye sordu. Elliot pantolonunun arka cebinden ufak bir defter çıkarırken, Fikret Sağlam genç avukata göz kırptı. Telaşlanma, bir sorun yok dercesine, fakat Engin gerginliğini üzerinden atamamıştı. Gelişen olaylara anlam veremiyordu.</p>

  <p class="calibre12">Elliot elindeki ufak ajandadan telefon numarasını okudu. Engin nefesini tutarak okunan numarayı dinledi. Kesinlikle kendisine ait bir numara değildi bu.</p>

  <p class="calibre12">Ajan numarayı not etti. Yüzünde memnuniyet dolu bir ifade oluşmuştu. Sonra cep telefonunu çıkararak bir numara çevirdi. "Ben Fikret Sağlam. Şimdi vereceğim numarayı derhal tespit ederek kime ait olduğunu ve adresini bana bildirin," dedi.</p>

  <p class="calibre12">Odaya derin bir sessizlik çökmüştü. Üç erkek de gerginlik içinde gelecek telefonu beklemeye başladılar. Konuşmuyorlar, sadece odanın içinde sinirli sinirli dolaşıyorlardı. Engin sersemliğini üzerinden atamamıştı. Kimliğini kullanan acaba kimdi? Beyni çatlarcasına zorluyordu. Birden heyecanla bağırdı, "Buldum," dedi. O numarayı hatırlamıştı nihayet. Heyecanından yine Türkçe konuşmuştu. Ajan, "Ne buldun?" diye sordu.</p>

  <p class="calibre12">"O numara bana yabancı gelmemişti ama çıkaramıyordum bir türlü. Kafa mı kaldı bende? Gamze'nin öldürüldüğü gün Şile'deki evde, çantasında bulduğum numara o. Belki bir işe yarar diye yanıma almıştım, anorağımın cebinde unuttum sonra. Bir türlü de fırsatını bulup arayamadım." Ajan bu kez dik dik suratına baktı. "Ve bize söylemeyi de unuttun, değil mi?" Engin kızararak, "Üzgünüm," diye fısıldadı.</p>

  <p class="calibre12">Aynı anda da ajanın cep telefonu çalmaya başladı. Tele-onu açan ajan, "Evet?" dedi. Gelen izahatı sessizce dinledi. Yüzünün ifadesinden bir şey anlamak mümkün değildi. Sert hatları iyice gerilmişti. Verilen adı ve adresi not etti. Anladım, teşekkür ederim, diyerek telefonu kapattı.</p>

  <p class="calibre12">Engin'in heyecandan kalbi durmak üzereydi. Telefonun tam kime ait olduğunu sormak üzereyken ajanın telefonu tekrar çalmaya başladı. Fikret Sağlam verilen izahatı sessizce dinliyordu, arada sırada da, "Evet, anlıyorum," gibi kısa kısa cevaplar veriyordu. "Başkomiser Cemil Bey'e durumu bildirin, tertibat alsınlar, bizim ekip de ben gelinceye kadar oradan ayrılmasın," dedi ve telefonu kapattı. MİT ajanı birden telaşlanmıştı. Kapıya doğru bir hamle yaptı.</p>

  <p class="calibre12">Elliot telaşla: "Ne oluyor? Ben serbest miyim? Adamlarınız beni koruyacaklar mı?" diye sordu.</p>

  <p class="calibre12">Fikret Sağlam kapıyı açarken, "Bizden yeni bir talimat alıncaya kadar oteli sakın terketmeyin. Adamlarım gelip yazılı ve imzalı ifadenizi alacaklar," dedi. Sesi yine buz gibi soğuk çıkmıştı. Eliyle de Engin'e, acele et dercesine bir işaret yaptı.</p>

  <p class="calibre12">Odada yalnız kalan Elliot Ward bir süre kendine gelemedi. Aklı iyice karışmıştı. Şu yarım saat içinde olanları beyninde bir bir toparlamaya çalıştı. Yüreğinin çarpıntısına engel olamıyordu. Saate hiç aldırmadan odadaki ufak buzdolabını açarak içecek bir şey aradı. Ufacık, minyatür şişelerde Türk rakısı, votka ve viski vardı dolapta. Teneke kapağı çevirerek ufak viski şişesini açtı ve sek olarak boğazından aşağıya dikti, içkinin acı tadıyla ağzı kavruldu. Sonra banyoya koşup duşun altında başını ıslattı.</p>

  <p class="calibre12">Yaşadığı dehşeti hâlâ üzerinden atamıyordu. Hâlâ kapının birden açılıp içeriye Çöl Akrebi denilen kadının veya Mossad ajanlarının dolacağını sanıyordu. "Lanet olsun," diye homurdandı yüksek sesle; pis bir işte çalışıyordu ama kendisi ne ajandı ne de böyle kirli işlere bulaşmış bir mafya bozuntusu. Şirketin ürettiği silahların kime satıldığı onu hiç ırgalamazdı, o teknik bir eleman, bir pazarlama uzmanı, memleketinde itibar edilen, saygın bir ekonomistti. Şu anda ise Londra'dan çok uzak bir yerde, ölüm tehdidiyle baş başaydı. Bundan böyle ne I.S.C.'yi ne de Sir Hughs'u düşünemezdi. Tek bir şansı vardı; o da bir an evvel buradan uzaklaşmaktı.</p>

  <p class="calibre12">İstanbul'u derhal terk etmeliydi. Hayatta kalmasının tek yolu buydu! Cebinde İngiliz Hava Yolları'na ait açık dönüş bileti vardı. Artık bir dakika bile kalmak istemiyordu burada... Dolaptan ufak valizini çıkardı, birkaç parça eşyasını içine tıktı. Telefona sarılarak resepsiyondan çıkış yapacağını bu nedenle hesabının odasına gönderilmesini istedi. Lobide görünmek bile istemiyordu. Aşağıda Gizli Servis'in adamları olabilirdi. Aklına yeniden Harry geldi. Acaba şu anda ölmüş müydü?</p>

  <p class="calibre12">Dayanamadı, yeniden eli telefona uzandı. Imperial Oteli'ni aradı. Santral odaya bağladı. Zil çalıyordu.</p>

  <p class="calibre12">İki kere, üç kere çalan zil sesini duydu. Açan yoktu.</p>

  <p class="calibre12">Dehşete kapıldı. Anlaşılan Harry'nin işi tamamdı.</p>

  <p class="calibre12">Titreyen elleriyle ahizeyi tam yerine koyarken, reseptörden cızırtı halinde Harry'nin aşina sesi yükseldi...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_31"></div>
</body>
</html>
