<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos400537"></p>

  <p class="calibre14"><span class="calibre10"><span class="bold"><span class="calibre7">2</span></span></span></p>

  <p class="calibre11">AYNI GÜN - ÖĞLEDEN SONRA</p>

  <p class="calibre12">Ziyaretçilere kapıyı Engin açtı.</p>

  <p class="calibre12">Başkomiserin yüzü asıktı ama gri elbiseli MİT ajanı gülerek içeriye girdi. Salonda kendilerini karşılayan Selda'ya nazikane selam verdiler. Genç kadının gösterdiği koltuklara yerleşince Başkomiser konuşmaya başladı.</p>

  <p class="calibre12">"Korumaları atlatarak Şile'ye gitmekliğiniz büyük bir hataydı. Bunu niye yaptınız? Size hayatınızın tehlikede olduğunu söylemiştik," dedi.</p>

  <p class="calibre12">Engin sinirli bir şekilde, "Evet ama bu işlere beni kimin ne sebeple bulaştırdığını söylememiştiniz," diye yanıtladı.</p>

  <p class="calibre12">Başkomiser, MİT ajanına kaçamak bir bakışla baktı. Ajan şimdilik dinlemeyi tercih etmişti. Suskun kaldı. Engin devam etti.</p>

  <p class="calibre12">"Öğrendiğim kadarıyla Simka, Arap teröristlere silah satışında aracılık yapıyor. İngilizlerden silah alıyorlar ve belirli bir komisyon karşılığında bunları Araplara teslim ediyorlar. Bu teslimat nerede yapılıyor bilmiyorum ama işin aslı bu. Ödemeler aracı firmanın taşıyıcıları vasıtasıyla yapılıyor. Bugün öldürülen kız da taşıyıcılardan biriydi. Şirket sahibi Ahmet Özveren kesinlikle bu işin içinde. Öldürülen Doktor'a gelince, şirket kayıtlarında onun ortak olduğuna dair bir kayıta rastlamadım." Ajan gülümsedi.</p>

  <p class="calibre12">"İyi çalışmışsınız. Doktor'un ortak olmadığına emin misiniz?" "Şirket defterlerine baktım... "</p>

  <p class="calibre12">"Hisse defterlerine tescil yapılmadan ortak olunamaz mı? Engin omuzlarını silkti.</p>

  <p class="calibre12">"Bu mümkün ama yasal olarak sakıncalı. Doktor şirketle ödemeler konusunda ihtilafa düşse, yasal ispat vasıtalarından mahrum kalırdı. Nitekim sürpriz ölümü, onun kanuni mirasçılarına, $ayet hisse senetlerinin bedelini ödemişse zorluk çıkaracaktır." "Yani eski eşinizi kastediyorsunuz, değil mi?" diye sordu.</p>

  <p class="calibre12">Engin kızararak Selda'ya baktı. "Evet, öyle yorumlanabilir," diye mırıldandı. Ama bu sorudan hiç hoşlanmamıştı.</p>

  <p class="calibre12">"Doktorun bu ödemeyi yaparken en azından bir makbuz alması gerekmez mi?"</p>

  <p class="calibre12">"Evet. Doktor'un bu kadar basiretsiz davranacağı düşünülemez. Makbuz almıştır herhalde."</p>

  <p class="calibre12">Ajan, Selda'ya dönerek:</p>

  <p class="calibre12">"Sizin bu konuda bir bilginiz var mı hanımefendi?" diye sordu. Genç kadın başını salladı.</p>

  <p class="calibre12">"Ben eşimin işleriyle hiç ilgilenmezdim. Üzgünüm ama size yardım etmekliğim mümkün değil. Hiçbir fikrim yok."</p>

  <p class="calibre12">Bu kez Başkomiser, Selda'nın salondaki varlığından biraz sıkılarak, "O hostesi daha önceden tanıyor muydunuz?" diye sordu Engin'e.</p>

  <p class="calibre12">"Tanırdım."</p>

  <p class="calibre12">"Yakın bir ilişkiniz var mıydı?" "Evet."</p>

  <p class="calibre12">"Ne kadar yakın? Açıklar mısınız?" Başkomiser'in sanki Engin'i, Selda'nın yanında zor duruma düşürmek ister gibi bir hali vardı. Engin adama tuhaf tuhaf baktı. Allahtan Okan'ı yatak odasına göndermişlerdi.</p>

  <p class="calibre12">"İki ay önce tanışmıştık. Şayet onunla aramda bir seks ilişkisi olup olmadığını ima ediyorsanız, evet vardı."</p>

  <p class="calibre12">"Çok ilginç. Onun aynı zamanda Ahmet Özveren'le metres hayatı sürdürdüğünü de biliyor muydunuz?" Engin başını salladı. "Dün öğrendim." "Buna pek şaşırmış olmanız lazım." Avukat dudaklarını büktü. "Biraz," diye fısıldadı. "Peki, çok sinirlendiniz mi?" "Hayır."</p>

  <p class="calibre12">"Garip!... Bizim erkeklerimiz bu konuda çok hassastır." Engin omuzlarını silkti. Selda'nın ve iki yabancı erkeğin yanında özel hayatının deşilmesinden rahatsız oluyordu. "Gamze, zaten hafifmeşrep bir kadındı. Bu konuda beni daha önceden de uyarmıştı." Başkomiser sırıttı. "Niye güldüğünüzü anlamıyorum," dedi Engin sertleşen ses tonuyla. "Yoksa onu benim öldürdüğümü mü düşünüyorsunuz?"</p>

  <p class="calibre12">"Ahmet Özveren'le ilişkisini öğrenmekliğiniz iyi bir cinayet sebebi olamaz mı?" "Çok saçma! O zaman size bu cinayeti neden ihbar edeyim ki?" Ajan lafa karıştı.</p>

  <p class="calibre12">"Avukat bey," dedi. "Yaklaşık bir aydan beri bu kadınla ilişkinizden haberdarız." Engin yine şaşırmıştı.</p>

  <p class="calibre12">"Nasıl yani? Gamze'yi mi kolluyordunuz, yoksa beni mi?</p>

  <p class="calibre12">"Her ikinizi de."</p>

  <p class="calibre12">Engin sesini yükselterek söylendi.</p>

  <p class="calibre12">"Bıktım artık bu olaylardan ve imalarınızdan. Benimle açık konuşun." Ajan gülümseyerek genç avukata baktı.</p>

  <p class="calibre12">"Ne garip, değil mi?" dedi. “İki cinayet işleniyor ve iki cesedin başında da hep siz oluyorsunuz. Bu sizden şüphelenmekliğimiz için yeterli bir sebep, değil mi?" "Ama iki cinayette de yanımda görgü tanıklarım var. Onlar bunu benim yapmadığıma şahitlik edeceklerdir."</p>

  <p class="calibre12">"Evet, karınız ve oğlunuz. Hep aynı kişiler. Mutlu aile üçgeni."</p>

  <p class="calibre12">"Sizi anlayamıyorum," diye başını salladı genç avukat. "Bu cinayetleri benim işlemediğimi bal gibi biliyorsunuz. Aksi olsa beni hemen tutuklardınız, oysa siz korunmaklığımız için başımıza polis bile diktiniz. Kartlarımızı açık oynasak çok iyi olacak artık."</p>

  <p class="calibre12">"İyi hoş da, siz de başınıza diktiğimiz korumaları atlatıp, polisle işbirliği yapmadan, kendi kafanızın dikine gidiyorsunuz. Sıkıştığınız zaman bizi aramaklığınız için numaralar verdik.</p>

  <p class="calibre12">Niye aramadınız?"</p>

  <p class="calibre12">Engin yakınarak söylendi:</p>

  <p class="calibre12">"Şu anda tam bir boşluk içindeyim; kimselere güvenemiyorum. Önce bilmecenin aslını öğrenmeliyim. Bu bilmecenin içindeki rolüm nedir? Beni niye kullanıyorlar? Selda'yı 0 Arap kadın neden öldürmek istedi? O kızıl saçlı ingiliz kadını ve beni niçin takip ediyor? Şile'de beni niye öldürmek istediler?"</p>

  <p class="calibre12">Gri elbiseli ajan Engin'in sözünü kesti. "Hangi İngiliz'den bahsediyorsunuz?" Genç adam kızgınlık sırasında ağzından laf kaçırdığını anladı. Pot kırmıştı.</p>

  <p class="calibre12">Bu kısa sessizlik anını Selda bozdu. O da ilk defa lafa karıştı.</p>

  <p class="calibre12">"Bunu ben açıklayabilirim. Öldürülen eşimin tanıdığıydı o. Onunla birkaç kez karşılaştık ama resmen tanıştırılmadık. Cinayetin işlendiği saatlerde Akmerkez'de Engin'le Okan'ı gözetliyor muş. Ben de aynı yerde bir kitapçıda karşılaştım. Kendisini farkettiğimi anlayınca acele ile uzaklaştı. Olaylarla bir ilgisi olduğunu sanıyoruz."</p>

  <p class="calibre12">Ajan hayret edermiş gibi alt dudağını büzdü.</p>

  <p class="calibre12">"Avukat beyin bu adamı tanımamasına şaşırdım."</p>

  <p class="calibre12">"Neden?" diye sordu Selda.</p>

  <p class="calibre12">"Zira o adam Simka'nın itibarlı müşterilerinden birinin memuru." Engin isyanını sürdürdü.</p>

  <p class="calibre12">"Ben Simka'nın müşterilerini nereden tanıyayım? Bu İngiliz'i de hayatımda görmedim." "Adı Harry Lewis. Silah üreticisi I.S.C. firmasının müdürlerinden biri. Bir aydır İstanbul'da bazı kişilerle temasta ve biz de peşindeyiz." Selda içtenlikle sordu:</p>

  <p class="calibre12">"Şayet yasalara aykırı faaliyetleri varsa neden tutuklanıyorsunuz onu. Beklediğiniz bir şey mi var?"</p>

  <p class="calibre12">Ajan şaşılacak sakinliğe sahipti. Hatta insanın sinirlerini bozacak kadar. "Gerekirse onu da yapacağız hanımefendi," diye mırıldandı. Selda meraklanmıştı.</p>

  <p class="calibre12">"Eşimin öldürülmesinde onun da rolü var mı?" "Henüz bilmiyoruz efendim."</p>

  <p class="calibre12">"Peki, şu hostes kızın öldürülmesinde bir rolü olduğunu sanıyor musunuz?"</p>

  <p class="calibre12">Ajan, "Bu daha akla yakın bir ihtimal hanımefendi," dedi. "Demin avukat beyin ifade ettiği gibi biz de hostesin taşıyıcı olarak çalıştığını düşünüyoruz. Silah satıcısı firma parasını alamamışsa, böyle bir şeye kalkışmış olabilir. Tabii bu da bir varsayım, kesin bilgi değil.</p>

  <p class="calibre12">Tıpkı sizlerin suçsuzluğunuzu kesin bilmediğimiz gibi."</p>

  <p class="calibre12">Selda birden kızardı. Engin ise kendini tutamayarak bağırdı.</p>

  <p class="calibre12">"Lütfen sadede gelelim. Benim bu işteki rolüm nedir? Şunu da bir açıklasanız çok iyi olacak." Ajanla komiser bakıştılar.</p>

  <p class="calibre12">"Pekala," dedi gri elbiseli ajan. "Madem bizim ağzımızdan işitmek istiyorsunuz, söyleyelim." Gözlerini Engin'e dikti. Kelimelerin üzerine basa basa konuşmaya başladı. "Bu operasyon sırasında yabancı bir devletin istihbarat birimleriyle temas halindeyiz. Karşılıklı bilgi alışverişi yapıyoruz. İngilizlerin I.S.C. adlı firmasının Kızıl Cihad örgütüne silah sattığını ve bunu sizin şirketiniz Simka aracılığıyla yaptığını öğrendik. Getirilen silahlar israil aleyhine kullanılıyor. Mossad'lı dostlarımızın bize verdiği bilgiye göre Kızıl Cihad'ın burada temas kurduğu şirket yetkilisi Engin Mert adında biri. Şimdi gerçeği anladınız mı?" "Aman Allahım," diye mırıldandı genç adam. Gözleri iri iri açılmıştı.</p>

  <p class="calibre12">"Yalan bu," diye kükredi. "Yoksa inandınız mı?" Selda da büyük bir şaşkınlık içindeydi. Hayret dolu baharı eski kocası ile MlT ajanı arasında gidip geliyordu. Ajan buz gibi bir sesle:</p>

  <p class="calibre12">"İnanmamamız için mantıklı bir neden var mı?" diye sordu. "Siz aracı şirketin avukatısınız ve en büyük hissedarın da en yakın arkadaşı. Öldürülen taşıyıcı kız, patronunuzun eski, sizin ise yeni metresiniz ve şirket hisselerini devralan Doktor da eski karınızın yeni kocası. Bir hayli karmaşık bir ilişki tablosu, değil mi? Ayrıca öldürülen iki kişinin de başında sizi buluyoruz, elinizde silahla." Ajan bir soluk alıp devam etti. "Daha ötesi de var..." "Neymiş o?"</p>

  <p class="calibre12">"Düşünsenize, Dr. Şükrü'nün hisseleri resmen tek kanuni mirasçısı olan eşi Selda hanıma intikal ediyor, yani eski eşinize! Şimdi Selda hanım Simka'nın tek sahibi sayılabilir. Bütün bunlar sizden şüphelenmekliğim için yeterli sebep sayılmaz mı?" Ajan, Selda ile Engin'in yüzüne anlamlı bir şekilde baktı. Engin mosmor kesilmişti.</p>

  <p class="calibre12">Ajan ise, "Şayet aranızda yeni bir evlilik bağı kurulursa, avukat bey siz bu çarkın tek yetkilisi olabilirsiniz," dedi. Engin kekeleyerek mırıldandı:</p>

  <p class="calibre12">"Tüylerim diken diken oldu. İşittiklerime inanamıyorum. Korkunç bir suçlama bu." "Ama inandırıcı ve gerçekçi de." Engin başını eğip düşünmeye başladı. Ajanın suçlamasının gerçeklerle hiçbir alakası yoktu ama düşündürücü ve teorik olarak olasılığı fazlaydı. Dalgın dalgın, "Mossad'lı dostlarınız size yanlış bilgi vermişler," diye mırıldandı. "Fakat haklısınız... Ürkütücü ama mümkün." Ajan birden gülmeye başladı.</p>

  <p class="calibre12">"Yine de kafanızı takmayın. Biz sizin masum olduğunuza inanıyoruz."</p>

  <p class="calibre12">Engin derin bir nefes aldı, Selda'nın yüzü ise renkten renge giriyordu.</p>

  <p class="calibre12">Genç avukat, "Masumiyetin nedeni sorulmaz ama bütün aleyhimde öne sürdüğünüz bu suçlamalara rağmen, neden suçsuz olduğumu düşünüyorsunuz?" diye sordu.</p>

  <p class="calibre12">"Çünkü sizi uzun zamandır gözlüyorduk. Her hareketinizi, şüpheli olan kişilerle ilişkilerinizi uzun uzun inceledik. Sonuçta da bu işlerle bir ilişkiniz olmadığına kanaat getirdik."</p>

  <p class="calibre12">"Ya Mossad'daki dostlarınızın size verdikleri haber ne olacak? Size benim adımı vermişler ya?"</p>

  <p class="calibre12">Ajan başını salladı.</p>

  <p class="calibre12">"Evet, bu konuyu epey düşündük. Doğrusunu isterseniz, ortada dolaşan adınız uzun süre başımızı ağrıttı. Sonunda bir karara vardık." Engin merakla ajana baktı.</p>

  <p class="calibre12">"Ya Mossad yanlış bir istihbarat elde etmişti ya da birileri, sizin bilginiz dışında, kasten adınızı kullanıyordu." "Kasten mi?"</p>

  <p class="calibre12">"Evet. Yani, bu işe sizi bulaştırmak istiyordu."</p>

  <p class="calibre12">"Allah Allah!... Kim olabilir? Kim beni böyle bir pisliğin içine çekmek isteyebilir?"</p>

  <p class="calibre12">Selda oturduğu yerden mırıldandı.</p>

  <p class="calibre12">"Düşünmeye gerek var mı? Ahmet Özveren tabii... "</p>

  <p class="calibre12">Ajan, "Olabilir," dedi. "Nitekim siz de öyle düşünüyorsunuz ki Şile'ye onu görmeye gittiniz. Ama sizden evvel uyanan Ahmet Özveren, sizi de taşıyıcı hostesi de ortadan kaldırmaya teşebbüs etti. Bu düşüncesini kısmen gerçekleştirdi de."</p>

  <p class="calibre12">Engin şaşkınlık içinde söylendi. "Benim de anlamadığım bu zaten. Ahmet'le eski arkadaşız, ta ortaokul yıllarından. Gerçi araya uzun yıllar girdi, o ticarete atıldı, zengin oldu. Şirketinin hukuk müşavirliğini de bana teklif etti. Bu süre içinde de hiçbir şahsi ihtilafımız, sürtüşmemiz olmadı. Bana kötülük yapması için bir neden göremiyorum." Bilmece çözülmemişti. Yine de genç adam rahatladığını hissediyordu. Hiç olmazsa artık polis ve MİT'in kendisine aranan ve suçlu biri olarak bakmadıklarını biliyordu. Karısına dönerek, "Lütfen bize çay hazırlar mısın?" dedi. Selda mutfağa geçince ajan sesini biraz kısarak, "Hostesin cesedini incelediniz mi?" diye sordu.</p>

  <p class="calibre12">Engin afalladı birden. Böyle bir sual beklemiyordu. "Hayır," diye fısıldadı. "O gücü kendimde bulamadım. Hem üzülmüş hem de şaşırmıştım. Bizim gibi sıradan insanlar için iki günde hunharca öldürülmüş iki cesetle karşılaşmak çok sinir bozucu bir durumdu. Ayrıca onu kanlar içinde görünce çok sarsıldım. Ne de olsa, bir süre yaşadığım, birlikte olduğum bir kadındı. Cesedi incelemek hiç aklıma gelmedi, elimi bile süremedim. Ben oraya gittiğimde öldüğü kesindi zaten."</p>

  <p class="calibre12">"Sizin telefonunuzu alınca Başkomiser, Adli Tabib'i de yanına alıp öyle geldi. Katiller önce köpeği susturmuşlar. Kurt köpeği başına yediği yüksek kalibre bir kurşunla anında ölmüş. Pençelerinde ya da dişlerinde boğuşma izi bulamadık. Yakın mesafeden ateş edilmiş. Tüyleri üzerinde barut izleri vardı. Ama bizi asıl düşündüren kadının gördüğü işkenceydi. Sigarayla vücudunun muhtelif yerleri yakılmış."</p>

  <p class="calibre12">Engin'in gözlerinde hostesin tırabzandan sarkan vücudu canlandı. Sırtında o da yanık izlerini görmüş ama fazla bakamamıştı.</p>

  <p class="calibre12">Ajan devam etti. "Saldırganlar oldukça gaddar davranmışlar. On yedi yanık izi saydık. Cinsel organı, meme başlan, sol kol ve sırtı, yanağı yanmıştı. Sağ baldırı ve kalçasında da daha hafif yanık izlerine rastladık. Fakat ırzına geçilmemişti." Engin yeniden midesinin bulandığını hisseder gibi oldu. Sabahki görüntüler gözünün önünden gitmiyordu. İşkence üst katta, muhtemelen yatak odasında yapılmış ve tırabzanın başında da alnından kurşunlanmış. Yatak odasından merdiven başına kadar sürüklenmiş, yerde kan izlerine rastladık."</p>

  <p class="calibre12">"Acaba ben gelmeden ne kadar önce öldürülmüş?" diye sordu Engin.</p>

  <p class="calibre12">"Ölüm saati henüz kesin tespit edilemedi, fakat katiller siz gelmeden kısa bir süre önce evi terketmiş olmalılar."</p>

  <p class="calibre12">"O iki balıkadamın, benim geleceğimden haberdar olmaları lazım. Çünkü Gamze'yi öldürdükten sonra kaçmayıp beni beklemişlerdi. Acaba niye evin içinde beklemediler?" "Şimdilik buna da cevap veremiyoruz. Sizin önce eve girmenizi, hostesin cesedini görünce paniğe kapılmanızı beklemiş olabilirler. Böylece saldırı için avantajlı duruma geçeceklerdi. Anlaşılan, deniz yoluyla gelip, botu kıyıya çektiler. O lastik bot mutlaka az-ilerideki koylardan birinde demirli bir tekneyle bağıntılı olmalı. Eve girdiler ve önce köpeği öldürdüler, sonra kızı kımıldayamaz hale getirerek yukarıya çıkardılar, soydular ve işkence yaptılar. Sonunda da vurdular. Tabii bunlar hep tahmin. İşkence yapmaları kızı konuşturmak içindi. Demek ki kızdan öğrenmek istedikleri bir şeyler vardı." "Anlıyorum," diye mırıldandı Engin.</p>

  <p class="calibre12">"Acaba kızdan ne öğrenmek istiyorlardı? Bir fikriniz var mı?" "Hiçbir fikrim yok." “İyi düşünün avukat bey!" Engin huzursuzca yerinde kıpırdadı. "Aklıma bir şey gelmiyor," diye konuştu. "Belki de kızın bana anlatmaması gereken bir şeyi söylemiş olabileceğini düşünmüşlerdir."</p>

  <p class="calibre12">Ajan, "mümkündür," diye gülümsedi. Fakat yüzünün çizgilerinde sanki güvensiz ve tedirgin bir hal oluşmuştu, ya da Engin öyle hissetti. Bu sırada Başkomiser araya girerek sordu: "Taşıma mı yoksa bulundurma mı ruhsatınız var?" Engin konunun değişmesine sevinmişti. "Bulundurma."</p>

  <p class="calibre12">"Ama siz silahınızı taşıdınız ve altı mermi yaktınız. Bunun usulsüz olduğunu herhalde biliyorsunuzdur."</p>

  <p class="calibre12">"Ne yani? Bunun için takibat mı yapacaksınız? Az kalsın beni orada öldürüyorlardı. Silahımı yanıma almasaydım ne yapabilirdim?"</p>

  <p class="calibre12">Başkomiser gülümsedi, "Yok canım, ruhsatınızı artık taşımaya çevirsek diye söyledim. Kumlar üzerinde vurduğunuz adamın kan izlerine rastladık. Atışınız pek amatöre benzemiyordu. Boş kovanlarla kan izleri arasında en az otuz metre vardı. Pek fena atış sayılmaz."</p>

  <p class="calibre12">Engin sesini çıkarmadı.</p>

  <p class="calibre12">Selda elindeki çay tepsisiyle salona giriyordu.</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_15"></div>
</body>
</html>
