<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos828297"></p>

  <p class="calibre14"><span class="calibre10"><span class="bold"><span class="calibre7">4</span></span></span></p>

  <p class="calibre11">ÖĞLE SULARI - TAKSİM</p>

  <p class="calibre12">Taksim'deki Imperial Otel'in lobisi tenhaydı.</p>

  <p class="calibre12">Engin otelden içeriye girince güneş ışığının parlaklığından gözlerini loş ortama ayarlayıncaya kadar kısmak zorunda kaldı. Telefonda MlT ajanı lobinin bir köşesinde oturarak Harry Lewis ile yapacağı görüşmeyi uzaktan izleyeceğini söylemişti. Ajanı gördü. Duvar dibindeki bir masada oturmuş tek başına kahve içiyordu. Bakışları karşılaştı. Sırtında yine o gri elbisesi vardı. Başı ile belli belirsiz bir selam verdi. Ajanı lobide görmek Engin'i rahatlatmıştı biraz. Taşıma ruhsatı olmamasına rağmen Smith- Wesson'u üzerinden eksik etmiyordu. Bugünkü buluşmanın neler getireceğini bilmiyordu henüz. İtiraf etmeli ki içinde az da olsa bir ürküntü vardı.</p>

  <p class="calibre12">Ajanın niye kendisini kullanmak istediğini anlayamıyordu bir türlü Öyle ya, teşkilât olarak çok şey biliyorlardı, İngilizle konuşması onlara ne yarar sağlayacaktı ki? Orta yerde bir masaya oturdu.</p>

  <p class="calibre12">Saatine bir göz attı. Bu sabah ajanın verdiği otel numarasını aramış Harry Lewis'den randevu almıştı. İngiliz bu telefona çok şaşırmıştı. Israrla benimle ne görüşeceksiniz, diye kendisini sıkıştırmıştı; zira bu beklemediği bir telefondu.</p>

  <p class="calibre12">Her şeye rağmen teklifi geri de çevirmemişti. Sesinin tonundan endişesi ve merakı belli olmuştu. Huylanmıştı adam.</p>

  <p class="calibre12">Engin on dakika erken gelmişti randevuya.</p>

  <p class="calibre12">İngiliz ortalarda yoktu henüz. Bakışları etrafta dolaştı Odasından aşağıya inmemiş olabilirdi ya da otele yalnız gelip gelmediğini kontrol için bir yere sinmiş kendini gözetliyor da olabilirdi.</p>

  <p class="calibre12">Az sonra lobiye inen asansörün kapısı açılınca Harry Lewis'i gördü. Adamı kızıl saçlarından tanımak çok kolaydı. Uzun boyu, alkolden kızarmış yüzü ile yabancılığı pek belliydi. Asansörün kapısı önünde durarak ürkek bakışlarla lobiyi taradı. Lobi yeterince tenhaydı. Engin ayağa kalkınca, Harry hemen onu farketti. Bir an durdukları yerde birbirlerini süzdüler. Harry ağır ağır yaklaştı.</p>

  <p class="calibre12">Engin iyi ingilizce bilirdi ama çok akıcı şekilde konuşamazdı. Önce bir sessizlik oldu. Adam kuşkuyla Engin'e bakıyordu. Mavi gözleri endişeliydi. "Benimle ne konuşmak istiyorsunuz?" diye sordu.</p>

  <p class="calibre12">Sabahın on buçuğu olmasına rağmen nefesi alkol kokuyordu. Bu saatte içkili olduğuna göre ya alkolikti ya da içkiden medet umacak kadar umutsuz.</p>

  <p class="calibre12">Engin gülümsedi. Nasıl bir giriş yapacağını bile kestiremiyordu henüz. Ajanın hiçbir önerisi olmamıştı.</p>

  <p class="calibre12">"Bunu tahmin edemiyor musunuz?" "Sizi tanımıyorum."</p>

  <p class="calibre12">"Bakın, artık birbirimize oyun oynamaktan vazgeçelim. Olaylar rayından çıktı. Dönüşü olmayan bir noktaya geldik ve siz partiyi kaybettiniz."</p>

  <p class="calibre12">Engin içinden, hiç de fena bir giriş sayılmaz, diye düşündü. Daha şimdiden Harry'nin yüzü kızarmıştı.</p>

  <p class="calibre12">"Ne demek istediğinizi hiç anlamıyorum." Adamın sesi gayet boğuk çıkmıştı.</p>

  <p class="calibre12">"Mr. Lewis bana numara yapmayı bırakın. Açık olalım."</p>

  <p class="calibre12">"Dedim ya, sizi tanımıyorum. Kimsiniz? Benden ne istiyorsunuz?"</p>

  <p class="calibre12">Engin sıkılmış gibi kaşlarını çattı.</p>

  <p class="calibre12">"Tanımıyorsanız beni niye takip ettiniz?"</p>

  <p class="calibre12">"Takip mi? Çok komik! Sizi nerede takip ettim ki?"</p>

  <p class="calibre12">"Mesela pazar günü Akmerkez'de. İnkar mı edeceksiniz?"</p>

  <p class="calibre12">Harry Lewis'in yüzü mosmor kesildi. Kekeledi.</p>

  <p class="calibre12">"Yoksa... Yoksa siz polis adına mı çalışıyorsunuz?" "Kendi adıma çalıştığımı bal gibi biliyorsunuz." Harry cevap veremedi. Elleri titremeye başlamıştı. Engin adama doğru uzanarak sesini kısıp fısıldadı. "Sizi de öldürecekler, Mr. Lewis."</p>

  <p class="calibre12">Adam daha şimdiden dağıtmış bir haldeydi. Engin ise son cümleyi bilgiç bir edayla, kendinden emin bir şekilde söylemişti, ingiliz'in mavi gözleri iri iri açıldı. Engin başarıyla oynuyordu rolünü; nitekim seçtiği kelimelerin etkisi görülmüştü. "Kim öldürecek beni?" diye sordu. "Beni öldürmek isteyenler tabii."</p>

  <p class="calibre12">Bu lafın nasıl bir etki yaratacağını henüz kestiremiyor-du. Harry hayretle genç avukata baktı. Mor dudaklarının üzerinde ter damlacıkları belirmişti. Koltuğunu çekerek Engin'e biraz yaklaştı.</p>

  <p class="calibre12">"Kızıl Cihad'ın teröristleri mi?"</p>

  <p class="calibre12">"Hayır. Onların sizinle bir zoru yok."</p>

  <p class="calibre12">"Ahmet Özveren mi? Onu mu kastediyorsunuz?"</p>

  <p class="calibre12">MİT ajanının öğrenmek istediği konuya yeni giriyorlardı. Engin'in yüzündeki tebessüm daha da genişledi. Soruya açıklık getirmeden önce anlamlı şekilde İngiliz'i süzdü. Beyni birden çalışmaya başlamıştı. Harry gibi aklına takılan kişileri birer birer sorarak şüphelendiklerini açıklayacaktı. Yoksa Ahmet'ten başkaları da mı vardı?</p>

  <p class="calibre12">"Aklınıza başka biri gelmiyor mu?" Harry'nin iyice beti benzi attı. Gerçek bir paniğe kapılmış gibiydi. Adamın sanki dünyası yıkılmıştı. Güçlükle sordu: "Yoksa Erdal Cebeci mi?"</p>

  <p class="calibre12">Erdal'ın adını duymak Engin'i pek şaşırtmamıştı. Erdal'ın da bu işe karıştığını biliyordu, fakat şimdi aklına bir soru takılmıştı. Yoksa Erdal, Ahmet'ten ayrı olarak başka dolaplar mı çeviriyordu? Onların şimdiye kadar hep birlikte olduklarını sanmıştı. Bu noktayı biraz kurcalasa iyi olurdu. Harry'nin gözlerinin derinliklerine bakarak sordu: "Sence hangisi olabilir?" İngiliz, asabi bir şekilde homurdandı. "Ne bileyim? Konunun uzmanı sizsiniz!" Şaşırtıcı bir cevaptı bu. Uzman kelimesiyle ne demek istemişti acaba? Harry'nin çok şey bildiğini o zaman kavradı. MİT ajanı bu görüşmeyi boşuna istememişti demek. Bozuntuya vermeden: "Önce Erdal Cebeci'den başlayalım," dedi. Engin, Erdal'ın Ahmet'ten ayrı olarak bir dümen çevireceğini hiç akıl etmemişti, ama yabana atılacak bir olasılık değildi bu. Erdal, kurt gibi zeki bir adamdı, şirkette az da olsa bir hissesi vardı. Ahmet'in Amerika'ya kaçacağı iddiası gerçek ise şirketi tek başına ele geçirmenin planlarını yapmış olabilirdi. Engin sertçe sordu:</p>

  <p class="calibre12">"Burada herhangi biri sizi öldürmeye kalkıştı mı?" İngiliz omuzlarını silkti.</p>

  <p class="calibre12">"Saçma bir soru! Beni kim öldürmek isteyebilir ki?" "Bir sürü kişi... Mesela Kızıl Cihad'ın adamları. Dr. Şükrü'nün nasıl öldürüldüğünü biliyorsunuz. O yeni ortaktı ve siz onlarla temastaydınız. Arap teröristler onu öldürdü. Onlara atılan kazıkta sizin de parmağınızın olabileceğini düşünebilirler. Bu mükemmel bir cinayet sebebi olamaz mı?"</p>

  <p class="calibre12">"Ama az önce onların benimle bir zoru olmadığını söylemiştiniz. Ayrıca ben I.S.C.'nin temsilcisiyim. Araplar silahları alamadıysa biz de paramızı kaybettik. Onlar gibi biz de ziyandayız. Benim suçum ne?"</p>

  <p class="calibre12">"Ya bu fikir sizin ve Simka'nın ortaklarından birinin başının altından çıktıysa?" Harry'nin yüzü yeniden sarardı. Kuşkuyla avukatı süzdü.</p>

  <p class="calibre12">"Nasıl böyle düşündüğünüzü anlayamıyorum. Neden böyle bir şeye kalkışayım ki? Benim şahsen ne menfaatim olabilir?"</p>

  <p class="calibre12">Engin sırıtarak geriye yaslandı. Bunun cevabını henüz o da bilmiyordu.</p>

  <p class="calibre12">Ama iddiasının adamı bir hayli rahatsız ettiği aşikârdı.</p>

  <p class="calibre12">"Benimle açık konuşun," dedi. Ajandan duyduğu bilgiyi satmanın tam zamanıydı. "Sizi Erdal Cebeci ile gördüm."</p>

  <p class="calibre12">"Olabilir. Nerede?"</p>

  <p class="calibre12">"Conrad Otel'de."</p>

  <p class="calibre12">Suratı gittikçe asılıyordu Harry'nin.</p>

  <p class="calibre12">"Ne var bunda?" diye homurdandı. "Mr. Cebeci ile konuşmam suç mu? Hem uzun bir zamandır beklememe rağmen Mr. Özveren'le bir türlü temas sağlayamadım. Şirketten birinin izahat vermesi gerekmez mi? Paramızı tahsil edemiyoruz. Kiminle görüşecektim?"</p>

  <p class="calibre12">Engin gülümsemeye devam etti.</p>

  <p class="calibre12">"Demek Ahmet Özveren'le görüşemediniz?"</p>

  <p class="calibre12">"Hayır. Onu bulmak mümkün olmuyor."</p>

  <p class="calibre12">"Ama metresiyle sık sık buluştunuz!"</p>

  <p class="calibre12">İngiliz daha da morardı.</p>

  <p class="calibre12">"Metresi mi? Kimi kastediyorsunuz?"</p>

  <p class="calibre12">Bu bir olasılıktı; ama kuvvetli bir olasılık. Engin kullanmaya karar verdi. Şansının şimdilik yaver gittiği söylenebilirdi.</p>

  <p class="calibre12">"Bırakın artık bu ağızlan. Öldürülen hostesi kastediyorum tabii. Sizin şirket için kuryelik eden, para taşıyan Gamze'yi." Harry önüne baktı.</p>

  <p class="calibre12">Cevap veremedi önce. Ne diyeceğini kestiremedi. Çaresizlik içinde sağına soluna bakındı. "Evet," diye kekeledi. "Onunla bir iki kere görüştüm. Mr. Özveren'le temas kurmak için. Bu kadar önemli mi?"</p>

  <p class="calibre12">"Evet, önemli. Çünkü onunla yattınız da!"</p>

  <p class="calibre12">Bu da bir tahmindi. Ama Engin, Gamze'nin gözüne kestirdiği her erkekle yattığına adı gibi emindi. Hele bir çıkan varsa. İngiliz cevap verememişti. "İnkar mı edeceksiniz?"</p>

  <p class="calibre12">"Hayır," dedi Harry neden sonra. "Çekici bir kadındı. Bunu saklamayacağım. Ama büyütülecek bir mesele olduğunu da sanmıyorum. Sıradan ve geçici bir ilişkiydi işte. Hepsi o kadar. Anlarsınız ya."</p>

  <p class="calibre12">"O kadarla kalsa mesele yok tabii. Ama siz devamlı olarak onun ağzından bilgi almaya çalıştınız."</p>

  <p class="calibre12">Harry yeniden telaşa kapılmış gibiydi. "Ne bilgisi?"</p>

  <p class="calibre12">"Mesela benim hakkımda bilgi sızdırmaya çalıştınız." "Yalan bu!" diye itiraz etti Harry. Engin sırıtarak başını salladı.</p>

  <p class="calibre12">"Gamze'nin benimle de ilişkisi olduğunu biliyordunuz. Hostes kız hayatından endişe etmeye başlayınca her şeyi bana anlattı. Öldürülmekten korkuyordu. Bu nedenle de bana konuştu." Harry dudaklarını kemirmeye başladı.</p>

  <p class="calibre12">Kendini iyice köşeye sıkıştırılmış hissediyordu. "Bir viski içebilir miyim?" diye sordu. Engin kayıtsızca omuzlarını silkti.</p>

  <p class="calibre12">Bu noktaya kadar durumu iyi idare etmişti, ingiliz ya umduğundan da saftı ya da onu korkutan önemli bir şey vardı. Gamze'nin itirafı konusu Harry'i fena sarsmıştı.</p>

  <p class="calibre12">Harry, garsonun getirdiği viskiyi bir dikişte yuvarladı. Engin sırıtmakla yetiniyor, Harry'nin konuşmasını bekliyordu. Nihayet İngiliz, "Size ne anlattı?" diye sordu.</p>

  <p class="calibre12">Engin, genelde İngilizler'in soğukkanlı oldukları, yüzlerindeki ifadeden, davranışlarından ve mimiklerinden anlam çıkarmanın zorluğu hakkındaki yaygın kanaati hatırladı. Bu anlamda Harry hiç de tipik bir İngiliz'e benzemiyordu doğrusu. Morarmış yüzü, titreyen dudakları ve paniğe kapılmış haliyle suçluluğunu mükemmelen kabullenmiş bir görünüm sergiliyordu. Engin'in gülümsemesi iyice yüzüne yayıldı. "Bunu sizden duymak isterim," dedi. Çok şey bilen adam rolünü başarıyla oynuyordu. MİT ajanının aralarında geçen konuşmaları duymasını çok isterdi. Çaktırmadan ajana baktı. Harry Lewis'in sırtı dönük olduğundan ajanı göremiyordu. Kısa bir an gözleri buluştu. Ajanın keyfi yerindeydi. Harry'i sıkıştırdığını anlamış olmalıya,, hatta genç avukata destek vermek istercesine kahve fincanını masanın üzerine koyarken tek gözünü kırpmıştı.</p>

  <p class="calibre12">Her şeye rağmen Engin, ingiliz'in henüz konuşmaya tam hazır olmadığını anlıyor ve tedirginliği artıyordu. Harry ürkek ve kararsızdı. İşkilli bir şekilde koltuğunda huzursuz ve şaşkın kıpırdıyordu. Üstüne biraz daha varırsa ya tamamen çözülecek ya da işler sarpa saracak ve belki de adam hiçbir şey bilmediğini anlayacaktı. Her an bir gaf yapması ve bir pot kırması mümkündü Engin'in. Adamı bastırması, fazla düşünmesini engellemesi lazımdı. "Bakın," dedi genç avukat. "Size önemli bir konuyu daha hatırlatmak isterim. Konuşmanız, tüm bildiklerinizi bana anlatmanız sizin yararınıza olacaktır. Bilmediğiniz önemli bir nokta daha var."</p>

  <p class="calibre12">Engin aslında hiçbir konunun üzerine derinliğine ine-miyordu. Zira kendisi de bilgi sahibi değildi. Pratik zekâsıyla sıkıştıkça, usta manevralarla konudan konuya atlayarak Harry'i sersemletmeye çalışıyordu.</p>

  <p class="calibre12">"Nedir o ? " diye sordu ingiliz.</p>

  <p class="calibre12">"Polis, hostesin ölümünden sizi sorumlu tutuyor."</p>

  <p class="calibre12">Böyle bir palavrayı sıkmakla iyi yapıp yapmadığından emin değildi. Üstelik arkasını nasıl getireceğini de henüz düşünmemişti. Fakat palavranın etkisi çabuk görüldü. Harry neredeyse oturduğu koltuktan fırlayacaktı.</p>

  <p class="calibre12">"Fakat bu doğru değil. Onu ben öldürmedim. Hayır..." Engin yeniden sırıtmayı başardı.</p>

  <p class="calibre12">"Poliste esaslı dostlarım var. Onlarla görüştüm. Hostesle ilişkinizi tespit etmişler. Hakkınızda güçlü bir delil varmış ellerinde. Bana bu delilin ne olduğunu söylemediler." Harry bağırarak redde çalıştı. Sesi öyle yüksek çıkmıştı ki, etrafta oturan birkaç kişi dönüp onlara baktı.</p>

  <p class="calibre12">"Yalan bu! Onu ben öldürmedim. Üstelik Gamze'yi kimin öldürdüğünü siz de biliyorsunuz.</p>

  <p class="calibre12">Niye Ahmet Özveren'i tutuklamıyorlar da benden şüpheleniyorlar?"</p>

  <p class="calibre12">İngiliz yine açık vermişti.</p>

  <p class="calibre12">Engin anlamamış gibi davrandı.</p>

  <p class="calibre12">"Cinayeti Ahmet'in işlediğini nereden biliyorsunuz?"</p>

  <p class="calibre12">Harry boş gözlerle avukata baktı.</p>

  <p class="calibre12">"Şey... " diye mırıldandı. "Herhalde odur. Başka kim olacak? Onu kim öldürmek isteyebilir ki? Üstelik bu cinayet Mr. Özveren'in evinde işlenmiş." "Çok ilginç!"</p>

  <p class="calibre12">Harry hırsla homurdandı. "İlginç olan nedir?"</p>

  <p class="calibre12">Engin gözlerinde parıldayan zafer kazanmış bir tavırla sordu:</p>

  <p class="calibre12">"O evin Ahmet'e ait olduğunu nereden öğrendiniz? Polis cinayeti de cinayet yerini de henüz gizli tutuyor. Cevap verin bana."</p>

  <p class="calibre12">"Şey... " diye kekeledi Harry tekrar. Ama cümlenin sonunu getiremedi.</p>

  <p class="calibre12">"Öyleyse ben söyleyeyim. Bunu Erdal Cebeci'den öğrendiniz. İtiraf edin, öyle değil mi?"</p>

  <p class="calibre12">Harry önüne baktı.</p>

  <p class="calibre12">Tüm benliğini korku kaplamıştı. Artık avukatın her şeyi bildiğine inanıyordu. Anlayamadığı tek nokta, kendisinden ne istediğiydi. Boş viski bardağını masanın üzerine bıraktı zorlanarak. Ellerinin titremesine bir türlü engel olamıyordu. Daha fazla alkole ihtiyacı vardı ama bu adamın yanında içmek istemiyordu. Alkolün beynini sulandırdığını, hızlı muhakeme yetkisini yavaşlattığını biliyordu. Kısa bir değerlendirme yaptı. Tehlikeli bir oyuna kalkmış ve kaybetmişti. Bundan böyle hiç şansı olamayacaktı. Zor da olsa bu gerçeği kabul etmeliydi. En büyük hatası Erdal Cebeci'ye inanmasıydı. Polisin kesin olarak ne bildiğini tahmin edemiyordu ama kısa bir süre sonra tutuklamalar kaçınılmaz olacaktı. Avukatın söyledikleri doğruysa, polis onu da cinayet suçundan tevkif edebilirdi. Oysa cinayetle hiç ilgisi yoktu, fakat Erdal Cebeci yakalanırsa kendi sonu da gelmiş sayılırdı. Yenilgiyi kabul etmek zorundaydı. Erdal'a inanmakla büyük hata etmişti, içinden isyan etmek geldi, aynı şeyi tekrarladı: "Hostesi ben öldürmedim." Engin hemen cevap vermedi.</p>

  <p class="calibre12">Adamın korku dolu gözlerinin içine baktı. Sonra yumuşacık bir sesle: "Öldürmediğinizi biliyorum," dedi. "Ama siz polisin..."</p>

  <p class="calibre12">"Evet, onlar sizi katil sanıyor. Cinayeti sizin işlediğinizi düşünüyorlar ve ellerinde sizin aleyhinize kullanabilecekleri bir delil var."</p>

  <p class="calibre12">Harry ağlar gibi, "Nedir o delil?" diye sordu.</p>

  <p class="calibre12">"Dedim ya, bilmiyorum. Bana söylemediler."</p>

  <p class="calibre12">"Siz avukatsınız. Öğrenebilirsiniz. Poliste dostum var, diyorsunuz."</p>

  <p class="calibre12">Engin umursamazca omuzlarını silkti.</p>

  <p class="calibre12">"Belki cinayet mahallinde size ait bir şey buldular."</p>

  <p class="calibre12">"Ama bu imkânsız. Ben oraya hiç gitmedim ki."</p>

  <p class="calibre12">"Belki birisi cinayeti sizin üzerinize yıkmak için bir eşya filan bırakmıştır."</p>

  <p class="calibre12">"Nasıl bir şey?"</p>

  <p class="calibre12">Engin planını yürütüyordu.</p>

  <p class="calibre12">"Ne bileyim? Mesela bir hediye olabilir. Gamze'ye hiç küpe, bilezik, kolye veya sigara tabakası gibi şeyler hediye ettiniz mi?"</p>

  <p class="calibre12">"Hayır. Ona hiç öyle şeyler almadım. Hep çiçek ve şampanya götürürdüm." "İyi düşünün."</p>

  <p class="calibre12">İngiliz dehşetle sarsıldı birden.</p>

  <p class="calibre12">"Evet," diye mırıldandı. "Sigara tabakası!... Gamze'nin bizim şirketin monogramını taşıyan bir sigara tabakası vardı. Siz şimdi söyleyince uyandım. Tabakayı görmüştüm. O olabilir. Kimin verdiğini bilmiyorum, hatta ben de sormuştum bir kere, araya laf sıkıştırıp geçiştirmişti sorumu." Zokayı yutmuştu Harry Lewis.</p>

  <p class="calibre12">“İşte, gördünüz mü? Polis mutlak olay yerinde tabakayı bulmuştur. O yüzden de sizden şüpheleniyordur"</p>

  <p class="calibre12">Harry birden irkildi.</p>

  <p class="calibre12">"Ama tabakanın bulunması o cinayeti benim işlediğimi göstermez ki. Başka biri de vermiş olabilir. Bu yüzden beni tutuklayamazlar. Ortada cinayet aleti yok. Ben kızın ne ile, nasıl öldürüldüğünü bile bilmiyorum. Sonra cinayet günü gerekirse otelde olduğumu da ispat edebilirim."</p>

  <p class="calibre12">Engin tam bir avukat edasıyla:</p>

  <p class="calibre12">"Haklı olabilirsiniz," diye söylendi. "Fakat polis sizi çok uğraştırır. Gerçek katil ortaya çıkıncaya kadar hapishanelerde çürürsünüz." Harry buram buram terliyordu.</p>

  <p class="calibre12">"Onu Ahmet Özveren'in adamları öldürdü," diye mırıldandı.</p>

  <p class="calibre12">"Erdal Cebeci'den mi öğrendiniz?"</p>

  <p class="calibre12">"Evet."</p>

  <p class="calibre12">"Erdal böyle bir sırrı niye size açıkladı?"</p>

  <p class="calibre12">Harry gittikçe bunalıyordu. Titreyen parmaklarını avukattan gizlemek için ellerini kenetledi.</p>

  <p class="calibre12">Alkollü nefesini derin derin soluyarak dışarıya verdi.</p>

  <p class="calibre12">"Onunla bir anlaşma yaptık," dedi.</p>

  <p class="calibre12">Laf ağzından adeta fısıltı halinde çıkmıştı.</p>

  <p class="calibre12">Gerçeklerin ortaya çıkmak üzere olduğunu sezinledi genç avukat. Az sonra Harry'nin itirafı ile bilmece çözülecekti. "Ne tür bir anlaşma?"</p>

  <p class="calibre12">"Ticari... Tamamen ticari bir anlaşma. Yeni bir organizasyon." "Anlatın. Sizi dinliyorum."</p>

  <p class="calibre12">Harry boş gözlerle karşısındaki adama baktı. Tam bir çöküntü halindeydi. "Artık hiçbir anlamı kalmadı. Bu bir kumardı ve ben yanlış ata oynadım." İçini çekti, sonra "Beni niye konuşturuyorsunuz, anlamıyorum. Siz zaten her şeyi biliyorsunuz. Hem de en başından beri. Erdal'ın sizi hafife alması büyük bir yanılgıymış. Beni de o oyuna getirdi. Herkese kazık atmaya çalıştı. Namussuzun teki o. Simka'yı tek başına ve beş kuruş para ödemeden ele geçirmek sevdasındaydı. Ahmet Özveren'in de Amerika'ya kaçacağını biliyorsunuz elbet. Artık Türkiye'de kalamaz. Cebeci onun hisselerini yok pahasına ele geçirmeyi düşündü. Niyeti buydu."</p>

  <p class="calibre12">"Evet, bunu biliyorum. Size ne teklif etti?" "İngiltere'deki M.V.C. şirketine geçmemi." "Ne iş yapar bu şirket?"</p>

  <p class="calibre12">"Bizim I.S.C. gibi silah üretir. Zaten onlardan uzun süredir transfer teklifi alıyordum. Bunca yıldır çalıştığım I.S.C. son zamanlarda dış piyasalardaki ticari itibarını yavaş yavaş kaybediyordu, ilerleyen teknolojiye ayak uyduramıyorduk. Dış piyasadaki satış payımız gittikçe azalıyordu. Böyle bir transfer benim için de iyi olacaktı. Altı ay kadar önce Erdal Cebeci Londra'ya özel bir ziyaret yaptı. Beni aradı ve bir teklifte bulundu. Tüm olacakları bana evvelden bildirdi. Ahmet Özveren'in ülkesini terkederek Amerika'ya yerleşeceğini, Simka'nın yönetiminde büyük değişiklikler olacağını ve şirketin yönetimini bundan böyle kendisinin ele alacağım söyledi. I.S.C.'den memnun olmadığını başka bir silah taciri aradığını fakat bunun şimdilik aramızda kalmasını istedi." "Ona inandınız mı?"</p>

  <p class="calibre12">"Doğrusu önce kuşkuyla karşıladım. Fakat bana yaptığı teklif parasal olarak çok cazipti. Ben de o sıralar şirketten ayrılmayı planlıyordum. Ona bu projeden bahsettim. Çok memnun oldu. Biraz daha beklememi, yeni şirketi oyalamamı istedi. Kabul ettim. Ve gelişen olaylar Erdal Cebeci'yi doğruladı." "Nasıl yani?"</p>

  <p class="calibre12">"Ahmet Özveren hisselerini öldürülen Doktor'a devretti."</p>

  <p class="calibre12">"Peki, Erdal bu hisselerin kendisine devredileceğini beklemiyor muydu?"</p>

  <p class="calibre12">"Evet."</p>

  <p class="calibre12">Harry ilk defa boğuk bir şekilde gülümsedi.</p>

  <p class="calibre12">"Doktor paravandı. Onu bizzat Erdal Cebeci bulmuştu. Bildiğinizi sanırım, aslında Cebeci ile Özveren birbirlerini hiç sevmezler, ama çok iyi anlaşan iki ortak gibi davranırlar. Erdal, Ahmet'i huylandırmak istemiyordu. Doktor, Ahmet'ten aldığı hisseleri Cebeci'ye devredecekti. Tabii belli bir oranda, az bir kârla." "Doktor ölmeden önce bu devri yaptı mı?"</p>

  <p class="calibre12">"Bilmiyorum. Erdal bu işi Ahmet Amerika'ya gittikten sonra yapmayı planlıyordu. Fakat Simka'nın bütün hesaplarını ve mali işlerini o yönetir. Bir yolunu bulmuştur sanırım." Bilmece çözülmüştü.</p>

  <p class="calibre12">Engin derin bir nefes aldı. Şimdi en önemli konuya kendisinden ne istediklerini öğrenmeye gelmişti sıra.</p>

  <p class="calibre12">"Söyleyin bakalım; beni niye takip ediyorsunuz?" diye sordu. ingiliz omuzlarını kaldırdı.</p>

  <p class="calibre12">"Her şeyi açık açık konuşalım diyen sizsiniz. Bu sorunun bir anlamı kaldı mı artık? Engin bir şey anlamamıştı. Merakla İngiliz'e baktı.</p>

  <p class="calibre12">Harry, "Hadi artık, bu oyuna bir son verin. Ben kartlarımı açtım. Anlamsız sorular sorarak birbirimizin vaktini almayalım. Bu andan sonra önemli olan sizin nasıl bir tutum takınacağınız. Çok akıllı olduğunuzu kabul etmeliyim. Bugüne kadar hiç açık vermediniz. Hatta diyebilirim ki, oynanan oyunların perde arkası yöneticisi ve galibi sizsiniz. Bazı durumları nasıl ayarladığınızı hâlâ anlamış değilim ama deminden beri beni sıkıştırdınız. Ağzımı arayıp durdunuz. Mesleğinizin verdiği avantajları da iyi kullandınız, konuyu deşmeyi, sorgulama yapmayı becerdiniz. Artık esasa gelin. Şu dilinizin altındaki baklayı çıkarın. Bakın ben size dürüst davrandım, bildiğim herşeyi söyledim.</p>

  <p class="calibre12">Şimdi sıra sizde. Hadi durmayın, sorun. Asıl sormak istediğinizi sorun."</p>

  <p class="calibre12">Engin şaşkınlığını belli etmemek için olağanüstü gayret sarfetti. Bu şaşkınlığı gizlemenin tek yolu anlamsız bir şekilde gülümsemekti. O da öyle yaptı.</p>

  <p class="calibre12">Harry ne demek istemişti acaba? Oyunun perde arkası galibi ne anlama geliyordu? Nihayet, "Siz önce sorumu cevaplayın. Beni niye takip ediyordunuz?" diye sualini yineledi. Aklına da başka bir şey gelmiyordu zaten.</p>

  <p class="calibre12">Harry Lewis ellerini iki yana açtı, çaresizmiş gibi: "Karınız yüzünden," diye mırıldandı. Engin'in aklına gelebilecek en son ihtimaldi bu!...</p>

  <p class="calibre12">Harry'i kuşkulandırmamak için gülümsemesi bile hayretini gizlemeye yetmeyecekti artık. Olaylar ile Selda arasında bir bağ kurması mümkün değildi. "Karım mı?" diye kekeledi.</p>

  <p class="calibre12">"Öyle değil mi ya? Eski eşiniz Dr. Şükrü'nün karısıydı. Ve bu gerçeği uzun zaman ne Ahmet Özveren ne de Erdal Cebeci öğrenemediler. Büyük bir aksilikti bu. Milyonda bir rastlanacak büyük bir terslik. Ama oldu işte! Erdal, Ahmet'in hisselerini ele geçirebilmek için paravan olarak Doktor'u ortaya sürerken bu gerçeği bilmiyordu." Kendini toparlamaya çalışan Engin sordu:</p>

  <p class="calibre12">"Eski bir evlilik ilişkisi neyi değiştirir? Karım onları neden rahatsız etsin ki?" İngiliz sinsi sinsi sırıttı.</p>

  <p class="calibre12">"Onları rahatsız eden karınız olmadı avukat bey." "Ya kim?" "Bizzat siz."</p>

  <p class="calibre12">Engin bozuntuya vermedi. Fakat aklı iyice karışmıştı.</p>

  <p class="calibre12">"Ben o şirketin sadece avukatıyım. Benden rahatsız olmaları için neden yok." Harry'nin gözleri cin gibi parıldamaya başlamıştı şimdi.</p>

  <p class="calibre12">"Lütfen avukat bey, artık gerçekleri konuşma zamanı. Hani açık konuşacaktık? Az önce bana Doktor'un Ahmet Özveren'den aldığı hisseleri Erdal Cebeci'ye devredip devretmediğini sormuştunuz. Çok akıllıca bir sualdi. Ağzımı arıyordunuz. Hem de ustaca. Oysa siz durumu zaten biliyordunuz. Doktor'un ani ölümünün gerçek bir aksilik olduğunu biliyorum. Kızıl Cihad'ın böyle bir eyleme geçeceği he-saplanmamıştı. Söylediğim gibi Erdal'ın niyeti bu devir işini Ahmet Amerika'ya gittikten sonra ortaya çıkarmaktı. Fakat olaylar onun istediği gibi gelişmedi ve bu sizin ekmeğinize yağ sürdü." Engin gayriihtiyari sordu. "Yani?"</p>

  <p class="calibre12">"Demek istediğim şu: Doktor öldürüldüğünde hisseleri henüz Cebeci'ye devretmemişti. Onun ölümüyle karınız bir anda Simka'nın en büyük hissedarı oluyor ve şirketin yönetimini hukuken ele geçiriyordu. Çünkü hisseler miras yoluyla karınıza kalıyor. Şimdi anlıyor musunuz her şeyi? Sizi neden öldürmek istediklerini?" Engin donakalmıştı. Harry devam etti:</p>

  <p class="calibre12">"Erdal Cebeci çocuğunuz nedeniyle eski eşinizle sık sık buluştuğunuzu ve şirket yönetimini ele geçirmeye çalıştığınızı düşündü. Planları ve kendi geleceği için sizin ortadan kalkmanız şarttı. Önce Ahmet Özveren vasıtasıyla sizi ortadan kaldırmaya çalıştı. Çünkü hostes Gamze de Ahmet ile ilgili pek çok sırra sahipti ve Ahmet onun konuşmasından çok korkuyordu. Üstüne üstlük Gamze de size âşık olmuştu ya da Ahmet öyle sanıyordu. Kızı sizin peşinize takmasının sebebi dönen dolaplar hakkında ne kadar bilgi sahibi olduğunuzu öğrenmekti. Ama planlar tutmadı ve işler daha beter oldu. İkinizin de yaşaması onların menfaatlerine ters düşüyordu. Artık hayatta kalamazdınız. Ama Ahmet'in adamları sizi öldürmeyi başaramadılar."</p>

  <p class="calibre12">İngiliz derin bir soluk aldı. Sonra Engin'in gözlerinin içine bakarak ve tane tane: "Ama her ikisinin de atladığı bir nokta vardı," dedi. "Sizin bu kadar zeki ve güçlü olduğunuzu hesaba katmamışlardı. Şimdi daha iyi anlıyorum. Bu mücadeleyi bizler kaybettik. Zafer sizin oldu."</p>

  <p class="calibre12">Engin'in neredeyse kalbi duracaktı. Duyduklarına inanmakta zorluk çekiyordu. Yaradılış olarak dürüst ve ahlaklı bir kişiydi; insanların böyle dolambaçlı ve kirli işler çevirmelerini aklı almıyor ve bir türlü kabullenemiyordu.</p>

  <p class="calibre12">Kendine kızmaya başladı. Meğerse kokuşmuş, tam pislik yuvası haline gelmiş bir şirkette görev yaptığını acı acı anladı. Hepsine nefret duydu ve lanet etti içinden. Birkaç saniye düşünceli ve hareketsiz kaldı. İngiliz'den öğrendiklerini içine sindirmeye çalıştı. Neden sonra İngiliz'in sırıtarak yüzüne baktığını farketti. Adam sanki o şaşkın halinden sıyrılmış ve endişelerini üzerinden atmıştı. Gözleri parıldıyordu. Konuşmaya başladığında ağzından çıkan kelimeler özellikle seçilmiş gibiydi.</p>

  <p class="calibre12">"Benim açımdan sirkati kimin temsil ettiği hiç önemli değil avukat bey. Aslolan işin yürümesidir. Karşılıklı menfaatlerimizde anlaşabilirsek, ben sizinle de çalışabilirim." Engin dehşetle adama bakakaldı...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_28"></div>
</body>
</html>
