<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos160747"></p>

  <p class="calibre14"><span class="calibre10"><span class="bold"><span class="calibre7">7</span></span></span></p>

  <p class="calibre11">AYNI GÜN - ETİLER</p>

  <p class="calibre12">Engin Mert yorgunluktan gözlerini kırpıştırdı. Sorgulama sinirlerini yay gibi germiş, hırs küpüne dönmüştü. Elini spor gömleğinin üst cebine attı, bir sigara daha yakmak istedi ve son sigarasını tellendirip boş paketi buruşturarak izmarit dolu tablanın içine bıraktı.</p>

  <p class="calibre12">Dört saatten beri salonun bir köşesinde sorgulaması sürüyordu. Geçirdiği saatler hayatını cehennem azabına çevirmişti ve sorgulama tam anlamıyla kabusa dönüşmüştü Gri elbiseli MİT ajanı sorgulamayı tek başına sürdürüyordu. Emniyete mensup Başkomiser ile diğer MlT ajanı, iki saat evvel kendine gelen Selda'yı sorgulamak için yatak odasına geçmişlerdi. Sorgulama süresince de Engin'in ne karısıyla ne de oğluyla görüşmesine izin vermişlerdi.</p>

  <p class="calibre12">Ağzı içtiği sigaralardan zehir gibiydi. Zihni berraklığını kaybetmiş, düşüncelerini bir düzene sokamaz hale gelmişti. Sonunda dayanamadı, "Boşuna konuşuyoruz," diye söylendi. "Sizi ikna etmekliğim olanaksız."</p>

  <p class="calibre12">Karşısındaki iskemleye ata biner gibi oturan ajan başını salladı. "Haklısınız, verdiğiniz cevaplar kesinlikle inandırıcı değil."</p>

  <p class="calibre12">"Hiçbir şey inanılır gibi değil zaten. Kendimi hiç bitmeyecek bir rüyada gibi hissediyorum. Korkunç bir karabasan sanki."</p>

  <p class="calibre12">Ajan uzun zamandan sonra yeniden gülümsedi. Engin, bunca saat sonra adamın hâlâ gülümseyebilme-sine şaşıyordu. Korkunç bir irade ve tahammül gücü isterdi. Bunu nasıl becerdiğini anlayamıyordu, adamın sinirleri sanki çeliktendi. Yorulmak nedir bilmiyordu.</p>

  <p class="calibre12">"Sıkıldım artık bu sorgulamadan," diye homurdandı Engin. "Ne yapacaksanız yapın artık." "Ne yapmamı istersiniz?"</p>

  <p class="calibre12">Engin sigarasının dumanını üflerken ajanın sırıtan yüzüne baktı. Ne saçma bir soruydu bu. "Alay mı ediyorsunuz?" dedi.</p>

  <p class="calibre12">"Yoo, gayet ciddiyim. Siz benim yerimde olsaydınız ne yapardınız? Masumiyetine inanmadığınız bir adamı serbest bırakır mıydınız Engin Bey?"</p>

  <p class="calibre12">Ajanın hâlâ dalga geçip geçmediğini anlayamamıştı. "Ben avukatım, kanun adamı olarak aleyhine delil bulamadığım kimseyi gözaltında tutamazdım." Ajan bir kahkaha attı. "Niye telaşlanıyorsunuz? Henüz gözaltında değilsiniz, bu yaptığımız sıradan bir sorgulama." "Ama cinayetle ilgili aleyhimde bir delil bulamayacağınızı siz de biliyorsunuz." "Buna emin olamam. Parmak izleri toplandı, resimler çekildi, tabancada size ait bazı izler çıkacağını sanıyorum." Engin ters ters söylendi.</p>

  <p class="calibre12">"Polise cinayet olayını ben ihbar ettim; cinayeti ben işlemiş olsaydım, hiç suç delilini ortada bırakır mıydım? Ne komik bir düşünce bu."</p>

  <p class="calibre12">Ajan bir kahkaha attı.</p>

  <p class="calibre12">"Yavaş yavaş kendinizi toparlıyorsunuz nihayet. Biraz geç olmadı mı? Daha erken uyanmanızı beklerdim."</p>

  <p class="calibre12">Engin, acaba şimdi ne demek istiyor, diye ajanı süzdü. "Yani?"</p>

  <p class="calibre12">"Yanisi şu. Doktoru sizin öldürmediğinizi zaten işin başından beri biliyorduk."</p>

  <p class="calibre12">Engin bön bön bakakaldı. Kekeleyerek:</p>

  <p class="calibre12">"Öyleyse bunca saattir süren bu azap niye?" diye sordu.</p>

  <p class="calibre12">Ajan ata biner gibi oturduğu sandalyeden kalktı, belini oğuşturdu.</p>

  <p class="calibre12">"Bana hâlâ açıklamadığınız hususlar var düşüncesindeyim."</p>

  <p class="calibre12">Genç avukat tedirgin ve şaşkın sordu. "Hangi hususlar?"</p>

  <p class="calibre12">"Mesela, şirketteki hisse devrinden haberdar olmamanız gibi."</p>

  <p class="calibre12">Engin omuzlarını silkti.</p>

  <p class="calibre12">"Şirket avukatı olarak bunu<sup class="calibre15"><small class="calibre16"><span class="calibre17">A</span></small></sup>bilmem şart değil. Bu hissedarlar arasındaki bir hukuki tasarruf. Gizli de tutabilirler. Anonim şirketin özelliğidir bu. Belki Ahmet Özveren bu satışı benden gizlemiş de olabilir."</p>

  <p class="calibre12">"Ama siz onun yakın arkadaşısınız. Kendiniz söylediniz."</p>

  <p class="calibre12">"Tahmin ettiğiniz kadar yakın bir ilişki yok aramızda." Ajan tam ağzını açarken salonun kapısında Selda ve Okan göründüler.</p>

  <p class="calibre12">Genç kadının suratı geçirdiği şoktan sapsarıydı. Ayakta zor durduğu belli oluyordu. Engin'i görünce yanına koşmak istedi, fakat bütün vücudu titriyordu. Her şeyi unutarak eski bocasına sarıldı. Başkomiser ile öteki MlT ajanı da içeriye girmişlerdi.</p>

  <p class="calibre12">"Olanlara inanamıyorum Engin, nedir başımıza gelen bu felaket?" diye inledi.</p>

  <p class="calibre12">Engin kollan arasındaki kadını teselli etmeye çalıştı onu sıkı sıkı kavrayarak:</p>

  <p class="calibre12">"Metin ol Selda. Hepsi geçecek. Her şey gün ışığına çıkacak. Moralini bozmamaya çalış, endişelenmene de gerek yok. Her zaman senin yanındayım."</p>

  <p class="calibre12">Okan da babasına yaklaşmış, beline sarılmıştı. Salonun ortasında şaşkın ve perişan bir aile tablosu oluşturuyorlardı. Selda sıkı sıkıya sarıldığı Engin'i bırakmadan sordu. "Polisler, Şükrü'nün yasa dışı işlere bulaştığını iddia ediyorlar. Bu mümkün mü sence?" Genç kadın aksini söylemesi için adeta eski kocasından medet umuyordu. "Korkarım öyle Selda."</p>

  <p class="calibre12">"Şükrü'yü öldüren, bana saldıran kadın da kaçmış, haberin var mı?"</p>

  <p class="calibre12">"Biliyorum. Biz tam olayın üstüne geldik. Biraz daha geç kalsaydık, seni de öldürebilirdi.</p>

  <p class="calibre12">Onunla boğuştum ama elimden kaçmayı becerdi."</p>

  <p class="calibre12">"Hiçbir anlam veremiyorum. Şükrü niye böyle bir olaya karışsın ki? Parası, pulu, serveti olan biriydi."</p>

  <p class="calibre12">Engin onu yavaş yavaş okşamaya devam ederken, "Kocanın yarım kan Arap asıllı olduğunu biliyor muydun?" diye sordu.</p>

  <p class="calibre12">Selda şaşırarak başını Engin'in göğsünden kaldırıp yüzüne baktı.</p>

  <p class="calibre12">"Yoo... Bunu da nereden çıkardın?"</p>

  <p class="calibre12">"Öyleymiş. Anne tarafından. Polislerden öğrendim."</p>

  <p class="calibre12">Engin, zaten bitkin haldeki kadıncağızı daha fazla şaşırtıp heyecanlandırmamak için özellikle MİT yerine polis demeyi tercih etmişti. Selda'yı daha fazla ürkütmek istemiyordu. "Şimdi ne olacak?"</p>

  <p class="calibre12">Bu sorunun cevabını onları dinleyen gri elbiseli ajan verdi.</p>

  <p class="calibre12">“İkinci bir saldırıya uğrama ihtimaliniz var. İlkinde hedefsiz değildiniz ama üçünüz de katili gördünüz. Artık tehlikedesiniz."</p>

  <p class="calibre12">Selda baygın yattığı için gri elbiseli ajanı ilk kez görüyordu. Ondan hoşlanmamıştı. Engin ise ajanın ne demek istediğini gayet iyi anlamıştı. Ona dönerek: "Ben de serbest miyim?" diye sordu.</p>

  <p class="calibre12">Selda ajanın cevabını beklemeden, "Sen niye serbest olmayacaksın ki?" diye hayretle onun yüzüne baktı. Neler olduğunu anlayamıyordu. "Uzun hikâye, sonra anlatırım," diye geçiştirdi Engin.</p>

  <p class="calibre12">"Evet, şimdilik serbestsiniz^ dedi ajan. "Bu gece pek bir şey olacağını sanmam ama geceyi başka bir yerde geçirseniz iyi olur. Ayrıca sizin yanınıza görevliler vereceğiz. Bu korunmanız için şart."</p>

  <p class="calibre12">Selda şaşkınlığını üzerinden atamamıştı. "Yani şimdi kendi evimde kalamayacak mıyım, tehlikede miyim?" diye sordu.</p>

  <p class="calibre12">"Selda, lütfen anlamaya çalış, bak memur beyler senin de Okan'ın da hayatının tehlikede olduğunu anlatmaya çalışıyorlar. Burada kalmanız tehlikeliymiş."</p>

  <p class="calibre12">Selda kekeleyerek, "Şükrü'nün naaşı ne olacak?" dedi.</p>

  <p class="calibre12">Başkomiser lafa karıştı. "Cesedi çoktan morga kaldırdık bile."</p>

  <p class="calibre12">Selda, Başkomiseri duymamış gibi Engin'e sordu:</p>

  <p class="calibre12">"Peki cenaze işleri, defin muamelesi, gelen gidenler onlarla kim meşgul olacak? Benim buradan ayrılmam doğru mu?" "Hiçbir yakınınız yok mu?" diye sordu Başkomiser.</p>

  <p class="calibre12">"Hayır, yok."</p>

  <p class="calibre12">"Doktorun yakını da yok mu? Size ailesinden bahsetmez miydi?" Selda geçirdiği evliliğin garipliğini onlara anlatamazdı. "Bildiğim kadarıyla yok. Bu konuda pek konuşmazdı."</p>

  <p class="calibre12">Ajan, "Bir çaresine bakılır, şimdi önemli olan sizi emniyetli bir yere yerleştirmek," diye mırıldandı.</p>

  <p class="calibre12">Engin karısının gözlerinin içine baktı. Sonra çekinerek, "Benim evime gidebilir miyiz?" dedi.</p>

  <p class="calibre12">Selda'nın gözleri ışıldadı.</p>

  <p class="calibre12">Bundan daha cazip bir teklif düşünemezdi.</p>

  <p class="calibre12">Leyla Ahmadi, Gümüşsuyu'ndaki dairenin yarı aralık penceresinden dışarıya bakıyordu. Başını cama dayamış, durgun ve sessizdi. Odadaki iki arkadaşı dalgın duran kızı süzüyorlardı.</p>

  <p class="calibre12">Halil Zeyd, kızın düzgün vücudundan gözlerini alamıyor, bakışları sık sık kısa eteğinin altından gözüken bacaklarına takılıyordu. Yusuf Maksudi ise düşünceli bir şekilde tespihini çekiyordu.</p>

  <p class="calibre12">Kız kendi kendine mırıldandı.</p>

  <p class="calibre12">"Görevi yerine getirdim ama bir çuval inciri de bok ettim."</p>

  <p class="calibre12">"Takma kafana," dedi ak saçlı Yusuf Maksudi. "Sen kendini ispat etmiş bir militansın. Yedi cihanda namın dolaşıyor. Üzme tatlı canını. Herkesin de başına gelebilir. Gerekirse seni gören o insanları da temizleriz." Çöl Akrebi dalgın dalgın söylendi. "Artık çok geç. İşler iyice berbat oldu. Tabancayı, masaj çantasını orada bıraktım. Merdivende boğuştuğum adamla kızgınlıktan kendimi tutamayarak, Arapça konuşup küfrettim. Adam Arap olduğumu anlamış ve polise o yolda bilgi vermiştir. Siyasi polis ve Türk istihbaratı kimliğimi saptayabilir. Parmak izlerimi Interpol kayıtlarından çıkarabilirler. Nasıl oldu anlayamıyorum, basiretim bağlandı işte. Bir an paniğe kapılıp kaçtım. Lanet olası tabancanın da tutukluk yapacağı tuttu. Oysa onların hepsini oracıkta temizlemem gerekirdi." Yusuf Maksudi kızı teskin etmeye çalıştı. "Endişelenme, korkulacak bir şey yok. Nasıl olsa ana hedefi temizledin. Seni burada pek tanımazlar. Interpol'den parmak izi tespiti zaman alır." "Unutma Yusuf, bilgisayar çağında yaşıyoruz. Masajcı kızın kim olduğunu çoktan öğrenmişlerdir bile."</p>

  <p class="calibre12">"Boş ver. Ünlü Çöl Akrebinin istanbul'da olduğuna ihtimal vermezler. Sen yüreğini ferah tut."</p>

  <p class="calibre12">Kız, camın kenarından ayrılarak kendini koltuklardan birinin üstüne bıraktı. Durumu ve başarısızlığını bir türlü kabul edemeyen bir hali vardı.</p>

  <p class="calibre12">"Bu olaydan sonra istanbul'da fazla oyalanamayız artık. Zamanımız kalmadı. Bir an önce Ahmet Özveren'i de öldürüp burayı terketmeliyiz. O görev de yarın tamamlanmalı." Halil Zeyd homurdandı.</p>

  <p class="calibre12">“İrtibat memuru ile temas kuramıyoruz. Gerekli kontağı nasıl temin edeceğiz?" Odada sessizlik oldu.</p>

  <p class="calibre12">Gözlerini kızın bacaklarından ayıramayan genç militan: "Bence seni gören şu üç kişiyi hemen öldürmeliyiz," dedi.</p>

  <p class="calibre12">"Onları tanımıyoruz bile. Nereden bulacağız? Hem aklın fikrin adam öldürmekte. Kan kokusu alınca deliye dönüyorsun, sen hastasın Halil." "Bana numara yapma. Ya sen?"</p>

  <p class="calibre12">Kız başını çevirip gence dik dik baktı. Gözleri nefretle parıldadı.</p>

  <p class="calibre12">"Hadi oradan... Sen tetiği çekerken orgazm oluyorsun. Buna kaç kez gözlerimle şahit oldum."</p>

  <p class="calibre12">Halil Zeyd sırıttı. "Ne yapayım elimde değil. Hep seni düşünüyorum da ondan." Leyla okkalı bir küfür savurdu.</p>

  <p class="calibre12">İntihar timinin en genç üyesi hiç oralı olmadı. Bembeyaz dişlerini gösterirken: "Bize Doktorla nasıl düzüştüğünü anlatsana. Öldürmeden önce mutlaka o yaşıl köpekle yatmışsındır, değil mi? Hadi, sıkılma anlat. Duramazsın çünkü."</p>

  <p class="calibre12">Leyla yerinden fırladı, vuracakmış gibi Halil Zeyd'in karşısına dikildi. Aralarında şiddetli bir ağız münakaşası başladı. Sonunda dişlerini sıkarak homurdanan Halil, fazla karşılık vermeden yan odaya geçti.</p>

  <p class="calibre12">Aralarındaki münakaşayı hiç ses etmeden seyreden Yusuf Maksudi uzun uzun kızı süzdü.</p>

  <p class="calibre12">Sonra tane tane ve kelimelerin üzerine basarak:</p>

  <p class="calibre12">"Sence Ahmet Özveren'in işini ne zaman halletmeliyiz?" diye sordu.</p>

  <p class="calibre12">"Olabildiğince çabuk. Ama eyleme geçmeden önce Haris bin Halid'in onayını da almak isterim. Nasıl olsa yarın buraya gelecek."</p>

  <p class="calibre12">Yaşlı terörist, üç aşağı beş yukarı Leyla'nın böyle diyeceğini tahmin ediyordu.</p>

  <p class="calibre12">Gözlerini kızdan uzaklaştırarak:</p>

  <p class="calibre12">"Üzgünüm ama Halid asla gelmeyecek," dedi.</p>

  <p class="calibre12">Çöl Akrebi hızla Yusuf'a döndü. Yüreğinde çarpıntı başlamıştı. Kötü bir haber alacağı içine doğmuş gibiydi.</p>

  <p class="calibre12">"Ne demek istiyorsun sen?"</p>

  <p class="calibre12">Ak saçlı terörist başını önüne eğdi.</p>

  <p class="calibre12">"Bu sabah Merkez'den istanbul'daki lojistik elemanımıza haber gelmiş. Halid dün Kudüs'teki bir çatışma sırasında İsrail ajanları tarafından öldürülmüş. Bu haberi benim ağzımdan işitmeni istemezdim. Çok üzgünüm Leyla."</p>

  <p class="calibre12">Kız bir an donmuş gibi kaskatı kesildi. Böyle bir haber alacağı içine doğmuştu sanki. Sesini çıkaramadı, inanmayan boş gözlerle Yusuf'a baktı. Sormaya gerek yoktu, Yusuf asla yalan söylemezdi. Kara gözleri nemlenir gibi oldu fakat ağlamadı. Çöl Akrebi yıllardır ağlamayı unutmuştu.</p>

  <p class="calibre12">Titreyen parmaklarıyla sigara paketine uzandı. Yakıp sigaradan derin bir nefes çekti. Demek artık Halid yoktu. Onu özleyecekti, hem de çok özleyecekti. Fakat ölenle ölünmeyeceğim bilecek kadar da dayanıklı ve deneyimliydi. Hayale dalıp sessiz kaldı.</p>

  <p class="calibre12">Kimleri kaybetmemişti ki... Ve hayat yine devam edecekti.</p>

  <p class="calibre12">Yusuf hâlâ ona bakıyordu. Haberi nasıl karşılayacağını merak etmişti. Leyla'nın metanetinden emindi. Yine de olayın üzerindeki şokunu atlatabilmesi için bir süre bekledi.</p>

  <p class="calibre12">Kızın nefes alışlarının normale döndüğünü hissettiğinde hafifçe mırıldandı.</p>

  <p class="calibre12">"Merkez'den verilen talimata göre timin başına sen getirildin. Bundan böyle emirleri senden alacağız."</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_7"></div>
</body>
</html>
