<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos370001"></p>

  <p class="calibre3"><span class="calibre8"><span class="bold"><span class="calibre9">BÖLÜM 3</span></span></span></p>

  <p class="calibre3" id="filepos370170"><span class="calibre10"><span class="bold"><span class="calibre7">1</span></span></span></p>

  <p class="calibre11">BOĞAZ SIRTLARI</p>

  <p class="calibre12">"Şu herife bir telefon daha et," diye homurdandı Leyla Ahmadi.</p>

  <p class="calibre12">Halil Zeyd bıkkın bir eda ile telefonun başına oturdu. Ezberindeki numarayı isteksizce çevirdi, nasıl olsa telefona cevap veren çıkmayacaktı. Simka'nın aracıları bağlantıyı kesmişlerdi. Bu kaçıncı arayışlarıydı.</p>

  <p class="calibre12">Telefon bu kez açıldı.</p>

  <p class="calibre12">Tok bir erkek sesi, "Alo?" dedi.</p>

  <p class="calibre12">Halil Zeyd şaşırmıştı. "Haydar'la görüşmek istiyorum."</p>

  <p class="calibre12">Haydar'ın takma bir isim olduğunu biliyordu. Simka'nın başındakiler bu ismi bir tür parola olarak kullanıyorlardı. Kısa bir sessizlik oldu. "Evet, Haydar benim. Kim arıyor?"</p>

  <p class="calibre12">"Halil Zeyd. Mukaddes'ten." Bu da onların kendilerini tanıtmak için kullandıkları parolaydı. "Evet, anladım."</p>

  <p class="calibre12">Genç terörist, adamı nihayet bulduk dercesine bir göz işareti yaptı yanı başında dikilen Çöl Akrebi'ne.</p>

  <p class="calibre12">Hattın öbür ucunda yine bir sessizlik olmuştu. Bir de hafif tıkırtı.</p>

  <p class="calibre12">Halil, reseptörün ağzını eliyle kapatarak, "Başka biri bizi paralelden dinliyor," diye fısıldadı. Leyla, anladım, diye başını salladı.</p>

  <p class="calibre12">"Bu telefon uzun zamandır cevap vermiyordu. İrtibat neden koptu? Beklemekten sıkıldık artık. İşimizi bir an önce görüp dönmek istiyoruz."</p>

  <p class="calibre12">"Haklısınız," dedi adam. "Bazı pürüzler çıktı. İşimiz yoğundu. Teslimatta da bazı aksamalar oldu."</p>

  <p class="calibre12">"Evet, bunun da nedenlerini merak ediyoruz." "Onun için mi aradınız?" "Yalnız o değil. Yeni siparişlerimiz olacak. Borcumuz için de ödeme yapacağız." "Öyle mi? Patrona iletirim."</p>

  <p class="calibre12">"Siparişi ve parayı ne zaman getirelim? Burada fazla kalmak istemiyoruz." Aracı hemen cevap veremedi. Duraksamıştı. On beş, yirmi saniye geçti. "Akşamüstü getirebilirsiniz," dedi nihayet. "Her zamanki yerde mi buluşacağız?" "Evet."</p>

  <p class="calibre12">"Ufak bir sorun var. Şefimiz sizin patronla görüşmek istiyor."</p>

  <p class="calibre12">Yine bir sessizlik oldu. Belli ki telefondaki adam bir başkasından talimat alıyordu. "Neden?" "Bizimkiler malın teslimatındaki gecikmeden şikayetçi." Aynı duraksama tekrarlandı.</p>

  <p class="calibre12">"Anladım," dedi adam. "Ben patronla görüşüp buluşmayı ayarlarım. Her zamanki randevu yerine bir araba gönderip şefinizi aldırırız. Eski şartlara uyulacak. Şefinizi tanımıyoruz, onu sen getir. Yalnız sakın unutmayın, patronla sadece o görüşecek, bu kesin. Anlaşıldı mı?" "Tamam, anladım. Kaçta buluşacağız?" "Tam üçte."</p>

  <p class="calibre12">Telefon kapandı. Halil, Çöl Akrebi'ne dönerek:</p>

  <p class="calibre12">"Buluşma ayarlandı," dedi. "Seni randevu yerine ben götüreceğim, fakat Ahmet seninle yalnız görüşmek istiyor."</p>

  <p class="calibre12">Kız sırıttı.</p>

  <p class="calibre12">"Hiç farketmez," diye söylendi.</p>

  <p class="calibre12">Yusuf Maksudi oturduğu yerden lafa karıştı.</p>

  <p class="calibre12">"Biraz garip! Hoşuma gitmedi bu durum. Leyla, bu bir tuzak olmasın? Oraya yalnız gitmeni tavsiye etmem. Tehlikeli olabilir."</p>

  <p class="calibre12">"Endişelenme Yusuf, bana bir şey olmaz. Hem teslimatı her zaman tek kişi yapıyordu. Asıl üç kişi geleceğiz deseydik şüphelenirlerdi." Yusuf hiç memnun olmamış gibi başını salladı.</p>

  <p class="calibre12">Bir an Leyla ile göz göze geldiler. Kız onun yüzündeki endişeyi farkedince irkildi birden. Dikkatle ak saçlı teröriste baktı. Acaba endişesi sadece ülkü arkadaşının hayatını tehlikeye atmasından mı kaynaklanıyordu? Bu dostça, kardeşçe duyulan bir endişe miydi? Yusuf Maksudi sanki utanarak bakışlarını kaçırmıştı. Leyla hiç yanılmazdı!</p>

  <p class="calibre12">Yüzündeki ifade endişeden de öteydi. Onu hiç böyle görmemişti. Yusuf'un yaşını kestirmek adeta olanaksızdı. Bembeyaz saçlarına bakarsan ellinin üzerinde gösteriyordu, oysa sert hatlı, Arabistan çöllerinin kavurucu rüzgârıyla yanmış esmer yüzünde tek bir kırışık yoktu. Yusuf Maksudi iyi bir dosttu ama onun kendisine âşık olabileceğini, sevdalanacağını hiç düşünmemişti. Şimdi bunu ilk defa sezinliyordu. Bakışlarını Halil Zeyd'e çevirdi. Bu gerçeği onun da anlamış olmasını istemiyordu. Genç terörist pis pis sırıtıyordu. Sanki aklından geçenleri okumuş gibi.</p>

  <p class="calibre12">Taksim meydanının kaldırıma taşan birahanelerinden birinde oturuyorlardı. Saat üçe gelmek üzereydi. Leyla bir şişe bira ısmarlamıştı. Halil ise dini inançları nedeniyle alkol almazdı, kahveyi tercih etmişti.</p>

  <p class="calibre12">Hemen caddeye bakan en ön masadaydılar ve öğle güneşi üstlerindeki tenteye rağmen kavuruyordu. Leyla'nın üzerindeki pamuklu elbise terden sırılsıklamdı. Daha şimdiden buz gibi soğuk bir duşun altına girmeyi hayal etmeye başlamıştı.</p>

  <p class="calibre12">Halil Zeyd ise rahattı. Sıcağa alışık olması nedeniyle hiç etkilenmiyordu. Ama onun da gergin olduğu, ikide bir önündeki kahve fincanının kulpuyla oynamasından belliydi. Hiç konuşmadan oturuyordu.</p>

  <p class="calibre12">Halil, "Geldiler," diye kızı dürttü. Leyla caddede duran arabaya bir göz attı. Yerlerinden kalktılar, arabaya yaklaştılar. Halil Zeyd arabadaki adamlara el salladı, sonra Leyla'ya arkasından Arapça, "Dikkatli ol," diye fısıldadı. "Sonra görüşürüz," diyen Leyla arabaya atladı. . Arabadakiler kızı garipseyerek süzdüler. Şoförün yanındaki adam bir doksan boyunda, iri yarı, sert görünüşlü biriydi. Kıza küçümseyerek baktı. Arapların "şef diye karşılarına genç ve güzel bir kadını çıkarmalarını yadırgamıştı. Beyaz Murat, Taksim'den uzaklaşmaya başladı. Leyla Ahmadi, İstanbul'u yeterince tanımıyordu, bu nedenle hangi yöne doğru gittiklerini pek kestiremedi. Şişli'yi tanıyordu, araba buradan geçmiş, daha ziyade iş muhiti olduğunu sanığı yüksek binaların bulunduğu bir yerlere gelmişti. Belki Ahmet Özveren kendisini şirketin ofisinde kabul edecekti. Araba durmadan hızla yol alıyordu.</p>

  <p class="calibre12">Öndeki iki adam, kendi aralarında zaman zaman Türkçe konuşuyorlar fakat kızla hiç ilgilenmiyorlardı.</p>

  <p class="calibre12">Leyla bir ara geniş bir mezarlığın önünden geçtiklerini gördü. Girişteki yazıyı okudu. "Zincirlikuyu" yazıyordu.</p>

  <p class="calibre12">Yol uzadıkça huylanmaya başladı. Yoksa bu herifler kendisini ıssız bir yere götürüp temizlemeyi mi planlıyorlardı? Üstelik olası bir kontrolden geçeceğini düşünerek yanına silah almamıştı. Planı onu gerektiriyordu. Bir süre daha yol aldılar Adamlara Arapça, "Gideceğimiz yer uzak mı?" diye sordu. Adamlar anlamamışlardı. Aynı soruyu bu kez Fransızca sordu, yine cevap alamadı. Şoförün yanındaki soruyu anlamamakla beraber, kızın huylandığını sezinlemişti. Eliyle, "Az kaldı," der gibi bir işaret yaptı. Trafik ferahlamış, yol tenhalaşmıştı. Az sonra geniş bir yokuştan inmeye başladılar. Birden deniz göründü. Boğaz'a doğru indiklerini anladı Leyla. Galiba kendisini Ahmet Özveren'in evine götürüyorlardı. Bu daha da iyiydi. Biraz rahatlayarak bekledi.</p>

  <p class="calibre12">Araba bir süre sahil boyunca yol aldıktan sonra bir yokuşu tırmanarak koruluk bir araziye girdi. Yol üzerinde gör düğü bazı yapıları, gazinoları aklında tutmaya çalışıyordu Bunlara ihtiyacı olacaktı.</p>

  <p class="calibre12">Otomobil yüksek demir parmaklıklarla çevrili bir villanın önünde durdu. Leyla giriş kapısının üzerinde ufak bir televizyon alıcısı gördü. Kamera her tarafı görecek biçimde yerleştirilmişti. Sürücü küçük bir elektronik aygıtın düğmesine basınca demir parmaklıklı kapı açıldı ve arkalarından da kapandı. Bahçe çam ve kayın ağaçlarıyla kaplıydı. Burası iyi korunan bir yerdi. Bahçede ilk görebildiği iki silahlı muhafız ve azgın köpekler oldu. Aynı anda villanın yan tarafından koyu renk elbiseli bir adam belirdi. Ürkütücü bir tipti. Leyla'ya sert sert baktı. Kızıl Cihad'ın gönderdiği "şef olarak karşısında bir kadın bulacağını beklemediği anlaşılıyordu.</p>

  <p class="calibre12">Yassı burunlu, ince dudaklı adam, düzgün bir İngilizceyle üstünü aramak zorunda olduğunu söyledi.</p>

  <p class="calibre12">Leyla hiç sesini çıkarmadan kollarını havaya kaldırdı. Anlaşılan içeriye alınmadan önce üzerinde silah olup olmadığın kontrol edecekti. İri parmaklı ellerini kızın koltuk altlarından bacaklarına kadar indirdi. Karşısındakinin kadın olduğuna hiç aldırmıyordu. Parmaklan pervasızca vücudunda dolaştı. Sonra çömelip eteğini kaldırmasını işaret etti. Leyla umursamadan minik slipine kadar kaldırdı eteğini.</p>

  <p class="calibre12">Kızın üzerinde silah bulunmadığına kanaat getirmişti. Başını çevirip nezaketle gülümsedi adam. "Lütfen beni takip edin," diye fısıldadı.</p>

  <p class="calibre12">Çöl Akrebi üstünü arayan adamla birlikte villanın merdivenlerine doğru yürüdü. Kızı arabayla getiren iri yarı adamlar, kontrolden sonra villanın arkasına doğru yürüyüp gözden kayboldular. Basık burunlu adam kapının yanındaki mikrofona Türkçe bir şeyler söyledi. Leyla söylenenleri anlatıyordu. Mekanik bir vızıltı işitildi, adam açılan kapının kartal gagası şeklindeki tokmağını çevirerek ağır meşe kapıyı itti ve kıza yol gösterdi. Leyla, geniş bir antrede buldu kendini. Duvarların yanlarından dönerek yükselen iki merdiven üst kata çıkışı sağlıyordu. Tavandan görkemli, kristal bir avize sarkıyordu. Tam karşısında ise, iki parçalı, üstü kabartma oymalı, masif meşeden süslü bir kapı vardı. Yanındaki adam, süslü kapıyı açarak Leyla'ya yol gösterdi. Bir çalışma odasıydı burası. Leyla etrafa şöyle üstünkörü bir göz attı. Krom masa ve kara deri mobilya ile çok modern döşenmişti.</p>

  <p class="calibre12">İçini bir tiksinti kapladı. Aracı şirket sahibinin evin getirildiğini anlamıştı artık. Bu kadar şatafat ve debdebe ancak-haksız kazançlar sağlayan birine ait olabilirdi. Nefretini bastırmaya çalıştı. Biraz sonra kendilerine kazık atan Ahmet Özveren'i görebilecekti. Odanın bir duvarı baştan aşağı camdı. Arka plandaki bahçe içinde neredeyse olimpik ölçülere yaklaşan boyutlarda bir yüzme havuzu görünüyordu. Çalışma odasına kızla beraber giren adam, oturması için Leyla'ya işaret etti. Kendisi de kapının açılmayan kanadının önünde, kollarını göğsünde bağlayıp dimdik durdu. Leyla geniş ve derin koltuklardan birine oturup beklemeye başladı.</p>

  <p class="calibre12">Villanın içinde derin bir sessizlik hüküm sürüyordu. Üç beş dakika beklediler.</p>

  <p class="calibre12">Kapının açıldığını duyunca Leyla başını çevirdi ve Ahmet Özveren'in içeriye girdiğini gördü. Beklediği adam bu olmalıydı.</p>

  <p class="calibre12">Sivri burunlu, mağrur bakışlı, siyah saçlı, fakat ufak tefek bir adamdı. Yüzündeki gür kıllı keçi sakalı ona değişik bir hava veriyordu. Üzerinde beyaz takım elbise, mavi ipek gömlek ve enine çizgili lacivert kravat vardı. Ceketinin üst cebindeki koyu lacivert mendil aksesuar olarak giyimini tamamlıyordu.</p>

  <p class="calibre12">Leyla'yı bekleyen adam, eğilerek Ahmet'in kulağına kısık sesle bir şeyler fısıldadı. Ahmet soğuk bir şekilde gülümsedi. Adam usulca kapıyı çekerek çekildi.</p>

  <p class="calibre12">Şimdi çalışma odasında ikisi yalnız kalmışlardı. Ahmet ağır ağır kıza yaklaştı. Yaklaşırken de devamlı kızı inceliyordu. Elini uzattı, hafifçe eğilerek kızın uzattığı eli dudaklarına değdirdi. Sonra doğrulup gülümsedi. Kızın gözlerinin içine bakarak: "Doğrusu itiraf etmeliyim ki beni şaşırttınız," dedi. Leyla da kendini zorlayarak gülümsedi. "Neden?" diye sordu. "Yoksa Kızıl Cihad'ın karşınıza bir kadın şef göndermesine mi şaşırdınız?"</p>

  <p class="calibre12">"Hayır, buna şaşırmadım. Ama bu şefin bu kadar güzel ve çekici bir kadın olabileceğini düşünemezdim."</p>

  <p class="calibre12">Ahmet Özveren çok düzgün İngilizceyle konuşuyordu. Fakat İngilizcesi daha ziyade Amerikan aksanına kaymaktaydı. Erkeğin bakışları kızın dolgun göğüslerinde, biçimli vücudunda ve bembeyaz teni üzerinde durdu bir an.</p>

  <p class="calibre12">"Bağışlayın ama ben örgüt elemanlarını tıraş olmayan, terli ve pis kokan erkekler ya da yıkanmayı bile unutan çirkin kızlar olarak hayal ederdim," dedi.</p>

  <p class="calibre12">"Sizi düş kırıklığına mı uğrattım?" "Biraz. Ama bundan keyif aldığımı söylemeliyim.</p>

  <p class="calibre12">Çalıştığım insanların sizin gibi harika güzelliğe sahip olmaları bana huzur ve zevk verir." "Çok naziksiniz," dedi kız.</p>

  <p class="calibre12">"Siz de çok cazip ve heyecan vericisiniz."</p>

  <p class="calibre12">Çöl Akrebi, orospu çocuğu aklınca bana kur yapıyor, diye geçirdi içinden ama sadece gülümsemekle yetindi adama.</p>

  <p class="calibre12">Ahmet Özveren etkileyici yumuşaklıktaki ses tonuyla, "gir kadeh şampanya içer miydiniz?" diye sordu.</p>

  <p class="calibre12">"Hayır, teşekkür ederim. Ama bir sigaranızı içebilirim. "Elbette."</p>

  <p class="calibre12">Ahmet, kruvaze ceketinin iç cebinden çıkardığı incecik platin tabakayı açarak kıza uzattı. Tabakanın kenarındaki küçük bir düğmeye bastı, sarı bir alev belirdi. Leyla sigarayı yakıp derin bir nefes çekti içine.</p>

  <p class="calibre12">Ahmet cam masadan kristal bir küllük alarak kızın yanın getirdi. Leyla koltuğa yerleşirken adam nedense ayakta kalmayı yeğlemişti. “İsterseniz önce işimizden bahsedelim." "Çok iyi olur," dedi Leyla.</p>

  <p class="calibre12">"Temas kurduğunuz adamım para getireceğinizi söyledi ama yanınızda bir çanta göremiyorum."</p>

  <p class="calibre12">"Doğru."</p>

  <p class="calibre12">"Yoksa yeni siparişlerden vaz mı geçtiniz?"</p>

  <p class="calibre12">Çöl Akrebi önce adamı rahatlatması gerektiğini düşündü.</p>

  <p class="calibre12">"Hayır," dedi. "Vazgeçmedik. Şimdiye kadar süregelen ortaklığımızdan memnunuz. Ancak son iki sipariş konusu mal hâlâ elimize geçmedi. Bu da Örgüt'te ciddi kaygılara yol açtı. Bedelini ödediğimiz malların neden teslim edilmediğini merak ediyoruz." Ahmet Özveren'in yüzü birden ciddileşti.</p>

  <p class="calibre12">"Endişelenecek ciddi bir şey yok. Gerçi ufak tefek bazı aksaklıklar ve pürüzler oldu, ama bunlar ne sizinle ne de İngiliz dostlarımızla ilgili değil. Sadece şirketimin içindeki bazı tatsız olaylardan kaynaklandı. Çok üzgünüm. Gereken süratle yerine getirilecektir." "Pek anlayamadım."</p>

  <p class="calibre12">"Şöyle ifade edebilirim; ortaklarımdan biri ihanete yeltendi. Bu işlerde ihanete asla göz yumulmaz. Anlayacağınızı sanırım."</p>

  <p class="calibre12">Leyla, adamın gözlerinin derinliklerine baktı.</p>

  <p class="calibre12">Ahmet Özveren yalan söylüyordu.</p>

  <p class="calibre12">Gülerek başını salladı. "Anlıyorum," diye mırıldandı. "O halde teslimata yakın bir tarihte başlayacaksınız."</p>

  <p class="calibre12">"Hiç kuşkunuz olmasın. Mümkün olabildiğince çabuk." "Ne zaman?"</p>

  <p class="calibre12">Ahmet'in gözlerindeki ifade donuklaşmaya başlamıştı.</p>

  <p class="calibre12">"Size şu an kesin bir tarih veremeyeceğim, ama on beş gün desek nasıl olur? Zira İngiliz dostlarımız da aynı şikayetleri ileri sürmeye başladılar. Bazı nedenlerle paralarını zamanında alamadıklarından beni sıkıştırıyorlar. Bundan evvel, gelecek silah bedellerine karşılık, önceden teslimat yapıyorlardı, fakat şimdi peşin ödeme olmadıkça sevkiyatı durdurdular. Bu nedenle biraz zorlandık."</p>

  <p class="calibre12">Leyla, iyi palavra atıyor, diye düşündü. Peşin para olmadıkça silah piyasasında kimse kimseye zırnık koklatmazdı. Bu işin veresiyesi olmazdı. Fakat Ahmet'in iyi ikna kabiliyeti vardı ve insanın gözünün içine baka baka yalan söyleyebiliyordu. "Yani peşin para olmadıkça yeni siparişleri kabul etmeyecek misiniz?" diye sordu. Ahmet Özveren başını salladı.</p>

  <p class="calibre12">"Üzgünüm, ama öyle. Siz de takdir edersiniz ki bunca zamandır Kızıl Cihad'a her türlü kolaylığı gösterdim. Bu tür satışlarda adet olmadığı halde size taksitle ödeme imkanı sağladım. Bu olanağı hiçbir aracı firma sağlayamazdı."</p>

  <p class="calibre12">"Ama biz borcumuzu tamamen ödedik ve şimdi alacaklı durumdayız."</p>

  <p class="calibre12">"Bunu inkar etmiyorum."</p>

  <p class="calibre12">"Yani, peşin ödeme yapmazsak yeni siparişi kabul etmeyecek misiniz?" "Bağışlayın beni, fakat kabul etmeyen ben değilim, İngilizler." Kısa bir sessizlik oldu.</p>

  <p class="calibre12">İkisi de birbirlerini tartarak düşünüyorlardı. Ahmet kızın çaresiz olduğunu sezinliyordu. Belki mallan teslim etmediği için bu sefer para vermeden siparişi kabul edeceğimi sanıyor, diye düşünüyordu. Çöl</p>

  <p class="calibre12">Akrebi ise adama yeteri kadar yumuşak davrandığına emindi. Kız uzun saçlarını yana sallayarak:</p>

  <p class="calibre12">"Öyleyse Örgüt'le acele temas kurmam gerek," dedi. "Paramız hazır, fakat ödeme yapmam için onların onayını almam şart." "Tamam, anlaştık."</p>

  <p class="calibre12">Ahmet sinsi bir gülümsemeyle adeta bir tablo seyrediyormuş gibi kızın çarpıcı güzelliğine bakıyordu. "Şampanya teklifimi reddettiniz, bari havuz başında bir çay içmeye ne dersiniz?" "Başka bir zaman inşallah."</p>

  <p class="calibre12">Ahmet'in içinde her şeyin yolunda gitmediği gibi bir »is vardı. Kızın gözleri bakıyor, fakat görmüyordu sanki. Dudaklarının arasındaki sigaranın dumanı süzülüyordu, boş bakışlarını Ahmet'in üzerinden ayırmamıştı. Adam, kızın bu boş bakışları altında huzursuzca kıpırdanıp, konuşmak zorunda hissetti kendini. "Sanırım sizi aydınlattım. Başka bir sorunuz var mı?" "Hayır," dedi Leyla.</p>

  <p class="calibre12">"Öyleyse para gelince siparişinizi kabul edeceğim." Görüşmenin bittiğini anladı Çöl Akrebi. Elindeki sigarayı tablaya bastırarak ayağa kalktı.</p>

  <p class="calibre12">"Sizden bir ricam olacak. Beni getiren araba Taksim'e geri götürürse memnun olurum." "Rica ederim. Elbette."</p>

  <p class="calibre12">Ahmet Özveren ağır meşe kapıyı açarak kızın geçmesini bekledi. Antrede onu getiren adamlar ve ayrıca üç silahlı adam daha duruyordu. Ahmet adamlarına Türkçe emirler verdi. Sonra Leyla'ya dönerek: "Araba emrinize hazır," dedi.</p>

  <p class="calibre12">Leyla tam dışarıya çıkarken Ahmet hafifçe dirseğinden tuttu. "Sizden ne zaman cevap alabilirim?"</p>

  <p class="calibre12">"Örgüt kabul ederse hemen yarın parayı ve yeni sipariş listemizi size iletiriz." "Dostluğumuzun devamından memnuniyet duyacağım." "Ben de."</p>

  <p class="calibre12">"Umarım yarın da siz gelirsiniz. Sizi villamda ağırlamak bana zevk verecek."</p>

  <p class="calibre12">Leyla içindeki nefreti açığa vurmamaya çalışarak, Ahmet'e baktı. Buram buram arzu ve şehvet fışkırıyordu bakışlarından.</p>

  <p class="calibre12">Ama Ahmet Özveren için para hırsı, seks ve eğlenceden çok daha önemliydi. Çöl Akrebi villadan kavurucu temmuz sıcağına çıktı...</p>

  <p class="calibre12">Ahmet Özveren, kız kapıdan çıkarken yanındaki adamlarından birine fısıldadı: "Başka bir araba bu karıyı takip etsin. Nereye gittiğini, nerede yuvalandığını, kimlerle temas kurduğunu iyice araştırın. Ayrıntılı bilgi istiyorum." "Emredersiniz beyefendi." Ahmet Özveren düşünceli bir şekilde çalışma odasına döndü. Kızın olanları bu kadar rahatlıkla kabul etmesinden rahatsız olmuştu. Çünkü sorması gereken bir yığın soru vardı; o ise bunlara değinmemiş, yaptığı açıklamayı da pek can kulağı ile dinlememişti. Öyleyse buraya neden gelmişti?</p>

  <p class="calibre12">Çenesindeki sakalı kaşıdı, sonra dışarıdaki adamlarından birine seslendi. Kapı açıldı, korumalardan biri gözüktü. "Bana Erdal Bey'i çağırın," dedi.</p>

  <p class="calibre12">İki dakika sonra Simka'nın mali danışmanı havuza açılan camlı kapıdan içeriye giriyordu. Erdal Cebeci, elli yaşın üstünde, saçları dökülmüş, orta boylu, hafif göbekli, güler yüzlü bir adamdı. Sırtında Fransız keteninden şık bir elbise vardı.</p>

  <p class="calibre12">"Hayrola Patron?" dedi. "Duyduğuma göre esmer güzeli, harika bir misafirin varmış. Dişi, çarpıcı ve vahşi. Adamların öyle diyor. Ama göremiyorum, gitti mi yoksa?"</p>

  <p class="calibre12">"Otur şuraya Erdal," dedi Ahmet gergin ve sinirli bir sesle:</p>

  <p class="calibre12">Mali müşavirin yüzü gerilir gibi oldu.</p>

  <p class="calibre12">"Ne o? Kötü bir haber mi var?"</p>

  <p class="calibre12">"Az önce Kızıl Cihad'dan bir haberci geldi."</p>

  <p class="calibre12">"Sakın o esmer bombanın haberci olduğunu söyleme!" "Evet, kız onlardandı. Daha doğrusu öyle olduğunu söyledi. Beyaz tenli, kara saçlı güzel bir kadın. Fakat bir Arap mücahide hiç benzemiyordu; görsen Avrupalı dersin." "Eee, ne istiyormuş?" "Sorun da bu ya! Sadece malları teslimde neden geciktiniz, diye sordu. Bir de parası ödenmiş mallan ne zaman teslim edeceğimizi. Daha da ilginci yeni sipariş için yarın para getirecek." "Yok yahu? Harika bir haber. Daha ne istiyorsun?" "Bu sana biraz tuhaf gelmiyor mu? Malın niçin zamanında teslim edilmediği konusunda kız beni hiç sıkıştırmadı, sebebiyle ilgilenmedi, fazla soru bile sormadı. Onlara kazık attığımızı anlamamış gibi davrandı" "Takma kafanı Patron! Demek ki hâlâ bize güveniyorlar. Hem ne fark eder ki, birkaç güne kadar bir daha dönmemek üzere Amerika'ya gideceksin. Kimse izini bulamayacak, son voliyi de vurur, kaybolursun." “İçim rahat değil Erdal. Endişeleniyorum." "Neden?"</p>

  <p class="calibre12">"Şu Doktor'un öldürülmesi çok midemi bulandırıyor. Akıl sır erdiremiyorum, onu kim öldürmüş olabilir?"</p>

  <p class="calibre12">Mali müşavir patronuna baktı.</p>

  <p class="calibre12">"Boş ver, baksana sapığın tekiymiş. Gazeteler herifin kendisine masaj yapan kadın tarafından öldürüldüğünü yazıyorlar. Bizim işimize yaradı ya, sen ona bak! Gerisi bizi ırgalamaz. Hisseni sattın, paranı aldın."</p>

  <p class="calibre12">"Fakat o Doktor'un bütün bunlardan hemen sonra öldürülmesi biraz tuhaf değil mi? Durum beni rahatsız ediyor."</p>

  <p class="calibre12">"Y ahu, dedim ya, takma kafanı. Sen asıl şu hostes kızı ne yapacaksın? O çok şey biliyor.</p>

  <p class="calibre12">Başına bir dert gelirse ondan gelir."</p>

  <p class="calibre12">Ahmet biraz soğuk, danışmanına baktı.</p>

  <p class="calibre12">"Onun işini bu sabah hallettik," dedi.</p>

  <p class="calibre12">Erdal Cebeci birden sapsarı kesildi.</p>

  <p class="calibre12">"Y ahu niye daha evvel söylemedin? Bak, bu güzel haber işte. Ondan hep tedirgin olmuştum. Nerede hallettiniz bu işi?" Ahmet biraz üzgün mırıldandı. "Şile'deki evde."</p>

  <p class="calibre12">Erdal Cebeci sırıttı. "Üzülmüş gibi görünüyorsun." "Bilemiyorum, orospunun tekiydi ve başıma son günlerde dert oluyordu." “İyi ettin! Umarım adamların geride senin üzerine şüpheyi çekecek bir iz bırakmamışlardır?"</p>

  <p class="calibre12">Ahmet Özveren homurdandı. "Ondan da emin değilim." "Niye?"</p>

  <p class="calibre12">"Planda bir aksilik oldu. Gamze'nin bir ziyaretçisi vardı." "Sakın bizim enayi olmasın? Geleceğini biliyor muydun?" "Evet, Gamze söylemişti." Erdal Cebeci keyiflenerek sordu: "Yoksa onu da mı temizlediniz?"</p>

  <p class="calibre12">"Planım öyleydi ama sana şaşıracağın bir şey söyleyeyim; meğer silahlıymış, bizim çocuklara ateşle karşılık vermiş ve onlardan birini yaralamış."</p>

  <p class="calibre12">"İnanamıyorum! Bizim Engin mi yapmış bunu? Olacak Şey değil! Silah mı taşıyormuş yanında? Bir yanlışlık olmasın?"</p>

  <p class="calibre12">"Yanlışlık filan yok. Gamze'nin Şile'ye gitmesini ben istedim. Orası kızı temizlemek için çok uygun bir yerdi. Hafta sonları sahil biraz kalabalık olur fakat pazartesi, salı günleri in cin top oynardı. Engin'i ortadan kaldırmak hesapta yoktu ama kız beni telefonla aradı. Engin kızı sıkıştırmış, ağzından laf almaya çalışmış, onu tehdit etmiş, seni polise ihbar edeceğim, demiş. Anlaşılan Gamze de konuşmuş. Neler anlattığım bilmiyorum. Engin fellik fellik beni arıyormuş. Kızdan Şile'ye geleceğimi öğrenince, ben de oraya geleceğim fakat sakın Ahmet'e haber verme demiş."</p>

  <p class="calibre12">Mali müşavir düşüncelere daldı. Bu haber hoşuna gitmemişti.</p>

  <p class="calibre12">"Bu senin hatan Ahmet," diye homurdandı. "O avukatı çok daha evvel şirketten atacaktın, geç kaldın."</p>

  <p class="calibre12">"Haklısın. İşleri bu kadar ileri götüreceğini sanmazdım."</p>

  <p class="calibre12">"Ayrıca, hisselerini devredecek Doktor'dan başka kimse yok muydu sanki? Bula bula o aptal oğlanın eski karısının kocasını buldun."</p>

  <p class="calibre12">Ahmet Özveren birden kükredi. "Saçmalama... Onu alıcı diye bana sen getirdin." "Ama sadece bir aday olarak sundum. Şirketteki hisseleri alacak başkalarını da getirdim. Onu seçen sensin." "Ne yapayım? En yüksek teklif onundu." Mali danışman sustu. Konuyu değiştirmek istercesine: "Bu kötü olmuş," diye homurdandı. "Polis her an duruma el koyabilir."</p>

  <p class="calibre12">"Henüz bilemeyiz. Gamze'nin Engin'e neler söylediğini de tam bilemiyorum. Kız ebediyen sustu ama Engin inatçı ve fazla namusludur. Kolay kolay işin peşini bırakacağını sanmam." Erdal sıkıntıyla sordu.</p>

  <p class="calibre12">"Şimdi ne yapmayı düşünüyorsun?"</p>

  <p class="calibre12">Ahmet, "Henüz karar veremedim," diye mırıldandı. "Nasıl olsa bir iki güne kadar buradan çekip gideceğim. Her şey hazır sayılır, işleri tasfiye ettim. Engin o süre içinde konuşmazsa, sorun yok."</p>

  <p class="calibre12">"Çılgın mısın sen? Kararsız kalmana hayret ediyorum. Düşünsene, hostes sevgilin öldürüldü; polis mutlaka seninle de Engin'le de ilişkisini ortaya çıkaracaktır. O zaman Engin her şeyi polise bülbül gibi anlatacaktır. Belki de şu anda konuştu bile. Her halükarda senin için büyük bir tehlike oluşturuyor. Ortada dolaşan serseri mayın gibi. Her an infilak edebilir ve unutma seni de batırabilir." "Biliyorum," diye mırıldandı Ahmet.</p>

  <p class="calibre12">"Bir eksik bir fazla, ne değiştirir ki? Onu da temizle gitsin." Ahmet dik dik danışmanına baktı. Sesini çıkarmadı.</p>

  <p class="calibre12">Ama bunca yıldır ilk defa mali müşaviri Erdal Cebeci'den huylanmaya başlamıştı...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_14"></div>
</body>
</html>
