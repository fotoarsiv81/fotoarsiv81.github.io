<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos736749"></p>

  <p class="calibre3"><span class="calibre8"><span class="bold"><span class="calibre9">BÖLÜM 5</span></span></span></p>

  <p class="calibre3" id="filepos736918"><span class="calibre10"><span class="calibre7">1</span></span></p>

  <p class="calibre11">YENİ BİR GÜN</p>

  <p class="calibre12">Hüseyin Rıza aslen Suriyeli'ydi. Elli yedi yaşında, zayıf, uzun boylu, kara kuru bir adamdı. Otuz sene önce ailesiyle birlikte Türkiye'ye göç etmiş ve on beş sene önce de Türk vatandaşlığına geçmişti.</p>

  <p class="calibre12">Aksaray'daki mağazasında kumaş ve kısmen de hazır giyim ticaretiyle uğraşan sıradan bir vatandaş görünümündeydi. Fakat Türk İstihbaratı yıllardan beri şüpheli kişiliği için peşine takılmıştı. "El Muhaberat" adına çalıştığını tespit etmişler fakat fazla aktif faaliyeti olmadığı için tutuklanmasında yarar görmemişlerdi. Son yıllarda ise aktivitesi artan bir odak haline gelmeye başlamıştı.</p>

  <p class="calibre12">Sabahları dükkânına çok erken gelirdi. O sabah da çayından ilk yudumunu aldığı sırada kapıdan beliren kadına baktı. Okuduğu gazeteyi tezgâhın üzerine bırakarak ayağa kalktı. Çöl Akrebi'ni tanımıştı.</p>

  <p class="calibre12">İri taneli kehribar tespihini çekiştirerek kadına başıyla arkadaki cam bölmeli kısma gelmesi için işaret etti. Sabahın çok erken saatleriydi, mağazada müşteri yoktu ve yanında çalışan tezgâhtarlardan biri hariç, diğerlerinin yürüttüğü siyasal ve yasa dışı faaliyetlerinden haberleri yoktu. Diğer tezgâhtarlar ara sıra dükkâna gelip Arap misafirlerine çoğu zaman merak ve kuşkuyla bakarlardı.</p>

  <p class="calibre12">Leyla, adamın başıyla yaptığı işareti anlayarak doğru arkadaki camlı bölmeye yürüdü. Cilalı sunta ile çevrilmiş ufak bir bölmeydi burası. Geniş camdan mağazanın içi rahatlıkla görülebilir, fakat konuşmalar pek işitilmezdi. Ufak bir masa, köşede eski model bir kasa vardı.</p>

  <p class="calibre12">Leyla masanın başındaki tahta sandalyelerden birine adeta çöktü. Yorgunluğu ve gerginliği yüzünden okunuyordu. Hüseyin Rıza peşinden bölmeye girer girmez konuşmaya başladı. "Bize tahsis ettiğiniz ev emin değilmiş," dedi. "Dün gece yansı Mossad ajanları evi bastı. Yusuf Maksudi'yi öldürdüler. Ben kaçabildim. Durum çok kötü. Bana hemen cevap verin, Mossad ajanları izimizi nasıl buldular: Burnuma pis kokular geliyor." Hüseyin Rıza genizden gelen kısık sesiyle: "Leyla hanım, lütfen yavaş konuşun. Tezgâhtarım Abdülkadir hariç, burada çalışanlar benim ne iş yaptığımı bilmezler," dedi. Kadının gözlerindeki sert ifadeden korkmuş bir hali vardı.</p>

  <p class="calibre12">"Bizi korumak sizin görevinizdi." "İnanın ben elimden geleni yaptım. Elimde sizi nakledeceğim daha uygun bir yerim yoktu. Çok şaşırdım bu işe." "Ben de öyle. Aranızda Mossad'a çalışan biri olmasın?" "Bu imkansız. Burada çalışanlar güvenilir kişilerdir." "Pasaport ve paralarım elde kaldı. Polis onlara el koydu. Gerçek kimliğimi çoktan teşhis ve tespit etmişlerdir. Görevi bitirdik. Benim acilen Filistin'e dönmem lazım. Burası artık benim için çok tehlikeli. Mağazaya bile zorlukla gelebildim."</p>

  <p class="calibre12">Hüseyin Rıza'nın esmer yüzünde durumdan hoşnut olmayan bir ifade belirmişti. Ufak, kara gözlerinde Leyla'ya güven vermeyen karanlık parıltılar yanıp söndü. Bölmenin kapısını açarak tezgâhtarlarına iki demli çay söyledi.</p>

  <p class="calibre12">"Fazla gerginsiniz," diye fısıldadı. "Önce bir çay içelim, biraz kendinize gelin. Sonra meselenin bir çaresine bakarız."</p>

  <p class="calibre12">Leyla, adamın sakinliğine şaşmış gibiydi. Sesini çıkarmamıştı. Nedense kendini güvende hissedip rahatlayamamıştı.</p>

  <p class="calibre12">Çayları getiren genç tezgâhtar, kadın ziyaretçiye fazla alışık olmadığından, bardağı esmer güzeli kadına uzatırken onu hayranlıkla süzdü. Patronu ile kadının arasındaki bağı kestirememişti. Delikanlı bölmenin kapısını kapatıp çıkınca Hüseyin Rıza soğuk bir sesle, "Buraya gelirken takip edilmediğinize emin misiniz?" diye sordu. "Kesinlikle," dedi Leyla. “İki taksi değiştirdim. Mağaza açılıncaya kadar da çevrede oyalandım ve sizin gelişinizi bekledim. Ben bir profesyonelim, takip edilmediğime de eminim."</p>

  <p class="calibre12">Adam çayından bir yudum aldı. Tespihini çekiştirmeye başladı. Çukura batmış gözlerindeki huzursuz ifade kaybolmamıştı.</p>

  <p class="calibre12">"Acele yardımınız gerekli," dedi Leyla tekrar.</p>

  <p class="calibre12">"Evet, bunu anlayabiliyorum... Fakat Mossad ajanlarının sizi bu kadar kısa zamanda yeniden bulmaları çok garip. Sakın sizin aranızda bir köstebek olmasın?" Bu soru Leyla'yı sinirlendirdi.</p>

  <p class="calibre12">Dik dik adamın yüzüne baktı. "Saçmalamayın!" diye kükredi. "Üç kişiydiniz. Halil Zeyd'e ne oldu?" "O öldü!" "Dün geceki çatışmada mı?" "Hayır. Görevini yerine getirirken." "Nerede ve nasıl?" "Niye soruyorsunuz? İşin orası sizi hiç ilgilendirmez. Ayrıca siz bana sual sormaya da yetkili değilsiniz. Buradaki vazifeniz bize lojistik destek sağlamak. Bu görevi de hakkıyla yerine getirdiğinizi söyleyemeyeceğim."</p>

  <p class="calibre12">Hüseyin Rıza kara gözlerini kadından alamadı. Onun ne denli zorlu, otoriter ve korkusuz olduğunu anlamıştı. Şöhreti malumdu zaten.</p>

  <p class="calibre12">"Evet," diye mırıldandı. "Beni ilgilendirmez ama aklıma başka şeyler gelmeye başladı. Bu soruyu da ondan sordum." "Ne gibi şeyler?"</p>

  <p class="calibre12">"Mossad'ın yabancı bir ülkede bu kadar rahat hareket ederek baskın yapıp adam öldürmesi pek alışık olduğumuz şeyler değil. Özellikle Türkiye'de. Acaba yardım görüyorlar mı?"</p>

  <p class="calibre12">"Yardım mı? Kimlerden? Türkler'den mi?"</p>

  <p class="calibre12">Adam başını salladı. www. cizgiliforum. com Leyla da bu olasılığı düşünmüştü.</p>

  <p class="calibre12">"Mümkün mü?"</p>

  <p class="calibre12">"Bir ihtimal! Bugüne kadar hiç ortak operasyon düzenlediklerini işitmedim. Ama olabilir. İzinizin bu kadar çabuk bulunması bana böyle bir olasılığı çağrıştırıyor." "Öyleyse durum daha da kötü," diye fısıldadı Leyla. Hüseyin Rıza düşünceli şekilde tespihiyle oynuyordu..</p>

  <p class="calibre12">"İstediklerinizi temin etmek kolay. Bir iki gün içinde ayarlayabilirim. Para hiç sorun değil. Pasaport da. Fakat..." "Fakat ne?"</p>

  <p class="calibre12">"Sizi bu süre içinde nerede saklayabileceğimiz. Elimde böyle hallerde kullanılacak başka misafirhane kalmadı. Takdir edersiniz, ben İstanbul'da fazla aktif biri değilim. Her zaman böyle operasyonlarla karşılaşmıyoruz. Bu işin boyutu benim gücümü aşmaya başladı."</p>

  <p class="calibre12">"Yer benim için önemli değil. Her yerde kalabilirim. Hatta burada bile."</p>

  <p class="calibre12">Ufak bölmeyi sessizlik kapladı. Hüseyin Rıza'nın sakırdayan tespih tanelerinden başka ses duyulmuyordu.</p>

  <p class="calibre12">"Burası olmaz," dedi adam. "Şartlara aldırmayacağınızı tahmin edebiliyorum, fakat burası kesinlikle emniyetli değildir, olamaz. Siyasi polisin zaman zaman burayı göz hapsine aldığını sanıyorum. Benden de şüpheleniyor olabilirler." Leyla yine dik dik adama baktı.</p>

  <p class="calibre12">Yoksa sıkışınca kendini başından mı savmak istiyordu?</p>

  <p class="calibre12">Sertçe, "Bir tehlike anında size başvurmaklığımız emredilmişti. Buradaki tek irtibat kaynağımız sizsiniz."</p>

  <p class="calibre12">"Evet, evet biliyorum. Mutlaka bir çözüm yolu bulacağım, endişelenmeyin. Biraz sabırlı olun."</p>

  <p class="calibre12">Çöl Akrebi kaşlarını çattı. "Bulmalısınız," diye homurdandı.</p>

  <p class="calibre12">Hüseyin Rıza cebinden bir Pall Mall paketi çıkardı. Kadına da bir tane uzatırken:</p>

  <p class="calibre12">"Çayları tazeleyelim mi?" diye sordu.</p>

  <p class="calibre12">Daha ilk bardakları bile bitirmemişlerdi. "Ben istemem," dedi Leyla.</p>

  <p class="calibre12">Adamın tedirginliğini hissedebiliyordu. Yaktığı sigaradan derin bir nefes çekti.</p>

  <p class="calibre12">"Mossad da Siyasi Polis de şu anda sizi arıyordur mutlaka," diye söylendi kendi kendine. "Ne yapmayı düşünüyorsunuz?" "Öncelikle sizi buradan çıkarmayı. Şu bir iki günü başka bir yerde geçirmelisiniz."</p>

  <p class="calibre12">Genç kadın, "Nerede?" diye sormadı. Bu Hüseyin Rıza'nın sorunuydu. Kendisi için uygun ve emniyetli bir yer bulmak zorundaydı.</p>

  <p class="calibre12">Adam ayağa kalktı, kapıyı açarak iki tezgâhtarına bazı emirler verdi. Civardaki diğer kumaş mağazalarına göndererek artık piyasada bulunması adeta imkansız bir kumaş cinsini aramalarını emretti. Sanki gelen ziyaretçisinin böyle bir talebi varmışcasına. Onlar dükkândan çıkınca mağazadaki üçüncü adamına dönerek, "Abdülkadir, buraya gel," dedi. Abdülkadir iri kıyım, güçlü kuvvetli bir adamdı. Tezgâhtar camlı bölmeye girince Arapça, "Hanımı bizim aşağıdaki özel odaya götür," dedi. Sonra Leyla'ya dönerek, "Pek iç açıcı bir yer değildir ama size uygun bir yer ayarlayıncaya kadar orada saklamak zorundayım.</p>

  <p class="calibre12">Şimdilik başka şansımız yok. Diğer tezgâhtarlarıma güvenemeyiz, onlar fazla meraklıdırlar," diye mırıldandı.</p>

  <p class="calibre12">Çöl Akrebi yerinden kalkarak Abdülkadir denen iri yan adamı takip etti. Dükkânın arka tarafındaki bir merdiveni kullanarak aşağıya indiler.</p>

  <p class="calibre12">Burası bir depoydu. Basık tavandan sarkan çıplak ampulden solgun sarı bir ışık etrafı aydınlatıyordu. Oldukça loştu. Duvarlarda, şeffaf plastik torbalara sarılmış ve dizi dizi sıralanmış kumaşlar duruyordu. Kesif bir apre kokusu bütün bodrumu kaplamıştı. Işık yetersiz olduğundan gölgeler duvarda tuhaf şekiller yaratıyordu. Abdülkadir önden yürüyordu.</p>

  <p class="calibre12">Leyla'nın burnuna ekşimsi bir rutubet kokusu geldi, deponun dip tarafında tahta bir kapı çarptı gözüne. Üzerinde kocaman bir asma kilit asılıydı, iri yarı adam cebinden çıkardığı anahtarla kilidi açtı. Zifiri karanlıktı içerisi. Elektrik düğmesi çevrilince Leyla merakla küçücük odaya bir göz attı. Odadan çok hücreye benziyordu.</p>

  <p class="calibre12">İçini bir ürperti aldı genç kadının. Ufak bir karyola konmuştu duvar kenarına. Kirli bir çarşaf ve eskimiş bir yün battaniye vardı üzerinde. Hücre öylesine dardı ki, portatif karyolanın iki ucu duvara yapışmıştı. Rutubet kokusu burada daha da kesifti. Çöl Akrebi, bir an yeni bir tuzağa daha düşüp düşmediğini merak etti. Hüseyin Rıza'dan hoşlanmamış ve ürkek halinden kuşkulanmaya başlamıştı zaten. Yoksa bu namussuz çift taraflı çalışan bir ajan mıydı? Belki de kendisini buraya tıkacak sonra da polise ihbar edecekti. Ufacık odanın bir hapishane hücresinden hiç farkı yoktu, hatta daha bile beterdi. Beyninden geçenleri yanındaki iri yarı adama belli etmemeye çalıştı. Yanılıyordu herhalde. Hüseyin Rıza, merkezin güvendiği bir insandı. Onun hakkında Örgüt'e şimdiye kadar hiçbir şikayet gelmemişti. Fakat gizlendikleri yerlerin bu kadar çabuk bulunması midesini bulandırıyordu.</p>

  <p class="calibre12">Arap asıllı olduğu belli tezgâhtar, içeriye geçmesi için Leyla'ya yol verdi. Yüzünde sırnaşık bir ifade hasıl olmuştu.</p>

  <p class="calibre12">"Odanın ışığını gece gündüz yanık tutabilirsiniz ama lütfen ses çıkarmayın. Yanımızda çalışanların sizi burada sakladığımızı bilmemeleri lazım. Zaman zaman aşağıya inerler." Leyla başını salladı, sonra homurdanarak, "Burada tuvalet yok; ihtiyacımı nasıl gidereceğim?" diye sordu.</p>

  <p class="calibre12">Adam karanlıkta pek farketmediği başka bir kapıyı işaret etti.</p>

  <p class="calibre12">"Orası tuvalettir. İhtiyacınız varsa, şimdi görün. Çünkü bu kapıyı üstünüzden kilitlemek zorundayım. Yukarıdaki tezgâhtarlar gidinceye kadar sizi kilitli tutmak mecburiyetindeyiz. Dükkânı en son ben terkederim ve sabahleyin de ben açarım. Akşam gitmeden önce gelir kilidi açarım, gece tuvaleti rahat rahat kullanırsınız."</p>

  <p class="calibre12">Bu durum Leyla'nın hiç hoşuna gitmemişti. Kendini yarı mahkum gibi hissediyordu. Yine de "Peki," diye başım salladı. Bundan çok daha kötü yerlerde kalmıştı. Bu bir tuzak ise gelenlerin çekeceği vardı. Belindeki 45'lik kurşun doluydu.</p>

  <p class="calibre12">Sırtındaki ceketi çıkarıp yatağın üstüne attı. Sonra belindeki otomatik tabancayı çıkarıp usulca ceketin üzerine bıraktı.</p>

  <p class="calibre12">Silahı gören Abdülkadir irkilerek garip garip Leyla'ya baktı. Ayağındaki kot pantolon, tenis ayakkabısı ve az önce sırtından çıkardığı erkek ceketiyle onu pek bir şeye benzetememişti. Daracık hücrenin solgun ışığında şimdi kadın, kendi evindeymiş gibi rahatlamaya çalışıyordu. At kuyruğu yaptığı uzun siyah gür saçlarını salıvermiş, ceketi sırtından atınca vücudunun ahengi ve kadınlığı ortaya çıkıvermişti. Abdülkadir uzun uzun kadına alıcı gözüyle baktı.</p>

  <p class="calibre12">Leyla, adamın etkilendiğini anlamıştı. Kaşlarını çatarak sordu:</p>

  <p class="calibre12">"Söyleyeceğin başka bir şey var mı?"</p>

  <p class="calibre12">"Abdülkadir kulunuz emrinizdedir efendim."</p>

  <p class="calibre12">Genç kadın garipseyerek adama baktı. Neydi bu ifade?</p>

  <p class="calibre12">Saygı mı, bağlılık mı, yoksa sırnaşıklık mı?</p>

  <p class="calibre12">"Hadi öyleyse, şu tuvaleti de göster bakalım," dedi.</p>

  <p class="calibre12">Öğle namazı bitmişti. Cami avlusu umduğundan çok daha kalabalıktı Engin'in. Yan duvara sıra sıra çelenkler dizilmişti. Öğle namazından çıkan cemaat musalla taşı üzerindeki tabut önünde saf saf sıralanırken Engin'in gözleri, son dini görevi yerine getirmek üzere cenaze namazına duran cemaatten ziyade, avluda toplanan sosyetik kalabalığa çevrildi. Kimler yoktu ki?</p>

  <p class="calibre12">En başta bu esrarengiz cinayet hakkında yeterince aydınlatıcı bilgi toplayamayan basın ve televizyon mensupları yer alıyordu. Devamlı flaşlar çakılıyor, kameralar çalışıyor, basın görev yapıyordu. Fotoğrafçılar ve kameramanlar objektiflerini daha çok şöhretli simalara çevirmişlerdi. Sinema dünyasının birkaç starı objektiflere poz veriyor, üzüntülerini beyan eden kısa söyleşilerde bulunuyorlardı.</p>

  <p class="calibre12">Üniversite camiasından tanınmış doktorlar kalabalık arasındaydı, iş dünyasının ileri gelenleri, tanınmış bürokratlar da cenazeye iştirak etmişlerdi. Anlaşılan Şükrü Namlıoğlu'nun geniş bir çevresi vardı.</p>

  <p class="calibre12">Ama Engin, Simka'dan ne kimseyi görebildi, ne de gönderilmiş bir çelengi. Bu biraz garibine gitti. Şirketin en büyük hissedarı, hatta tek sahibi ölüyor, fakat şirket hatırla-mıyordu bile... Levend Camii'nin geniş avlusunda başka tanıdık simalara da rastladı Engin. MlT ajanı Fikret Sağlam kalabalığın arasına karışmıştı. Özellikle Engin'le göz göze gelmemeye gayret ediyordu, fakat koyu renk gözlüklerinin ardından cemaati titizlikle incelediği besbelliydi. Okan annesinin yanındaydı.</p>

  <p class="calibre12">Selda ise duvar dibinde toplanan kadınların arasında taziyetleri kabul ile meşguldü. Yorgun ve bitkin görünüyordu genç kadın. Dünkü gördüğü kabusun etkisinden hâlâ kurtulamamıştı. Bu sabah kapı önündeki korumalarıyla birlikte Etiler'deki eve gitmişler, kılık kıyafet değiştirmişler, iki bavul dolusu giysiyi BMW'nin bagajına koymuşlardı. Engin, Selda'nın o anki heyecanını unutamıyordu; eve güçlükle girmiş, eşyalarını bavullara yerleştirirken rüyasındaki olayları sanki tekrar yaşayacakmış gibi Engin'in yanından ayrılmasına izin vermemişti.</p>

  <p class="calibre12">Bir ara MİT ajanının yanına yaklaştığını farketti. Ajan kısık sesle: "Sizinle görüşmemiz lazım," diyordu. "Ne hakkında?" diye sordu Engin.</p>

  <p class="calibre12">Ajan başı önüne eğik konuşuyordu. Güneş ışığının parlattığı pırıl pırıl boyalı ayakkabılarına bakar gibiydi. "İsterseniz olayların genel bir müzakeresi diyelim. Maşallah az zamanda çok işlere bulaştınız. Hani taşı kaldırsak altından siz çıkıyorsunuz. Doğrusu bu kadarını beklemiyorduk."</p>

  <p class="calibre12">"Ne demek istediğinizi anlayamadım?"</p>

  <p class="calibre12">"Her gün bir olay yaratıyorsunuz. Silahlı, kanlı olaylar. Dün Bostancı iskelesindeki olay gibi."</p>

  <p class="calibre12">"Ama olayları ben çıkartmıyorum ki, benim dışımda oluşuyor. Ne hikmetse hep hedef seçiliyorum. Ayrıca bir gelişme olursa ya da bir şey öğrenirsem hemen bildirmemi istemiştiniz, ben de gelen telefonu size ve Başkomisere ilettim işte."</p>

  <p class="calibre12">"Garip değil mi? Her olayın flaş adamı siz oluyorsunuz."</p>

  <p class="calibre12">"Bunu hiç istemiyorum, inanın."</p>

  <p class="calibre12">"Bundan pek emin değilim."</p>

  <p class="calibre12">Engin ajana bir göz attı.</p>

  <p class="calibre12">"Neyi ima ediyorsunuz?"</p>

  <p class="calibre12">Ajan elini cebine soktu, sonra avucunda tuttuğu nesneyi Engin'e gösterdi. İki mermi çekirdeğiydi.</p>

  <p class="calibre12">"Laboratuvar analizi yaptırdık. Şile'de bulduğumuz kurşunlarla aynı özelliği gösteriyor. Sizin Smith-Wesson' unuza ait."</p>

  <p class="calibre12">"Olabilir. Şile'de kumlar arasında altı kurşun yaktım."</p>

  <p class="calibre12">"Hayır. Bunları Kilyos yolundaki yanık bir çiftlik evinin içinde bulduk. Bodruma açılan yarısı yanmış kilitli bir kapının üstünde. Belli ki kilidi kırmak için kullanılmış." Engin kızardı. Sesini çıkaramadı.</p>

  <p class="calibre12">Ajan devam etti. "Çiftlik evini araştırdık. Meğer Ahmet Özveren'e aitmiş. Ne kadar ilginç değil mi? Ahmet Özveren'e ait metruk bir çiftlikte sizin tabancanızdan çıkmış yeni kurşunlar. Bunu nasıl izah edeceksiniz?"</p>

  <p class="calibre12">Cenaze namazı bitmişti. Cemaatte bir kaynaşma başladı.</p>

  <p class="calibre12">Engin, “İsterseniz bunu daha uygun bir zamanda konuşalım," dedi.</p>

  <p class="calibre12">"Nasıl isterseniz. Ama bir an önce konuşsak çok iyi olur. Çünkü size gösterdiğimiz iyi niyeti kötüye kullanıyorsunuz gibi geliyor bana." Genç avukat kaşlarını çattı.</p>

  <p class="calibre12">"O gece Ahmet Ozveren'den bir telefon aldım. Beni çiftlik evine çağırıyordu." "Bize niye bildirmediniz?" Engin duraladı.</p>

  <p class="calibre12">"Ahmet yalnız görüşmemizi istedi. Suçsuz olduğunu ve bir komplo ile karşı karşıya olduğunu söyledi."</p>

  <p class="calibre12">"Ve siz de ona inandınız tabii."</p>

  <p class="calibre12">"Biliyorsunuz, eski arkadaşız... İnanmak istedim. Şimdiye kadar hiçbir kötülüğünü de görmemiştim."</p>

  <p class="calibre12">"Hostes Gamze'nin öldürülmesinden ve Şile'de başınıza gelenlerden sonra da mı?" Engin içini çekti.</p>

  <p class="calibre12">"Biliyorum, ona inanmakla hata ettim, fakat o sırada bütün olayların sorumlusunun o olduğunu bilemezdim. Benimki sadece bir şüpheydi. Ayrıca onun avukatıydım ve benden hukuki yardım istiyordu." "Sizi çiftliğe niye çağırmış?"</p>

  <p class="calibre12">"Sözde masumiyetini ispat için. Ama gerçek niyeti çok farklıymış. Önce ağzımı aradı, sonra da öldürmeye kalktı."</p>

  <p class="calibre12">Cemaat tabutu cenaze arabasına doğru eller üzerinde taşımaya başlamıştı. Az sonra kalabalık dağılacaktı.</p>

  <p class="calibre12">MİT ajanı, "Sizden ne öğrenmek istiyordu?" diye sordu. "Hostesin bana neler söylediğini bilmek istiyordu." "Gamze size neler anlatmıştı?" Engin omuzlarını silkti.</p>

  <p class="calibre12">"Aslına bakarsanız hiçbir şey. Onun bir şeylerden korktuğunu anlamıştım ve büyük bir hata yaparak ona güvendim. Ertesi gün Şile'ye geleceğimi söyledim. Fakat anlaşılan ben evden çıktıktan sonra durumu telefonla Ahmet Özveren'e bildirmiş olmalı."</p>

  <p class="calibre12">Ajan, Engin'i süzdü. "Sonra ne oldu?" "Oraya eski karımla birlikte gitmiştik..." Ajan, Engin'in sözünü kesti.</p>

  <p class="calibre12">"O saatteki bir davete karınızı niye götürdünüz? Tehlikeli değil miydi?"</p>

  <p class="calibre12">Genç adam biraz utanarak, "Selda beni yalnız bırakmak istemedi. Bu davetin bir tuzak olduğunu düşünüyordu," diye fısıldadı.</p>

  <p class="calibre12">"Görüyor musunuz? Karınız bile bu gerçeği sezinlemiş!"</p>

  <p class="calibre12">Engin duymazlığa geldi.</p>

  <p class="calibre12">"Aramızda tartışma çıktı. Bize silah çekti. Selda çok korkmuştu. Onu ağıla tıktı ve kapıyı üstüne kilitledi. Karımın karanlık fobisi vardır, ağılda çığlıklar atmaya başladı. Üstüne atıldım, boğuştuk. O sırada idare lambası devrildi ve yangın çıktı."</p>

  <p class="calibre12">"Devamını tahmin edebiliyorum; Ahmet Özveren kaçtı ve siz de yangın sırasında karınızı kurtarabilmek için kilitli kapıya kurşun sıktınız."</p>

  <p class="calibre12">"Evet, aynen öyle oldu."</p>

  <p class="calibre12">Mezarlığa gidecek olanlar arabalara biniyorlardı. Engin, "Müsaade edin de gideyim, gecikiyorum," dedi.</p>

  <p class="calibre12">Ajan oralı olmayarak, "Ahmet Özveren'in nerede saklandığı hakkında bir bilginiz var mı?" diye sordu.</p>

  <p class="calibre12">"Hayır yok. Şayet bana söylediği doğruysa, her gece güvendiği bir yakınının yanında kalıyormuş."</p>

  <p class="calibre12">"Yaa?" dedi ajan. "Ne tuhaf, sanki yer yarıldı Ahmet Özveren dibine gitti. Onu hiçbir yerde bulamıyoruz. Adam sırra kadem bastı."</p>

  <p class="calibre12">Fikret Sağlam, Engin acele etmesine aldırmadan, "Bize yardım etmenizi istiyorum," diye mırıldandı. Adımlarını sıklaştıran avukat, "Elimden geleni yaptığımı sanıyorum," dedi. "Yeterli değil. Bu sizin için özel bir görev olacak, anlıyor musunuz?" "Hayır, anlamıyorum. Ayrıca bu teklifiniz de hiç hoşuma gitmedi. Zaten başım yeterince dertte. Her gün yeni bir olay ile karşılaşıyor ve ölümle yüz yüz geliyorum. Bu kadarı yetmez mi?"</p>

  <p class="calibre12">"Başka şansınız yok. Teklifimi kabul etmek zorundasınız." Engin sinirlenerek ajana baktı. "Ya reddedersem?"</p>

  <p class="calibre12">"Üzgünüm ama o zaman Ahmet Özveren'le işbirliği yaptığınız gerekçesiyle sizi tutuklamak zorunda kalabiliriz."</p>

  <p class="calibre12">"Ne? Ahmet'le işbirliği mi? Dalga mı geçiyorsunuz? Yahu adam beni iki kere öldürmeye teşebbüs etti, siz işbirliğinden bahsediyorsunuz! Çıldırdınız mı siz!" Ajan somurtuk suratla homurdandı:</p>

  <p class="calibre12">"Yaptıklarınız çok tutarsız. Sizden şüpheleniyoruz artık. Bu işte bir rolünüz olduğuna inanmaya başladık."</p>

  <p class="calibre12">"Yine başladığımız noktaya mı döndük yani? Yine aynı terane ha?"</p>

  <p class="calibre12">Ajan blöf mü yapıyor, diye gözlerinin içine baktı.</p>

  <p class="calibre12">Ama kara gözlüklü asık suratından çok ciddi olduğunu sezinlemişti...</p>

  <p class="calibre12">Cenaze dönüşü karısının BMW'sini Erenköy'deki evin kapısına park ederken ilk gözüne çarpan şey, koruma polislerinin çekilmiş olduklarıydı. Artık korunmuyorlardı. Buna bir anlam veremedi. Memurları kendisine haber vermeden birden çekmişlerdi. Engin, sevinmesi mi yoksa üzülmesi mi gerektiğine karar veremedi.</p>

  <p class="calibre12">Mezarlık dönüşü Selda çok bitkindi. Gözlerinin altı morarmış, yüzü solmuş, şu birkaç gün içinde kilo vermiş gibi çökmüştü. Dinlenmeye ve istirahate ihtiyacı vardı. Uzun süreli bir tatil en iyi ilaçtı onun için. Adli tatilin başlamasına çok az bir zaman kalmıştı; ailece yurt dışına ya da Akdeniz sahilinde bir yere gitmek ne iyi olurdu. Bunu gerçekleştirmemek için bir engelleri de yoktu artık. Hk fırsatta bu konuyu Selda'ya açacaktı. Öneriye onun da sıcak bakacağına emindi.</p>

  <p class="calibre12">Cami avlusunda ajanla konuştukları aklından çıkmıyordu. Karanlık aleme zorla çekilen biri gibi hissetmeye başlamıştı kendini. Başına daha neler geleceğini tahmin etmek de zor değildi. Ürpererek ajanın teklifini hatırladı; adam düpedüz tehdit edip şantaj yapmıştı. Korumaları kapısının önünden çekmesi de iddiasını kuvvetlendirmek için yapılmış bir jest olmalıydı. Birileri bu pis oyuna bulaştırmak istiyordu onu ama nedenini hâlâ anlayamamıştı. iç huzuruna kavuşamadan nasıl tatile çıkabilirdi?...</p>

  <p class="calibre13" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_25"></div>
</body>
</html>
