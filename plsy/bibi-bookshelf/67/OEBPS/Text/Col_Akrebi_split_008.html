<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Akrebi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos178124"></p>

  <p class="calibre14"><span class="calibre10"><span class="bold"><span class="calibre7">8</span></span></span></p>

  <p class="calibre11">TEMMUZ - İSRAİL MOSSAD MERKEZİ - TEL AVİVİN KUZEYİ</p>

  <p class="calibre12">Dış yüzü beyaza boyanmış beş katlı beton bina, gösterişsiz ve sıradan bir yapı gibi görünüyordu. Hayfa'ya uzanan karayolunun biraz gerisinde geniş bir kavak korusunun içinde kalan bina, anayoldan geçen yolcuların gözlerinden saklanacak şekilde kamufle edilmeye çalışılmıştı.</p>

  <p class="calibre12">Burası israil Haber Alma Örgütü Mossad'ın ana beyniydi.</p>

  <p class="calibre12">Floresan ışıklarıyla aydınlatılmış dördüncü kattaki şifre odasında her zaman hummalı bir faaliyet göze çarpardı. Burası "hedef ülkelerdeki" bütün Mossad ajanlarının şifreli mesajlarının geldiği odaydı. Odanın dört bir yanı en gelişmiş bilgisayarlarla donatılmıştı. Gelen mesajlar "araştırma bölü-mü"ne nakledilir, değerlendirme ve analizleri bu bölümün tecrübeli elemanları yapardı, israilliler ilerleyen teknolojiye dayalı en gelişmiş istihbarat sistemlerinden birini kurmuşlardı. Bu sistem ülke dışına yayılmış ajanların gönderdikleri bilgilerin önemi esasına dayanırdı. Bilgisayar ajanı tanır ve onları değerlerine göre sıralandırırdı. Cihaz böylece hem ajanı saptar hem de mesajın ne kadar süredir sistemde olduğunu gösterirdi. Ardından da mesajı buna göre ekrana verirdi.</p>

  <p class="calibre12">Nöbetçi memur birden ekranda Mavi kodlu bir mesajla karşılaştı. Sigarasını tablaya bastırıp dikkat kesildi.</p>

  <p class="calibre12">Ardından da ekranda "Güvenlik iznini bildir" sözcüklerini. Bilgisayardan kısık kısık "bipbip" sesleri yükseliyordu.</p>

  <p class="calibre12">Sık sık karşılaşmadığı bir durumdu bu. Memur telaşla güvenlik şifresini yazdı, dönüş tuşuna basınca, kompütürün ekranına gelen mesajı okumaya başladı. Haber istanbul'dan geliyordu.</p>

  <p class="calibre12">Şifre memuru ekranın dibinde parlayan kareye baktı, içinde yanan sönen bir yıldız vardı. Program dışı bir bağlantıydı bu. Ajanın mesaj göndermesi gereken saat de ekranda bir görünüp bir kayboluyordu, istanbul'daki ajan mesaj saatine uygun bir bağlantı kurmamıştı. Çok önemli bir şey olmalıydı. Printer'in kapağını açtı, bilginin yazıldığı kâğıdı kopardı. Durumu hemen Araştırma-Değerlendirme bölümüne iletmeliydi. Yardımcısını yanına çağırarak, "Bunu hemen Salomon Rossana'ya ilet," dedi.</p>

  <p class="calibre12">Salomon Rossana, kırk beş yaşında, göbekli, kel kafalı bir adamdı. Basit döşenmiş odası göz gözü görmeyecek kadar sigara dumanıyla kaplıydı. Mesajı okuyunca kırmızı damarlı yüzü gerildi, hemen telefona satıldı, dahili hattan ikinci kattaki Izak Rosental'i aradı. Telefon açılınca, “İstanbul'la az önce irtibat kuruldu," dedi. "Mesajı aldık. Ne yapmamı istersin?" Izak Rosental, "Menahem'i al, odama gel," diye emretti.</p>

  <p class="calibre12">Az sonra üç Mossad elemanı, geniş bir masanın çevresindeki tahta iskemlelere oturmuşlardı. Şişman ve göbekli Salomon cebinden çıkardığı çarşaf gibi kocaman bir mendille yüzünün terini silerken elindeki şifreli raporu masanın üzerine bıraktı.</p>

  <p class="calibre12">Gergin bir sesle, "Silah tüccarı şirketin adamı Elliot Ward dün istanbul'a gelmiş," dedi. "İstanbul'daki ajanımız olayı teyit etti."</p>

  <p class="calibre12">Odadaki en genç ajan olan Menahem Ruso. "O da kim?" diye sordu.</p>

  <p class="calibre12">İzak Rosental, soruyu duymamış gibi dirseklerini masaya dayadı, önündeki rapora baktı.</p>

  <p class="calibre12">Olumsuzca başını iki yana salladı. "İşler kızışıyor," diye homurdandı.</p>

  <p class="calibre12">Rossano, "Jakop Ventura'ya nasıl bir talimat göndereceğiz?" diye sordu. Merak dolu bakışlarını bölüm başkanı İzak'a dikmişti.</p>

  <p class="calibre12">İzak kararlı ve tok bir sesle:</p>

  <p class="calibre12">"Yalnız talimat değil, Menahem'in de derhal istanbul'a gitmesini istiyorum. Kudüs'ten gelen bilgilere göre, Kızıl Cihad Örgütü'nün üç elemanının eylem için istanbul'da yuvalandığını saptadık. Üçü de intihar komandosu. Tim komutanı Haris bin Halid istanbul'a gidemeden Kudüs'te askerlerimizle giriştiği bir çatışmada öldürülmüş. Yine gelen bilgiler Çöl Akrebi'nin istanbul'a gönderilen tim içinde olduğu merkezinde."</p>

  <p class="calibre12">İzak Rosental sözünün burasında Menahem Ruso'ya baktı. Genç ajanın gözleri nefretle ışıldamıştı.</p>

  <p class="calibre12">"Çöl Akrebi mi?" diye mırıldandı. "Vay namussuz vay. Demek nihayet izini ele geçirebildik. Onu gebertmekten büyük keyif duyacağım."</p>

  <p class="calibre12">"Dur bakalım, duygusal olma Menahem. Daha önce yapacağımız çok iş var." "Sen ne diyorsun izak? Hazır izini bulmuşken onu sağ mı bırakacağız?" Mossad ajanları aralarındaki hiyerarşiye rağmen birbirlerine hep küçük adlarıyla hitap ederlerdi. Bu, yerleşmiş bir gelenekti.</p>

  <p class="calibre12">"Önce planımızı sağlıklı bir şekilde uygulamalıyız. Ayrıca siyasiler Türkiye ile düzelen ilişkileri bulandırmak istemiyorlar," diye söylendi izak.</p>

  <p class="calibre12">"Onların tuzu kuru. Ne yani, Çöl Akrebi'nin Kudüs'e dönmesine izin mi vereceğiz? O canavarı hazır yabancı bir ülkede bulmuşken temizleyelim gitsin." izak kesin ve ikna edici bir ses tonuyla, "Merak etme, Kudüs'e dönemeyecek," diye mırıldandı. "MlT ile irtibat halindeyiz. Onlar da kızı orada gözlüyorlar. Jakop Ventura MlT yetkilileri ile gereken teması sağlıyor. Biraz zor da olsa yapacağımız bir operasyon için gereken izni aldı. Bu gayet gizli tutuluyor. Siyasi yetkililerin haberi yok. Asla da söylenmeyecek. Yalnız bu operasyon en ufak bir hata kaldırmaz. Tamamen iki devletin istihbarat teşkilatlan arasında kalmalı, aksi halde hepimiz yerimizden oluruz. Durum tam bir siyasi skandala dönüşür. Bu nedenle, son derece sakin ve sabırlı olmalıyız. Bu karşılıklı bir menfaat meselesi, taşkınlıktan ve şahsi intikam duygusundan kaçınmalısınız. Menahem, özellikle sana söylüyorum, anlıyor musun?" Menahem Ruso yutkundu.. Kendisine ne söylenildiğini gayet iyi anlayabiliyordu.</p>

  <p class="calibre12">Ah, bir de Çöl Akrebi'ne duyduğu nefreti kontrol edebilseydi...</p>

  <p class="calibre12"><span class="calibre7">&nbsp;</span></p>

  <div class="mbppagebreak" id="calibre_pb_8"></div>
</body>
</html>
