<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">15</span></h2>

  <p>Rusty kalbini dinlerken Piper sersem sersem, “Biraz daha ilaç,” dedi. Rusty, Piper’in sağ elini, solu fena halde berelenmişti..”</p>

  <p>“Yok artık ilaç,” dedi. “Resmen uçmuş durumdasınız.”</p>

  <p>Piper yine aynı hülyalı sesle, “İsa biraz daha ilaç almamı istiyor,” dedi. “Ben de bülbül gözü gibi kafa bulmak istiyorum.”</p>

  <p>“Galiba ona ‘fil gözü gibi’ deniyordu, ama bunu da dikkate alacağım.” Piper doğrulup oturdu. Rusty onu itip tekrar yatırmak istedi ama ancak sağ omzundan bastırmaya cesaret edebildi ve bu da yetmedi. “Yarın buradan çıkabilecek miyim? Şef Randolph’u görmem lazım. O çocuklar Sammy Bushey’e tecavüz etmiş.”</p>

  <p>Rusty, “Seni de öldürebilirlerdi,” dedi. “Çıkıkla atlattığın için kendini çok şanslı sayman lazım. Bırak da Sammy’yi ben düşüneyim.”</p>

  <p>“O polisler tehlikeli.” Piper sağ elini Rusty’nin bileğine koydu. “Polisliğe devam edemezler. Başkalarının da canını yakarlar,” dudaklarını yaladı. “Ağzım çok kurudu.”</p>

  <p>“Onu halledebilirim ama uzanman lazım.”</p>

  <p>“Sammy’den sperm örneği aldınız mı? Çocuklarınkiyle karşılaştırabilir siniz? Yapabilirseniz DNA örneğini alana kadar Pete Randolph’un peşini bırakmam. Gece gündüz peşine düşerim.”</p>

  <p>Rusty, “Bizde DNA eşleştirme donanımı yok,” dedi. <span style="font-style:italic;">Zaten sperm örneği de yok. Çünkü Gina Buffalino kızı yıkamış, Sammy'nin isteğiyle.</span> “Sana ilecek bir şey getireyim. Laboratuvardaki hariç bütün dolaplar devre dışı uma hemşire bölmesinde bir buz kutusu var.”</p>

  <p>Piper gözlerini kapatırken, “Meyve suyu,” dedi. “Evet, meyve suyu iyi olur. Portakal veya elma. V8 istemem. Çok tuzlu.”</p>

  <p>Rusty, “Elma,” dedi. “Bu gece saydam sıvılara izin var.”</p>

  <p>Piper, “Köpeğimi özledim,” diye fısıldadı ve başını öbür yana çevirdi. Rusty meyve suyuyla geri döndüğünde muhtemelen uyumuş olacağını tahmin etti.</p>

  <p>Koridoru yarılamışken hemşire bölümünün köşesinden koşarak gelen Twitch ortaya çıktı. Gözleri irileşmişti. “Dışarı gelsene Rusty.”</p>

  <p>“Rahip Libby’nin meyve suyunu verir vermez..”</p>

  <p>“Yok, hemen. Bunu görmen lazım.”</p>

  <p>Rusty telaşla yirmi dokuz numaralı odaya dönüp içeri bir göz attı. Piper hanımefendilere pek yakışmayacak biçimde horluyordu - şiş burnunu düşünecek olursak normal sayılırdı.</p>

  <p>Uzun adımlarına yetişmek için adeta koşarak Twitch’in peşine düştü. “Ne oldu?” diye sordu. <span style="font-style:italic;">Yine ne var,</span> demek istemişti?</p>

  <p>“Anlatamam ve anlatsam bile inanmazsın herhalde. Kendi gözünle görmen lazım.” Lobideki kapıdan dışarı fırladı.</p>

  <p>Baygın hastaların getirildiği koruyucu tentenin ötesinde Ginny Tomlinson Gina Buffalino ve Gina’nın hastanede yardım etsin diye getirdiği arkadaşı Harriet Bigelow duruyordu. Üçü de birbirinden destek almak istercesine birbirine sarılmış gökyüzüne bakıyordu.</p>

  <p>Gökyüzü parlak pembe yıldızlarla doluydu ve bir sürüde arkalarında adeta fosforlu izler bırakarak yağmur gibi yağıyordu. Rusty sırtının ürperdiğini hissetti.</p>

  <p><span style="font-style:italic;">Judy bunu önceden gördü,</span> diye düşündü. <span style="font-style:italic;">“Dizi dizi pembe yıldız yağıyor</span>.”</p>

  <p>Ve yağıyordu sahiden.</p>

  <p>Sanki cennet üzerlerine iniyormuş gibiydi.</p>
</body>
</html>
