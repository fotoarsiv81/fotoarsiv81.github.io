<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark8"></a><span style="font-weight:bold;">9</span></h2>

  <p>Bozuk bağlantı yolunun başında bir zincir geriliydi. Baştaki kamyonun direksiyonunda olan Freddy hiç tereddüt etmeden aracı sürdü ve zinciri demirleriyle birlikte söküp attı. Öndeki kamyonla Mel Searles’in kullandığı ikinci kamyon ormana daldı.</p>

  <p>Üçüncü kamyonun kumandası Stewart Bowie’deydi. Little Bitch Yolu’nun ortasında durup WCIK’in telsiz kulesini gösterdi, sonra dönüp yarı otomatik HK’sını dizlerinin arasına kıstırmış olan Randolph’a baktı.</p>

  <p>Randolph, “Bir kilometre daha git,” diye emretti. “Sonra kenara çek ve motoru sustur.” Saat tam on bir otuz beşti. Harika. Bol bol vakit vardı.</p>

  <p>Fern, “Plan nedir?” diye sordu.</p>

  <p>“Plan öğle olana kadar beklemek. Silah sesleri duyunca hemen fırlayıp arkalarından saracağız.”</p>

  <p>Roger Killian, “Bu kamyonlar çok gürültülü,” dedi. “Ya o herifler gel diğimizi duyarsa? O zaman baskın şansımızı yitirmiş oluruz.”</p>

  <p>Randolph, “Bizi duymazlar,” dedi. “İstasyonda oturmuş klimalı ortamda televizyon seyrediyorlardı. Başlarına ne geldiğini bile anlamayacaklar.” Stewart, “Kurşun geçirmez yelek giymemiz gerekmez miydi?” diye sordu.</p>

  <p>“Böyle sıcak bir havada niye onca yükü taşıyalım? Merak etmeyin. Bizim kuşlar göz açıp kapayana kadar cehennemi boylamış olacak.”</p>
</body>
</html>
