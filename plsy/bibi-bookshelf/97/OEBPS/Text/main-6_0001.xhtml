<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark1"></a><span style="font-weight:bold;">13</span></h2>

  <p>Koca Jim’in çalışma odasında, kasasının önündeki “Dağda Vaaz.” tablosu dışında çeşitli toplum hizmetleri karşılığında aldığı bir sürü plaket vardı. Ayrıca Sarah Palin’le çocuklar için düzenlediği yardım kampanyasında, Dale Earnhardt ve iyi bir insana benzeyen ünlü golfçü Tiger Woods’la tokalaşırken çekilmiş fotoğrafları vardı.</p>

  <p>Masasında duran yegâne andaç ise pleksiglas bir yuvanın içindeki altın kaplama beyzbol topuydu. Topun altında (aynı zamanda pleksiglasın içinde) bir yazı vardı: <span style="font-style:italic;">Jim Rennie’ye, 2007 Yılı Hayır Amaçlı Batı Maine Softbol&nbsp;Turnuvası’na yaptığı katkılarından ötürü teşekkürler,</span> yazıyordu. Yazının altındaki isim, <span style="font-style:italic;">“Astronot.” Bili Lee’</span>ydi.</p>

  <p>Yüksek arkalıklı koltuğuna yerleşen Koca Jim beyzbol topunu alıp o elinden diğerine atıp tutmaya başladı. Atmak iyi geliyordu, özellikle de insan biraz sinirli olunca: top düzgün ve ağırdı, altın insanın avuçlarına çok&nbsp;hoş bir duygu vererek çarpıyordu. Koca Jim bazen som altından bir topu&nbsp;olsa nasıl olurdu diye merak ederdi. Belki de şu Kubbe işi bitince bu konuyla ilgilenebilirdi.</p>

  <p>Coggins de masanın karşısına, müşteri koltuğuna oturdu. Ricacı koltuğuna. Koca Jim’in olmasını istediği yer de oydu. Rahibin gözleri tenis maçı izliyormuş gibi gidip geliyordu. Veya bir hipnoz sarkacını.</p>

  <p>“Evet, nedir bütün bunlar Lester? Anlat bakalım. Fakat kısa tutalım olur mu? Biraz uyumam lazım. Yarım yapmam gereken çok işim var.”</p>

  <p>“Önce benimle dua eder misin Jim?”</p>

  <p>Koca Jim gülümsedi. Hain tebessümlerinden biriydi. En azından şimdilik. “Niye önce bana anlatacağını anlatmıyorsun? Dizüstü çökmeden önce neye dua edeceğimi bilmek istiyorum.”</p>

  <p>Lester kısa kesmedi ama Koca Jim bunun farkına varmadı. Giderek artan bir dehşetle dinliyordu. Rahibin anlatısı İncirden alıntılarla bölünüp&nbsp;zenginleşiyor ama anafikir değişmiyordu: küçük işleri Tanrı’yı kasabanın&nbsp;üzerine kocaman bir cam fanus geçirtecek kadar kızdırmıştı. Lester bu konuda ne yapmak gerektiğini göstersin diye bir yandan da kendini kamçılayarak (kamçı meselesi herhalde metafordu - Koca Jim kesinlikle öyle umuyordu) yalvarmış ve Tanrı ona İncil’in delilik, körlük, kefaret vs. bölümlerinden metinler göstermişti.</p>

  <p>“Yüce Tanrı bana bir de işaret göndereceğini söyledi ve..”</p>

  <p>“Göndermek olmasın?” Koca Jim gür kaşlarını kaldırdı.</p>

  <p>Lester ona aldırmadan sıtmalı gibi titreyerek konuşmaya devam etti, gözleri hâlâ altın toptaydı. Bir o yana... bir bu yana.</p>

  <p>“Dilim sürçtü.”</p>

  <p>“Evet... neyse.” Top bir o ele, bir bu ele geçiyordu.</p>

  <p>“Tanrı bana körlük göstereceğini söyledi ama benim körlüğüm olmayacaktı. Ve bugün öğleden sonra, o tarlada bunu yaptı! Yapmadı mı?”</p>

  <p>“Eh, sanırım bu da bir yorumdur..”</p>

  <p>“Hayır!” Coggins ayağa fırlamıştı. Elinde Incil’iyle halıda tur atmaya başladı. Öteki eliyle saçını arkaya itti. “Tanrı işareti gördüğüm zaman cemaatime senin yaptıklarını tam olarak anlatmamı istedi..”</p>

  <p>“Sadece benim mi?” Koca Jim bunu sakince sormuştu. Topu artık biraz daha hızlı atıp tutuyordu. Şap. Şap. Şap. Etli ama yine de sert avuçlarında top gidip geliyordu.</p>

  <p>Lester inler gibi, “Hayır,” dedi. Artık topa bakmadan daha hızlı dolanıyordu. Tek eliyle adeta saçını yolarken diğer elindeki Incil’i sallıyordu. Bazen, gerçekten kaptırdığında ayinlerde de böyle yapardı. Kilisede tamamdı da burada insanı sinir ediyordu. “Sen, ben, Roger Killian, Bowie kardeşler&nbsp;ve..” sesini alçalttı. “Ve şu öteki. Şef. Bence o adam deli. Geçen ilkbaharda&nbsp;işe başladığında değilse bile şimdi kesin deli.”</p>

  <p>Koca Jim, <span style="font-style:italic;">söyleyene de bak,</span> diye düşündü.</p>

  <p>“Hepimiz işin içindeyiz, ama itiraf etmesi gerekenler şenle beniz Jim. Tanrı bana öyle bildirdi. Çocuğun kör oluşunun anlamı bu; ölmesinin amacı bu. İtiraf edeceğiz ve kilisenin arkasındaki o Şeytan Ahırı’nı ateşe vereceğiz. Sonra Tanrı bizi özgür bırakacak.”</p>

  <p>“Tabii özgür olacaksın Lester. Shawshank Eyalet Hapishanesi’nde.”</p>

  <p>“Tanrı’nm uygun gördüğü ceza neyse katlanırım. Hem de mutlulukla.”</p>

  <p>“Ya ben? Andy Sanders? Bowie kardeşler? Roger Killian! Bildiğim kadarıyla bakması gereken dokuz çocuğu var! Ya bizler o kadar mutlu olmazsak Lester?”</p>

  <p>“Yapabileceğim bir şey yok.” Şimdi Lester İncil’iyle omuzlarına vurmaya başlamıştı. Bir birine bir ötekine. Koca Jim elindeki topu onun çıkardığı seslere uyumlu olarak atıp tutmaya başladığını fark etti. Pat... ve şap. Pat... ve şap. Pat... ve şap. “Tabii ki Killian’ın çocuklarına üzülürüm ama...&nbsp;Yirminci Bap Beşinci Kısım’da, ‘Ben Tanrı’nızım ve kıskanç bir Tanrı’yım,&nbsp;babaların günahlarını üçüncü, dördüncü nesillerinden çıkartırım’ diyor.&nbsp;Buna boyun eğmeliyiz. Ne kadar canımızı yakarsa yaksın bu çıbanı temizlemeliyiz; yaptığımız hatayı telafi etmeliyiz. Bu da itiraf ve arınma demektir. Ateşle arınma.”</p>

  <p>Koca Jim boş olan elini kaldırdı.</p>

  <p>“Hoo, hoo, hoo. Ağzından çıkanı kulağın duysun. Bu kasaba normal zamanlarda da bana -ve tabii ki sana- bağımlıdır, ama kriz zamanında bize&nbsp;muhtaç demektir.” Koltuğunu geri itip ayağa kalktı. Korkunç uzun bir gün&nbsp;olmuştu, yorulmuştu ve şimdi de bu çıkmıştı. Bu kadarı insanı sinirlendiriyordu.</p>

  <p>Coggins inatla ve Incil’le omuzlarını dövmeye devam ederek, “Günah işledik,” dedi. Sanki Tanrı’nın Kutsal Kitabı’na böyle davranmak gayet makul bir şeymiş gibi.</p>

  <p>“Les, yaptığımız şeyler Afrika’daki binlerce çocuğu açlıktan ölmekten kurtarıyor. Hatta o korkunç hastalıklarının tedavi paralarını bile ödüyoruz.&nbsp;Ayrıca sana yepyeni bir kilise ve kuzeydoğunun en güçlü Hıristiyan radyosu için bina inşa ettik.”</p>

  <p>Coggins tiz bir sesle, “Ve kendi ceplerimizi de doldurduk, bunu unutma,” diye bağırdı. Bu kez Kutsal Kitabı suratına indirmişti. Burun deliklerinden birinden kan sızmaya başladı. “Kirli uyuşturucu parasıyla.” Kendine bir daha vurdu. “Ve İsa Radyo da çocukların damarlarına zerk ettiği zehri&nbsp;üreten bir deli tarafından idare ediliyor!”</p>

  <p>“Aslında ben çoğunun içtiğini düşünüyorum.”</p>

  <p>“Şaka mıydı şimdi bu?”</p>

  <p>Koca Jim masanın etrafından dolandı. Şakakları zonkluyor, yanaklarına kan hücum ediyordu. Yine de mızıkçılık yapan bir çocukla konuşur gibi yumuşak bir sesle tekrar konuşmaya başladı. “Lester, kasabanın liderliğime&nbsp;ihtiyacı var. Ağzını açacak olursan o liderliği yapamam. Sana inanacaklarından değil..”</p>

  <p>Coggins, “Hepsi inanacak!” diye bağırdı. “Kilisemin arkasında işlettiğin şeytan atölyesini gösterinde hepsi inanacak! Hem Jim - görmüyor musun- günahımız ortaya çıkınca... çıban temizlenince... Tanrı da koyduğu engeli kaldıracak! Kriz bitecek! O zaman senin liderliğine ihtiyaçları kalmayacak.”</p>

  <p>İşte tam bu noktada James R Rennie zıvanadan çıktı. “Bana daima ihtiyaçları olacak!” diye kükredi ve kapalı avucundaki beyzbol topunu elinden bırakmadan savurdu.</p>

  <p>Lester yüzünü ona doğru çevirirken top sol şakağına isabet etti. Yüzünün yanı kan içinde kaldı. Kanların arasından sol gözü parlıyordu. Ellerini uzatmış olarak öne doğru sendeledi. İncil, düşmüş bir çene gibi Koca Jim’e&nbsp;doğru sarkmıştı. Halıya kan akıyordu. Lester’ın kazağının sol omzu kandan&nbsp;sırılsıklamdı. “Hayır, Tanrı’nın dileği bu değil..”</p>

  <p>“Benim dileğim bu ama budala.” Koca Jim topu bir daha savurdu ve bu kez rahibin alnına, isabet etti. Koca Jim vuruşunun şiddetinden omzunun&nbsp;sızladığını hissetti. Lester hâlâ İncil’ini sallayarak öne doğru hamle etmeye&nbsp;çabaladı. Konuşmaya çalışıyormuş gibiydi.</p>

  <p>Koca Jim topu tutan elini yana sarkıttı. Omzu zonkluyordu. Artık halı kandan vıcık vıcık olmuştu ama lanet herif yıkılmamıştı; hâlâ konuşmaya&nbsp;çalışıp, kan tükürerek ilerliyordu.</p>

  <p>Coggins masaya çarptı -tertemiz not defterine kanlar fışkırdı- ve sonra masa boyunca yan yan yürümeye başladı. Koca Jim topu tekrar kaldırmaya çalıştı ama yapamadı.</p>

  <p><span style="font-style:italic;">Lisede spor derslerinden kaçmanın bir gün başıma dert olacağını biliyordum,</span> diye düşündü.</p>

  <p>Topu sol eline geçirdi ve yandan yukarı doğru savurdu. Top Lester’ın çenesiyle buluşup yüzünün alt kısmını göçerterek tavan lambasının zayıf&nbsp;ışığında daha fazla kan saçılmasına neden olmuştu. Birkaç damlası da lambanın buzlu camına gelmişti.</p>

  <p>Lester, “Pislik!” diye bağırdı. Hâlâ masaya yapışmış vaziyette yürümeye çalışıyordu. Koca Jim geri çekildi.</p>

  <p>“Baba?”</p>

  <p>Junior gözleri fal taşı gibi açılmış, ağzı açık vaziyette kapıda duruyordu.</p>

  <p>Lester, “Pislik!” dedi ve yeni sese doğru dönmeye çalıştı. İncil’i kaldırdı. “Pislik... pislik... ateşler..”</p>

  <p>Koca Jim, oğluna, “Orada dikilip durma, bana yardım et!” diye bağırdı.</p>

  <p>Lester, İncil’i deli gibi aşağı yukarı sallayarak Junior’a hamle etmeye çabaladı. Kazağı kandan sırılsıklam olmuştu; pantolonu çamur gibi bir kahverengiye dönüşmüştü; kanlar içindeki suratı dağılmıştı.</p>

  <p>Junior telaşla ona doğru atıldı. Lester yere yığılacakken yakalayıp kaldırdı. “Tamam Peder Coggins - sizi tuttum, merak etmeyin.”</p>

  <p>Sonra da ellerini Lester’ın kan içindeki boynuna götürüp sıkmaya başladı.</p>
</body>
</html>
