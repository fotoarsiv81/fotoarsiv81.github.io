<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">17</span></h2>

  <p>Norrie bağıramayacak kadar korkmuştu, ki bu iyi de olmuştu; pembe ay yoluna çıkan adamın yüzünü aydınlatınca Romeo Burpee olduğunu gördü.</p>

  <p>“Beni çok korkuttunuz,” diye fısıldadı.</p>

  <p>“Pardon. Sadece ortalığı kontrol ediyordum.” Rommie, Norrie’nin kolunu bırakıp etrafına bakındı. “Diğer çocuklar nerede?”</p>

  <p>Norrie gülümsedi. “Bilmem. Ayrı ayrı ve farklı yollardan gelmemiz söylendi. Yani Bayan Everett öyle tembih etti.” Yokuşun altına baktı. “Galiba Joey’in annesi geliyor. İçeri girmemiz lazım.”</p>

  <p>Fenerlerin ışığına doğru yürüdüler. Papaz evinin kapısı açık duruyordu. Rommie tel kapının yanına yavaşça vurdu ve, “Rommie Burpee ile bir arkadaşı,” dedi. “Parola varsa da biz bilmiyoruz.”</p>

  <p>Pipper Libby tel kapıyı açıp konuklarını içeri aldı. Merakla Norrie’ye bakıyordu. “Sen kimsin?”</p>

  <p>Odaya gelen Ernie, “Torunum değilse gözüm kör olsun,” dedi. Bir elinde bir bardak limonata ve suratında bir sırıtış vardı. “Gelsene kızım. Çok özlemiştim seni.”</p>

  <p>Norrie büyükbabasına sıkıca sarılıp annesinin tembihlediği gibi öptü. Bu işi bu kadar çabuk yapmayı beklemiyordu ama yapabildiğine memnun olmuştu. Ve büyükbabasına takıldığı çocukların yanında kesseler söylemeyeceği şeyleri bile anlatabilirdi.</p>

  <p>“Dedecim çok korkuyorum.”</p>

  <p>“Hepimiz öyle canımın içi.” Torununa biraz daha sıkı sarıldı ve solgun yüzüne baktı. “Burada ne işin var bilmiyorum ama madem geldin bir bardak limonataya ne dersin?”</p>

  <p>Norrie demliği gördü ve, “Kahveyi tercih ederim,” dedi.</p>

  <p>Piper, “Ben de,” dedi. “Elektrik olmadığını akıl edinceye kadar kahve makinesinde hazırlık yapmıştım.” Norrie’ye hafifçe baş salladı. “Bu iş beni birçok açıdan zarara sokuyor.”</p>

  <p>Arka kapı ekrar vuruldu ve yanakları renklenmiş olan Lissa Jamieson içeri girdi. “Bisikletimi garajınıza bıraktım Peder Libby. Umarım sorun olmaz.”</p>

  <p>“Olmaz. Ve burada topluca bir suç işleyeceksek -herhalde Rennie ile Randolph böyle yorumlardı- bana Piper desen daha iyi olur.”</p>
</body>
</html>
