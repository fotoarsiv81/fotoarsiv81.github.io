<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;">5</span></h2>

  <p>Işık onu öldürüyordu, uluyan beynini kavuruyordu fakat bu onu durdurmadı. Artık durmak için çok geçti.</p>

  <p>Hızını kesmeden kızı doğruca mutfak masasına sürükledi. Masa Angie'nin karnına çarptı ve oradan da kayıp duvara yapıştı. Masanın üzerindekiler uçmuştu. Angie bir uluma sesiyle soluksuz kaldı. Junior kızı bir eliyle belinden bir eliyle de ıslak saç buklelerinden yakalayıp döndürerek bu kez de Coldspot marka buzdolabına fırlattı. Çarpmanın şiddetiyle buzdolabının üzerindeki bütün süsler düştü. Artık alt dudağıyla birlikte burnu da kanamaya başlamıştı. Beyaz teninde kan kıpkırmızı parlıyordu. Junior, kızın gözlerinin tezgâhtaki bıçaklığa kaydığını gördü ve Angie doğrulmaya çalışırken dizini bütün gücüyle suratına geçirdi. Birisi yan odada büyük bir porselen tabağı düşürmüş gibi boğuk bir çatırtı duyuldu.</p>

  <p>Junior, <span style="font-style:italic;">Dale Barbara’ya yapmam gereken buydu,</span> diye düşündü ve avuçlarının alt kısmını zonklayan şakaklarına bastırarak geri adım attı. Sulanan gözlerinden inen yaşlar yanaklarından süzülüyordu. Dilini fena ısırmıştı -çenesinden kan sızıyor ve yere damlıyordu- ama Junior bunun farkında değildi. Başındaki ağrı çok şiddetliydi.</p>

  <p>Angie buzdolabı süslerinin arasında yüzüstü yatıyordu. Süslerin en büyüğünde BUGÜN AĞZINA GİREN LOKMA YARIN POPONDA ORTAYA ÇIKAR yazıyordu. Junior, kızın bayıldığını sandı ama Angie bir anda tepeden tırnağa titremeye başladı. Parmakları piyanoda zor bir parça çalmaya hazırlanıyormuş gibi oynuyordu. <span style="font-style:italic;">(Bu kaltağın çaldığı tek enstrüman saksafondur,</span> diye düşündü. ) Sonra Angie’nin bacakları titremeye başladı ve kolları da bacaklarına uyum sağladı. Artık Angie yüzerek ondan uzaklaşmaya çalışıyormuş gibi görünüyordu. Kahrolası bir nöbet geçirmekteydi.</p>

  <p>Junior, “Kes şunu!” diye haykırdı. Sonra, Angie kendinden geçerken, <span style="font-style:italic;">“Kes şunu! Yapma kaltak!”</span> diye tekrarladı.</p>

  <p>Kızın başını iki dizinin arasında sıkıştırdı. Kızın başı, Junior’ın iki dizinin arasında sürekli inip kalkıyordu.</p>

  <p><span style="font-style:italic;">“Kes dedim! Kahrolası kes şunu!”</span></p>

  <p>Angie’den bir hırıltı çıkmaya başladı. Şaşılacak kadar yüksek bir sesti. Aman Tanrım ya biri kızı duyarsa? Ya burada yakalanırsa? Bu babasına okulu niye bıraktığını açıklamaya benzemezdi (ki Junior daha o konuyu kendine açıklamayı da başaramamıştı). Bu sefer aylık harçlığının yüzde yetmiş beşinin aşçıyla o salak dövüşü yaptığı için kesilmesinden beter olurdu, bu işe yaramaz kaltağın körüklediği dövüşü. Bu sefer Koca Jim Rennie, Şef Perkins’le ve ortalıktaki diğer baş belalarıyla konuşamazdı. Bu seferki...</p>

  <p>Birden gözünün önünde Shawshank Eyalet Hapishanesi’nin uzayıp giden yeşil duvarları canlandı. Oraya gidemezdi, önünde kocaman bir hayat vardı. Ama gidecekti. Kızı şimdi sustursa bile gidecekti. Çünkü sonradan konuşacaktı. Ve suratı -otoparktaki dayaktan sonra Barbie’nin suratı bile bu kadar kötü görünmüyordu- onun adına konuşacaktı.</p>

  <p>Tabii onu tamamen susturmazsa.</p>

  <p>Junior, kızın saçlarını kavrayıp kafasını yere çarptı. Böylece bayılacağını ve kendisinin de işini tamamlayabileceğini umuyordu... eh, her neyse... ama sadece nöbet şiddetlendi. Kız ayaklarını Coldspot’a vurmaya başladı ve dolabın üstünde kalan süsler de yağmur gibi etrafa saçıldı.</p>

  <p>Junior, kızın saçını bırakıp boğazına sarıldı. “Özür dilerim Angie, böyle olmasını beklemiyordum,” dedi. Ama üzgün değildi. Sadece korkmuştu. Başı ağrıyordu ve kızın son derece aydınlık mutfağındaki çırpınışlarının asla bitmeyeceğine kani olmuştu. Junior’ın parmakları şimdiden yorulmuştu. Birini boğmanın bu kadar zor olacağı kimin aklına gelirdi?</p>

  <p>Bir yerlerde, güneyde ve epey uzakta bir patlama oldu. Sanki birisi çok büyük bir silahı ateşlemişti. Aldırmadı. Tek yaptığı kızın boğazını biraz daha sıkmak oldu ve sonunda Angie’nin çırpınışları azalmaya başladı. Çok daha yakında bir yerde -evin içinde, bulundukları katta- hafif bir çınlama haşladı. Junior başını kaldırıp baktı, gözleri irileşmişti, ilk başta kapının çaldığından emindi. Birileri arbedeyi duymuş ve polisler gelmişti. Başı patlamak üzereydi, sanki bütün parmaklarını burkmuştu ve bütün bunlar bir hiç içindi. Zihninden feci bir resim gelip geçti: Junior Rennie bir polisin anorağı başına geçirilmiş olarak Castle County Adliyesi’ne götürülüyordu.</p>

  <p>Sonra sesi tanıdı. Elektrik kesilince kendi bilgisayarından da aynı ses geliyordu ve o da bilgisayarı güç kaynağına takıyordu.</p>

  <p><span style="font-style:italic;">Bip... Bip... Bip...</span></p>

  <p><span style="font-style:italic;">Oda servisi bana bir oda gönder,</span> diye düşünüp boğma eylemine devam etti. Kız artık kıpırdamıyordu ama Junior başını yana çevirip kızın pisliğinin kokusunu duymamaya çalışarak bir dakika daha devam etti. Böyle bir veda hediyesi bırakmak tam da ona göreydi! Hepsi böyleydi! Kadınlar! Kadınlar ve tarlaları! Tüylü karınca yuvalarından başka bir şey değildi! Ve bir de sorun erkeklerde diyorlardı!</p>
</body>
</html>
