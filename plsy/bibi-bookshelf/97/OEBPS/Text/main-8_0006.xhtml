<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark6"></a><span style="font-weight:bold;">15</span></h2>

  <p>Meydanda Rusty ile konuşmak için durduklarında Aidan, Carolyn Sturges’e <span style="font-style:italic;">söylediğin diğer oyunu oynamak istiyorum</span> demişti. Aklındaki diğer oyun Kırmızı Işık’tı ama Carolyn oyunun kurallarını pek fazla hatırlamıyordu - altı yedi yaşından beri oynamadığı için sürpriz sayılmazdı.</p>

  <p>Fakat rahip evinin arka bahçesindeki ağaca dayanmış dururken birden oyunun kurallarını hatırlamaya başladı. Ve beklenmedik bir şekilde oynamaya sadece istekli değil bayağı hevesli görünen Thurston’un da.</p>

  <p>Her nasılsa Kırmızı Işık oyununun zevklerinden mahrum kalmışa benzeyen çocuklara, “Unutmayın,” diye talimat veriyordu. “Carolyn istediği hızda ona kadar sayabilir ve sizi hareket ederken yakalarsa geldiğiniz bütün yolu geri gitmeniz lazım.”</p>

  <p>Alice, yakalayamaz ki,” dedi.</p>

  <p>Aidan da asık suratla, “Beni de,” dedi.</p>

  <p>Carolyn, “İyi, görürüz bakalım,” dedi ve suratını ağaca döndü. “Bir, iki, üç, dört... beş, altı, yedi... sekiz-dokuz-on. KIRMIZI IŞIK!”</p>

  <p>Hızla dönüp baktı. Alice suratında bir tebessümle kocaman bir adım atmak üzere bacağını uzatmış olarak duruyordu. Thurston da gülümsüyordu, ellerini <span style="font-style:italic;">Operadaki Hayalet</span> pençeleri gibi öne uzatmıştı. Carolyn, Aidan’ı hafifçe kımıldarken gördü ama geri yollamayı aklından bile geçirmedi. Çocuk mutlu görünüyordu ve bunu bozmaya hiç niyeti yoktu.</p>

  <p>“Güzel,” dedi. “Küçük güzel heykelcikler. Şimdi ikinci tura geçiyoruz.” Ağaca dönüp tekrar saymaya başladı, içinde arkası dönükken binlerinin ona doğru yaklaştığını bilmekten kaynaklanan o çocuksu ve zevkli korku vardı. “Bir iki üç dört beş altı yedi sekiz dokuz on KIRMIZI IŞIK!” Döndü. Alice artık sadece yirmi adım uzaklıktaydı. Aidan onun on adım kadar gerisinde tek ayak üstünde titriyordu, dizindeki yara kabuğu son derece belirgindi. Thurse de oğlanın arkasındaydı, tek elini nutuk atar gibi göğsüne kaldırmış gülümsüyordu. Bu oyunda Alice yakalayacaktı Carolyn’i ama bunda sorun yoktu; ikinci oyunda Alice ebe olurdu ve kardeşi kazanırdı. Thurse’le ikisi de seyrederdi.</p>

  <p>Tekrar ağaca döndü. “Bir iki üç dö..”</p>

  <p>Derken Alice çığlık attı.</p>

  <p>Carolyn döndü ve Aidan Appleton’un yerde yatmakta olduğunu gördü. Önce çocuğun hâlâ oyun oynadığını sandı. Tek dizi -üstünde yara kabuğu olan- havadaydı, sanki ters dönmeye çalışıyormuş gibiydi. Kocaman açılmış gözleri gökyüzüne dikilmişti. Dudakları küçük şirin bir O şeklinde büzülmüştü. Pantolonuna yayılan koyu bir leke vardı. Carolyn, oğlanın yanına koştu.</p>

  <p>Alice, “Neyi var?” diye sordu. Carolyn o korkunç hafta sonunun kızın yüzüne çöktüğünü görebiliyordu. “İyi mi?”</p>

  <p>Thurse, “Aidan?” dedi. “İyi misin koca adam?”</p>

  <p>Aidan titremeye devam etti, dudakları görünmez bir kamışı emermiş gibiydi. Bükülü duran bacağı indi... sonra havayı tekmeledi. Omuzları buruldu.</p>

  <p>Carolyn, “Bir tür nöbet geçiriyor,” dedi. “Muhtemelen aşırı heyecandandır. Birkaç dakika beklersek kendine geleceğinden emi..”</p>

  <p>Aidan, “Pembe yıldızlar yağıyor,” dedi. “Arkalarında iz bırakıyorlar, Çok güzel. Korkutucu. Herkes seyrediyor. Hep hile var. Zor nefes alınıyor. Adam kendine şef diyor. Onun kabahati. Bunu o yaptı.”</p>

  <p>Carolyn’le Thurston bakıştılar. Alice ise kardeşinin yanına diz çökmüş elini tutuyordu.</p>

  <p>Aidan, “Pembe yıldızlar,” dedi. “Yağıyorlar, yağıyor, yağı..”</p>

  <p>Alice çocuğun suratına, “<span style="font-style:italic;">Uyansana!</span>” diye haykırdı. “Bizi <span style="font-style:italic;">korkutmayı bırak!</span></p>

  <p>Thurston Marshall, kızın omzuna hafifçe dokundu. “Tatlım, faydası olduğunu sanmıyorum.”</p>

  <p>Alice ona aldırmadı. “<span style="font-style:italic;">Uyansana</span>... <span style="font-style:italic;">uyan diyorum sana</span> BOK KAFALI!”</p>

  <p>Ve Aidan uyandı. Şaşkın şaşkın ablasının yaşlarla ıslanmış yüzüne baktı. Sonra Carolyn’e bakıp gülümsedi - Carolyn hayatında bundan daha tatlı bir tebessüm görmemişti.</p>

  <p>Aidan, “Ben mi kazandım?” diye sordu.</p>
</body>
</html>
