<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a>18</h2>

  <p>Chester’s Mill’in meclis üyesi met’i sinek yutan bir kurbağa gibi çekti. Ocağın arkasında eski bir kanepe vardı ve Andy ile Şef Bushey bu kanepede, İsa’yı motosiklet üstünde gösteren bir resmin (adı: Görünmez Yol Arkadaşın) altında cam boruyu elden ele geçiriyorlardı. Yanarken met kapaksız bir lazımlıkta üç gün kalmış çiş gibi kokuyordu; ama ilk boş nefesten sonra Andy, şefin haklı olduğunu anladı. Bunu satmak şeytan işi olabilirdi ama meretin kendisi Tanrı’nın işiydi. Dünya daha önce hiç görmediği muhteşem bir yere dönüşmüştü. Kalbi güm güm atıyor, boynundaki damarlar şişiyor, dişetleri titreşiyor ve testisleri zevkten kabarıyordu. Bütün bunlardan da daha iyisi omuzlarına çöken ve zihnini bulandıran o çaresizliğin, güçsüzlüğün kaybolmasıydı. Kaldıraçla dağları yerinden oynatabileceğini hissediyordu şimdi.</p>

  <p>Şef pipoyu ona uzatıp, “Cennet bahçesinde bir ağaç vardı,” dedi. Piponun iki ucundan da yeşil dumanlar süzülüyordu. “İyilik ve Kötülük Ağacı. Bilir misin?”</p>

  <p>“Evet. Incil’den.”</p>

  <p>“Bildin sahiden. Ve o ağaçta bir elma vardı.”</p>

  <p>“Doğru, doğru.” Andy o kadar kısa bir nefes çekti ki aslında çekmemiş sayılabilirdi. Daha fazlasını -hatta hepsini- istiyordu ama dolu dolu çekerse kafasının patlayacağını ve ateşler saçarak füze gibi laboratuvarda dolanacağını sanıyordu.</p>

  <p>Şef, “O elmanın etli kısmı <span style="font-style:italic;">gerçek,</span> kabuğu ise <span style="font-style:italic;">met’</span>ti,” dedi.</p>

  <p>Andy, şefe baktı. “Müthiş.”</p>

  <p>Şef başını salladı. “Evet Sanders. Öyle.” Pipoyu geri aldı. “Bu bok güzel değil mi ha?”</p>

  <p>“Müthiş bir bok.”</p>

  <p>Şef, “İsa, Cadılar Bayramı’nda dönüyor,” dedi. “Muhtemelen birkaç gün önce gelir; bilemem. Zaten Cadılar Bayramı çok yakında biliyorsun. Anasını sattığım cadıların mevsimi.” Pipoyu Andy’ye verip garaj kapısı kumandasını tutan elini uzattı. “Şunu görüyor musun? Galerinin sonunda. Depo kapısının üstünde.”</p>

  <p>Andy baktı. “Neyi? Beyaz yumruyu mu? Hani kile benzeyen?”</p>

  <p>Şef, “O kil değil,” dedi. “O İsa’nın bedeni Sanders.”</p>

  <p>“Peki içinden çıkan kablolar nedir?”</p>

  <p>“İsa’nın kanıyla dolu damarlar.”</p>

  <p>Andy bunu biraz düşündü ve çok parlak buldu. “Güzel.” Biraz daha düşündü. “Seni seviyorum Phil. Yani şef. İyi ki buraya gelmişim.”</p>

  <p>Şef, “Ben de,” dedi. “Baksana, biraz dolaşmak ister misin? Buralarda bir yerde bir arabam olacaktı -galiba- ama biraz titriyorum.”</p>

  <p>Andy, “Tabii,” dedi. Ayağa kalktı. Bir iki saniye dünya başına yıkılır gibi oldu. Sonra düzeldi. “Nereye gitmek istersin?”</p>

  <p>Şef söyledi.</p>
</body>
</html>
