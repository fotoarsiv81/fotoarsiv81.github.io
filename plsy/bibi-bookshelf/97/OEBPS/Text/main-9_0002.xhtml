<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">12</span></h2>

  <p>Şef bulaşık günbatımında İsa’nın yüzünü seyrederken Üçüncü Üye Andrea Grinnell de kanepesinde oturmuş okumaya çalışıyordu. Jeneratörü durmuştu - yoksa hiç çalıştırmamış mıydı? Hatırlayamıyordu. Fakat geçen yıl kardeşi Rose’un Yılbaşı hediyelerinin arasına kattığı küçük ışıldağı vardı. Şimdiye kadar kullanma fırsatı olmamıştı ama gayet iyi durumdaydı. Kitabınıza tutturup düğmesine basıyordunuz. Yani ışık sorun değildi. Ama maalesef kelimeler öyleydi. Kelimeler sayfada kıpırdayıp duruyor, hatta bazen yer değiştiriyordu ve Nora Roberts’ın aslında gayet net olan yazısı kesinlikle anlamsız bir hale geliyordu. Yine de Andrea okumaya çabalıyordu çünkü aklına yapacak başka bir şey gelmiyordu.</p>

  <p>Açık pencerelere rağmen ev leş gibi kokuyordu. Andrea’nın ishali vardı ve rezervuar artık akmıyordu. Karnı açtı ama bir şey yiyemiyordu. Akşamüstü beş civarında bir sandviç yemeyi denemiş -sadece zararsız bir peynirli sandviç- ve midesine iner inmez mutfaktaki çöp kutusuna çıkarmıştı. Çok üzülmüştü çünkü o sandviçi yemek bayağı zor olmuştu. Çok terliyordu -üstünü bir kere değişmişti ve becerebilirse herhalde bir daha değişmesi gerekecekti- ve ayakları seğirip bükülüp duruyordu.</p>

  <p><span style="font-style:italic;">Bu boşluktan değil,</span> diye düşündü. <span style="font-style:italic;">Ve Jim hâlâ yapmayı düşünüyorsa, benim o acil durum toplantısına gitmeme imkân yok.</span></p>

  <p>Koca Jim ve Andy Sanders’la yaptıkları son konuşmayı düşününce belki de böyle olması iyiydi; gidecek olsa biraz daha zorbalık yaparlardı. İstemediği şeyleri yapmaya zorlarlardı. Bu... bu şeyden kurtulana kadar evde kalsa daha iyi olacaktı.</p>

  <p>“Bu boktan,” dedi ve terden ıslanmış saçlarını gözünden çekti. “İçimdeki bu boktan.”</p>

  <p>Kendini toplar toplamaz Jim Rennie’nin karşısına dikilecekti. Bu çoktan farz olmuştu. OxyContin’i yokken tam bir felaket haline gelen sırt ağrısına rağmen yapacaktı bunu (ama beklediği kadar feci bir ağrı olmamıştı - bu da hoş bir sürprizdi). Rusty metadon almasını istemişti. Metadon bu Tanrı aşkına! Kılık değiştirmiş eroin yani.</p>

  <p><span style="font-style:italic;">Mahrumiyet çekeceğim sanmayın,</span> demişti. <span style="font-style:italic;">Nöbet geçireceksiniz.</span></p>

  <p>Fakat on gün süreceğini söylemişti ve Andrea o kadar bekleyebileceğini sanmıyordu. Şu pis Kubbe kasabanın üstündeyken beklemeyezdi. En iyisi dayanmaktı. Bu sonuca varınca bütün haplarını tuvalete atıp -sadece metadonları değil komodin çekmecesinin arkasında bulduğu son birkaç Oxy-Contin hapını da- suyu çekmişti. Rezervuar ondan sonra iki kere daha çalışmıştı ve şimdi burada titreyerek ve doğru olanı yaptığına inanmaya çalışarak oturuyordu.</p>

  <p><span style="font-style:italic;">Bu için doğrusu yanlışı yok,</span> diye düşündü. <span style="font-style:italic;">Yapılacak tek şey buydu.</span></p>

  <p>Kitabın sayfasını çevirmeye çalıştı ve aptal eli ışıldağa çarptı. Aygıt yere yuvarlandı. Işığı tavam gösteriyordu. Andrea ışığa baktı ve birden kendi içinden çıkmaya başladı. Hem de hızla. Sanki görünmez bir ekspres asansöre binmişti. Bir an için aşağı bakabildi ve kendi bedenini kanepede çaresizce çırpınır vaziyette gördü. Ağzından çıkan köpüklü salyalar çenesine akıyordu. Kot pantolonunun ağına yayılan ıslaklığı da gördü ve <span style="font-style:italic;">tamam, yine üstümü değişmem gerekecek, pekâlâ,</span> diye düşündü. <span style="font-style:italic;">Bunu atlatabilirsem değişirim.</span></p>

  <p>Sonra tavanı geçti, üst kattaki yatak odasını geçti, eski lambalar, kolilerle dolu tavan arasını geçti ve oradan dışarı çıktı. Samanyolu başının üstündeydi ama bir hata vardı. Samanyolu pembeye dönüşmüştü.</p>

  <p>Ve yağmaya başladı.</p>

  <p>Bir yerlerde -Andrea’nın çok, çok altında- geride bıraktığı bedenini duydu. Çığlıklar atıyordu.</p>
</body>
</html>
