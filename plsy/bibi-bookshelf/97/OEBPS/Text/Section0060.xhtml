<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark2"></a><span style="font-weight:bold;">5</span></h2>

  <p>Little Bitch Yolu’nda (Kutsal Mesih’e gidenler daima Üç Numaralı Yol demeyi tercih ederlerdi) çok daha dinamik bir sahne yaşanıyordu ve parlak&nbsp;elektrik ışıklarının altında yaşanıyordu. Lester Coggins’in ibadethanesinde,&nbsp;parlak turuncu tarafında hâlâ gönderi etiketleri bulunacak kadar yeni bir jeneratör bulunmaktaydı.</p>

  <p>Lester çok bakımlı olduğu için -genetik özellikleri kadar vücuduna tapmak muamelesi yapmasının da etkisiyle- otuz beş yaşından fazla göstermeyen ellilik bir adamdı (bu bakımdan Sadece Erkekler İçin’in makul&nbsp;bir uygulamasıydı). Bu gece sağ bacağına ORAL ROBERTS ALTIN KARTALLAR yazısı basılmış bir jimnastik şortu dışında bir şey giymemişti ve&nbsp;vücudundaki tüm kaslar ortadaydı.</p>

  <p>Ayinlerde (haftada beş tane oluyordu) kendinden geçmiş bir televizyon rahibi gibi Tanrı kelimesini abartılı bir şekilde <span style="font-style:italic;">TAN-N-N-RI,</span> diye telaffuz&nbsp;ederdi. Bazen kendi kendine dua ederken bile farkında olmadan aynı sesi çıkarırdı. Fakat Lester çok bunaldığında, gündüzleri bir duman, geceleriyse&nbsp;bir alev sütunu halinde gezen Musa’yla İbrahim’in Tanrı’sına danışma ihtiyacı duyduğunda, görüşmenin kendi payına düşen kısmını zorla içeri giren&nbsp;birine saldırmaya hazırlanan bir köpeğin hırıltısına benzer bir sesle yapardı. Kendisi bunun farkında değildi çünkü hayatında onu dua ederken duyacak kimse yoktu. Piper Libby kocasıyla iki oğlunu üç yıl önceki kazada yitirmiş bir duldu; Lester Coggins ise bir ergen olarak mastürbasyon karabasanları gören ve yatak odasının eşiğinde Mary Magdalene’yi görmek için&nbsp;çırpınan bir müzmin bekârdı.</p>

  <p>Kilise de neredeyse jeneratör kadar yeniydi ve pahalı kırmızı akçaağaçtan yapılmıştı. Aynı zamanda katılık düzeyinde sadeydi. Lester’ın çıplak sırtının gerisinde, kirişli tavanın altında üçlü sıralar duruyordu. Karşısındaysa üzerinde İncil duran ve kraliyet moru bir perdeye asılı büyük kızılağaçtan haçı olan sade bir kürsü vardı. Koronun locası sağda ve yüksekteydi, bir tarafına da müzik aletleri -Lester’ın bazen bizzat çaldığı elektrikli gitar da dahil- yerleştirilmişti.</p>

  <p>Lester homurtulu, sahiden-dua ediyorum sesiyle, <span style="font-style:italic;">“Tanrım duamı duy,”</span> dedi. Bir elinde, her bir düğümü bir havariyi temsil eden on iki düğümlü&nbsp;ağır, uzun bir ip tutuyordu. Dokuzuncu düğüm -yani hain Yehuda’yı temsil&nbsp;eden- siyaha boyanmıştı. <span style="font-style:italic;">“Tanrım duamı duy, çarmıha gerilip göğe yükselen İsa adına yalvarıyorum</span>"</p>

  <p>Sonra kolunu esnek ve muntazam hareketlerle kaldırarak önce sol, sonra sağ omzunu kırbaçlamaya başladı. Görmezden gelinemeyecek kasları terden parlamaya başlamıştı. Zaten yara bere içindeki derisine çarptıkça düğümlü ipin halı dövme sopası gibi sesler çıkıyordu. Bunu daha önce de çok&nbsp;yapmıştı ama ilk defa bu kadar kuvvetli vuruyordu.</p>

  <p><span style="font-style:italic;">“Tanrım duamı duy! Tanrım duamı duy! Tanrım duamı duy! Tanrım duamı duy!”</span></p>

  <p><span style="font-style:italic;">Şap, şap, şap, şap.</span> Teni ateş gibi yanıyor, ısırganotu sürünmüş gibi dağlanıyordu. İnsana has zavallı sinirlerinin otoyollarıyla yan yolları arasına gömülüyordu. Her ikisi de feciydi ve feci bir şekilde tatminkârdı.</p>

  <p>“Tanrım, bu kasabada günah işledik ve ben günahkârların başıyım. Jim Rennie’yi dinledim ve yalanlarına kandım. Evet, kandım ve işte bedeli,&nbsp;şimdi de eskisi gibi. Tek değil bir sürü günahın bedeli. Öfkeni hemen göstermiyorsun ama gösterdiğinde bir kişiyi değil herkesi etkiliyor. Rüzgâr ektim ve fırtına biçtim, hem de bir kere değil, pek çok kez.”</p>

  <p>Mill’de başka günahlar ve günahkârlar da vardı -bunu biliyordu, saf değildi, küfrediyorlar, dans ediyorlar, seks yapıp onun bilmediği kadar&nbsp;uyuşturucu kullanıyorlardı- ve hiç şüphesiz cezalandırılmayı, <span style="font-style:italic;">kırbaçlanmayı</span> hak etmişlerdi, fakat muhakkak ki bu her kasabada böyleydi ve Tanrı&nbsp;bir tek onlarınkine bu feci cezayı vermişti.</p>

  <p>Peki yine de... yine de... bu garip lanet kendi günahı yüzünden olmayabilir miydi? Evet. Mümkündü. Ama pek öyle görünmüyordu.</p>

  <p>“Tanrım, ne yapacağımı bilmeye ihtiyacım var. Yol ayrımındayım. Yarın sabah da bu kürsünün önünde durup o adamın bana söylediklerini&nbsp;-onunla birlikte işlediğimiz günahları, tek başıma işlediğim günahları- itiraf etmem gerekiyorsa, Sen’in arzun buysa öyle yaparım. Fakat bu rahipliğimin de sonu olur ve böyle bir zamanda bunu arzu ettiğine inanmam çok&nbsp;güç. Arzun beklememse... bekleyip bundan sonra olacakları görmem... bekleyip sürümle birlikte bu yükün omuzlarımızdan kalkması için dua etmemse... o zaman onu yaparım. Sen’in dediğin olur Tanrım. Şimdi ve daima.”</p>

  <p>Kendini kırbaçlamaya ara verdi (çıplak sırtından süzülen ılık ve huzur veren kanları hissedebiliyordu; ipteki düğümlerin bazıları kıpkırmızı olmuştu) ve yaşlarla ıslanan yüzünü kirişli tavana kaldırdı.</p>

  <p>“Çünkü bu insanların bana ihtiyacı var Tanrım. Sen de biliyorsun, her zamankinden de çok ihtiyacı var. Yani... eğer Sen’in arzun bu kupanın dudaklarımdan uzaklaştırılmasıysa... lütfen bana bir işaret ver.”</p>

  <p>Bekledi. Ve sonra Yüce Tanrı Lester Coggins’e, “Sana bir işaret göstereceğim,” dedi. “Git Incil’ine bak, çocukken o çirkin rüyalarından sonra yaptığın gibi.”</p>

  <p>Lester, “Hemen, saniyesinde,” dedi.</p>

  <p>Düğümlü ipi kanlı bir at nalı halinde boynuna astıktan sonra kürsüye tırmandı, o arada kürekkemiklerinin arasından şortunun lastiğine biraz daha kan aktı.</p>

  <p>Kürsüde vaaz verecekmiş gibi durdu (oysa en kötü kâbusunda bile böyle bir kılıkta vaaz vermemişti) orada açık duran Incil’i kapattı, sonra gözlerini yumdu. “Tanrım, arzuların yerine getirilecektir... utançla çarmıha gerilen ve zaferle göğe yükselen Oğlun adına yalvarıyorum,” dedi.</p>

  <p>Ve Yüce Tanrı, “Kitap’ımı aç ve göreceğini gör,” dedi.</p>

  <p>Lester söyleneni yaptı (koca Incil’i orta kısmından açmamaya dikkat etmişti, oralarda Eski Ahit bölümü vardı). Parmağını görmediği sayfada&nbsp;aşağı kaydırdı, sonra gözlerini açıp bakmak üzere eğildi. Tesniye’nin ikinci&nbsp;bölümü, yirmi sekizinci ayetiydi. Okudu:</p>

  <p>“Yüce <span style="font-style:italic;">Tanrı seni delilikle, körlükle ve kalp şaşkınlığıyla cezalandıracaktır T</span></p>

  <p>Kalp şaşkınlığı muhtemelen iyiydi ama bütün olarak yüreklendirici değildi. Ya da net. Sonra Yüce Tanrı bir daha konuştu ve, “Orada durma Lester,” dedi.</p>

  <p>Lester yirmi dokuzuncu ayeti de okudu.</p>

  <p><span style="font-style:italic;">“Öğle vakti karanlığı yoklayan körler gibi elinle yoklayacaksın ve yolunu bulamayacaksın ve her zaman böyle mazlum ve kusurlu kalacaksın ve kimse seni kurtarmayacak</span>.”</p>

  <p>Lester, “Kör mü kalacağım?” diye sordu, homurtulu dua sesi hafiften yükseliyordu. “Tanrım, lütfen yapma, ama Sen’in arzun buysa..”</p>

  <p>Tanrı bir kez daha konuştu ve, “Bu sabah yatağın ters tarafından mı kalktın Lester?” dedi.</p>

  <p>Lester’ın gözleri fal taşı gibi açıldı. Tanrı’nın sesiydi ama annesinin en sevdiği laflardan birini etmişti. Gerçek bir mucizeydi. “Hayır Yüce Tanrım, hayır.”</p>

  <p>“O zaman bir daha bak. Sana ne gösteriyorum?”</p>

  <p>“Delilikle ilgili bir şey. Veya körlükle.”</p>

  <p>“Hangisi olabilir sence?”</p>

  <p>Lester ayetleri düşündü. Aklında kalan tek kelime körlüktü.</p>

  <p>“Bu mu... Tanrım, bu mu işaretim?”</p>

  <p>Tanrı, “Evet, öyle, ama senin körlüğün değil; şimdilik senin gözlerin daha net görecek. Kim kör ve kim delirmiş diye bakacak. Onu gördüğün zaman cemaatine Rennie’nin burada yapmak niyetinde olduklarını ve senin o&nbsp;işteki rolünü anlatmalısın. İkiniz de anlatmalısınız. Bu konuda yine konuşacağız ama şimdi git yat Lester. Yere kan damlatıyorsun.”</p>

  <p>Lester itaat etti, ama önce kürsünün arkasına damlamış olan kanları temizledi. Bunu dizüstü çökerek yaptı. Çalışırken dua etmedi ama ayetleri düşündü. Kendini çok daha iyi hissediyordu.</p>

  <p>Şimdilik Mill’le dış dünya arasına bu bilinmez engeli getiren günahlara genel olarak değinecekti; ama bir yandan da işareti arıyor olacaktı. Delirmiş kör bir adam veya kadın olması lazımdı.</p>
</body>
</html>
