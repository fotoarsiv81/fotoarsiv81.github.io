<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark10"></a><span style="font-weight:bold;">24</span></h2>

  <p>Barbie yatağında doğrulup oturdu. Parmaklıkların diğer tarafında elinde plastik bir kutuyla Jackie Wettington duruyordu. Onun arkasında da iki eliyle silahını kavramış yere doğru tutmakta olan Linda Everett vardı. Carter Thibodeau sıranın sonunda, basamakların dibindeydi ve saçı uykudan uyanmış gibi, gömleğinin önü de köpek ısırığının bandajını gösterecek şekilde açıktı.</p>

  <p>Barbie, “Merhaba Memur Wettington,” dedi. Küçük penceresinden ince, beyaz bir ışık huzmesi süzülüyordu. “Suçlamaların hiçbiri doğru değil. Aslında suçlama bile diyemiyorum çünkü resmen..”</p>

  <p>Linda arkadan, “Kes sesini,” dedi. “İlgilenmiyoruz.”</p>

  <p>Carter, “Söyle güzelim,” dedi. “Durma.” Esneyip sargılarını gerdi.</p>

  <p>Jackie, “Otur yerinde,” dedi. “Tek kasını bile oynatma.”</p>

  <p>Barbie oturdu. Kadın plastik kutuyu parmaklıkların arasından uzattı. Küçük bir kutuydu ve anca sığınıştı.</p>

  <p>Barbie kutuyu aldı. İçinde gevrek vardı. Kuru gevreklerin üstünde tükürük parlıyordu. Başka bir şey daha vardı: yeşil, yapışkan ve kanla karışık iri bir sümük. Ve yine de karnı guruldadı. Çok acıkmıştı.</p>

  <p>Ayrıca istemediği halde kırılmıştı. Çünkü ilk görüşte eski bir ordu mensubu olduğunu anladığı (kısmen saç modeli yüzünden, daha çok da duruşundan) Jackie Wettington’un bu şekilde davranmayacağını düşünmüştü. Henry Morrison’un tiksintisiyle başa çıkmak kolaydı. Bu daha zordu. Ve diğer kadın polis -Rusty Everett’le evli olan- de ona zehirli bir böcekmiş gibi bakıyordu. En azından karakoldaki normal polislerin...</p>

  <p>Thibodeau bulunduğu yerden, “Yesene,” diye seslendi. “Senin için biraz süsledik. Öyle değil mi kızlar?”</p>

  <p>Linda, “Öyle,” diye onayladı. İğrendiğini ifade etmek için ağzını büzmüştü, ama yine de hareketlerinde bir farklılık vardı. Barbie’nin yüreği ferahladı. Kadının rol yaptığını tahmin etmişti. Belki bu kadarını ummak fazlaydı ama...</p>

  <p>Kadın, Thibodeau’nun Jackie’yi görmesini engelleyecek şekilde hafifçe kıpırdadı... oysa buna hiç gerek yoktu. Thibodeau zaten sargının kenarından yarasına bakmakla meşguldü.</p>

  <p>Jackie görünmediğinden emin olmak için arkasına bir göz attıktan sonra kutunun dibini gösterdi, ellerini açıp kaşlarını kaldırarak <span style="font-style:italic;">kusura</span> bakma, demeye çalıştı. Sonra da iki parmağını Barbie’ye uzatıp <span style="font-style:italic;">dikkatli</span> ol mesajı verdi.</p>

  <p>Barbie başını salladı.</p>

  <p>Jackie, “Keyfini çıkar pislik,” dedi. “Öğlene daha iyi bir şey getiririz. Mesela çişli köfte.”</p>

  <p>Merdivende sargısını düzeltmeye çalışan Thibodeau havlar gibi güldü.</p>

  <p>Linda da, “Tabii çiğneyecek diş bırakırsak,” dedi.</p>

  <p>Barbie onun hiçbir şey dememiş olmasını dilerdi. Sesinde sadist, hatta öfkeli bir ifade bile yoktu. Sadece korkmuş, başka bir yerde olmayı arzu eden bir kadın gibi konuşuyordu. Ancak Thibodeau bunun farkına varmışa benzemiyordu. Hâlâ omzunun durumunu incelemekle meşguldü.</p>

  <p>Jackie, “Hadi,” dedi. “Yemesini seyretmek istemiyorum.”</p>

  <p>Thibodeau, “Yeterince ıslatmış mıyız?” diye sordu. Kadınlar hücrelerin arasından merdivene doğru gelirken ayağa kalktı. Linda tabancasını kılıfına yerleştiriyordu. “Yani olmamışsa..” Ağzına balgam toparladı.</p>

  <p>Barbie, “Ben hallederim,” dedi.</p>

  <p>Thibodeau, “Tabii halledersin,” dedi. “Bir süre. Sonra edemezsin.”</p>

  <p>Birlikte yukarı çıktılar. Thibodeau sona kalmış ve Jackie’nin kalçasına bir şaplak indirdi. Jackie gülerek eline vurdu. Everett’ten çok daha iyi idare ediyordu durumu. Ama ikisi de çok yürekli davranmışlardı. Korktukları halde.</p>

  <p>Barbie gevreklerin üstündeki sümüğü alıp işediği köşeye doğru elini silkeledi. Sonra elini gömleğine sildi. Ardından gevreği didiklemeye başladı. Dipte parmağının ucu bir parça kâğıda değmişti.</p>

  <p><span style="font-style:italic;">Yarın geceye kadar dayanmaya çalış. Seni çıkarabilirsek kalacak emniyetli bir yer düşün. Bunu ne yapman gerektiğini biliyorsun.</span></p>

  <p>Barbie biliyordu.</p>
</body>
</html>
