<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark16"></a>8</h2>

  <p>Chester’s Mill’de sadece bir tane diş hekimi vardı. Adı da Joe Boxer’di. Muayenehanesi Strout Yolu’nda, Prestil Deresi ile Barış Köprüsü’ne hakim bir mevkideydi. Oturma pozisyonundaysanız bu iyi bir şeydi. Ama yatar koltukta ağzı açık beklerken Joe Boxer’ın Chihuahua köpeğinin tavana yansıtılmış fotoğraflarından başka görecek bir şey olmuyordu.</p>

  <p>Bir keresinde oradan dönen Dougie Twitchell, Rusty’ye, “Birinde köpek kafama yapıyormuş gibiydi,” demişti. “Belki bu cins köpeklerin oturuşu öyledir ama sanmıyorum. Box yirmilik dişimi oyarken tam yarım saat ha yaptı ha yapacak diye bekledim. Adam sanki matkap kullanıyormuş gibiydi.”</p>

  <p>Doktor Boxer’ın muayenehanesinin dışındaki tabela masal devlerine uyacak büyüklükte bir çift basket şortuna benziyordu. Çiğ bir yeşille altın sarısına -Wildcats takımının renkleri- boyanmışlardı. Tabelada JOSEPH BOXER, DİŞ HEKİMİ yazmaktaydı. Ve altında <span style="font-weight:bold;">BOXER İŞİNİ ÇABUK BİTİRİR</span> yazıyordu. Doktorun eli sahiden çabuktu, bunda herkes hemfikirdi, ama herhangi bir sosyal sigorta kabul etmez ve sadece nakit para ile çalışırdı. Bir kâğıt işçisi, dişetleri iltihaplanmış ve yanakları ağzı bir avuç fındık dolu sincap gibi şişmiş olarak gelip diş sigortasından söz edecek olsa, Boxer adama Anthem veya Mavi Haç’tan para bulup öyle gelmesini söylerdi.</p>

  <p>Kasabada biraz rekabet olsa belki bu Drakon yasaları biraz gevşerdi, ama doksanların başından beri bunu denemeye kalkan beş altı diş hekimi sonunda vazgeçmişti. Joe Boxer’in, Jim Rennie’nin yakın dostu olmasının bu rekabet eksikliğiyle bir ilgisi söylentileri vardı, ama elde kanıt yoktu. Bu arada, Boxer, tamponunda ÖBÜR ARABAM DA PORSCHE! çıkartması bulunan Porsche’siyle ortalıkta dolanırdı.</p>

  <p>Rusty peşinde Barbie’yle koridora çıktığında, Boxer da ana kapıya gidiyordu. Ya da gitmeye çalışıyordu; çünkü Twitch, adamı kolundan yakalamıştı. Doktor Boxer’in serbest kolunda ise Eggo marka gözlemelerle dolu bir sepet bulunuyordu. Başka bir şey yoktu; sadece paket paket Eggo vardı. Barbie -bir kere daha- belki de Dipper’ın otoparkının arkasında, bayılmış ve feci bir beyin sarsıntısı geçirmiş olarak yattığını düşündü.</p>

  <p>Boxer, “Kalacak değilim!” diye havladı. “Bir an önce eve gidip bunları derin dondurucuya koymam lazım! Teklifinizin işe yaraması neredeyse imkânsız zaten, o yüzden kolumu bırak!”</p>

  <p>Barbie Boxer’in kaşının üstündeki dikişi ve sağ önkolundaki daha büyük sargıyı fark etti. Diş hekimi donmuş gözlemeleri uğruna sıkı bir dövüşe karışmışa benziyordu.</p>

  <p>Adam, Rusty’yi görünce, “Söyle şu salağa kolumu bıraksın,” dedi. “Tedavim yapıldı, şimdi de evime gidiyorum.”</p>

  <p>Rusty, “Daha değil,” dedi. “Tedavin bedavaya yapıldığına göre karşılığını vermeni bekliyorum.”</p>

  <p>Boxer ufak tefek bir adamdı, boyu bir altmış beşi geçmezdi, ama bütün gücüyle kendini çekiyordu ve göğsünü şişirmişti. “Boşuna beklersin. Birkaç sargı karşılığında bedava diş ameliyatı yapıldığını hiç duymadım - bu konuda Maine Eyaleti bana böyle bir yetki vermiş de değil. Ben hayatımı kakınmak için çalışıyorum ve yaptığım işin karşılığı ödensin isterim Everett.” Barbie, “Karşılığını cennette alırsın,” dedi. “Dostun Rennie olsa böyle demez miydi?”</p>

  <p>“Onun bu işle hiçbir ilgisi..”</p>

  <p>Barbie bir adım daha yaklaşıp adamın yeşil plastikten alışveriş sepetine baktı. Sepetin sapında <span style="font-weight:bold;">YEMEK DÜNYASI’NIN MALIDIR</span> yazıyordu. Boxer kendini sepete siper etmeye çalıştı ama pek başarılı olamadı. “Ödeme demişken, bu gözlemelerin parasını ödemiş miydin?” “Saçmalama. Herkes her şeyi kapışıyordu. Bense sadece bunları aldım.” Meydan okurcasına Barbie’ye baktı. “Çok büyük bir derin dondurucum var ve gözlemelerimin tadını çıkaracağım.”</p>

  <p>Barbie sakin bir sesle, “Yağmacılıkla suçlanırsan ‘herkes her şeyi kapışıyordu’ cevabı pek işe yaramaz,” dedi.</p>

  <p>Boxer’in daha fazla şişinmesi imkânsızdı ama her nasılsa bunu başarılı. Suratı adeta morarmıştı. “O zaman mahkemeye verin beni! Hangi mahkeme? Dava kapanmıştır! Oldu mu?”</p>

  <p>Yine gitmeye çalıştı. Barbie uzanıp adamı kolundan değil, sepetinden yakaladı. “O zaman bunlara el koyuyorum, tamam mı?”</p>

  <p>“Yapamazsın bunu!”</p>

  <p>“Sahi mi? Sen beni mahkemeye ver o zaman.” Barbie gülümsedi. “Ha, unutmuşum, ne mahkemesi?”</p>

  <p>Doktor Boxer dik dik yüzüne baktı, dudakları gerilmiş, kusursuz dişlerinin uçları meydana çıkmıştı.</p>

  <p>Rusty, “Eh, bu akşam bunları yeriz,” dedi. “Hımm! Nefis!”</p>

  <p>Twitch de, “Ya, hazır hâlâ elektrik varken kızartırız,” diye mırıldandı. “Daha sonra da çatala geçirip arka taraftaki çöp fırınında kızartırız.” “Yapamazsınız!”</p>

  <p>Barbie, “İzninle netleştireyim,” dedi. “Rusty’nin istediğini yapmazsan Eggo’larını bırakmayı düşünmüyorum.”</p>

  <p>Burun kemiğinde ve ensesinde birer yara bandı bulunan Chaz Bender güldü. Pek kibarca güldüğü söylenemezdi. “Ödemeni yapsana doktor!” diye seslendi. “Sen hep öyle demez misin?”</p>

  <p>Boxer aksi bakışlarını önce Bender’e, sonra da Rusty’ye çevirdi. “İstediğinin işe yaraması hemen hemen imkânsız. Senin de biliyor olman lazım.”</p>

  <p>Rusty şeker kutusunu açıp uzattı. Kutuda altı tane diş vardı. “Torie McDonald bunları marketin önünden toplamış. Dizlerinin üzerine çöküp Georgia’dan akan kanların arasından bulup çıkarmış. Ve yakın gelecekte kahvaltıda Eggo yemek istiyorsan bunları tekrar Georgia’nın kafasına takacaksın doktor.”</p>

  <p>“Ya yürüyüp gidersem?”</p>

  <p>Tarih öğretmeni Chaz Bender bir adım öne çıktı. Yumruklarını sıkmıştı. “O durumda esnaf zihniyetli dostum, otoparkta eşek sudan gelene kadar döverim seni.”</p>

  <p>Twitch, “Ben de yardım ederim,” dedi.</p>

  <p>Barbie, “Ben etmem,” dedi. “Ama seyrederim.”</p>

  <p>Kahkahalar ve alkışlar duyuldu. Barbie aynı anda hem eğlendiğini hem de midesinin bulandığını hissetti.</p>

  <p>Boxer’in omuzları düştü. Bir anda boyuna göre büyük bir durumla karşı karşıya kalmış ufak tefek birine dönüşmüştü. Şeker kutusunu aldı, sonra Rusty’ye baktı. “Normal koşullarda çalışan bir çene cerrahı bu dişleri yerine takabilir ve dişlerin tutma ihtimali de olur, ama yine de hastasına garanti veremez. Ben yaparsam, bir, iki tanesini geri alabilirse şanslı sayılır. Dişlerinin soluk borusuna kaçması ve o yüzden boğulması daha büyük bir olasılık.”</p>

  <p>Gür kızıl saçları olan iriyarı bir kadın omuz atıp Chaz Bender’i kenara itti. “Ben yanında oturup boğulmamasını sağlarım,” dedi. “Annesiyim.” Doktor Boxer içini çekti. “Baygın mı şu anda?”</p>

  <p>O başka bir şey diyemeden biri yeşil şef aracı olmak üzere iki polis arabası hastanenin önüne yanaştı. Öndeki araçtan Freddy Denton, Junior Rennie, Frank DeLesseps ve Carter Thibodeau indi. Şef arabasından da Şef Randolph'la Jackie Wettington indiler. Rusty’nin karısı da arkadan çıktı. Hepsi silahlıydı ve hastanenin ana kapısına doğru gelirken silahlarını çekmişlerdi.</p>

  <p>Joe Boxer’la yaşanan tartışmayı izleyen küçük kalabalık mırıldanarak geri çekildi, bazıları hırsızlık yüzünden tutuklanmayı bekliyordu.</p>

  <p>Barbie, Rusty Everett’e döndü. “Bana bak,” dedi.</p>

  <p>“Ne demek is..”</p>

  <p>“Bana bak!” Barbie kollarını kaldırıp kendi etrafında dönerek iki yanını gösterdi. Sonra tişörtünü kaldırıp düz karnını ve sırtını gösterdi. “Herhangi bir iz görüyor musun? Çürük filan?”</p>

  <p>“Hayır..”</p>

  <p>Barbie, “O zaman bunu bilmelerini sağla,” dedi.</p>

  <p>Başka vakti olmadı. Randolph memurlarını içeri sokmuştu bile. “Dale barbara? Öne çık.”</p>

  <p>Randolph silahını üstüne doğrultamadan Barbie söyleneni yaptı. Çünkü kazalar olabiliyordu. Bazen de kasten.</p>

  <p>Barbie, Rusty’nin suratındaki şaşkınlığı gördü ve masum olduğu için onu biraz daha sevdi. Gine Buffalino ile Harriet Bigelow’u da gördü, gözleri kocaman kocaman olmuştu. Fakat dikkatini daha çok Randolph’la yardakçılarına yöneltmişti. Bütün suratlar taş gibiydi, ama Thibodeau ve DeLesseps’te inkâr edilmez bir tatmin ifadesi vardı. Onlar için bu durum Dipper’daki gecenin intikamıydı. Ve intikam tatlı olurdu.</p>

  <p>Rusty, kendini siper etmek istercesine Barbie’nin önüne geçti.</p>

  <p>Barbie, “Yapma bunu,” diye mırıldandı.</p>

  <p>Linda da, “Hayır Rusty!” diye bir çığlık attı.</p>

  <p>Rusty, “Peter?” dedi. “Ne oluyor? Barbie bana yardım ediyor ve elinden bayağı iyi iş geliyor doğrusu.”</p>

  <p>Barbie asistan doktoru kenara çekmeye ve hatta ona dokunmaya bile korkuyordu. Onun yerine çok ağır hareketlerle ellerini kaldırdı, avuçlarını da açmıştı.</p>

  <p>Ellerini kaldırdığını görünce Junior’la Freddy Denton, Barbie’ye yaklaştılar, hem de çabucak. Junior ileri atılırken Randolph’a çarpmış ve şefin elindeki Beratta ateş almıştı. Tabancanın çıkardığı ses resepsiyon alanında kulakları sağır edecek gibiydi. Mermi Randolph’un sağ ayakkabısının on santim önüne isabet etti ve şaşılacak kadar büyük bir delik açtı. Keskin barut kokusu bir anda ortalığı sardı.</p>

  <p>Gina’yla Harriet çığlıklar atarak yerde başını önüne eğmiş vaziyette emekleyen Joe Boxer’ın üstünden atlayıp ana koridora kaçtılar. Diş hekiminin her zaman düzgün duran saçları yüzüne dökülmüştü. Hafif çene çıkığı tedavi edilmiş olan Brendan Ellerbee koşarken Boxer’m kolunu tekmeledi. Şeker kutusu Boxer’m elinden fırlayıp resepsiyon masasına çarptı ve havada uçarken birden açıldı, Torie McDonald’ın güçlükle topladığı dişler ortalığa saçıldı.</p>

  <p>Junior’la Freddy, mücadele etmeye kalkışmayan Rusty’yi tutuyorlardı. Rusty’nin kafası iyice karışmış gibiydi. Onu kenara ittiler. Rusty dengesini kaybetmemeye çalışarak koridora doğru ilerledi. Linda onu yakaladı ve ikisi birlikte yere düştüler.</p>

  <p>Twitch, “Ne halt oluyor?” diye kükrüyordu. “Ne halt oluyor burada?”</p>

  <p>Hafiften aksayan Carter Thibodeau, Barbie’ye yaklaştı, Barbie onun gelişini görmüş ama ellerini indirmemişti. Ellerini indirmesi öldürülmesine yol açabilirdi. Ve belki sadece onun da değil. Bir silah ateş almışken diğerlerinin de çıldırması yüksek ihtimaldi.</p>

  <p>Carter, “Selam ahbap,” dedi. “Çok da meşgul bir çocuksun doğrusu.” Barbie’nin karnına bir yumruk indirdi.</p>

  <p>Barbie bunu beklediği için karın adalelerini kasmıştı ama yine de iki büklüm oldu. Piç kurusu bayağı güçlüydü.</p>

  <p>Rusty, “Kesin şunu!” diye gürledi. Hâlâ şaşkın görünüyordu, ama artık bir o kadar da öfkeli. “Derhal kesin diyorum size!”</p>

  <p>Ayağa kalkmaya çalıştı ama Linda iki koluyla sarılıp aşağı çekti. “Yapma,” dedi. “Yapma, adam tehlikeli.”</p>

  <p>“Ne?” Rusty başını çevirip kulaklarına inanamayarak karısına baktı. “Sen delirdin mi?”</p>

  <p>Barbie kollarını polislere gösterecek şekilde havada tutmaya devam ediyordu.</p>

  <p>Randolph, “Thibodeau,” dedi. “Geri çekil. Bu kadar yeter.”</p>

  <p>“O silahı kaldırsana salak!” Rusty, Randolph’a bağırmıştı. “Birini öldürmek mi istiyorsun?”</p>

  <p>Randolph ona haddini bildirir bir bakış attıktan sonra Barbie’ye döndü. “Doğrul evlat.”</p>

  <p>Barbie doğruldu. Canı yanmıştı ama dayanıyordu. Hazırlıklı olmasa Thibodeau’nun yumruğuyla şimdi yerde kıvranıp nefes almaya çalışacağını biliyordu. O zaman Randolph da onu tekmelemeye mi çalışacaktı? Koridordaki izleyicilere rağmen diğer polisler de ona mı katılacaklardı? İzleyicilerin bazıları şimdi daha iyi görebilmek için gerilere mi süzülüyordu? Tabii ki, çünkü kanları kızışmıştı. Bu işler böyleydi.</p>

  <p>Randolph, “Seni Angela McCain, Dorothy Sanders, Lester A. Coggins ve Brenda Perkins cinayetlerinden tutukluyorum,” dedi.</p>

  <p>Barbie’yi tüm bu isimler şok etmişti, en çok da sonuncusu. Bir yumruk gibiydi. O tatlı kadın. Tedbirli olmayı unutmuştu. Barbie onu suçlayamazdı -hâlâ kocasının yasını tutuyordu- ama Rennie’ye gitmesine izin verdiği için kendini suçlayabilirdi. Ona cesaret verdiği için.</p>

  <p>Randolph’a, “Ne oldu?” diye sordu. “Tanrı aşkına, ne yaptınız siz?”</p>

  <p>Freddy Denton, “Sanki bilmezmiş gibi,” dedi.</p>

  <p>Jackie Wettington, “Sen ne tür bir manyaksın?” diye sordu. Suratı nefretle çarpılmış, gözleri öfkeden kısılmıştı.</p>

  <p>Barbie ikisine de aldırmadı. Ellerini başının üstünden indirmeden Randolph’a dikmişti gözünü. Onlara bahane verse tepesine bineceklerdi. Hatta normalde gayet sevimli bir kadın olan Jackie bile onlara katılabilirdi, uma onun için bahaneden çok sebep gerekirdi. Belki de gerekmezdi. Bazen iyi insanlar bile çileden çıkardı.</p>

  <p>Randolph’a, “Daha doğrusu,” dedi. “Rennie’nin size ne yapmasına göz yumdunuz? Çünkü bu onun pisliği ve sen de bunu biliyorsun. Parmak izleri her yerde.”</p>

  <p>“Kapa çeneni.” Randolph, Junior’a döndü. “Kelepçele şunu.”</p>

  <p>Junior, Barbie’yi tutmak üzere uzandı ama o daha bileğine dokunamadan Barbie ellerini arkada birleştirip döndü. Rusty ile Linda Everett hâlâ yerdeydi, Linda kollarını kocasına dolamış sıkı sıkı bastırıyordu.</p>

  <p>Plastik kelepçe takılırken Barbie, Randolph’a, “Unutma,” dedi. Kelepçeler bileklerine gömülecek kadar sıkılmıştı.</p>

  <p>Rusty ayağa kalktı. Linda tutmaya çalışınca karısını itti ve daha önce hiç görmemiş olduğu bir bakışla baktı. Bakışında sertlik, sitem ve bir de acıma vardı. “Peter,” dedi ve Randolph dönüp giderken bağırmaya başladı. “Sana söylüyorum! Konuşurken bana bak!”</p>

  <p>Randolph döndü. Suratı taş gibiydi.</p>

  <p>“Onu almaya geleceğinizi biliyordu.”</p>

  <p>Junior, “Tabii bilir,” dedi. “Deli olabilir ama aptal değil.”</p>

  <p>Rusty bu sözleri önemsemdi. “Bana kollarını, suratını, gömleğini kaldırıp karnını ve sırtını gösterdi. Hiçbir yara bere izi yoktu, tabii Thibodeau’nun aşağılık yumruğu etini çürütmediyse.”</p>

  <p>Carter, “Üç kadın?” dedi. “Üç kadınla bir rahip. Hak etmişti.”</p>

  <p>Rusty bakışlarını Randolph’tan ayırmadı. “Bu bir tuzak.”</p>

  <p>Randolph, “Kusura bakma ama senin üstüne vazife değil,” dedi. Tabancasını kılıfına sokmuştu. Bu da bir şeydi.</p>

  <p>Rusty, “Doğru,” dedi. “Ben yaraları tımar ederim, polis ya da avukat değilim. Sadece diyorum ki sizin gözetiminizdeyken onu tekrar gördüğümde bir sürü yarası beresi varsa Tanrı yardımcınız olsun.”</p>

  <p>Frank DeLesseps, “Ne yaparsın, İnsan Hakları’nı mı ararsın?” diye sordu. Öfkeden gözü dönmüştü. “Bu dostun dört kişiyi öldürene kadar dövmüş. Brenda Perkins’in boynu kırılmış. O kızlardan biri benim nişanlımdı ve cinsel tacize de uğramış. Muhtemelen hem önceden hem de öldükten sonra, öyle görünüyor.”</p>

  <p>Silah ateş alınca izleyenlerin çoğu geri çekilmişti ve şimdi yumuşak bir dehşet mırıltısı yükseliyordu.</p>

  <p>“Bu adamı mı savunuyorsun? Seni de hapse atmak lazım!”</p>

  <p>Linda, “Frank, kapa çeneni!” dedi.</p>

  <p>Rusty, Frank DeLesseps’e baktı. Suçiçeğini, kızamığını, yaz kampında bitlenen kafasını, ikinci kattan düşünce kırılan bileğini ve on iki yaşındayken zehirli sarmaşık yüzünden ciddi şekilde tahriş olan cildini tedavi etmişti. Şimdi o çocukla bu adam arasında çok az benzerlik görüyordu. “Peki ben de hapse girersem? O zaman ne olacak Frankie? Ya annen yine rahatsızlanırsa geçen yılki gibi? Hapiste ziyaret saati gelsin de tedavi edeyim diye mi bekleyeceğim?”</p>

  <p>Frank bir adım öne çıktı, yumruk atacak ya da vuracakmış gibi eli havadaydı. Junior tuttu. “Onun da sırası gelecek merak etme. Barbara’nın tarafında yer alan herkesin. Ama zamanı var.”</p>

  <p>“Taraflar mı?” Rusty gerçekten şaşırmıştı. “Sen ne diyorsun, ne tarafı?</p>

  <p>Bu kahrolası bir futbol maçı değil.”</p>

  <p>Junior bir sır saklıyormuş gibi gülümsedi.</p>

  <p>Rusty, Linda’ya döndü. “Bu konuşanlar senin meslektaşların. Hoşuna gidiyor mu bu halleri?”</p>

  <p>Linda bir an kocasına bakamadı. Sonra, çaba harcayarak, baktı. “Delirdiler, hepsi o ve onları suçlamıyorum. Ben de delirdim. Dört kişi Eric duymadın mı? Onları öldürmüş ve kesinlikle en az iki kadına tecavüz etmiş. Bowie’de cenaze arabasından indirilmelerine yardım ettim. Lekeleri gördüm.”</p>

  <p>Rusty başını salladı. “Bense bütün sabahı onunla geçirdim. İnsanlara yardım edişini izledim.”</p>

  <p>Barbie, “Hadi gidelim,” dedi. “Geri çekil koca adam. Şimdi..”</p>

  <p>Junior kaburgalarını dürttü. Sertçe. “Sessiz kalma hakkına sahipsin pislik.”</p>

  <p>Linda, “O yapmış,” dedi. Elini Rusty’ye uzattı, onun tutmayacağını anlayınca yana indirdi. “Bu künyeleri Angie McCain’in elinde bulmuşlar.”</p>

  <p>Rusty’nin nutku tutulmuştu. Sadece Barbie’nin şefin arabasına tıkılmamı ve elleri hâlâ arkadan kelepçeli olarak kapının üstüne kapatılmasını izliyordu. Bir an göz göze geldiler. Barbie başını salladı. Sadece bir kere sallamıştı ama sert ve katı bir sallayıştı.</p>

  <p>Sonra onu götürdüler.</p>

  <p>Lobide sessizlik hâkimdi. Junior’la Frank de Randolph’la gitmişlerdi. Carter, Jackie ve Freddy Denton öbür polis aracına biniyorlardı. Linda durmuş, öfkeli ve yalvaran bakışlarla kocasına bakıyordu. Sonra öfke kayboldu. Kocasına doğru yürüdü, kollarını kaldırdı, birkaç saniyeliğine bile olsa Rusty’nin sarılmasını istiyordu.</p>

  <p>Rusty, “Hayır,” dedi.</p>

  <p>Linda durdu. “Neyin var senin?”</p>

  <p>“Asıl senin neyin var? Burada olanları görmedin mi?”</p>

  <p>“Rusty, kızın elinde bu künyeler vardı!”</p>

  <p>Rusty ağır ağır başını salladı. “Ne kadar da uygun, değil mi?” Linda’nın incinmiş ve umutlu yüzü şimdi donmuştu. Kollarını hâlâ kocasına uzatmakta olduğunu fark etti ve indirdi.</p>

  <p>“Dört kişi,” dedi. “Üçü neredeyse tanınmayacak hale gelene kadar dövülmüş. Evet, taraflar var ve sen de hangi tarafta yer alacağını düşünsen iyi olur.”</p>

  <p>Rusty, “Sen de öyle hayatım,” dedi.</p>

  <p>Dışarıdan Jackie, “Linda, gelsene hadi!” diye seslendi.</p>

  <p>Rusty birden izleyicileri olduğunu fark etti, üstelik aralarında tekrar tekrar Jim Rennie’ye oy verenler de vardı. “Bunu bir düşün Lin. Ve Pete Randolph’un kime çalıştığını da düşün.”</p>

  <p>Jackie, “<span style="font-style:italic;">Lindal</span>” diye bağırdı.</p>

  <p>Linda Everett başı önde yürüdü. Dönüp arkasına bakmadı. Rusty o arabaya binene kadar iyiydi. Sonra titremeye başladı. Hemen oturmazsa düşebileceğini düşündü.</p>

  <p>Omzunda bir el hissetti. Twitch’ti. “İyi misin patron?”</p>

  <p>“Evet.” Sanki öyle derse sahiden iyi olacaktı. Barbie hapishaneye götürülmüştü ve karısıyla altı yıldır ilk kez gerçek anlamda kavga etmişti. Hayır, iyi değildi.</p>

  <p>Twitch, “Bir sorum var,” dedi. “Eğer o insanlar öldürüldüyse niye Bowie Cenaze Evi’ne götürmüşler de otopsi için buraya getirmemişler? Kimin fikriymiş bu?”</p>

  <p>Rusty cevap veremeden ışıklar kesildi. Hastane jeneratörü nihayet yakıtsız kalmıştı.</p>
</body>
</html>
