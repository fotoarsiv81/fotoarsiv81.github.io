<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">11</span></h2>

  <p>Fikirler soğuk algınlığı mikropları gibidir: eninde sonunda biri yakalanır. Kuvvet komutanları da bir tanesine yakalanmıştı; bu gelişme Barbie’nin eski patronu Albay James O. Cox’un da katıldığı çeşitli toplantılardan birinde olmuştu. Er geç Mill’deki birine de aynı fikir bulaşacaktı ve o birinin şu&nbsp;ana kadar Dinsmore aile kütüğündeki en keskin alet olan Rory Dinsmore&nbsp;olması da tamamen sürpriz sayılmazdı (Rory eve ilk hepsi A karneyi getirdiğinde Shelley Dinsmore, “Bunu nasıl aldı bilmiyorum,” demişti... ve sesinde gururdan çok endişe vardı). Rory kasabada yaşasaydı -ve bir de bilgisayarı olsaydı- mutlaka Korkuluk Joe McClatchey’in çetesinde olurdu.</p>

  <p>Rory’ye bu karnaval-ayin-toplantı-gösteri karışımı etkinliğe katılmak yasaklanmıştı; babası o garip sosislilerden yiyip araçların park edilmesine&nbsp;yardım etmek yerine evde kalıp inekleri beslemesini emretmişti. O iş bitince de Bag Balm’la memelerini yağlayacaktı ve bundan nefret ediyordu. Babası, “O memeler temiz ve pırıl pırıl olunca da ahırları süpürüp samanları&nbsp;balyalarsın,” demişti.</p>

  <p>Dün babası yasakladıktan sonra Kubbe’ye yaklaştığı için cezalıydı. Üstelik bir de gidip <span style="font-style:italic;">tık tık</span> vurmuştu, hey Yarabbi. Genelde işe yaradığı halde bu sefer annesine yalvarmak da fayda etmemişti. Shelley, “Ölebilirdin,” demişti. “Hem baban onlarla konuştuğunu da söyledi.”</p>

  <p>Rory, “Sadece aşçının adını söyledim onlara!” diye itiraz etti ve bu cevap yüzünden babası kafasına bir tane daha indirdi, Ollie ise kendini beğenmiş ve onaylar bir tavırla sessizce izliyordu.</p>

  <p>Alden, “Fazla ukalalık ediyorsun,” dedi.</p>

  <p>Babasının arkasında güvende olan Ollie dil çıkardı. Ancak Shelley bunu gördü... ve o da Ollie’nin kafasına vurdu. Ama yine de öğleden sonraki panayırın eğlencelerinden ve heyecanından men etmedi.</p>

  <p>Alden 1 ve 2 numaralı ahırların arasına park edilmiş ATV’yi gösterip, “Ve şu kahrolası alete de dokunmayacaksın,” dedi. “Saman taşıman gerekirse elinde taşı. Biraz kas yaparsın hem de.” Bu konuşmadan bir süre sonra normal sayılabilecek zekâ düzeyine sahip Dinsmore’lar hep birden çıkıp&nbsp;Romeo’nun çayırdaki çadırına gittiler. Parlak zekâlı olansa bir yaba ve saksı büyüklüğündeki Bag Balm kavanozuyla baş başa kaldı.</p>

  <p>Rory sıkıcı işlerini somurtarak ama düzgün bir şekilde yapmaya başladı; fazla çalışan kafası bazen başını derde sokuyordu, ama yine de iyi bir evlattı ve verilen cezaları atlatmak aklının köşesinden bile geçmezdi. Zaten&nbsp;en başta aklından hiçbir şey geçmiyordu. Rory bir lütuf olarak çoğunlukla&nbsp;boş duran ve arada bir verimli topraklara dönen türden bir zihne sahipti ki&nbsp;en büyük düşlerimiz en büyük fikirlerimiz (hem iyileri hem de feci şekilde&nbsp;kötü olanlar) böyle bir ortamda tomurcuk verir, sık sık da çiçeğe dönüşürdü.&nbsp;Tabii yine de bir bağlantı zinciri mevcuttu.</p>

  <p>Rory 1 numaralı ahırı süpürmekle işe başladı (o iğrenç meme yağlama işini sona saklayacaktı) ve o anda ancak bir dizi kestane fişeğinden çıkabilecek o <span style="font-style:italic;">pat patları</span> duydu. Silah atılıyormuş gibiydi. Bu da aklına babasının&nbsp;çiftesini getirdi, tüfek dolapta duruyordu. Başlarında biri olmadıkça oğlanların tüfeği ellemesi kesinlikle yasaktı -denetimli olarak hedeflere atış yapabilir veya av sezonunda kullanabilirlerdi- ama dolap kilitli değildi ve cephaneler de üstteki raftaydı.</p>

  <p>Ve fikir oluştu. Rory <span style="font-style:italic;">o zımbırtıda bir delik açabilirim,</span> diye düşündü. <span style="font-style:italic;">Belki de patlatırım.</span> Gözünün önünde, hem de gayet net bir şekilde kibritle&nbsp;dokunduğu bir balon canlanmıştı.</p>

  <p>Süpürgeyi attığı gibi eve koştu. Çoğu zeki insan (özellikle de zeki çocuk) gibi güçlü tarafı durumu düşünüp tartmaktan ziyade ilham gelmesiydi. Böyle bir fikir ağabeyinin aklına gelmiş olsa (hoş gelmezdi ya) Ollie oturup <span style="font-style:italic;">uçak delip geçemediyse, koca kütük kamyonu delip geçemediyse mermi ne işe yarar ki,</span> diye düşünürdü. Muhtemelen <span style="font-style:italic;">zaten söz dinlemediğim için&nbsp;cezalıyım, böyle bir şey yaparsam sınırı dokuz kat aşmış olurum,</span> da derdi.</p>

  <p>Eh... yok Ollie herhalde bunu düşünmezdi. Ollie’nin matematiksel zekâsı basit çarpmalara yapabilecek kadardı.</p>

  <p>Bununla birlikte Rory daha şimdiden üniversite düzeyinde cebirle ilgileniyor ve sonuna kadar gidiyordu. Kamyonun ya da uçağın yapamadığını bir mermi nasıl yapacak diye sorulsa, Winchester Elite ХРЗ’ün çarpma etkisinin ikisinden de çok daha fazla olacağını söylerdi. Dayanağı da buydu. Mesela hız çok daha fazla olacaktı. Ayrıca çarpmanın kendisi de on iki&nbsp;gram bir merminin ucunda toplanacaktı. İşe yarayacağından emindi. İşte&nbsp;cebirin tartışılmaz üstünlüğü buradan geliyordu.</p>

  <p>Rory <span style="font-style:italic;">USA Today’in</span> ön sayfasında gülümseyen (ama tabii ki mütevazı bir şekilde) fotoğrafını görür gibi oluyordu; onuruna düzenlenen geçit töreninde çiçeklerle kaplı bir araçta oturuyordu, etrafını Mezuniyet Balosu tipi kızlar çevirmişti (muhtemelen askısız gece elbiseleriyle ama belki de&nbsp;mayolu olarak) ve kalabalığa el sallayıp konfetiler atıyorlardı. CHESTER’S&nbsp;MILL’İ KURTARAN ÇOCUK olacaktı.</p>

  <p>Tüfeği dolaptan kapıp merdiven olarak kullanılan tabureye çıktı ve raftan bir kutu da mermi aldı. Namluya iki fişek (biri tedbir olarak) sürdü ve tüfeği zafer kazanmış bir gerilla gibi başının üstünde tutarak dışarı fırladı (ama -çocuğun hakkını teslim etmek lazım- emniyeti düşünmeye bile&nbsp;gerek duymadan devreye sokmuştu). Yasaklanmış olan Yamaha ATV’nin&nbsp;anahtarı 1. ahırdaki panoda duruyordu. Lastiklerle tüfeği ATV’nin arkasına bağlarken anahtarı dişlerinin arasında tuttu. Kubbe patlayınca ses çıkıp&nbsp;çıkmayacağını merak ediyordu. Muhtemelen dolabın üst rafından kulak tıkaçlarını da alması lazımdı ama onlar için dönmeyi düşünemezdi bile; bu&nbsp;işi hemen yapmalıydı.</p>

  <p>Büyük fikirlerde hep böyle olur zaten.</p>

  <p>ATV ile 2. ahırın etrafından dolaştı, çayırlıktaki kalabalığın büyüklüğünü şöyle bir tartacak kadar duraksadı. Heyecanlıydı ama Kubbe’ye nereden yaklaşması gerektiğini düşünecek kadar aklı başındaydı (zaten dünkü çarpışmalardan kalan enkazları da hesaba katması lazımdı). Kalabalığın arasına dalarsa da birisi çıkıp Kubbe’yi patlatamadan yolunu kesebilirdi. O&nbsp;zaman CHESTER’S MILL’İ KURTARAN ÇOCUK olarak değil, YILIN&nbsp;MEME YAĞLAYICISI olarak ün kazanırdı herhalde. Evet, üstelik ilk hafta&nbsp;bu işi çömelerek yapmak zorunda kalırdı, çünkü kıçının üstüne oturamazdı.&nbsp;O zaman da parlak buluşunu bir başkası gerçekleştirirdi.</p>

  <p>O yüzden Kubbe’ye çadırdan beş yüz metre kadar uzakta kalacak şekilde verev bir rota çizdi, samanların arasındaki boşluklardan duracağı yeri de belirledi. Kuşların nereye düştüğünü biliyordu. Askerlerin yaklaşan&nbsp;ATV’nin sesine döndüklerini gördü. Panayır kuran ve dua edenlerin korkulu çığlıklarını işitti. Korodakiler de susmuştu.</p>

  <p>Hepsinden beteri babasının kirli John Deere kepini sallayarak, <span style="font-style:italic;">“RORY, LANET OLSUN, DUR!”</span> diye bağırmakta olduğunu gördü.</p>

  <p>Rory duracak halde değildi ve -iyi bir evlat olsun ya da olmasın- durmak da istemiyordu. ATV bir tümseğe çarpınca havaya fırladı, iki eliyle sıkı sıkı tutunmuş deli gibi gülüyordu. Kendi Deere kepinin siperliği arkaya çevrilmişti ve bunu yaptığını bile hatırlamıyordu. ATV sarsıldı ve sonra çalışmaya karar verdi. Neredeyse varmıştı ve yorgun görünümlü askerlerden biri&nbsp;de durması için bağırıyordu.</p>

  <p>Rory durdu, ama o kadar ani bir duruştu ki neredeyse Yamaha’nın gidonunun üstünden uçup gidecekti. Aracı boşa almayı unuttuğu için ATV ileri atıldı, Kubbe’ye çarptı ve devrildi. Rory metalin ezildiğini ve kırılan&nbsp;farın şangırtısını duydu.</p>

  <p>ATV’nin kendilerine çarpmasından korkan askerler (ne de olsa aradaki engeli göz algılamıyordu) iki yana kaçışarak ortada hatırı sayılır bir boşluk&nbsp;bıraktılar ve Rory’yi olası patlama yüzünden kaçmalarını söylemek zahmetinden kurtardılar. Kahraman olmak istiyordu ama bunu yaparken kimsenin&nbsp;canını yakmak ya da öldürmek gibi bir arzusu yoktu.</p>

  <p>Acele etmesi lazımdı. Durduğu yere en yakın olanlar park alanındakilerdi, onlar da İndirimli Yaz Çadırı’nın etrafında toplanmışlardı ve deli gibi koşarak yaklaşıyorlardı. Babasıyla ağabeyi de aralarındaydı, her ikisi de aklından geçen her neyse yapmasın diye bağırıyordu.</p>

  <p>Rory tüfeği lastiklerden kurtarıp dipçiğini omzuna dayadı ve engelde üç tane ölü serçenin bir buçuk metre kadar yukarısına nişan aldı.</p>

  <p>Askerler, <span style="font-style:italic;">“Yapma evlat, iyi bir fikir değil,”</span> diye haykırdılar.</p>

  <p>Rory onlara hiç aldırmadı, çünkü bir fikirdi. Çadırın oradan ve park alanından gelenler yaklaşmıştı artık. Birisi gitar çalmaktan çok daha iyi koşan Lester Coggins... <span style="font-style:italic;">“Tanrı aşkına oğlum, sakın yapma!”</span> diye haykırdı.</p>

  <p>Rory tetiği çekti. Yok; sadece çekmeyi denedi. Emniyeti hâlâ açıktı. Omzunun üstünden bakıp nefes nefese koşan uzun boylu, sıska, suratı kıpkırmızı olmuş pederi gördü. Lester’ın gömleğinin ucu pantolonundan fırlamış uçuşuyordu. Gözleri fal taşı gibiydi. Sweetbriar Rose’un aşçısı da hemen arkasındaydı. Artık aralarında altmış metre kalmıştı ve Peder dördüncü vitese takmış gibiydi.</p>

  <p>Rory emniyeti kapattı.</p>

  <p>Askerler, <span style="font-style:italic;">“Hayır, yapma!”</span> diye bağırarak Kubbe’nin öbür tarafında çömeldiler ve elleriyle başlarını korudular.</p>

  <p>Rory hiç oralı olmadı. Büyük fikirlerde böyle olur. Ateş etti.</p>

  <p>Maalesef Rory açısından mükemmel bir atıştı. Yüksek çarpma tesirli mermi Kubbe’ye çarpıp lastik top gibi geri sekti. Rory ilk anda hiç acı hissetmedi ama merminin iki parçasından daha küçük olanı sol gözünden beynine gidince kafasına muazzam bir beyaz ışık doldu. Gözünden fışkıran&nbsp;kan dizüstü düşüp suratını avuçladığında parmaklarının arasından akmaya başladı.</p>
</body>
</html>
