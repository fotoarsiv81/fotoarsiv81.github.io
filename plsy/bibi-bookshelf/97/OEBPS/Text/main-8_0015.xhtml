<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark13"></a><span style="font-weight:bold;">7</span></h2>

  <p>Piper, Dumagen’lerin evini tarif etti -çocuk bir daha nöbet geçirecek olursa Cathy Russell’a yakın olması avantajdı- ve onlar gittikten sonra çayını içerek bir süre mutfak masasında oturdu. Çayı yavaş yavaş içiyordu. Çayından bir yudum alıyor fincanı tekrar masanın üzerine bırakıyordu. Clover inliyordu. Piper’e dönmüştü ve Piper, hayvanın duyduğu öfkeyi hissettiğini tahmin ediyordu.</p>

  <p><span style="font-style:italic;">Belki de kokum değişiyordun Daha acımsı bir hale filan geliyordur.</span></p>

  <p>Kafasında bir resim şekilleniyordu. Güzel bir resim değildi. Daha kırk sekiz saat önce yemin etmiş bir sürü yeni, genç polis ve daha şimdiden ortalığı kasıp kavurmaya başlamışlardı. Henry Morrison ve Jackie Wettington gibi eski polisler Sammy Bushey ve Thurston Marshall’a öyle davranmazlardı -en azından Piper öyle düşünüyordu- ama ya Fred Denton? Toby Whelan? Belki. <span style="font-style:italic;">Muhtemelen.</span> Duke işbaşındayken bu adamlar da doğru dürüst davranırdı. Şahane değil, trafikte durdurunca onlar da bir iki laf ederlerdi ama bu kadarla kalırdı. Kasaba bütçesi ancak bunları karşılamaya yetiyordu. Ama annesi hep, “Ucuz etin yahnisi kötü olur,” derdi. Hele bir de Pete Randolph işbaşına geçince...</p>

  <p>Bir şeyler yapmak lazımdı.</p>

  <p>Ama önce öfkesini kontrol altına almalıydı. Almazsa o, Piper’i idare ederdi.</p>

  <p>Kapının yanındaki askıdan tasmayı aldı. Clover hemen ayağa dikilmişti, kuyruk sallanmaya başlamış, kulaklar dikilmiş, gözler parlamıştı.</p>

  <p>“Gel bakalım seni koca budala. Bir şikâyette bulunacağız.”</p>

  <p>Hayvanı kapıdan çıkarırken o hâlâ burnunun kenarındaki kraker kırıntılarını yalamakla meşguldü.</p>
</body>
</html>
