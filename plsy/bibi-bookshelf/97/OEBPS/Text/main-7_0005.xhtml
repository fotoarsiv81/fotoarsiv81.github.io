<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">18</span></h2>

  <p>O pazartesi günü sabahın erken saatlerinde Carswell Hava Kuvvetleri Üssü’nden kalkan bir B-52, 10. 40’tan beri varış yeri olan Vermont, Burlington’daydı (Hava kuvvetleri mümkün olduğu zaman erkenden gitmeyi tercih ediyordu. ). Görevinin kod adı BÜYÜK ADA’ydı. Hem Körfez hem de Irak savaşlarında (Özel sohbetlerde İkincisi, “Koca Dubya’nın maymun düzme gösterisi.” olarak anılmaktaydı. ) bulunmuş olan komutan, pilot Binbaşı Gene Ray’di. Uçağının bomba yuvasında iki tane Fasthawk Cruise Füzesi vardı. Bu Fasthawklar, eski Tomahawklar’dan daha güçlü ve güvenilir füzelerdi, ama bir Amerikan hedefini vurmayı planlamak çok garip bir duygu veriyordu.</p>

  <p>Saat 12. 53’te uçağının gösterge panelindeki kırmızı ışıklardan biri sarıya döndü. COMCOM uçağın kumandasını Binbaşı Ray’den aldı ve uçağı doğru rotaya sokmaya başladı. Binbaşı kanatların altında Burlington’un gözden kayboluşunu izliyordu.</p>

  <p>Ray, başlığının içindeki mikrofona konuştu. “Gösteri zamanı geldi sayılır efendim.”</p>

  <p>Washington’dan Albay Cox, “Anlaşıldı Binbaşı,” dedi. “İyi şanslar. Patlat şu piçi.”</p>

  <p>Ray, “Baş üstüne,” dedi.</p>

  <p>Saat 12. 54’te sarı ışık yanıp sönmeye başladı. 12. 54. 55’te yeşile döndü. Ray üzerinde 1 yazan düğmeye bastı. Hiçbir şey hissedilmedi, sadece aşağıdan hafif bir sürtünme sesi duyuldu ama Ray videodan Fasthawk’in uçuşuna başladığını gördü. Füze hızla maksimum hıza ulaşmış, gökyüzünde tırmık izi gibi bir jet buharı bırakarak ilerliyordu.</p>

  <p>Gene Ray seremoniyi kendi kendine haç çıkarıp başparmağının dibini öperek bitirdi. “Tanrı yolunu açık etsin evlat,” dedi.</p>

  <p>Fasthawk’in maksimum hızı saatte üç bin beş yüz kilometreydi. Hedefine elli kilometre kala-New Hampshire, Conway’in yaklaşık otuz kilometre batısındaydı ve artık White Dağları’nın doğusuna geçmişti- onu izleyen bilgisayar nihai yaklaşımını önce hesapladı sonra da devreye soktu. Alçalırken füzenin hızı saatte üç bin beş yüz kilometreden bin sekiz yüz elli kilometreye düştü. Füze Rota 302’ye kilitlenmişti ve bu da Kuzey Conway’in anacaddesi oluyordu. Aşağıdaki yayalar tedirgin bir şekilde başlarının üstünden geçişini izlediler.</p>

  <p>Settlers İndirimli Satış Mağazası’nın otoparkında bir kadın elini gözüne siper edip, yanındaki arkadaşına, “Bu jet fazla alçaktan uçmuyor mu?” diye sordu. Fasthawk’in bilgisayar sistemi konuşabilse, “Daha bir şey görmedin hayatım,” derdi.</p>

  <p>Füze ardında inanılmaz bir gümbürtü bırakarak Maine-New Hampshire sınırını üç bin fit yüksekten aştı. Bilgisayarlı hedef sistemi 119 Yol’u saptayınca önce bin fite, sonra da beş yüz fite süzüldü. Artık bilgisayar son hız faaliyete geçmiş, hedef sisteminin rotalarını tarıyor ve dakikada bin tane rota düzeltmesi yapıyordu.</p>

  <p>Washington’da Albay James O. Cox, “Nihai yaklaşım millet,” dedi. “Takma dişlerinizi iyi tutun.”</p>

  <p>Fasthavvk sonunda Little Bitch Yolu’nu buldu ve hemen hemen yer seviyesine kadar alçaldı, hâlâ neredeyse Mach 2 hızıyla gidiyor, tepeleri dönemeçleri aşıyordu, kuyruğundaki göz kamaştırıcı yanma geride toksik bir koku bırakıyordu. Ağaçların arasına dalıp bir kısmını tutuşturdu. Tarker Hollow’da bir tezgâhı havaya uçurup gökyüzüne ezilmiş balkabakları saçılmasına yol açtı. Arkasından bir patlama oldu ve insanlar elleriyle kafalarını koruyarak yerlere kapaklandılar.</p>

  <p>Cox, <span style="font-style:italic;">işe yarayacak,</span> diye düşündü. <span style="font-style:italic;">Nasıl olur da yaramaz?</span></p>
</body>
</html>
