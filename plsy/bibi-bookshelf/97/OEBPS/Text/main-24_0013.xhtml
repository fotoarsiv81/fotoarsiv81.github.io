<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">18</span></h2>

  <p>El ele yürürlerken Julia, “kutunun içinde olmak,” dediği deneyimi anlattı.</p>

  <p>O bitirince Barbie, “Yani,” dedi. “Ona yapabileceğimiz korkunç şeyleri anlattın -veya gösterdin- ve buna rağmen bizi bıraktı.”</p>

  <p>“Korkunç şeylerin hepsini biliyorlar.”</p>

  <p>“Felluce’deki o gün hayatımın en feci anısı. Bu kadar kötü kılan da..” Julia’nın nasıl tanımlayacağını düşünmeye çalıştı. “Benim kurban değil de o işi yapan kişi olmam.”</p>

  <p>“Sen yapmamışsın ki, öteki adam yapmış.”</p>

  <p>Barbie, “Önemi yok,” dedi. “Kim yaparsa yapsın adam aynı şekilde ölüydü.”</p>

  <p>“Peki o gün o spor salonunda senin gibi iki üç kişi daha olsa ne olurdu? Ya da sadece sen olsan yine aynı şeyler olur muydu?”</p>

  <p>“Yok. Tabii ki olmazdı.”</p>

  <p>“O zaman kaderi suçla. Ya da Tanrı’yı. Veya evreni. Ama kendini suçlamayı bırak.”</p>

  <p>Bunu hiçbir zaman başaramayabilirdi ama Sam’in son söylediklerini anlamıştı. Bir hataya üzülmek herhalde hiç yoktan iyiydi, ama ister karınca yakmak olsun ister mahkûm vurmak, hiçbir şey kötülük yaparken haz duymayı telafi edemezdi.</p>

  <p>O Felluce’de keyif filan duymamıştı. Bu bakımdan kendini masum sayabilirdi. Ve bu da iyiydi.</p>

  <p>Askerler onlara doğru koşuyordu. Baş başa bir dakikaları kalmıştı, belki de iki.</p>

  <p>Durup Julia’yı kollarına aldı.</p>

  <p>“Yaptığın şey için seni seviyorum Julia.”</p>

  <p>Julia sakin bir şekilde, “Biliyorum,” dedi.</p>

  <p>“Çok cesurca bir hareketti.”</p>

  <p>“Anılarını çaldığım için affediyor musun beni? Böyle bir niyetim yoktu; kendiliğinden oluverdi.”</p>

  <p>“Tamamen affedildiniz.”</p>

  <p>Askerler daha da yaklaşmıştı. Cox da onlarla birlikte koşuyor, Horace da ayaklarının dibinde oynaşıyordu. Yakında Cox yanlarına gelecek, Ken’in nasıl olduğunu soracak ve bu soruyla birlikte dünya onları geri alacaktı.</p>

  <p>Barbie masmavi gökyüzüne bakıp temizlenen havayı derin derin içine çekti. “Gittiğine inanamıyorum.”</p>

  <p>“Sence bir daha gelir mi?”</p>

  <p>“Belki bu gezegene gelmez ve o tipler yüzünden olmaz. Onlar büyüyüp oyun odasını bırakır ama kutu kalır. Ve başka çocuklar bulur. Er ya da geç kan hep duvara sıçrar.”</p>

  <p>“Bu korkunç.”</p>

  <p>“Belki, ama annemin bir lafını söyleyebilir miyim?”</p>

  <p>“Tabii ki.”</p>

  <p>“Her karanlık için iki misli aydınlık.”</p>

  <p>Julia güldü. Güzel bir sesti.</p>

  <p>Barbie, “Deri kafa kız sonunda ne dedi?” diye sordu. “Çabuk söyle çünkü diğerleri burada olacaklar ve bu sadece bize ait bir şey.”</p>

  <p>Julia onun bilmemesine şaşmış gibiydi. “Kayla’nm söylediğini söyledi. Bunu giy de eve öyle git, elbise gibi durur.”</p>

  <p>“Kahverengi kazaktan mı söz ediyordu?”</p>

  <p>Julia yine elini tuttu. “Hayır. Hayatlarımızdan. Küçük hayatlarımızdan.”</p>

  <p>Barbie bunu düşündü. “Sana verdiyse giyelim o zaman.”</p>

  <p>Julia eliyle işaret etti. “Bak kim geliyor!”</p>

  <p>Horace da onu görmüştü. Hızlanıp koşan adamların arasına daldı ve onları geçince dördüncü vitese taktı. Ağzı kulaklarına varıyordu. Kulakları geriye doğru kafasına yapışmıştı. Gölgesi de yanı başında koşmaktaydı. Julia çömelip kollarını uzattı.</p>

  <p>“Gel annene canım!” diye bağırdı.</p>

  <p>Horace kucağına zıpladı. Julia’nın kahkahaları arasında birlikte arkaya devrildiler. Barbie kalkmasına yardım etti.</p>

  <p>Onlara sunulan armağanı, yani yaşamı giyip birlikte dünyaya döndüler.</p>

  <p>Barbie acımanın sevgi olmadığını düşünüyordu... ama çocukken, çıplak kalmış birine giysilerini vermek doğru yöne atılan bir adımdı.</p>

  <p>22 Kasım 2007 - 14 Mart 2009</p>

  <p style="text-align: center;"><b>SON</b></p>
</body>
</html>
