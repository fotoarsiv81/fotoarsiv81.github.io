<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">14</span></h2>

  <p>Lissa, “O kim?” diye fısıldadı. Hâlâ kolye ucuyla oynuyordu. Julia böyle devam ederse çok geçmeden zinciri koparacağını düşündü. “Ve orada ne yapıyorlar?</p>

  <p>Julia, “Bizi dışarı çıkarmaya çalışıyorlar,” dedi. “Ve dünkü muhteşem fiyaskolarından sonra böyle sessizce yapmaları daha akıllıca diyebilirim.” kaşları çatılmaya başladı. “Merhaba Albay Cox - o en sevdiğiniz gazeteci. İyi geceler.”</p>

  <p>Cox’un tebessümü -Julia kendi hayrına diye düşündü- ancak hafifçe ekşidi. “Bayan Shumway. Tahmin ettiğimden de güzelmişsiniz.”</p>

  <p>“Ben sizin için tek bir şey diyeceğim, palavra sıkmakta..”</p>

  <p>Barbie, Cox’un durduğu yere üç metre kala Julia’ya yetişip kollarından yakaladı.</p>

  <p>Kadın, “Ne?” diye sordu.</p>

  <p>“Fotoğraf makinesi.” Barbie eliyle gösterene kadar makine aklından çıkmıştı. “Dijital mi?”</p>

  <p>“Tabii, Pete Freeman’ın yedek makinesi.” Niye diye soracaktı ki anladı. “Kubbe kavurur mu diyorsun?”</p>

  <p>Barbie, “O en iyi ihtimal,” dedi. “Şef Perkins’in kalp pilini unutma.” Julia, “Tüh!” dedi. “Hay aksi! Belki benim eski Kodak bagajdadır.” Lissa ile Cox, Barbie’ye göre aynı derecede hayretle birbirlerine bakıyorlardı. Kadın, “Ne yapacaksınız?” diye sordu. “Bir patlama daha mı olacak?” Cox duraksadı.</p>

  <p>“Durumu netleştirseniz iyi olur albay. Siz söylemezseniz ben söylerim.” Cox içini çekti. “Tam şeffaflık istiyorsun değil mi?”</p>

  <p>“Niye olmasın? Bu zımbırtı işe yararsa Chester’s Mill halkı sizin türkünüzü söylüyor olacak. Onlara oyun oynamanızın tek sebebi alışkanlık.”</p>

  <p>“Hayır. Amirlerim öyle emrediyor.”</p>

  <p>Barbie, “Onlar Washington’da,” dedi. “Ve Castle Rock’taki basın mensupları da şimdi paralı film izliyordur. Burada sadece biz tavuklar varız.”</p>

  <p>Cox iç geçirip Kubbe’nin üstüne sprey boyayla yapılmış kapıya benzer yeri gösterdi. “Koruyucu tulumlar giymiş adamlarımız deneysel bileşimimizi oraya uygulayacak. Şansımız yaver giderse asit orayı eritecek ve elmas uçla camda delik açıp o parçayı çıkarır gibi Kubbe’nin o kısmını çıkarıp alacağız.”</p>

  <p>Barbie, “Ya şansımız yaver gitmezse?” diye sordu. “Ya Kubbe bileşenlerine ayrılıp hepimizi öldürecek zehirli gazlar salıverirse? O gaz maskeleri bunun için mi?”</p>

  <p>Cox, “Aslında,” dedi. “Bilim adamları daha çok asidin Kubbe’nin tutuşmasına sebep olacak kimyasal bir reaksiyon başlatabileceğini düşünüyor.” Lissa’nın yüzündeki ifadeyi görünce, “Her iki olasılığı da çok uzak görüyorlar,” diye ekledi.</p>

  <p>Lissa kolye ucuyla oynayarak, “Onlar görür tabii,” dedi. “Gazdan zehirlenecek veya kömür olacak olan onlar değil.”</p>

  <p>Cox, “Endişenizi anlıyorum hanımefendi..” dedi.</p>

  <p>Barbie, “Bayan Melisa,” diye araya girdi. Birden Cox’un Kubbe’nin altında kalan insanların bir avuç isimsiz vergi mükellefi olmadığını anlaması çok önemli gelmişti. “Melissa Jamieson. Dostları Lissa diyor. Kasabanın kütüphanecisi. Ayrıca ortaokulda rehber öğretmen ve galiba bir de yoga dersi veriyor.”</p>

  <p>Lissa asabi bir tebessümle, “Onu bırakmak zorunda kaldım,” dedi. “Bir sürü başka işim var da.”</p>

  <p>Cox, “Sizinle tanıştığıma çok memnun oldum Bayan Jamieson,” dedi. “Bakın, bunu denemeye değer.”</p>

  <p>Lissa, “Peki biz farklı düşünsek sizi durdurabilir miydik?” diye sordu.</p>

  <p>Cox buna doğrudan yanıt vermedi. “Bu zımbırtı her ne ise zayıfladığına veya ayrıştığına dair bir belirti yok. Biz onu eritmeyi başaramazsak uzun süreliğine mahsur kalacağınıza inanıyoruz.”</p>

  <p>“Niye oluştuğu hakkında bir fikriniz var mı? Herhangi bir fikriniz?”</p>

  <p>Cox, “Hiç yok,” dedi ama bakışları başka yöne kaymıştı.</p>

  <p>Barbie, <span style="font-style:italic;">niye yalan söylüyorsun</span>, diye düşündü. <span style="font-style:italic;">Niye yine o kaçamak tepki? Siviller mantar gibidir, karanlıkta bırak ve gübreyle besle, öyle mil</span> Muhtemelen hepsi bundan ibaretti. Ama Barbie’yi sinirlendiriyordu.</p>

  <p>Lissa, “Kuvvetli mi?” diye sordu. “Sizin şu asit, kuvvetli mi?”</p>

  <p>Cox, “Bildiğimiz kadarıyla var olan en güçlü asit,” diye cevap verdi ve I ıssa iki koca adım geri çekildi.</p>

  <p>Cox uzay kıyafetli adamlara döndü. “Çocuklar hazır olmak üzere misiniz?”</p>

  <p>Adamlar eldivenli elleriyle başparmak havaya işareti verdiler. Arkalarında bütün aktivite durmuştu. Askerler elleri gaz maskelerinde durmuş izliyorlardı.</p>

  <p>Cox, “Başlıyoruz,” dedi. “Barbie, bence bu iki güzel hanımı en az elli udim geri çeksen..”</p>

  <p>Julia, “Yıldızlara bakın,” dedi. Sesi yumuşaktı, büyülenmiş gibiydi. Başını geriye atmıştı ve Barbie onun hayran hayran bakan yüzünde otuz yıl önceki kız çocuğunu görüyordu.</p>

  <p>O da gökyüzüne baktı ve Büyük Ayı’yı, Küçük Ayı’yı, Orion’u gördü. Hepsi olması gereken yerdeydi... ama bütünlüklerini yitirmiş ve pembeye dönüşmüşlerdi. Samanyolu ise gecenin daha büyük kubbesi altında patlamış bir çiklet balonu gibiydi.</p>

  <p>“Cox,” dedi. “Görüyor musunuz?”</p>

  <p>Cox yukarı baktı.</p>

  <p>“Neyi? Yıldızları mı?”</p>

  <p>“Nasıl görünüyorlar size?”</p>

  <p>“Eh... oldukça parlak, tabii buralarda fazla ışık olmadığı için..”</p>

  <p>Sonra aklına bir fikir geldi ve parmaklarını şaklattı. “Siz ne görüyorsunuz? Renk mi değiştirmişler?”</p>

  <p>Lissa, “Çok güzeller,” dedi. İrileşmiş gözleri pırıl pırıldı. “Ama insanı korkutuyorlar da.”</p>

  <p>Julia, “Pembe renkteler,” dedi. “Neler oluyor?”</p>

  <p>Cox, “Hiçbir şey,” dedi ama sesi garip bir şekilde gönülsüz çıkmıştı.</p>

  <p>Barbie, “Ne oluyor?” dedi. “Dökülün.” Sonra hiç düşünmeden, “Efendim,” diye ekledi.</p>

  <p>Cox, “Saat on dokuzda meteoroloji raporunu almıştık,” dedi. “Rüzgârlar için. Yani olur da... neyse, almıştık işte. O kısmı boş verin. Yükseklerde esen rüzgârlar şu anda Nebraska veya Kansas istikametinde batıya gidiyor, oradan güneye dönüyor ve Doğu Sahili boyunca devam ediyor. Ekim ayı için oldukça normal bir yol.”</p>

  <p>“Bunun yıldızlarla ne ilgisi var?”</p>

  <p>“Kuzeye gelince rüzgâr pek çok şehrin ve üretim yapan kasabanın üstünden geçiyor. Oralardan topladıklarını kuzeye, Kanada ve Kuzey Kutbu’na götürmek yerine Kubbe’de biriktiriyor. Şu anda optik bir filtre oluşturmaya yetecek kadar birikim var. Tehlikeli olmadığından eminim..”</p>

  <p>Julia, “Şimdilik,” dedi. “Bir hafta ya da bir ay sonra ne olacak? Buraya karanlık çökmeye başlayınca otuz bin fitten yıkayacak mısınız üstümüzü?” Cox cevap veremeden Lissa Jamieson bir çığlık atıp gökyüzünü gösterdi. Sonra da yüzünü kapattı.</p>

  <p>Pembe yıldızlar arkalarında parlak izler bırakarak yağıyordu.</p>
</body>
</html>
