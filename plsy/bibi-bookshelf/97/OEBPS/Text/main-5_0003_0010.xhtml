<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark13"></a><span style="font-weight:bold;">11</span></h2>

  <p>Neredeyse gece yarısı olmuştu.</p>

  <p>Linda Everett yatağın kendine ait yarısında hemen uykuya dalmıştı; yorucu bir gün geçirmişti, sabah erkenden göreve gidecekti (<span style="font-style:italic;">bo-şalt-maya)</span> ve Janelle ile ilgili endişeleri bile uyanık kalmasını sağlamamıştı. Tam olarak horlamıyordu, ama yatağın ona ait tarafından hafif hırıltılar geliyordu.</p>

  <p>Rusty de yorucu bir gün geçirmişti ama o uyuyamamıştı ve endişesi Jan değildi. Onun iyi olacağını düşünüyordu, en azından bir süre için. Nöbetler daha kötüye gitmezse Rusty halledebilirdi. Hastanedeki Zarontin biterse de Sanders Eczanesi’nden alabilirlerdi.</p>

  <p>Onu düşündüren Doktor Haskell’di. Ve tabii ki Rory Dinsmore. Çocuğun parçalanmış kanlı göz çukuru gözünün önünden gitmiyordu. Ve durmadan Ron Haskell’in Ginny’yle <span style="font-style:italic;">ben ölü değilim, yani sağır değilim</span> deyişini hatırlıyordu.</p>

  <p>Ama ölmüştü işte.</p>

  <p>Bu düşünceleri zihninden kovmaya çalışarak yatakta döndü ve bu sefer de Rory’nin <span style="font-style:italic;">Cadılar Bayramı</span> diye mırıldanışı geldi aklına. Onun üstüne de kendi kızının sesi eklenmişti: <span style="font-style:italic;">Hepsi Büyük Balkabağı’nın suçu! Büyük Balkabağı'nı durdurmanız lazım!</span></p>

  <p>Kızı nöbet geçiriyordu. Dinsmore’ların çocuğunun gözüne de şarapnel saplanmış ve bir parçası beyne gitmişti. Bunların anlamı neydi?</p>

  <p>Bana göre hiçbir anlamı yok. <span style="font-style:italic;">Lost’</span>taki o İskoç adam ne demişti? <span style="font-style:italic;">“Tesadüfü kader sanmayın.”</span> mı?</p>

  <p>Belki de olan buydu. Belki. Fakat <span style="font-style:italic;">Lost</span> çok uzun zaman önceydi. İskoç adam <span style="font-style:italic;">kaderi tesadüf sanmayın</span> da demiş olabilirdi.</p>

  <p>Öteki yanma döndü ve bu kez de <span style="font-style:italic;">Demokrat'</span>ın tek sayfalık ekstra sayısının başlığına ilişti gözü: <span style="font-weight:bold;">KUBBE’YE BOMBA ATILACAK!</span></p>

  <p>Umut yoktu. Şimdilik uyku söz konusu değildi ve böyle bir durumda yapılacak en kötü şey yarı uykulu halde debelenmekti.</p>

  <p>Aşağıda Linda’nın meşhur kızılcıklı portakallı ekmeğinin yarısı duruyordu; içeri girince tezgâhın üzerinde görmüştü. Rusty mutfak masasında bir dilim ondan yiyip <span style="font-style:italic;">Amerikan Aile Doktoru</span> dergisinin son sayısını karıştırmaya karar verdi. Boğmaca öksürüğü hakkında bir makale de uykusunu getiremezse hiçbir şey getiremez demekti.</p>

  <p>Yataktan kalktı, pijama niyetine kullandığı mavi doktor kıyafetlerinin içinde çok heybetli duruyordu ve Linda’yı uyandırmamak için sessizce odadan çıktı.</p>

  <p>Basamakların yarısına gelince durup başını dikti.</p>

  <p>Audrey yumuşak bir sesle inliyordu. Kızların odasında. Rusty odanın kapısını araladı. Kızların karyolalarının ortasında silueti görünen Golden Retriever ona bakmak için döndü ve yine kalın, tok bir sesle inledi.</p>

  <p>Judy yana dönüp bir elini yanağının altına sokmuş olarak uyuyor, derin nefes alıyordu. Jannie ise huzursuz bir şekilde sağa sola dönüyor, örtülerini tekmeleyip mırıldanıyordu. Rusty köpeğin üstünden aşıp kızının yatağına, Jannie’nin en son boy ölçüm kartının altına oturdu.</p>

  <p>Jannie rüya görüyordu. Sıkıntılı haline bakılırsa güzel bir rüya değildi. Ve mırıltıları itiraza benziyordu. Rusty kelimeleri seçmeye çalıştı, ama bunu yapamadan kızı sustu.</p>

  <p>Audrey bir daha inledi.</p>

  <p>Jan’in geceliği de yukarı sıyrılmıştı. Rusty geceliği düzeltip, kızın üstünü örttü ve alnındaki saçları itti. Gözkapaklarının altında Jan’in gözleri hızla sağa sola oynuyordu ama Rusty kol ve bacaklarda titreme, parmaklarda bükülme görmedi, dudaklar da karakteristik şekilde büzülmemişti. Nöbet geçirmekten daha çok REM uykusu uyuduğundan hemen hemen emindi. Bu da aklına ilginç bir soru getirdi: köpekler kötü rüyaların kokusunu da mı alabiliyordu?</p>

  <p>Eğilip Jan’i yanağından öptü. O bunu yapınca kızın gözleri açıldı ama Rusty onun kendisini görüp görmediğinden emin olamadı. Bu bir pötimal belirtisi de olabilirdi ama Rusty buna inanmıyordu. O takdirde Audi’nin havlayacağından kesinlikle emindi.</p>

  <p>“Uyumana bak tatlım,” dedi.</p>

  <p>“Altın bir beyzbol topu var babacım.”</p>

  <p>“Biliyorum canım, sen uyumana bak.”</p>

  <p>“Ama bu kötü bir top.”</p>

  <p>“Hayır. İyi. Beyzbol topları iyidir, özellikle de altın olanlar.”</p>

  <p>Jan, “Ah,” dedi.</p>

  <p>“Hadi uyu artık.”</p>

  <p>“Peki babacım.” Kız dönüp gözlerini kapadı. Bir yerine yerleşme süreci yaşadı, sonra sakinleşti. Başını dikmiş olarak yerde yatmakta olan Audrey onları izliyordu ve şimdi o da başını patisinin üstüne koyup uykuya dalmıştı.</p>

  <p>Rusty kızlarının soluklarını dinleyerek kendini korkulacak bir şey olmadığına, insanların rüyadan rüyaya geçerken hep konuştuğuna ikna etmeye çalışarak bir süre öylece oturdu. Kendi kendine her şeyin yolunda olduğunu söyledi -şüphesi varsa yerde uyuyan köpeğe bakması yeterliydi- ama gecenin bir yarısında iyimser olmak kolay değildi. Şafağa daha uzun saatler varken kötü düşünceler canlanıp yürümeye başlardı. Gecenin ortasında düşünceler zombilere dönüşürdü.</p>

  <p>Sonuçta kızılcıklı portakallı ekmek filan istemediğine karar verdi. Tek istediği karısının sıcacık koynuna süzülmekti. Fakat odadan çıkmadan önce Audrey’nin ipeksi başını okşadı. Hayvan bir anlığına gözünü açıp ona baktı.</p>

  <p>Rusty, <span style="font-style:italic;">Golden Retriever</span> diye düşündü. Ve arkadan bağlantıyı gördü: Altın beyzbol topu. Kötü bir beyzbol topu.</p>

  <p>O gece, kızların yeni yeni geliştirdikleri kadınsı mahremiyet meraklarına rağmen kapılarını açık bıraktı.</p>
</body>
</html>
