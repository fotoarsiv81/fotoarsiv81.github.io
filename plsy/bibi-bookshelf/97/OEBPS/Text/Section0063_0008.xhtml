<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">9</span></h2>

  <p>Barbie, şefin dul karısının bir zamanlar güzel bir kadın olduğunu düşündü. Şimdi bile, gözlerinin altındaki morluklara ve uyumsuz giysilerine (soluk bir kot pantolon ve pijama üstü olduğuna bahse gireceği bir üst) rağmen Brenda Perkins çok çarpıcı görünüyordu. Barbie belki de zeki insanların hoş görünümlerini pek yitirmediklerini -tabii baştan hoş bir görünümleri varsa- düşündü ve kadının gözlerinde zekânın berrak ışığını gördü. Başka bir şey daha vardı. Yas tutuyor olabilirdi ama bu merak duygusunu öldürmemişti. Ve şu anda merak duygusunun ilgi odağı Barbie’ydi.</p>

  <p>Kadın omzunun üzerinden bahçe yolunda geri geri giden Julia’nın arabasına baktı ve eliyle <span style="font-style:italic;">nereye gidiyorsun</span> anlamında bir işaret yaptı.</p>

  <p>Julia camdan başını uzatıp, “Gazetenin dağıtılmasını sağlamam lazım!” diye seslendi. “Ayrıca Sweetbriar Rose’a gidip Anson Wheeler’a kötü haberi vermeliyim: bu gece sandviçlerle o uğraşacak! Merak etme Bren, Barbie güvenilir biridir!” Ve Brenda’nın cevap vermesine ya da itiraz etmesine fırsat vermeden vazifeşinas bir kadın olarak Morin Caddesi’ne çıkmıştı bile. Barbie de onunla gidebilmeyi isterdi, o zaman tek derdi kırk tane salamlı ve peynirli, kırk tane de tonbalıklı sandviç yapmak olurdu.</p>

  <p>Julia’nın uzaklaşmasıyla birlikte Brenda incelemesine kaldığı yerden devam etti. Barbie kendini iş başvurusu için sıkı bir mülakata girecekmiş gibi hissediyordu.</p>

  <p>Brenda, “Öyle misiniz?” dedi.</p>

  <p>“Affedersiniz hanımefendi?”</p>

  <p>“Yani güvenilir biri misiniz?”</p>

  <p>Barbie soruyu bir süre düşündü. İki gün önce olsa evet derdi, tabii ki öyleydi, ama bu öğleden sonra kendini Chester’s Mill’in aşçısından daha çok Felluce’deki asker gibi hissediyordu. Ehlileşmiş biri olduğunu söylemekle yetindi ve bu da kadının gülümsemesine yol açtı.</p>

  <p>Brenda, “Eh, seninle ilgili bir fikrim olması için biraz zamana ihtiyacım var,” dedi. “Şu anda birisi hakkında bir yargıya varabilecek kadar kendimi iyi hissetmiyorum.”</p>

  <p>“Biliyorum hanımefendi. Başınız sağ olsun.”</p>

  <p>“Teşekkür ederim. Yarın defnedilecek. Her ne kadar kasabadaki hemen hemen herkes Castle Rock’taki Crosman’a gitse de bir şekilde ayakta kalmayı başaran şu küçük, sevimsiz Bowie Cenaze Evi’nden kaldırılacak. Kasabalılar Stewart Bowie’nin cenaze evine Bowie’nin Defin Ahırı der. Stewart salağın tekidir, kardeşi Fernald ise ondan da beter ama şimdilik elimizde bir tek onlar var. Sadece onlar.” Büyük bir iş yükünün altında kalan bir kadın gibi iç geçirdi. Barbie, <span style="font-style:italic;">neden olmasın ki,</span> diye düşündü. <span style="font-style:italic;">Sevdiğinin birinin ölümü çok şey olabilir ama iş de kesinlikle o şeylerden biri.</span></p>

  <p>Kadın eşikte yanına gelerek Barbie’yi şaşırttı. “Beni takip edin Bay Barbara. Daha sonra sizi eve de davet edebilirim ama önce emin olmam lazım. Normalde Julia’nın referansını gözü kapalı kabul ederdim ama normal günler yaşamıyoruz.” Evin yanından, sonbahar yapraklarının temizlenmiş, çimlerin düzgün bir şekilde biçilmiş olduğu yerden yürüyorlardı. Sağ tarafta Perkins’lerin evini bitişik komşununkinden ayıran bir çit, soldaysa bakımlı çiçek tarhları vardı.</p>

  <p>“Çiçekler kocamın merakıydı. Herhalde bir kanun adamı için garip bir hobi olduğunu düşünüyorsunuzdur.”</p>

  <p>“Aslında öyle düşünmüyorum.”</p>

  <p>“Ben de hiçbir zaman öyle düşünmedim. Bu da bizleri azınlık yapıyor. Küçük kasabalar insanın hayal gücünü sınırlar. Grace Metalious’la Sherwood Anderson bu konuda haklıydılar.”</p>

  <p>Evin arkasında bulunan ferah arka bahçeye girerlerken, “Hem burası daha uzun süre ışık alıyor,” dedi. “Jeneratörüm var ama bu sabah devre dışı kaldı. Galiba yakıtı bitti. Yedeğim var ama nasıl değiştirildiğini bilmiyorum. Jeneratör hakkında Howie’ye söylenip dururdum. O çalıştırmasını bana da öğretmek istedi. Ben öğrenmeyi reddederdim. Çoğunlukla inat olsun diye.” Gözünden bir damla yaş indi ve yanağından aşağı doğru süzüldü. Brenda farkında olmadan yaşı sildi. “Şimdi mümkün olabilse ondan özür dilerdim. Haklı olduğunu itiraf ederdim. Ama artık yapamam öyle değil mi?”</p>

  <p>Barbie öylesine sorulmuş soruları ayırt edebilirdi. “Ben değiştirebilirim,” dedi.</p>

  <p>Kadın yanında bir Igloo soğutucu bulunan masaya buyur ederken, “Teşekkür ederim,” dedi. “Henry Morrison’dan rica edecektim, Burpee’den de tüp isteyecektim ama bugün öğleden sonra anacaddeye gittiğimde Burpee kapalıydı ve Henry de herkes gibi Dinsmore’un tarlasına gitmişti. Sizce yarın yedek tüp temin edebilir miyim?”</p>

  <p>Barbie, “Belki,” dedi. Bu konuda şüpheleri vardı.</p>

  <p>Kadın, “Küçük çocuğu duydum,” dedi. “Komşum Gina Buffalino anlattı. Çok üzüldüm. Kurtulacak mı acaba?”</p>

  <p>“Bilmiyorum.” Ve içgüdüleri bu kadının güvenini (kısmen de olsa) kazanmanın yolunun dürüstlük olduğunu söylediği için, “Sanmıyorum,” diye ekledi.</p>

  <p>“Olamaz.” Kadın tekrar iç geçirdi ve gözlerini sildi. “Korkunç bir şey bu.” Buz kutusunu açtı. “Suyla diyet kolam var. Howie’nin meşrubat olarak sadece bunları içmesine izin verirdim. Hangisi olsun?”</p>

  <p>“Su lütfen.”</p>

  <p>Kadın iki şişe Poland maden suyu açtı ve içtiler. Brenda üzgün, meraklı gözlerle Barbie’ye baktı. “Julia’nın dediğine göre belediye binasının anahtarını istiyormuşsunuz. Neden istediğinizi anlıyorum. Niye Jim Rennie’nin öğrenmesini istemediğinizi de anlıyorum..”</p>

  <p>“Öğrenebilirde. Durum değişti. Anlayacağınız..”</p>

  <p>Kadın elini kaldırıp kafasını salladı. Barbie durdu.</p>

  <p>“Bana bunları anlatmadan önce Junior ve arkadaşlarıyla yaşadığınız sorunu anlatmanızı istiyorum.”</p>

  <p>“Hanımefendi, eşiniz söylememiş miydi?..”</p>

  <p>“Howie işi hakkında konuşmazdı ama bu konuda birkaç kelime ettiğini hatırlıyorum. Herhalde onu bunalttığım içindir. Bakalım anlattıklarınız onun dediklerini tutacak mı? Tutmazsa gitmenizi rica edeceğim, arzu ederseniz suyunuzu da yanınızda götürebilirsiniz.”</p>

  <p>Barbie evin sol köşesindeki küçük kırmızı kulübeyi gösterdi. “Jeneratörünüz o mu?”</p>

  <p>“Evet.”</p>

  <p>“Konuşurken bir yandan da tüpü değiştirirsem beni duyabilir misiniz?” “Evet.”</p>

  <p>“Ve bütün meseleyi duymak istiyorsunuz değil mi?”</p>

  <p>“Evet, gerçekten. Ve bana bir daha hanımefendi derseniz kafanızı kırabilirim.”</p>

  <p>Küçük jeneratör kulübesinin kapısı kilitlenmişti. Düne kadar burada yaşayan erkek ilgileniyordu bu işlerle... yine de bu tek tüp çok hazin bir manzaraydı. Barbie, bu görüşme nasıl geçerse geçsin, yarın kadına birkaç tüp daha bulmaya çalışacaktı.</p>

  <p>Kendi kendine <span style="font-style:italic;">bu arada dedi kadına o gece hakkında duymak istediği her şeyi anlat,</span> dedi. Ama sırtı ona dönük olarak anlatmak daha kolay olacaktı; olayın Angie McCain’in kendisini biraz iri bir oyuncak olarak görmesi yüzünden çıktığını söylemek hoşuna gitmiyordu.</p>

  <p>İçinden <span style="font-style:italic;">Gün Işığı Kuralı</span> diye geçirdi ve öyküsünü anlattı.</p>
</body>
</html>
