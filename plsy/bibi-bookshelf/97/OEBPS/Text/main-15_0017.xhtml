<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">5</span></h2>

  <p>Vazgeçmesine iki saniye kala eldivenleri, önlükleri ve o kurşun kaplamalı gözlüklerden birini röntgen dolabının arka tarafında buldu. Gözlüğün kayışı kopmuştu ama Rommie’nin buna da bir çözüm bulacağından emindi.&nbsp;Ödül olarak kimseye ne yaptığını açıklamak zorunda kalmadı. Bütün hastane uykudaymış gibiydi.</p>

  <p>Dışarı çıkıp hafif is kokan havayı içine çekti ve batıya, füzelerin çarptığı yerde havada asılı kalan ise baktı. Cilt kanserine benziyordu. Barbie, Koca Jim ve cinayetlere odaklandığını, çünkü bunların anlayabileceği türden insani şeyler olduğunu biliyordu. Fakat Kubbe’yi görmezden gelmek de&nbsp;hataydı - asıl felaket ondan gelebilirdi. Bu Kubbe gitmeliydi, hem de hemen, yoksa astımlı ve KOAH’lı<sup>(*)</sup> hastalar sorun yaşamaya başlayacaktı. Ve&nbsp;gerçekten tam kömür madenine konmuş kanaryalar gibiydiler.</p>

  <p><i>(*)KOAH: Kronik obstrüktif akciğer hastalığı.</i></p>

  <p>Nikotin lekeli gökyüzünün altında.</p>

  <p>“Hiç iyi değil,” diye mırıldanıp toparladıklarını minibüsün arkasına attı. “Hem de hiç değil.”</p>
</body>
</html>
