<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark3"></a><span style="font-weight:bold;">4</span></h2>

  <p>Benny Drake, Norrie Calvert ve Korkuluk Joe McClatchey, Chester’s Mill <span style="font-style:italic;">Demokrat’ın</span> önünde duruyorlardı. Hepsinin elinde birer fener vardı. Benny’yle Joe’nunki ellerindeydi; Norrie ise pelerininin koca cebine tıkmıştı. Bulundukları yerden belediye binasının basamaklarında -meclis üyelerinin tamamıyla Sweetbriar Rose’daki aşçının da katıldığı- konferansa benzer görüşmeyi izliyorlardı.</p>

  <p>Norrie, “Ne olduğunu merak ettim,” dedi.</p>

  <p>Benny ilgisizce, “Her zamanki zırvalardır,” dedi ve gazete binasının kapısına vurdu. Bakan olmayınca Joe onu kenara itip kapıyı açmayı denedi. Kapı açılmıştı. İçeri girer girmez Bayan Shumvay’ın onları niye duymadığını anladı; kadın tarlaya gittikleri gün fotoğraf çeken adam ve spor muhabiriyle konuşuyor, bir yandan da fotokopi makinesi tam kapasite çalışıyordu.</p>

  <p>Julia çocukları görüp eliyle içeri çağırdı. Fotokopiden hızla tek tek kâğıtlar dökülüyordu. Pete Freeman’la Tony Guay da sırayla biriken kâğıtları alıp istifliyorlardı.</p>

  <p>Julia, “İşte geldiniz,” dedi. “Gelmezsiniz diye korkuyordum. Biz hemen hemen hazır gibiyiz. Tabii lanet fotokopi makinesi ortalığı berbat etmezse.”</p>

  <p>Joe, Benny ve Norrie bu hoş karşılamayı sessiz bir takdirle karşıladılar, hepsi de günü geldiğinde kullanmak üzere aklının bir köşesine kaydetti.</p>

  <p>Julia, “Ailelerinizden izin aldınız mı?” diye sordu. “Birtakım kızgın ebeveynlerin tepeme dikilmesini istemiyorum.”</p>

  <p>Norrie, “Evet hanımefendi,” dedi. “Hepimiz izin aldık.”</p>

  <p>Freeman bir tomar kâğıdı iple bağlamaya çalışıyordu. Norrie’yle kıyaslayınca hiç de becerikli biri sayılmazdı. Norrie olsa beş ayrı tür düğümle bağlayabilirdi. Ayrıca misinayla da bağlardı. Babası öğretmişti. O da karşılığında babasına kızağıyla kaymayı öğretmiş ve babası ilk düşüşünde gözünden yaş gelene kadar gülmüştü. Norrie evrendeki en iyi babaya sahip olduğunu düşünüyordu.</p>

  <p>Norrie, “Ben yapayım mı?” diye sordu.</p>

  <p>“Daha iyisini yapabiliyorsan elbette.” Pete kenara çekildi.</p>

  <p>Kız öne geçti, Joe ile Benny de hemen arkasında durdular. Sonra Norrie tek sayfalık ekstra baskının başlığını gördü ve durdu. “Vay canına!”</p>

  <p>Kelimeler ağzından çıkar çıkmaz elleriyle ağzını kapattı ama Julia başını sallamakla yetindi. “Bu içten gelen bir vay canınaydı, zararı yok. Umarım hepiniz bisikletlerinizi getirmişsinizdir ve hepsinde sepet vardır. Bunları patenle dağıtamazsınız.”</p>

  <p>Joe, “Öyle dediniz biz de öyle yaptık,” diye cevap verdi. “Benimkinde sepet yok ama taşıyıcı var.”</p>

  <p>Norrie, “Ben de onunkileri sıkı sıkı bağlayacağım,” dedi.</p>

  <p>Kızın çabucak yaptığı balyaları (elleri kelebek gibiydi adeta) hayranlıkla izleyen Pete Freeman, “Eminim bağlarsın,” dedi. “Gayet iyi oldu bunlar.”</p>

  <p>Norrie kendinden emin bir edayla, “Ya, biliyorum,” dedi.</p>

  <p>Julia, “Fenerler?” diye sordu.</p>

  <p>Bir ağızdan, “Getirdik,” dediler.</p>

  <p>“Güzel. <span style="font-style:italic;">Demokrat</span> otuz yıldır gazeteci çocuk kullanmamıştı ve ben de bu buluşmayı birinizin anacadde veya Prestile Caddesi’nin köşesine bindirmesiyle kutlamak istemiyorum.”</p>

  <p>Joe, “Hiç hoş olmazdı,” diye hak verdi.</p>

  <p>“Bu iki caddedeki bütün ev ve işyerlerine birer tane bırakılacak, tamam mı? Artı Morin Caddesi’yle St. Anne Bulvarı’ndakilere. Ondan sonra dağılırsınız. Elinizden geleni yapın ama saat dokuzda evlerinize dönün. Kalan olursa onları da caddelerin köşelerine atarsınız. Üzerlerine de taş koyun ki uçmasınlar.”</p>

  <p>Benny başlığa bir daha baktı:</p>

  <p><br /></p>

  <p id="sigil_toc_id_1" style="text-align: center;"><span style="font-weight: normal;"><a id="bookmark4"></a>CHESTER’S MILL DİKKAT!</span></p>

  <p id="sigil_toc_id_2" style="text-align: center;"><span style="font-weight: normal;"><a id="bookmark5"></a>ENGELE BOMBA ATILACAK!</span></p>

  <p style="text-align: center;">CRUISE FÜZELERİ GELİYOR</p>

  <p style="text-align: center;">BATI SINIRININ BOŞALTILMASI TAVSİYE EDİLDİ</p>

  <p style="text-align: center;"><br /></p>

  <p>Joe sayfanın üst kısmına belli ki elle çizilmiş olan haritaya bakıp karamsar bir havayla, “Bence bu işe yaramaz,” dedi. Chester’s Mill ile Tarker Mill’in arasındaki sınır kırmızıyla vurgulanmıştı. Little Bitch Yolu’nun kasaba sınırını kestiği noktaya da koyu renk bir <span style="font-weight:bold;">X</span> işareti yapılmıştı. Sonra da <span style="font-weight:bold;">X</span> işaretinin <span style="font-weight:bold;">Patlama Noktası</span> anlamına geldiği belirtilmişti.</p>

  <p>Tony Guay, “Dilini ısır evlat,” dedi.</p>
</body>
</html>
