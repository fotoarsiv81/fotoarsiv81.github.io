<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1</span></h2>

  <p>Barbie 119 yolundan kasaba merkezine doğru yürümeye başladı, yaklaşık beş kilometrelik bir mesafeydi. Vardığında saat on sekiz olmuştu. Anacadde hemen hemen bomboştu ama düzinelerce jeneratör çalıştığı için ses bakımından canlıydı. 119’la 117’nin kesiştiği kavşaktaki trafik ışığı sönmüştü, ama Sweetbriar Rose hem aydınlık hem de kalabalıktı. Büyük ön camdan içeri bakınca Barbie bütün masaların dolu olduğunu gördü. Fakat kapıdan içeri girdiğinde o her zamanki mühim konulardan hiçbirini duymadı: siyaset, Red Sox, bölge ekonomisinin durumu, milliyetçilik, yeni alınmış arabalarla pikaplar, Celtic’ler, benzin fiyatları, Bruin’ler, yeni alınmış elektrikli aletler, İkiz Değirmenler’in Wildcat takımları. Her zamanki kahkahalar da yoktu.</p>

  <p>Tezgâhın üzerinde bir televizyon duruyordu ve herkes onu izliyordu. Barbie, CNN’den Anderson Cooper’ın kendini büyük bir felaketin içinde bulan herkesin hissedeceği inanmazlık ve dağılmışlık duygularıyla 119’da, arkasında hâlâ için için yanan kütük kamyonu ile durmakta olduğunu gördü.</p>

  <p>Rose’un da arada bir sipariş almak için tezgâha dalıp çıkarak masa bekliyordu. Saçındaki fileden kurtulan küçük bukleler yüzüne düşmüştü. Yorgun ve telaşlı görünüyordu. Saat dörtten kapanışa kadar tezgâh Angie McCain’in bölgesi olmalıydı, ama Barbie bu gece kadından bir iz göremiyordu. Belki de engel inmeden önce kasaba dışına çıkmıştı. Eğer durum buysa epey bir süre tezgâhının başına dönemeyebilirdi.</p>

  <p>Aslında en azından yirmi beşinde olduğu halde Rosie’nin genellikle, “Çocuk,” diye çağırdığı Anson Wheeler yemek pişiriyordu ve Barbie onun Sweetbriar Rose’un geleneksel cumartesi yemeği olan fasulyeyle sosis dışında neler pişirdiğini düşünmek bile istemiyordu. Mesela kahvaltı ısmarlayan zavallılar Anson’un nükleer yumurtasıyla başa çıkmak zorunda kalacak-11. Yine de burada olması iyiydi, çünkü Angie olmadığı gibi Dodee Sanders da görünürlerde yoktu. Hoş onun işe gelmemesi için bir felaket yaşanması gerekmiyordu. Kız tam anlamıyla tembel sayılmazdı ama çok kolay dikkati dağılabiliyordu. Ve konu beyin gücüne gelince... eh, söylenecek ne vardı ki? Babası -Mill’in Birinci Üye Andy Sanders- da asla bir Mensa adayı olamazdı ama Dodee’nin yanında Albert Einstein sayılırdı.</p>

  <p>Televizyonda Anderson Cooper’ın arkasındaki alana inen helikopterler adamın şık kesimli beyaz saçlarını uçuruyor ve neredeyse sesini bastırıyordu. Helikopterler Pave Low’lara benziyordu. Barbie de Irak’tayken bunlardan epeyce kullanmıştı. O sırada karacı bir subay görüntüye girdi, eldivenli eliyle Cooper’ın mikrofonunu kapattı ve muhabirin kulağına bir şeyler söyledi.</p>

  <p>Sweetbriar Rose’da toplanmış müşteriler arasında mırıltılar oldu. Barbie insanların kaygısını anlıyordu. Kendisi de kaygılıydı. Üniformalı biri ünlü bir muhabirin mikrofonunu böyle pervasızca kapatabiliyorsa Dünyanın Sonu gelmiş demekti.</p>

  <p>Karacı subay -albaydı ama onun albayı değildi, Cox’u görmek Barbie’nin zihinsel dağılışını tamamlardı- söylemek zorunda olduklarını bitirdi. Eldivenli elini mikrofondan çekerken bir sürtünme sesi duyuldu. Duygularını katiyen göstermeyen ifadesiz yüzü görüntüden çıktı. Barbie o bakışı bilirdi: Ordunun ketum kamuoyu adamı.</p>

  <p>Cooper, “Basma bir kilometre kadar geriye, Raymond’un Yol Üstü Mağazası denen yere çekilmesi söylendi,” diyordu. Sweetbriar Rose’da yine mırıltılar duyuldu. Hepsi Motton’daki yeri biliyordu, vitrininde SOĞUK BİRA SICAK SANDVİÇ TAZE YEM yazardı. “Bu bölge, yani engel dediğimiz şeyin -keşke daha uygun bir isim bulabil sek- yüz metreye kadar yakını milli güvenlik bölgesi ilan edilmiş. Mümkün olur olmaz buradan haber vermeye devam edeceğiz ama şimdilik sizi tekrar Washington’a aktarıyorum, Wolf.”</p>

  <p>Görüntünün altındaki kırmızı bantta <span style="font-weight:bold;">ESRARENGİZ BİR ŞEKİLDE BAĞLANTILARI KESİLEN MAİNE KASABASINDAN YAPTIĞIMIZ YAYINA ARA VERİYORUZ</span> yazıyordu. Ve sağ üst köşede de kırmızıyla yazılmış <span style="font-weight:bold;">ÖNEMLİ</span> yazısı neon yazıları gibi yanıp sönüyordu. Barbie <span style="font-style:italic;">Önemli Birası için</span> diye düşündü ve neredeyse gülecekti.</p>

  <p>Anderson Cooper’ın yerini Wolf Blitzer almıştı. Rose’un Blitzer’e sempatisi vardı ve hafta içi öğle sonralarında televizyonun Durum Odası’ndan başka programa çevrilmesine izin vermezdi; adama, “Wolf’cuğum,” diyordu. Bu akşam Wolf’cuk kravat takmıştı ama kötü bağlanmıştı ve Barbie bütün kıyafetinin şüpheli bir şekilde Cumartesi Dağınıkları’nınkilere benzediğini düşündü.</p>

  <p>Rose’un Wolf’cuğu, “Olayı özetleyecek olursak, bu öğleden sonra yaklaşık bir civarında...” dedi.</p>

  <p>Birisi, “Daha önceydi, hem de epeyce,” dedi.</p>

  <p>Başka biri, “Myra Evans’ın öldüğü doğru mu?” diye sordu. “Sahiden ölmüş mü?”</p>

  <p>Fernald Bowie, “Evet,” dedi. Kasabanın yegane cenaze levazımatçısı Stewart Bowie, Fern’in ağabeyiydi. Fern de ayıkken bazen ona yardım ederdi ve bu gece de ayık gibiydi. Şoka uğramış ve ayık. “Artık çenenizi kapalın da şunu dinleyebilelim.”</p>

  <p>Barbie de dinlemek istiyordu çünkü Wolfcuk daha şimdiden Barbie’nin en çok önem verdiği husustan söz ediyor ve Barbie’nin duymak istediklerini söylüyordu: Chester’s Mill’in üzerindeki hava sahasına uçuş yasağı konmuştu. Aslında, Maine’in batısı ile New Hampshire’ın doğusu, ta Lewiston-Aubrun’dan Kuzey Conway’e kadar tümüyle uçuşsuz bölge ilan edilmişti. Durum Başkan’a rapor ediliyordu. Ve dokuz yıldır ilk defa Ulusal Güvenlik Tehdidi rengi turuncuya getirilmişti.</p>

  <p><span style="font-style:italic;">Demokrat</span> gazetesinin sahibi ve editörü Julia Shumway masasına giderken Barbie’ye bir bakış fırlattı. Sonra da kendine has -adeta alameti farikası olan- o minik gizemli tebessümü ortaya çıktı. “Anlaşılan Chester’s Mill seni göndermek istemiyor Bay Barbara.”</p>

  <p>Barbie de, “Öyle görünüyor,” dedi. Kadının kasabadan ayrılacağını -ve sebebini- biliyor olmasına şaşırmamıştı. Julia Shumway’in bilinmeye değer her şeyi bildiğini öğrenecek kadar uzun kalmıştı Mill’de.</p>

  <p>Rose da dört kişilik masalardan birine sıkışmış altı kişilik gruba fasulyeyle sosis (artı bir zamanlar domuz pirzolasıymış gibi görünen yanık bir enkaz) servisi yaparken Barbie’yi gördü. Elleriyle kollarının alt kısmına sığdırdığı dört tabakla, gözleri fal taşı gibi açılmış olarak öylece donup kaldı. Sonra gülümsedi. Katışıksız bir mutluluk ve rahatlama tebessümüydü ve yüreğinden gelmişti.</p>

  <p>Barbie, <span style="font-style:italic;">insan kendini kahrolası yuvasına dönmüş gibi hissediyor,</span> diye düşündü.</p>

  <p>“Ne saadet, seni bir daha görmeyi hiç beklemiyordum Dale Barbara!”</p>

  <p>Barbie, “Önlüğüm duruyor mu?” diye sordu. Biraz mahcup bir tavırla sormuştu. Ne de olsa Rose onu kabul etmiş -sadece sırt çantasındaki uyduruk birkaç referans mektubuna güvenerek- ve iş vermişti. Junior Rennie’nin babası gibi birini düşman edinmek istemediği için kasabadan ayrılmasını da anlayışla karşılamıştı ama yine de Barbie onu zor durumda bıraktığı hissini taşıyordu.</p>

  <p>Rose bulabildiği yerlere tabakları koydu ve Barbie’ye koştu. Dolgun, ufak tefek bir kadındı ve Barbie’ye sarılabilmek için parmak uçlarında yükselmesi gerekiyordu ama başardı.</p>

  <p>“Seni gördüğüme acayip sevindim!” diye fısıldadı. Barbie de kadına sarılıp tepesinden öptü.</p>

  <p>“Koca Jim’le Junior sevinmeyecekler,” dedi. Ama en azından iki Rennie de orada değildi ve buna şükretmek gerekiyordu. Barbie, en azından şimdilik, burada toplanmış olan Chester’s Mill halkı için kendi kasabalarının ulusal televizyona çıkmasından bile daha enteresan geldiğinin farkındaydı.</p>

  <p>Rose, “Koca Jim Rennie beni havaya uçurabilir,” dedi. Barbie güldü, kadının coşkusu hoşuna gitmişti, ama tedbiri elden bırakmadığı için de memnundu - hâlâ fısıltıyla konuşuyordu. “Gittin sanmıştım!”</p>

  <p>“Neredeyse gidiyordum ama geç kalmışım.”</p>

  <p>“Onu... gördün mü?”</p>

  <p>“Evet. Sonra anlatırım.” Barbie, kadını bir kol boyu ötesinde tutup <span style="font-style:italic;">Rose on yıl, hatta beş yıl bile genç olsaydın...</span> diye düşündü.</p>

  <p>“Eeee, önlüğümü geri alabilir miyim?”</p>

  <p>Rose gözlerini silip başını salladı. “Lütfen al. Hepimizi öldürmeden Anson’u oradan uzaklaştır.”</p>

  <p>Barbie ona bir selam verip tezgâhın etrafından dolanarak mutfağa geçti ve siparişleri alıp ortalığı temizledikten sonra ana salonda Rose’a yardım etmesini söyleyerek Anson Wheeler’ı tezgâha yolladı. Anson rahat bir nefes alarak ızgaranın başından ayrıldı. Tezgâha geçmeden önce iki eliyle Barbie’nin sağ elini sıktı. “Tanrı’ya şükür ahbap - hayatımda böyle telaş yaşamamıştım. Kendimi kaybettim burada.”</p>

  <p>“Merak etme. Beş bin kişiyi doyururuz.”</p>

  <p>İncil uzmanı olmayan Anson boş boş baktı. “Ne?”</p>

  <p>“Boş ver.”</p>

  <p>Geçişin köşesindeki zil çaldı. Rose, “Sipariş var!” diye seslendi.</p>

  <p>Barbie önce bir ıspatula kapıp -ızgara berbattı, Anson et pişirmek dediği tufanı yarattığında hep böyle olurdu- önlüğünü başından geçirdi, arkadan bağladı ve lavabonun üstündeki dolabı kontrol etti. Dolap Sweetbriar Rose’un ızgara aşçılarına şef başlığı görevi yapan beyzbol kepleriyle doluydu. Paul Gendron şerefine bir Sea Dogs kepi seçip (Barbie onun kendisine en yakın ve en sevgili bağıra basılmış olmasını diliyordu) arkaya yatırdı ve parmaklarını çıtlattı.</p>

  <p>Sonra da ilk sipariş fişini kapıp çalışmaya başladı.</p>
</body>
</html>
