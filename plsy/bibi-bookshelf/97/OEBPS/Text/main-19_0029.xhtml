<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>1</h2>

  <p>Artık sadece bir çamur birikintisinin üzerindeki eski paslı bir köprünün diğer tarafındaki parlamayı görüyorlardı. Barbie iki ön koltuğun arasından uzandı. “Nedir bu? Dünyanın en büyük Indiglo saati gibi?”</p>

  <p>Ernie, “Radyasyon,” dedi.</p>

  <p>Rommie de, “Merak etmeyin,” dedi. “Bol bol kurşun levhamız var.”</p>

  <p>Ernie, “Sizi beklerken annesinin telefonundan Norrie aradı,” dedi. “Parlamayı haber verdi. Julia bunun bir tür... korkuluk olduğunu düşünüyormuş. Tehlikeli değilmiş.”</p>

  <p>Jackie, “Ben Julia’yı gazeteci sanıyordum, bilim adamı değil,” dedi. “Çok tatlı ve akıllı bir kadın ama yine de bu aracı kaplayacağız değil mi?&nbsp;Çünkü kırkıncı yaş günümde rahim veya göğüs kanseri olmak istemiyorum.”</p>

  <p>Rommie, “Hızlı geçeriz,” dedi. “Hatta için rahat edecekse kurşun levhalardan birini önünde tutabilirsin.”</p>

  <p>Jackie, “O kadar komik ki gülmeyi unuttum,” dedi... sonra gözünün önüne kurşun levhalara bürünmüş hali geldi ve güldü.</p>

  <p>Telefon direğinin dibindeki ölü ayıya ulaşmışlardı. Farlar kapalı olduğu halde görebiliyorlardı çünkü o zamana kadar pembe ayla radyasyon kuşağından gelen ışık neredeyse gazete okunacak kadar güçlü bir hale gelmişti.</p>

  <p>Rommie ile Jackie minibüsün camlarını kurşun kaplarken diğerleri yarım daire halinde çürüyen leşin başına toplandılar.</p>

  <p>Barbie, “Radyasyondan değil,” dedi.</p>

  <p>Rusty de, “Yok,” dedi. “İntihar.”</p>

  <p>“Başka da var böyle.”</p>

  <p>“Evet. Fakat daha küçük hayvanlar sağlam görünüyor. Çocuklarla bir sürü kuş gördük, meyve bahçesinde de bir sincap vardı. Daha hayat dolu&nbsp;olamazdı doğrusu.”</p>

  <p>Barbie, “O zaman Julia neredeyse kesin olarak haklı,” dedi. “Parlak kuşak korkuluk, ölü hayvanlar da öyle. Eski bir ikili önlem taktiği.”</p>

  <p>Ernie, “Anlayamadım,” dedi.</p>

  <p>Ama Rusty tıp öğrencisiyken bu taktiği duyduğu için anlamıştı. “Uzak durulsun diye iki uyarı,” dedi. “Gündüz için hayvan ölüleri, gece için de parlak radyasyon kuşağı.”</p>

  <p>Rommie yanlarına gelmişti. “Benim bildiğim kadarıyla radyasyon sadece bilimkurgu filmlerinde parlar.”</p>

  <p>Rusty zaten bir bilimkurgu filminin içinde yaşadıklarını söylemek istedi, tepedeki o garip kutuyu görünce Rommie de bunu anlayacaktı. Fakat tabii ki Rommie haklıydı.</p>

  <p>“Onu görmemiz istenmiş,” dedi. “Ölü hayvanları da. Bunları görüp ‘Hey, bu kadar büyük hayvanları bile etkileyen bir durum varsa yaklaşmayayım’ dememiz gerekiyordu.”</p>

  <p>Barbie, “Ama çocuklar geri çekilmedi,” dedi.</p>

  <p>Ernie, “Çünkü onlar çocuk,” dedi. Ve bir saniye düşündükten sonra, “Üstelik kaykay yapıyorlar. Bunlar farklı bir tür.”</p>

  <p>Jackie, “Hiç hoşuma gitmiyor yine de,” dedi. “Ama madem gidecek başka yerimiz yok sinirlerim tümüyle harap olmadan şu kuşağı geçelim&nbsp;bari. Karakolda olanlardan sonra kendimi biraz kötü hissediyorum.”</p>

  <p>Barbie, “Bir dakika,” dedi. “Beni tedirgin eden bir şey var. Hissediyorum ama ne olduğunu söyleyebilmek için biraz düşünmem lazım.”</p>

  <p>Beklediler. Ayı ışığı ve radyasyon, ayının kalıntılarını aydınlatıyordu. Barbie de ona bakıyordu. Sonunda başını kaldırdı.</p>

  <p>“Tamam, canımı sıkan şu. Onlar diye bir şey var. Bunu biliyoruz çünkü Rusty’nin bulduğu kutu doğal bir olgu değil.”</p>

  <p>Rusty, “Kesinlikle imal edilmiş bir şey,” dedi. “Ama insan eliyle değil. Hayatım üstüne bahse girebilirim.” Sonra bir saat önce hayatını kaybetmeye&nbsp;ne kadar yaklaştığını hatırlayıp ürperdi. Jackie omzunu sıktı.</p>

  <p>Barbie, “Şimdilik o kısmını boş ver,” dedi. “Onlar var ve sahiden bizi uzak tutmak isteseler tutabilirlerdi. Bütün dünyayı Chester’s Mill’den uzak&nbsp;tutuyorlar neticede. Bizim de kutularından uzak durmamızı istiyorlarsa niye&nbsp;etrafına mini bir Kubbe yerleştirmesinler?”</p>

  <p>Rusty, “Ya da beyinlerimizi mikrodalgada pişen tavuk budu gibi pişirecek armonik bir ses,” dedi. “Ya da gerçek radyasyon.”</p>

  <p>Ernie, “Bu da gerçek radyasyon olabilir,” dedi. “Aslında Gegier Sayacı bunu doğrulamamış mıydı?”</p>

  <p>Barbie, “Evet,” diye ona hak verdi. “Fakat bu Geiger Sayacı’nın ölçtüğü şeyin tehlikeli olduğunu göstermiyor ki. Rusty ile çocuklarda lezyonlar oluşmadı, saçları dökülmedi, mideleri sökülene kadar kusmadılar.”</p>

  <p>Jackie, “En azından şimdilik,” dedi.</p>

  <p>Rommie, “Çok moral verdin,” diye araya girdi.</p>

  <p>Barbie onlara aldırmadı. “Eğer Amerikan füzelerini geri sektirecek bir engel yaratabiliyorlarsa, insanları çabucak, belki de anında öldürecek bir&nbsp;radyasyon kuşağı da oluşturabilirlerdi. Hatta öylesi daha da işlerine gelirdi belki. Tüyler ürpertici şekilde ölmüş birkaç insan ölü hayvanlardan çok&nbsp;daha cesaret kırıcı olurdu. Yok, bence Julia haklı ve bu sözde radyasyon kuşağı sadece bizim ölçüm aletlerini çalıştıracak zararsız bir ışıktan ibaret.&nbsp;Eğer sahiden dünya dışı yaratıklarsa bizim ölçüm aletlerini de bayağı ilkel&nbsp;buluyorlardır herhalde.”</p>

  <p>Rusty, “İyi ama neden?” diye patladı. “Engele ne gerek var? O kahrolası şeyi kaldıramadım bile, yerinden bile kıpırdatamadım! Ve kurşunlu önlüğü üstüne koyunca önlük tutuştu. Üstelik de dokunduğumda kutu soğuktu!”</p>

  <p>Jackie, “Eğer onu koruyorlarsa demek ki yok etmenin ya da durdurmanın bir yolu var,” dedi. “Tabii..”</p>

  <p>Barbie ona gülümsüyordu. Kendini bir garip hissediyordu, sanki kendi başının üstünde uçar gibiydi. “Devam et Jackie. Söyle hadi.”</p>

  <p>“Tabii onu korumuyorlarsa başka,” dedi. “Yani yaklaşmaya kararlı insanlara karşı.”</p>

  <p>Barbie, “Dahası da var,” dedi. “Aslında onu bulmamızı istediklerini söyleyemez miyiz? Joe McClatchey’le arkadaşları aslında bırakılmış ekmek&nbsp;kırıntılarını izlediler.”</p>

  <p>Rusty, “İşte, güçsüz dünyalılar,” dedi. “Siz yaklaşacak kadar cesur olanlar ne yapabileceksiniz bakalım bu konuda?”</p>

  <p>Barbie, “Doğru gibi geliyor,” dedi. “Hadi. Oraya gidelim.”</p>
</body>
</html>
