<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark10"></a><span style="font-weight:bold;">17</span></h2>

  <p>Çiçekçinin güney tarafında bir yükleme yolu vardı ve çalıntı telefon şirketinin minibüsü, burnu dışarıda kalacak şekilde buraya park edilmişti. Ernie, Jackie ve Rommie Burpee oturup milli marşı dinlediler. Jackie gözlerinde bir yanma hissetti ve bu konuda yalnız olmadığını fark etti, direksiyon başında oturan Ernie arka cebinden bir mendil çıkarmış gözlerini kuruluyordu.</p>

  <p>Rommie, “Linda’nın işaret vermesine gerek yokmuş,” dedi. “Hoparlör koymalarım beklemiyordum. Benden almadılar.”</p>

  <p>Jackie, “Yine de onu orada görmeleri iyi,” dedi. “Masken yanında mı Rommie?”</p>

  <p>Rommie plastik Dick Cheney maskesini gösterdi. Stoklarına rağmen Jackie’ye Ariel maskesi bulamamış o da Harry Potter’ın arkadaşı Hermione maskesiyle yetinmişti. Ernie’nin Darth Vader maskesi koltuğun arkasındaydı ama Jackie asıl onu takarsa başlarına bir şey geleceğini tahmin ediyordu. Bunu yüksek sesle dile getirmemişti.</p>

  <p><span style="font-style:italic;">Hem sahiden ne önemi var ki? Birdenbire kasabadan kaybolunca herkes niye gittiğimizi anlayacak zaten.</span></p>

  <p>Fakat şüphelenmekle bilmek aynı şey değildi ve Rennie ile Randolph’un yalnızca şüphelenirlerse geride bıraktıkları yakınları ve arkadaşları sıkı sorgulama dışında bir sorun yaşamazdı.</p>

  <p><span style="font-style:italic;">İhtimaller.</span> Jackie bu koşullar altında kelimenin ne kadar önem taşıdığını algılamıştı.</p>

  <p>Milli marş sona erdi. Yine alkış sesleri duyuldu, sonra ikinci üye konuşmaya başladı. Jackie taşıdığı tabancayı yokladı -yedek tabancasıydı- ve önündeki birkaç dakikanın muhtemelen hayatının en uzun dakikaları olacağını düşündü.</p>
</body>
</html>
