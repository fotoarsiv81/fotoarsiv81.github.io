<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">9</span></h2>

  <p>Tabaklarındakileri her şeyi silip süpürmelerini (bu arada bunlar son hamburgerleriydi) izledikten sonra Claire üç çocuğu mutfakta karşısına dizdi. O ciddi ciddi çocuklara bakarken çocuklar da ona bakıyordu, genç ve insanı ürkütecek kadar kararlıydılar. Sonra, içini çekerek Joe’ya sırt çantasını uzattı. Benny çantanın içine baktı ve üç tane çikolata, üç tane pişmiş yumurta, üç kutu meyve suyu ve altı tane yulaflı üzümlü kurabiye gördü. Tıka basa doymuş olduğu halde gözü parladı. “Olağanüstü Bayan McC! Siz gerdek bir..."</p>

  <p>Claire oralı olmadı, bütün dikkatini Joe’ya vermişti. “Anladığım kadarıyla bu önemli. O yüzden izin veriyorum. Hatta isterseniz sizi arabayla..” Joe, “Gerek yok anne,” dedi. “Bisikletle iki dakikada gideriz.”</p>

  <p>Norrie, “Hem de güvenli,” diye ekledi. “Yollarda pek kimse yok zaten.” Claire’in gözleri oğlunun yüzündeki “Hadi Ama Anne.” bakışına kilitlenmişti. “Yalnız, iki tane söz istiyorum. Birincisi; karanlık çökmeden eve döneceksiniz... ve alacakaranlık da demek istemiyorum, güneş batmadan döneceksiniz. İkincisi; bir şey bulacak olursanız yerini işaretleyin ve sonra gerisini bana bırakın. Aranan şeyi bulmak için en uygun insanlar sizmişsiniz, tamam, ama onunla uğraşmak yetişkinlerin işi. Şimdi bana söz veriyor musunuz? Ya söz verirsiniz ya da başınızda büyük olarak ben de gelirim.” Benny şüpheli görünüyordu. “Daha önce Black Ridge Yolu’na hiç gitmedim Bayan McC. ama geçip gitmişliğim var. Yani sizin Civic’in bu işe uygun olduğunu pek sanmıyorum.”</p>

  <p>“O zaman ya söz verirsiniz ya da hiçbir yere gidemezsiniz, bu nasıl?” Joe söz verdi. Diğer ikisi de verdiler. Norrie haç bile çıkardı.</p>

  <p>Joe çantasını sırtına takmaya başladı. Claire cep telefonunu da çantaya koydu. “Sakın kaybedeyim deme bayım.”</p>

  <p>“Kaybetmem anne.” Joe bir an önce gitmek için sabırsızlanıyordu. “Norrie? Bu ikisi çıldırırsa sen engellersin değil mi?”</p>

  <p>“Tabii efendim.” Sanki son bir yıl içinde kaykayla ölümüne manevralar yapan o değildi. “Emin olabilirsiniz.”</p>

  <p>Claire, “Umarım,” dedi. “Umarım.” Başı ağrıyormuş gibi şakaklarını ovaladı.</p>

  <p>Benny, “Şahane bir yemekti Bayan McC.!” dedi ve elini uzattı. “Çakın.”</p>

  <p>Claire, “Sevgili Tanrım, neler yapıyorum ben?” diye sordu. Sonra o da elini uzatıp çaktı.</p>
</body>
</html>
