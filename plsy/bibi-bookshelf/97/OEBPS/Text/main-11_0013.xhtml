<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">2</span></h2>

  <p>Koca Jim, Chester’s Mill Sokağı’yla anacaddenin kesiştiği yerde dururken izleyenleri görmemişti. Meydana doğru yürüyen Brenda da görmemişti. Çünkü görünmek istemiyorlardı. Barış Köprüsü’nün iç tarafına saklanmışlardı. Ama en kötüsü bu değildi. Eğer Claire McClatchey sigaraları görmüş olsaydı altına yapabilirdi, iki kere bile yapabilirdi. Ve kesinlikle Joe’nun bir ilaha Norrie Calvert’la arkadaşlık etmesine mani olurdu, kasabanın kaderi o ikisinin arkadaşlığına bağlı bile olsa izin vermezdi, çünkü sigaraları temin eden Norrie’ydi - eğilip bükülmüş Winston’ları garajdaki bir rafta bulmuştu. Babası önceki yıl sigarayı bırakmıştı ve paketin üstü bir toz tabakasıyla kaplıydı ama Norrie’ye göre içindeki sigaralarda bir sorun yoktu. Sadece üç tane kalmıştı ama üç mükemmel sayıydı: her birine birer tane. Norrie bunu hayra yormuştu.</p>

  <p>“Başarılı bir avdan sonra tanrılara şükranlarını sunan Kızılderililer gibi içeriz. Sonra da işe gideriz.”</p>

  <p>Joe, “İyi fikir,” dedi. Sigara içmeyi hep merak ederdi. Kendisi bir çekicilik göremiyordu ama bir sürü insan hâlâ içtiğine göre çekici bir tarafı olmalıydı.</p>

  <p>Benny Drake, “Hangi tanrılara?” diye sordu.</p>

  <p>Norrie, ona evrendeki en budala yaratıkmış gibi bakarak, “Canının istediğine,” dedi. “İstersen asıl Tanrı’ya.” Soluk pamuklu şortu, kolsuz pembe bluzu ve her zamanki gibi iki yana salınan at kuyruğu yerine minik, sivri yüzüne dökülen saçlarıyla iki oğlana da güzel görünüyordu. Hatta tepeden tırnağa büyüleyiciydi. “Ben Mucize Kadın’a dua edeceğim.”</p>

  <p>Joe bayat Winston’lardan birini alıp elinde yuvarlayarak düzeltirken, “Mucize Kadın tanrıça değil ki,” dedi. “Mucize Kadın bir süper kahraman.” Biraz düşündü. “Belki de bir süper dişi.”</p>

  <p>Norrie, dalga geçmek bir yana itiraz bile kabul etmeyecek bir ciddiyet takınarak, “Benim için tanrıça,” dedi. O da özenle kendi sigarasını düzeltiyordu. Benny ise kendininkini olduğu gibi bırakmıştı; ona göre yamuk bir sigara işe ayrı bir hava katıyordu. “Dokuz yaşıma gelene kadar elimde Mucize Kadın Güç Bilezikleri vardı ama sonra kaybettim. Bence o Yvonne Nedeau cadısı çaldı.”</p>

  <p>Norrie bir kibrit çaktı ve ilk önce Korkuluk Joe’nun sigarasını, sonra da Benny’ninkini yaktı. Tam kendi sigarasını yakmaya çalışırken Benny üfleyip kibriti söndürdü.</p>

  <p>Norrie, “Niye yaptın şimdi bunu?” diye sordu.</p>

  <p>“Bir kibritle üç sigara. Uğursuzluk getirir.”</p>

  <p>“Buna inanıyor musun?”</p>

  <p>Benny, “Pek değil,” dedi. “Ama bugün uğursuzluk kaldıracak halimiz yok.” Bisikletinin sepetinde duran alışveriş torbasına bir göz attı, sonra sigarasından bir nefes çekti. Dumanın bir kısmını ciğerlerine çekip öksürerek dışarı üfledi, gözleri yaşarmıştı. “Bu zıkkım panter bokuna benziyor!”</p>

  <p>Joe, “Çok mu panter boku içtin?” diye sordu. O da kendi sigarasından bir nefes çekti. Keşler gibi görünmek istemiyordu, ama öksürmek ve sonrasında kusmak filan da istemiyordu. Duman yakıcıydı ama bir anlamda güzeldi de. Belki de bu sigara denen şeyde sahiden bir marifet vardı. Yalnız biraz sersemlemişti.</p>

  <p><span style="font-style:italic;">içine çekme kısmını boş ver,</span> diye düşündü. <span style="font-style:italic;">Bayılıp kalmak da kusmak kadar tatsız olur.</span> Tabii Norrie Calvert’ın kucağında bayılmazsa. İşte o şahane olurdu sahiden.</p>

  <p>Norrie şortunun cebinden bir Verifine meyve suyu şişesi kapağı çıkarttı. Bunu kül tablası olarak kullanabiliriz. Kızılderililerin barış çubuğu törenini yapmak istiyorum da Barış Köprüsü’nü tutuşturmak istemem.” Sonra gözlerini yumdu. Dudakları kıpırdamaya başladı. Parmaklarının arasındaki i sigaranın külü giderek uzuyordu.</p>

  <p>Benny, Joe’ya bakıp omuz silkti, sonra o da gözünü yumdu. “Yüce Asker Joe, lütfen bu naçiz yardımcın Drake’in..”</p>

  <p>Norrie gözlerini açmadan Benny’ye bir tekme attı.</p>

  <p>Joe ayağa kalktı (biraz başı dönmüştü ama çok kötü değildi; ayakta bir nefes daha çekti) ve park edilmiş bisikletleri geçip kalabalık kaldırımın kasaba meydanı tarafına doğru yürüdü.</p>

  <p>Norrie gözlerini açmadan, “Nereye gidiyorsun?” diye sordu.</p>

  <p>Joe, “Doğaya bakarak daha iyi dua ederim,” dedi ama aslında biraz temiz hava almak istemişti. Yanan tütünden dolayı değildi; ondan hoşlanmış sayılırdı. Köprü altındaki diğer kokular yüzündendi - çürüyen tahtalar-, içki artıkları ve altlarındaki Prestile’den yükseliyormuş gibi görünen ekşi bir kimyasal koku (şef olsa bunun insanı âşık edecek bir koku olduğunu söylerdi).</p>

  <p>Köprünün dışında bile hava o kadar iyi değildi; Joe’ya önceki yıl ailesiyle birlikte gittiği New York’u hatırlatan ağır bir koku vardı. Metro istasyonları da biraz böyle kokuyordu, özellikle de eve gitmeye çalışan insanlarla dolunca.</p>

  <p>Sigarasının külünü avucuna silkti. Sonra külü yere dökerken Brenda Perkins'in yokuşu çıktığını gördü.</p>

  <p>Bir süre sonra omzuna bir el dokundu. Benny’nin eli olamayacak kadar hafif ve nazik bir eldi. Norrie, “Kim o?” diye sordu.</p>

  <p>Joe, “Yüzünü tanıyorum ama adını bilmiyorum,” dedi.</p>

  <p>Benny de yanlarına geldi. “Bayan Perkins o. Şerifin dul karısı."</p>

  <p>Norrie, Benny’yi dirsekledi. “Polis şefi, salak.”</p>

  <p>Benny omuz silkti. “Her neyse işte.”</p>

  <p>Brenda’yı seyrettiler, aslında ortada seyredecek başka biri olmadığı için. Kasabanın geri kalanı süpermarkette belli ki dünyanın en büyük yağmalamasını yaşıyordu. Üç çocuk olayı izlemişlerdi, ama uzaktan; uzak durmaları için uyarıya gerek yoktu, çünkü çok değerli bir aygıt onlara emanet ' edilmişti.</p>

  <p>Brenda anacaddeden Prestile tarafına geçti, McCain’lerin evinin önün- &lt; de biraz oyalandı ve sonra Bayan Grinnell’in evine gitti.</p>

  <p>Benny, “Hadi biz de toparlanalım,” dedi.</p>

  <p>Norrie, “O gitmeden gidemeyiz ki,” dedi.</p>

  <p>Benny omuz silkti. “Ne olmuş yani? Kadın bizi görse bile kasaba meydanının etrafında oyalanan birtakım çocuklar görmüş olacak. Hem biliyor musunuz? Bize baksa bile görmez. Büyükler çocukları asla görmezler.” Biraz düşündü. “Tabii kaykay üstünde değillerse.”</p>

  <p>Norrie, “Veya sigara içmiyorlarsa,” diye ekledi. Hepsi birden sigaralarına göz attılar.</p>

  <p>Joe başparmağıyla Benny’nin dağ bisikletinin gidonuna tutturulmuş sepette duran torbayı gösterdi. “Bir de çocukları pahalı kasaba mallarıyla dolanırken görürlerse sinirleri bozulur,” dedi.</p>

  <p>Norrie sigarasını ağzının köşesine yerleştirdi. Bunu yapınca şahane bir şekilde sert, şahane bir şekilde güzel ve şahane bir şekilde yetişkin görünmüştü.</p>

  <p>Oğlanlar izlemeye devam ettiler. Polis şefinin karısı şimdi Bayan Grinnell’le konuşuyordu. Uzun bir konuşmaydı. Bayan Perkins merdiveni tırmanırken omzundaki bez çantadan bir zarf çıkarmış ve Bayan Grinnell’e vermişti. Birkaç saniye sonra da Bayan Grinnell kapıyı resmen misafirinin suratına çarptı.</p>

  <p>Benny, “Yuh, kabalık etti,” dedi. “Haftanın olayı.”</p>

  <p>Joe ile Norrie gülüştüler.</p>

  <p>Bayan Perkins kafası karışmış gibi bir süre durdu, sonra aşağı indi. Şimdi yüzü meydana dönüktü ve üç çocuk içgüdüsel olarak kaldırımın gölgelerine çekildiler. Bu da kadını gözden kaybetmelerine sebep oldu ama Joe tahta perdede bir delik bulup gözünü yapıştırdı.</p>

  <p>“Anacaddeye dönüyor,” diye rapor verdi. “Tamam, şimdi yokuşu çıkıyor... şimdi tekrar karşıya geçiyor..”</p>

  <p>Benny elinde hayali bir mikrofon varmış gibi yaptı. “On bir haberleri.”</p>

  <p>Joe ona aldırmadı. “Şimdi bizim sokağa giriyor.” Benny’yle Norrie’ye döndü. “Gidip annemi mi görecek acaba?”</p>

  <p>Benny, “Mill Sokağı çok uzun oğlum,” dedi. “Bir tek sizin ev mi var?” Bayan Perkins’in gidip annesini görmesinin ne zararı olabileceğini düşünerek Joe rahatladığını hissetti. Tabii annesi babasının kasaba dışında kalmasına çok üzülüyordu ve eve dönüp onu biraz daha üzgün bulmaktan nefret ediyordu. Neredeyse bu geziye gitmesine bile izin vermeyecekti. Çok şükür Bayan Shumway, Dale Barbara’nın Joe’yu özellikle istediğini söyleyerek annesinin aklını çelmişti (Joe -tabii ki Benny ve Norrie de- bunu bir misyon olarak kabul ediyorlardı).</p>

  <p>Julia, “Bayan McClatchey,” demişti. “Barbie bu aygıtı çalıştıracak biri varsa o da Joe’dur, diye düşünüyor. Bu çok önemli olabilir.”</p>

  <p>Bu Joe’nun sevinmesine neden olmuştu ama annesinin yüzüne bakınca -endişeli, perişan- üzülmüştü. Daha Kubbe ineli üç gün bile olmamıştı ama annesi zayıflamıştı. Ve babasının fotoğrafını öyle tutması da Joe’nun yüreğine dokunuyordu. Babasının bir motelde muhtemelen bira içip televizyon seyrettiğine değil de öldüğüne inanıyormuş gibiydi.</p>

  <p>Ama yine de Bayan Shumway’a hak vermişti. “Evet Joe her tür aygıttan anlar. Her zaman böyleydi.” Oğlunu tepeden tırnağa süzüp içini çekmişti. “Ne zaman bu kadar uzadın sen oğlum?”</p>

  <p>Joe içtenlikle, “Bilmiyorum,” diye yanıt vermişti.</p>

  <p>“İzin verirsem dikkatli olacak mısın?”</p>

  <p>Julia, “Ve arkadaşlarını da yanma al,” demişti.</p>

  <p>“Benny’yle Norrie’yi mi? Tabii ki.”</p>

  <p>Julia, “Ayrıca,” diye eklemişti. “Tedbirli davranın, tamam mı? Ne demek istediğimi anladın mı Joe?”</p>

  <p>“Evet efendim, anladım.”</p>

  <p>Yani yakalanmayın diyordu.</p>
</body>
</html>
