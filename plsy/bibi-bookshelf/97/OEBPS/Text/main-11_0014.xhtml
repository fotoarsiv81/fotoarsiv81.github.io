<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark12"></a><span style="font-weight:bold;">3</span></h2>

  <p>Brenda Chester’s Mill Sokağı’ndaki ağaçların arkasında gözden kaybolmuştu. Benny, “Tamam, gidelim,” dedi. Sigarasını uyduruk kül tablasında dikkatle söndürüp torbayı bisiklet sepetinden aldı. Torbada sarı renkte demode bir Geiger Sayacı vardı, Barbie’den Rusty’ye, ondan da Julia’ya geçmişti... ve nihayet Joe’yla çetesinin elindeydi.</p>

  <p>Joe meyve suyu şişesi kapağını alıp kendi sigarasını da söndürdü, daha sonra konuya yoğunlaştığında tekrar denemeyi düşünüyordu. Öte yandan, denemese daha iyi olabilirdi. Zaten bilgisayar, Brian K. Vaughan çizgi romanları ve kaykay bağımlılığı vardı. Belki de bir koltukta bu kadar karpuz yeterdi.</p>

  <p>Benny’yle Norrie’ye, “İnsanlar gelecek,” dedi. “Süpermarkette oynadıkları oyundan bıkınca bir sürü insan gelir herhalde. Umarım bize fazla dikkat eden olmaz.”</p>

  <p>Zihninde Bayan Shumway bunun kasaba için ne kadar önemli olabileceğini anlatıyordu. Aslında Joe’ya anlatmasa da olurdu, muhtemelen o hepsinden daha iyi biliyordu.</p>

  <p>Norrie, “Ama ya polisler de gelirse..” dedi.</p>

  <p>Joe başını salladı. “Alet, torbasına döner. Ve frizbi ortaya çıkar.”</p>

  <p>Benny, “Sahiden de kasaba meydanının altına bir tür yabancı jeneratör mü gömülü sence?” diye sordu.</p>

  <p>Joe düşündüğünden daha inançlı bir sesle, “Olabilir derim ben,” diye cevap verdi. “Her şey mümkün.”</p>

  <p>İşin doğrusu, Joe kesinlikle öyle olduğunu düşünüyordu; ona göre varmış gibiydi. Eğer Kubbe doğaüstü değilse o zaman bir güç alanı demekti. Güç alanlarının da jeneratörle çalışması gerekirdi. Ona bu iş bir kuantum elektrodinamiği meselesi gibi geliyordu, ama arkadaşlarının beklentisini fazla yükseltmek de istemiyordu. Ya da kendisinin.</p>

  <p>Norrie, “Hadi bakmaya başlayalım,” dedi. Gevşemiş sarı polis bandının altından geçti. “Umarım ikiniz de yeterince dua etmişsinizdir.”</p>

  <p>Joe bu gibi konularda dua etmenin ona faydalı olacağına inanmıyordu, ama başka bir konuda kısa bir dua göndermişti: jeneratörü bulurlarsa Norrie Calvert’tan bir öpücük daha almayı diliyordu. Şöyle güzel, uzun bir tane.</p>
</body>
</html>
