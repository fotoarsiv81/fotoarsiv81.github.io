<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark12"></a><span style="font-weight:bold;">10</span></h2>

  <p>Ginny tabii ki hastanedeydi; taburcu etmeden önce Bayan Coveland’ın yeni bebeğinin kilosuna bakacaktı. Sağlık merkezindeki resepsiyon görevlisi on yedi yaşındaki Gina Buffalino’ydu ve işin aslı altı haftalık tıbbi eğitimi vardı. Ve gönüllü olarak çalışıyordu. Rusty içeri girince kız yüreğini burkan bir bakışla baktı ama bekleme odası boştu ve bu iyi bir şeydi. Hem de çok iyi bir şey.</p>

  <p>Rusty, “Yardım çağrısı oldu mu hiç?” dedi.</p>

  <p>“Bir tane. Black Ridge Yolu’ndan Bayan Venziano. Bebeği başını oyun parkının parmaklıklarına sıkıştırmış. Kadın ambulans istedi. Ben... ben de çocuğun kafasına zeytinyağı sürmesini ve o şekilde kurtarmaya çalışmasını söyledim. İşe yaradı.”</p>

  <p>Rusty, “Burası sonunda boşalmış,” dedi. “Harika.”</p>

  <p>“Tam değil. Bayan Grinnell burada - Andrea mıydı? Üç numaraya aldım.” Gina tereddüt etti. “Çok üzgün görünüyordu.”</p>

  <p>Rusty’nin yükselmeye başlayan nabzı düzeldi. Andrea Grinnel!. Ve üzgün. Demek ki OxyContin istiyordu. Ve vicdanı sızlasa da, Andy Sanders’ın yeterince stok yaptığını tahmin etse de bunu ona veremezdi.</p>

  <p>“Pekâlâ” Koridordan üç numaralı muayene odasına giderken durup tekrar kıza baktı. “Bana çağrı atmadın.”</p>

  <p>Gina kızardı. “Özellikle yapmamamı istedi.”</p>

  <p>Bu Rusty’yi şaşırttı ama ancak bir saniyeliğine. Andrea bir bağımlı olabilirdi ama aptal değildi. Rusty hastanedeyse Twitch’le birlikte olacağını tahmin ederdi. Ve Dougie Twitchell onun bebek gibi davranan kardeşiydi, otuz dokuz yaşına gelmiş olsa da hayatın kötü taraflarından korunması lazımdı.</p>

  <p>Rusty üzerinde <span style="font-weight:bold;">3</span> yazan kapının önünde durup kendini toparlamaya çalıştı. Bu iş zor olacaktı. Andrea ne ayyaşlar gibi sorunun içkiyle ilgili olmadığını söylerdi ne de her yıl gittikçe daha fazlasını isteyen uyuşturucu bağımlılarına. Andrea’nın bu bağımlılık meselesindeki sorumluluğunu tespit etmek güçtü ve bu da tedavisini zorlaştırıyordu. Düştükten sonra çok acı çektiği kesindi. Oxy onun için kurtuluş olmuş, ağrılarla başa çıkmasına, uyuyabilmesine ve terapiye başlamasına yardım etmişti. Bu ilaca doktorların bazen köylü eroini demesi onun suçu değildi.</p>

  <p>Kapıyı açıp nasıl reddedeceğini prova ederek içeri girdi. İçinden <span style="font-style:italic;">nazik ama kararlı,</span> diye tekrar ediyordu. <span style="font-style:italic;">Nazik ama kararlı.</span></p>

  <p>Andrea köşede, kolesterol afişinin altındaki koltukta dizlerini bitiştirmiş, başını kucağındaki çantasının üstüne eğmiş bekliyordu. Şimdi ufak tefek görünen iri bir kadındı. Bir şekilde küçülmüştü. Ona bakmak için başını kaldıran kadının yüzünün ne kadar perişan -çizgiler ağzım içeri göçertmiş, gözlerinin altı neredeyse kapkara olmuştu- olduğunu görünce Rusty fikrini değiştirdi ve Doktor Haskell’in pembe reçete kâğıtlarına ilacını yazmaya karar verdi. Belki Kubbe krizi sona erdikten sonra Andrea’yı bir detoks programına sokmaya çalışırdı; gerekirse kardeşine her şeyi anlatmakla tehdit ederdi. Ama şimdi ona ihtiyacı olanı verecekti. Çünkü bu ilaca onun kadar ihtiyaç duyan birini görmemişti.</p>

  <p>“Eric... Rusty... başım dertte.”</p>

  <p>“Biliyorum. Görebiliyorum. Sana bir reçete..”</p>

  <p>“Hayır!” Kadın yüzünde dehşete benzer bir ifadeyle bakıyordu. “Yalvarsam bile olmaz! İlaç bağımlısıyım ve bundan kurtulmak zorundayım! Sefil, ihtiyar keşin tekiyim ben!” Suratı çöktü. İrade gücüyle toparlamaya çalıştı, başaramadı. Parmaklarının arasından yürek paralayıcı hıçkırıklar duyuluyordu.</p>

  <p>Rusty, kadının yanma gidip diz çöktü ve tek koluyla sarıldı. “Andrea, bırakmak istemen çok iyi -harika- ama zamanlaman çok iyi olmayabilir..”</p>

  <p>Kadın yaşlı, kızarmış gözleriyle yüzüne baktı. “Bu konuda haklısın, hatta en kötü zaman, ama şimdi olmak zorunda! Ve Dougie’yle Rose’a katiyen söylememen lazım. Bana yardım edebilir misin? Böyle bir şey mümkün olabilir mi? Çünkü kendi başıma yapamadım. O iğrenç pembe haplar.</p>

  <p>İlaç dolabına koyup ‘Bugün başka yok’ dedim ve bir saat sonra yine dolaba saldırdım. Hayatımda hiç bu kadar perişan olmamıştım, hiçbir zaman.” Büyük bir sır verecekmiş gibi sesini alçaltmıştı.</p>

  <p>“Artık belim yüzünden olduğunu sanmıyorum, bence beynim belime ağrımasını emrediyor ki o lanet olası ilaçları içeyim.”</p>

  <p>“Niye şimdi Andrea?”</p>

  <p>Kadın sadece başını salladı. “Bana yardım edebilir misin edemez misin?”</p>

  <p>“Evet, ama mahrumiyet çekeceksen yapma. Çünkü..” Bir an için yatağında titreyen, Büyük Balkabağı hakkında bir şeyler mırıldanan Jannie’yi görür gibi oldu. “Çünkü nöbet geçirebilirsin.”</p>

  <p>Kadın bunu ya anlamamış ya da aldırmamıştı. “Ne kadar sürer?” “Fiziksel kısmını atlatmak mı? İki hafta. Belki üç” Aklından bu da seni bir süre idare eder, diye geçirdi ama dile getirmedi.</p>

  <p>Andrea koluna yapıştı. Eli buz gibiydi. “Çok yavaş.”</p>

  <p>Rusty’nin zihninde oldukça nahoş bir düşünce filizlendi. Belki de geçici bir paranoyaydı ama ısrarcıydı. “Andrea, sana şantaj yapan biri mi var?” “Şaka mı yapıyorsun? O ilaçları aldığımı herkes bilir, burası küçük bir kasaba.” Ki Rusty’ye göre sorusunun tam cevabı bu değildi. “En kısa ne kadar zamanda halledebilir?”</p>

  <p>“B 12 iğneleri-artı B 1 ve vitaminlerle- on günde halledebilirsin. Ama acı çekeceksin. Pek uyuyamayacaksın ve huzursuz bacak sendromu baş gösterecek. Üstelik de hafif olmayacak. Ayrıca azaltma dozunu ayarlayacak biri olması lazım - ilaçlar onda duracak ve istesen de fazlasını vermeyecek. Çünkü isteyeceksin.”</p>

  <p>“On gün ha?” Umutlu görünüyordu. “Ve şu Kubbe işi de o zamana kadar bitmiş olur herhalde değil mi?”</p>

  <p>“Belki de bugün öğleden sonra bitecek. Hepimizin umudu bu.” Andrea, “On gün,” dedi.</p>

  <p>“On gün.”</p>

  <p>Rusty, <span style="font-style:italic;">o lanet ilaçlan ömrünün sonuna kadar isteyeceksin,</span> diye düşündü ama o an sessiz kalmayı yeğledi.</p>
</body>
</html>
