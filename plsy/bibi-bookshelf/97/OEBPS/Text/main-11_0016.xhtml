<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark13"></a><span style="font-weight:bold;">5</span></h2>

  <p>Joe’yla arkadaşları yokuş aşağı kasaba meydanının ortasındaki bando '. ilmesine doğru yürüdüler. Arkalarından Prestile’in mırıltısı duyuluyordu. Kubbe kuzeybatı sınırını kestiği için suyu azalmıştı. Joe, <span style="font-style:italic;">bu Kubbe yarın da kalkmazsa çamur yatağından ibaret kalacak,</span> diye düşündü.</p>

  <p>Benny, “Tamam,” dedi. “Bu kadar dalga geçmek yeter. Chester’s Mill’in kurtarıcıları olmanın vakti geldi. Hadi şu bebeği ateşleyelim.”</p>

  <p>Joe, Geiger Sayacı’nı dikkatle (ve gerçek bir reveransla) alışveriş torbasından çıkardı. Aygıtı çalıştıran piller çoktan mevta olmuştu ve kalıntı yüzünden klemensler yapış yapıştı, fakat biraz karbonatla halledilebilirdi ve Norrie babasının alet dolabında bir değil tam üç tane altı voltluk kuru pil bulmuştu. “Konu pil gibi şeyler olunca kendini kaybediyor,” demişti. “Ve kaplama yapmak uğruna kendini öldürecek ama onu seviyorum.”</p>

  <p>Joe başparmağını çalıştırma düğmesine koyup aksi bir suratla arkadaşlarına baktı. “Biliyorsunuz bu şey götürdüğümüz her yerde sıfırı gösterebilir ve yine de bir jeneratör olabilir; sadece alfa veya beta ışını yaymıyordun.” Benny, “Hadi yap şunu Tanrı aşkına!” dedi. “Merak öldürecek beni.” Norrie de, “Haklı,” dedi. “Yap artık.”</p>

  <p>Ama ortada ilginç bir durum vardı. Geiger Sayacı’nı Joe’nun evinde bol bol denemişlerdi ve gayet iyi çalışıyordu - radyum kadranlı eski bir saate tutunca ibre bayağı oynamıştı. Hepsi teker teker denemişlerdi. Ama şimdi burada -yani sahada- Joe donup kalmıştı. Alnında ter vardı. Boncuk boncuk biriktiğini ve akmaya başlayacağını hissediyordu.</p>

  <p>Norrie elini elinin üstüne koymasa daha bir süre öylece kalabilirdi. Sonra Benny de elini koydu. Düğmeye üçü birden bastılar. SAYIM/SANİYE göstergesi bir anda + 5’e fırladı ve Norrie, Joe’nun omzunu sıktı. Sonra + 2’ye yerleşti ve Norrie’nin eli gevşedi. Radyasyon sayaçlarıyla bir tecrübeleri yoktu, ama hepsi de sadece bir arka plan sayımı gördüğünü tahmin edebiliyordu.</p>

  <p>Joe Geiger-Müller Sayacı’nı telefon kablosuna benzer helezon şeklindeki kablosundan çekerek yavaş yavaş dolandı. Aygıtın güç lambası parlak bir sarı renge bürünmüştü ve ibre ara sıra titreşiyordu, ama çoğunlukla ekrandaki sıfıra yakın duruyordu. Gördükleri küçük sıçramalar muhtemelen onların hareketlerinden kaynaklanıyordu. Joe şaşırmamıştı -bir yanıyla bu kadar kolay olamayacağını biliyordu- ama aynı zamanda acı bir hayal kırıklığı yaşıyordu. Hayal kırıklığı ile şaşırmamanın birbirini böyle tamamlaması hayret vericiydi; duygunun Olsen İkizleri gibiydiler.</p>

  <p>Norrie, “Bırak bir de ben yapayım,” dedi. “Belki şansım yaver gider.”</p>

  <p>Joe aygıtı hiç itiraz etmeden verdi. Sonraki bir saate yakın sürede ellerinde Geiger Sayacı’yla meydanı tavaf ettiler. Bir arabanın Chester’s Mill Sokağı’na saptığını gördüler ama direksiyonda -artık kendini yine iyi hisseden- Junior’ın bulunduğunu fark etmediler. Bir ambulans sirenlerini öttürüp ışıklarını yakarak Yemek Dünyası istikametinde hızla geçip gitti. Kısa bir süre ambulansa baktılar ama birazdan Junior, bu defa babasının Hummer’ının direksiyonunda tekrar ortaya çıktığında yine kendi işlerine dalmışlardı.</p>

  <p>Kamuflaj amacıyla getirdikleri frizbiyi hiç kullanmadılar; çok meşguldüler. Zaten önemi de yoktu. Evlerine dönen birkaç kasabalı da meydana bakmak zahmetine girmemişti. Birkaçı hırpalanmıştı. Çoğunda kurtardıkları erzaklar vardı ve bazıları alışveriş arabasını da almıştı. Hemen hemen hepsi kendinden utanıyormuş gibiydi.</p>

  <p>Öğle olduğunda Joe ile arkadaşları vazgeçmeye hazırdı. Ayrıca acıkmışlardı. Joe, “Hadi bize gidelim,” dedi. “Annem yiyecek bir şeyler hazırlar.”</p>

  <p>Benny, “Harika,” dedi. “Umarım hamburger yapar. Annenin hamburgeri çok güzel oluyor.”</p>

  <p>Norrie, “Önce Barış Köprüsü’nün öbür tarafını da deneyip öyle gidebilir miyiz?” diye sordu.</p>

  <p>Joe omuz silkti. “Tamam, ama orada ağaçtan başka bir şey yok. Hem, merkezden uzaklaşmış olacağız.”</p>

  <p>“Evet ama..” Norrie sustu.</p>

  <p>“Ama ne?”</p>

  <p>“Hiç. Sadece bir fikir. Belki aptalcadır.”</p>

  <p>Joe, Benny’ye baktı. Benny omuz silkip Geiger Sayacı’nı kıza uzattı.</p>

  <p>Tekrar Barış Köprüsü’ne dönüp polis bandının altından geçtiler. Yürüyüş yolu loştu, ama Joe’nun Norrie’nin omzunun üstünden bakıp orta çizgisini geçtikleri anda Geiger Sayacı’nın ibresinin döndüğünü görmesine engel olacak kadar değildi. Yerdeki çürümüş tahtalara basmamak için tek sıra İmlinde gidiyorlardı. Öteki uca geldiklerinde karşılarına bir tabela çıkmıştı. ŞU ANDA CHESTER’S MILL KASABA MEYDANI’NDAN ÇIKMIŞ BULUNUYORSUNUZ, YAPILIŞ YILI TAHMİNİ 1808. Ayaklar altında epey ezilmiş bir patika meşe, dişbudak ve kayınlarla dolu bir tepeye çıkıyordu. Ağaçların sararan yaprakları gevşek gevşek duruyordu, neşeli olmaktan çok küskün görünüyorlardı.</p>

  <p>Bu patikanın dibine geldiklerinde SANİYE/SAYIM göstergesinin ibresi + 5 ile + 10 arasındaydı. + 10’dan sonra ölçüm göstergesi ani bir yükselişle + 500’e, oradan da + 1000’e ulaşıyordu. Göstergenin üst ucu kırmızıyla işaretlenmişti. İbre o noktadan çok aşağıdaydı, ama Joe şu anki konumunun bir arka plan sayımı olmadığından emindi.</p>

  <p>Benny hafifçe titreyen ibreye bakıyordu ama Joe, Norrie’ye bakıyordu. “Kafandan ne geçiyor?” diye sordu kıza. “Söylemekten korkma çünkü anlaşılan pek de o kadar aptalca bir fikir değilmiş.”</p>

  <p>Benny de, “Yok değilmiş,” diye hak verdi. Göstergenin camını tıklattı. İ bre sıçradı, sonra tekrar +7 ile + 8 arasına yerleşti.</p>

  <p>Norrie, “Jeneratörle verici aslında aynı şey diye düşünmüştüm,” dedi. “Ve vericilerin merkezde değil yüksekte olması gerekir.”</p>

  <p>Benny, “Radyonun kulesi yüksekte değil,” dedi. “Bir açıklığın ortasında oturmuş İsa yayını yapıyor. Gördüm.”</p>

  <p>Norrie, “Evet ama o çok güçlüymüş,” diye cevap verdi. “Babamın dediğine göre yüz bin vat mı neymiş. Belki bizim aradığımız daha düşüktür. O zaman, ‘Kasabanın en yüksek kısmı neresi? ’ dedim.”</p>

  <p>Joe, “Black Ridge,” dedi.</p>

  <p>Norrie, “Black Ridge,” diye onayladı ve yumruğunu hafifçe kaldırdı. Joe ile yumruk tokuşturduktan sonra Joe parmağıyla işaret etti. “Şu tarafta, üç kilometre filan. Belki dört.” Geiger-Müller Sayacı’nı o yöne çevirdi ve hep birlikte hayretler içinde ibrenin + 10’a çıkışını izlediler.</p>

  <p>Benny, “Düzsünler beni,” dedi.</p>

  <p>Norrie, “Belki kırkına geldiğinde,” dedi. Her zamanki gibi sertti... ama yüzü kızarmıştı. Birazcık.</p>

  <p>Joe, “Black Ridge Yolu’nda eski bir meyve bahçesi var,” dedi. “Oradan bütün Mill’i görebilirsin - TR-90’ı da. Yani babam öyle demişti. Orada olabilir. Norrie sen bir dâhisin.” Bu sefer kızın onu öpmesini beklemedi. Hatta cesaretini toplayıp dudaklarının kenarından öptü.</p>

  <p>Norrie hoşlanmışa benziyordu ama kaşları da hafifçe çatılmış gibiydi. “Bir anlama gelmeyebilir. İbre tamamen çıldırmış sayılmaz. Oraya bisikletle gidebilir miyiz?”</p>

  <p>Joe, “Tabii ki!” dedi.</p>

  <p>Benny, “Yemekten sonra,” diye ekledi. Kendini pratik bir insan sayardı.</p>
</body>
</html>
