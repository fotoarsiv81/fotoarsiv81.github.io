<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark1"></a><span style="font-weight:bold;">15</span></h2>

  <p>Yaklaşan günbatımı havayı turuncu bir renge boyarken Koca Jim oğlunun yatağı başında oturuyordu. Douglas Twitchell, Junior’a iğne yapmaya gelmişti. Artık oğlan derin bir uykudaydı. Koca Jim, Junior’ın ölmesinin bazı açılardan daha iyi olacağının farkındaydı, beynine baskı yapan bir tümörle sağ kalırsa neler yapacağını veya söyleyeceğini kestirmeye imkân yoktu. Tabii ki çocuk kendi kanından kendi canındandı, fakat düşünmek zorunda olduğu daha büyük bir iyilik, yani kasabanın iyiliği vardı. Muhtemelen dolaptaki yedek yastıklardan biri bu işi görürdü...</p>

  <p>Tam o sırada telefonu çaldı. Ekrandaki isme bakıp kaşlarını çattı. Yolunda gitmeyen bir şeyler vardı. Başka türlü Stewart pek aramazdı. “Ne?”</p>

  <p>Giderek artan bir şaşkınlıkla dinledi. Andy orada mıydı? Andy’de <span style="font-style:italic;">tüfek</span> mi vardı?</p>

  <p>Stewart bir cevap bekliyordu. Ne yapacağının söylenmesini istiyordu. Koca Jim <span style="font-style:italic;">iş başa düştü,</span> diye düşünüp iç geçirdi. “Bir dakika bekle. Düşünmem lazım. Ben arayacağım seni.”</p>

  <p>Bu yeni sorunu düşünerek telefonu kapattı. Bu gece oraya bir grup polis götürebilirdi. Bazı yönleriyle çekici bir fikirdi: herkesi bir güzel doldurur sonra da işi kendi yönetirdi. Andy ölürse çok daha iyi olurdu. O zaman James Rennie bütün kasabanın tek hâkimi olacaktı.</p>

  <p>Diğer yandan, özel kasaba toplantısı yarın geceydi. Herkes gelecek ve sorular olacaktı. Met laboratuvarını da Barbara ile <span style="font-style:italic;">Barbara Dostları</span>’na yıkabilirdi (ve artık Koca Jim için Andy de resmen <span style="font-style:italic;">Barbara Dostları'</span>ndan olmuştu) ama yine de... yok.</p>

  <p>Hayır.</p>

  <p>Yandaşlarını ürkütmek istiyordu ama tek bir şokla değil. Şok ve panik işine gelmezdi, o kasabayı tümüyle hâkimiyeti altına almak istiyordu. Ve Andy ile Bushey’i bir süre daha bulundukları yerde bırakmaktan ne zarar gelecekti ki? Hatta faydası bile olabilirdi. Gevşerlerdi. Orada kendi kendilerinin icabına bakabilirlerdi, çünkü uyuşturucu demek Salaklık Vitamini demekti.</p>

  <p>Diğer taraftan cuma günü -yani öbür gün- o lüzumsuz Cox’un Ziyaretçi Günü ilan ettiği gündü. Herkes yine Dinsmore Çiftliği’ne akın edecekti. Hiç kuşkusuz Burpee yine sosisli sandviç büfesi kurardı. Cümbüş sürüp gider ve Cox tek kişilik basın toplantısını yaparken Koca Jim de on altı veya on sekiz kişilik bir polis gücüyle radyo istasyonunu basar ve o iki edepsizin icabına bakardı.</p>

  <p>Evet. Yanıt buydu.</p>

  <p>Stewart’i aradı ve bir süre için bir şey yapmamalarını söyledi.</p>

  <p>Stewart, “Ama yakıt istiyorsun sanıyordum,” dedi.</p>

  <p>Koca Jim, “Alacağız,” dedi. “Hem istersen o ikisinin icabına bakmakta yardımcı olabilirsin.”</p>

  <p>“Sahiden de isterim... O piç kurusu -pardon Koca Jim- Bushey’in bir derse ihtiyacı var.”</p>

  <p>“Eh dersini verirsin. Cuma öğleden sonra. Programını ayarla.”</p>

  <p>Koca Jim kendini yine iyi hissetti. Kalp atışları düzene girmişti. Ve bu da iyiydi, çünkü akşam Yemek Dünyası’ndaki polisi canlandırma konuşması da dahil yapacak çok işi vardı. Orası yeni polisler almanın önemini vurgulamak için en uygun yerdi. Sahiden de insanları liderin peşine düşürmek için bir yıkım sahnesi yaratmak gibisi yoktu.</p>

  <p>Odadan çıkmak üzere kalktı, sonra dönüp uyuyan oğlunu yanağından öptü. Junior’dan kurtulması gerekebilirdi ama onun da acelesi yoktu.</p>
</body>
</html>
