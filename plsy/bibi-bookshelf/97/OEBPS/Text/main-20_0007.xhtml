<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark7"></a><span style="font-weight:bold;">11</span></h2>

  <p>Belediye binası toplantı salonunun bir köşesinde duran odun sobası toz içindeydi ve ihmal edilmişti ama hâlâ kullanılır vaziyetteydi. Koca Jim baca deliğinin açık olduğundan emin olunca (kapak pas yüzünden gıcırdamıştı) üzerinde kanlı ayak izi olan zarftan Duke Perkins’in belgelerini çıkardı. Kâğıtları şöyle bir karıştırıp gördükleri karşısında suratım buruşturdu, sonra da hepsini sobaya attı. Zarfı saklamıştı.</p>

  <p>Carter telefonda Stewart Bowie ile konuşuyor, Koca Jim’in oğlu için istediklerini anlatıyor ve derhal işe koyulmasını istiyordu. Koca Jim, <span style="font-style:italic;">iyi çocuk,</span> diye düşündü. <span style="font-style:italic;">İlerleyebilir. Tabii ekmeğine kimin yağ sürdüğünü unutmadığı sürece.</span> Bunu unutanlar bedelini öderdi. Mesela Andrea Grinnell bu gece bunu öğrenmişti.</p>

  <p>Sobanın yanındaki rafta bir kutu kibrit duruyordu. Koca Jim bir kibriti tutuşturup Duke Perkins’in kanıtlarından birinin köşesine tuttu. Yanışlarını görebilmek için sobanın kapağını açık bırakmıştı. Çok tatmin edici bir görüntüydü.</p>

  <p>Carter yanına geldi. “Stewart Bowie hatta. Daha sonra arayacağınızı söyleyeyim mi?”</p>

  <p>Koca Jim, “Bana ver,” deyip telefonu almak için elini uzattı.</p>

  <p>Carter zarfı gösterdi. “Onu da sobaya atmayacak mısınız?”</p>

  <p>“Hayır. Fotokopi makinesinden boş kâğıt alıp koyacağım içine.”</p>

  <p>Carter’ın anlaması biraz vakit aldı. “Yani kadın ilaç eksikliği yüzünden halüsinasyon görüyordu değil mi?”</p>

  <p>Koca Jim, “Zavallıcık,” dedi. “Radyasyon sığınağına git sen evlat. Şuradan.” Sobadan pek uzak olmayan bir kapıyı göstermişti - sarı zemin üstüne siyah üçgenler yapılmış metal plaka dışında hiç dikkat çekmiyordu. “İki tane odası var. İkinci odada küçük bir jeneratör olacaktı.”</p>

  <p>“Tamam..”</p>

  <p>“Jeneratörün önünde bir kapak vardır. Görmesi zor ama dikkatli bakarsan görürsün. O kapağın altında sekiz ya da on tane küçük tüp olacak. En azından son baktığımda öyleydi. Git bak ve bana kaç tane olduğunu söyle.”</p>

  <p>Carter sebebini soracak mı diye bekledi ama Carter sormadı. Söyleneni yapmak üzere dönmüştü bile. Yani Koca Jim’in söylediğini.</p>

  <p>“Sadece bir uyarı oğlum. Bütün i harflerine nokta, t harflerine tire koy, başarının sırrı budur. Tabii bir de Tanrı’nın yanında olması.”</p>

  <p>Carter gidince telefonun bekleme düğmesine bastı... eğer Stewart hâlâ hatta değilse başı büyük derde girecekti.</p>

  <p>Stewart hattaydı. “Jim, başın sağ olsun,” dedi. Bu lehine bir davranış olmuştu. “Her şeyi halledeceğiz. “Ebedi Huzur.” tabutunu düşünüyorum -meşedir, binlerce yıl dayanır.”</p>

  <p>Koca Jim, <span style="font-style:italic;">o zaman git başka bir tane bul,</span> diye düşündü ama sesini çıkarmadı.</p>

  <p>“Ve en iyi işimizi çıkaracağız. Birazdan uyanıp gülümseyecekmiş gibi görünecek.”</p>

  <p>Koca Jim, sağ ol dostum, diye düşündü. İçinden, <span style="font-style:italic;">uyanmasa iyi olur,</span> diye düşünüyordu.</p>

  <p>Stewart, “Şu yarınki akın meselesi,” dedi.</p>

  <p>“Ben de bunun için seni arayacaktım. Hâlâ devrede mi diye merak ediyorsan devrede.”</p>

  <p>“Ama bu olanlardan sonra..”</p>

  <p>Koca Jim, “Bir şey olmadı,” dedi. “Bunun için Tanrı’nın merhametine şükretmemiz lazım. Bunun için bir amin alabilir miyim Stewart?”</p>

  <p>Stewart itaatkâr bir şekilde, “Amin,” dedi.</p>

  <p>“Sadece silahlı ve aklı hasar görmüş bir kadın hadise çıkardı. Şimdi İsa’yla ve tüm azizlerle yemektedir bundan hiç şüphem yok, çünkü olanlar onun suçu değildi.”</p>

  <p>“Ama Jim..”</p>

  <p>“Konuşurken lafımı kesme Stewart. Suç ilaçlarda. O kahrolası şeyler kadıncağızın beynini harap etmişti. Biraz yatışınca herkes anlayacak bunu. Chester’s Mill halkı duyarlı, yürekli insanlardır. Onlara her zaman güvendiğim ve güveneceğim gibi bu olayda da güveniyorum. Üstelik, şu anda kafalarında sevdiklerini görmekten başka bir şey yoktur. Bizim operasyon da öğle vakti aynen gerçekleştirilecek. Sen, Fern, Roger, ve Melvin Searles. Sorumluluk Fred Denton’da olacak. Gerek görürse dört, beş kişi daha seçebilir.”</p>

  <p>Stewart, “Ondan iyisini bulamaz mısın?” diye sordu.</p>

  <p>Koca Jim, “Fred uygundur,” dedi.</p>

  <p>“Peki ya Thibodeau? Hani şu yanından ayrılmayan çocuk..”</p>

  <p>“Stewart Bowie, ağzını her açışında bağırsaklarının yarısı dışarı dökülüyor. Bir kere de sus ve dinle. Zavallı bir uyuşturucu bağımlısıyla bir kazı bile ürkütemeyecek bir eczacıdan söz ediyoruz. Buna amin diyor musun?”</p>

  <p>“Evet, amin.”</p>

  <p>“Belediye kamyonlarını alın. Bu telefon bitince hemen git Fred’i bul -oralarda bir yerde olması lazım- ve neyin ne olduğunu anlat. Tedbir olarak çelik yelek filan giyin. Karakolun arkasındaki odada gerekli bütün ıvır zıvırlar vardır -o yelekler filan- onları da denemiş oluruz. Sonra da gidip o herifleri oradan çıkarın. Yakıt lazım bize.”</p>

  <p>“Ya laboratuvar? Belki onu da yaksak iyi olur diyordum..”</p>

  <p>“Sen delirdin mi?” Az önce salona dönmüş olan Carter hayretle Koca Jim’e baktı. “Orada onca kimyasal ürün varken? O Shumway denen kadının gazetesine benzemez; depo binası tam bir barut fıçısı. Biraz kafanı çalıştırsan iyi olacak ahbap, yoksa senin de Roger Killian kadar salak olduğunu düşünmeye başlayacağım.”</p>

  <p>“İyi, tamam.” Stewart sesi küskündü ama Koca Jim söylenenleri yapacağını biliyordu. Zaten şimdi onunla uğraşacak hali de yoktu; Randolph her an gelebilirdi.</p>

  <p>Ahmaklar geçidi hiç bitmiyor, diye düşündü.</p>

  <p>“Şimdi de Tanrı’ya şükret,” dedi. Zihninde Stewart’in sırtına oturup suratını topraklara sürttüğünü canlandırmıştı. Keyifli bir manzaraydı.</p>

  <p>Stewart Bowie, “Tanrı’ya şükür,” diye mırıldandı.</p>

  <p>Koca Jim, “Amin kardeşim,” deyip telefonu kapattı.</p>
</body>
</html>
