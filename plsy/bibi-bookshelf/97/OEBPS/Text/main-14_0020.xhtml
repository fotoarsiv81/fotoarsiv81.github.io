<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark15"></a><span style="font-weight:bold;">13</span></h2>

  <p>Yolun karşısında, Peter Randolph’un telsizi üç kere öttü. Acil durum. Duyabileceklerinden korkarak mandala bastı ve, “Şef Randolph. Konuş,” dedi.</p>

  <p>Arayan gece vardiyasının sorumlusu ve durumdan ötürü şef yardımcısı olan Freddy Denton’du. “Hastaneden aradılar Pete. Çifte cinayet..”</p>

  <p>Randolph, “NE?” diye bağırdı. Yeni memurlardan biri -Mickey Wardlaw- ilk kez ilçe panayırına gitmiş de bir ucube görmüş gibi yüzüne baktı.</p>

  <p>Denton devam etti, sesi ya sakindi ya da hava atıyordu. Eğer İkincisiyle Tanrı yardımcısı olmalıydı, “... ve bir intihar. Ateş eden şu tecavüz iddiasında bulunan kızmış. Kurbanlarsa bizimkiler şef. Roux ile DeLesseps.</p>

  <p>“Sen... benimle... DALGA GEÇİYORSUN!”</p>

  <p>Freddy, “Rupe ile Mel Searles’i oraya yolladım,” dedi. “İşin iyi tarafı her şey bitmiş ve kızı karakola götürüp Barbara’nın yanma..”</p>

  <p>“Sen kendin gitmeliydin Fred. Kıdemli memur sensin.”</p>

  <p>“O zaman karakolda kim kalacaktı?”</p>

  <p>Randolph’un buna cevabı yoktu - Freddy ya çok zekice ya da çok aptalca bir şey söylemişti. Kendisinin kalkıp Cathy Russell’a gitmesinin daha iyi olacağını tahmin etti.</p>

  <p><span style="font-style:italic;">Artık bu işi istemiyorum. Birazcık bile.</span></p>

  <p>Ama artık çok geçti. Ve Koca Jim’in yardımıyla altından kalkacaktı. Konsantre olması gereken buydu: Koca Jim bunların karşılığını verirdi.</p>

  <p>Marty Arsenault omzuna dokundu. Randolph neredeyse adama vuracaktı. Arsenault fark etmedi; karşıda Julia Shumway’ın köpeğiyle yürüdüğü yere bakıyordu. Köpeğiyle yürüyor ve bir şeyler?...</p>

  <p>Gazeteleri asıyordu, yaptığı buydu. Gazeteleri Tanrı’nın cezası telefon direklerine raptiyeliyordu.</p>

  <p>“Şu kaltak vazgeçmiyor,” diye soludu.</p>

  <p>Arsenault, “Gidip vazgeçirmemi ister misin?” diye sordu.</p>

  <p>Marty çok hevesli görünüyordu ve Randolph neredeyse izin verecekti. Ama sonra başını salladı. “Şimdi haklarıyla ilgili uzun bir nutukla kafanı şişirir. Sanki milleti korkutmanın bu kasabaya yararı olmayacağını anlamıyormuş gibi.” Kafasını salladı. “Belki de anlamıyordun Kadın inanılmayacak kadar..” Bunun için bir kelime vardı. Ortaokulda öğrendiği Fransızca bir kelime. Hatırlamayı ummuyordu ama hatırladı: “İnanılmayacak kadar naif.”</p>

  <p>“Ona engel olurum, şef, kesin yaparım. Ne yapacak yani, avukatını mı arayacak?”</p>

  <p>“Bırak eğlensin. En azından bizden uzak tutar bu onu. Ben hastaneye gitsem daha iyi olacak. Denton, Bushey denen kızın Frank DeLesseps’le Georgia Roux’u öldürdüğünü söyledi. Sonra da kendini vurmuş.”</p>

  <p>Marty, “Tanrım,” diye fısıldadı, rengi bembeyaz olmuştu. “Bu da mı Barbara’nın işi sence?”</p>

  <p>Randolph değil diyecekken durup bir daha düşündü. Aklına ikinci gelen kızın tecavüz suçlaması olmuştu. İntiharı buna bir gerçeklik payı kazandırıyordu ve Chester’s Mill polis memurlarının böyle bir şey yapabileceği söylentisi polislerin, dolayısıyla da kasabanın moralini bozardı. Bunu Jim Rennie’den duymasına gerek yoktu.</p>

  <p>“Bilmiyorum,” dedi. “Ama mümkündür.”</p>

  <p>Ya dumandan ya da acıdan Marty’nin gözleri sulanıyordu. Belki de her ikisinden. “Bunların başına Koca Jim’i getirmelisin Pete.”</p>

  <p>“Öyle yapacağım,” dedi. Randolph başıyla Julia’yı göstererek, “Bu arada kadına göz kulak ol ve sonunda yorulup gidince bütün o paçavraları topla ve ait oldukları yere at.” Daha önce gazete binası olan alev topunu gösterdi. “Çöpler çöplükte kalsın.”</p>

  <p>Marty kıs kıs güldü. “Anlaşılmıştır patron.”</p>

  <p>Ve Memur Arsenault aynen öyle yaptı. Fakat o arada kasabadan birileri, belki on on iki kadar gazeteyi daha iyi ışıkta incelemek üzere almıştı. Sonraki iki, üç gün içinde gazeteler elden ele dolaştı ve kelimenin tam anlamıyla paramparça olana kadar okundu.</p>
</body>
</html>
