<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">5</span></h2>

  <p>Hazır olunca Barbie, Julia ve Ayyaş Sam çocuklar dahil herkese sarılıp öptüler. Geride kalan yaklaşık iki düzine insanın yüzünde çok az umut vardı. Barbie kendini yorgun ve hasta oldukları için böyle olduğuna inandırmaya çalıştı ama öyle olmadığını biliyordu. Bunlar veda öpücükleriydi.</p>

  <p>Cox, “İyi şanslar Albay Barbara,” dedi.</p>

  <p>Barbie başıyla hafif bir selam verdi ve Rusty’ye döndü. Rusty gerçekten önemliydi çünkü o da Kubbe’nin altındaydı. “Umudunu yitirme, onların yitirmesine de izin verme. Bu da işe yaramazsa elinden geldiğince göz kulak ol hepsine.”</p>

  <p>“Merak etme. Sen de elinden geleni yap.”</p>

  <p>Barbie başını Julia’ya doğru eğdi. “Benden çok o yapacak galiba. Hem bakarsın işe yaramasa bile geri dönmeyi başarabiliriz.”</p>

  <p>Rusty, “Tabii ki başarırsınız,” dedi. Sesi içtendi ama aslında neye inandığı gözlerinden okunuyordu.</p>

  <p>Barbie omzuna bir şaplak indirip Kubbe’ye Sam’le Julia’nın yanma gitti. Sam’e, “Bunu sahiden istediğinden emin misin?” diye sordu.</p>

  <p>“Evet. Telafi etmem gereken bir şey var.”</p>

  <p>Julia, “Ne olabilir ki Sam?” dedi.</p>

  <p>“Söylemesem daha iyi.” Biraz gülümsedi. “Özellikle de kasabanın gazetecisinin yanında.”</p>

  <p>Barbie, Julia’ya, “Hazır mısın?” diye sordu.</p>

  <p>“Evet.” Barbie’nin elini tutup hafifçe sıktı. “Olabildiğim kadar hazırım.”</p>
</body>
</html>
