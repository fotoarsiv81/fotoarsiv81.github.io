<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">14</span></h2>

  <p>Bitmek tükenmek bilmez bir beş dakika geçmişti.</p>

  <p>Koca Jim toplantı için taktığı kravatını gevşetmiş, gömleğinin düğmelerini açmış olarak koltuğuna oturmuş - daha doğrusu yığılmıştı. Göğsünün sol tarafına masaj yapıyordu. Elinin altında kalbi hâlâ dörtnala koşturuyor&nbsp;ve aritmi belirtileri gösteriyordu ama ciddi bir kalp sorunu olduğunu düşündürecek bir şey yoktu.</p>

  <p>Junior gitmişti. Rennie önce bir kaza oldu diye Randolph’u çağırmaya gidiyor sanmıştı ve bu doğru olmazdı, ama oğlana seslenemeyecek kadar kötü durumdaydı. Sonra Junior kendiliğinden geri gelmişti, elinde de kamp karavanının arkasından aldığı muşamba vardı. Junior’ın muşambayı yere serişini seyretti - tuhaf bir şekilde becerikli görünüyordu, sanki daha önce&nbsp;binlerce kez yaptığı bir işmiş gibiydi. Koca Jim, <span style="font-style:italic;">hep izlediği o filmler yüzünden,</span> diye düşündü. Eskiden sert olan pörsük etini ovuşturdu.</p>

  <p>Yapamayacağım bilse de, “Ben de... yardım edeyim,” diye inledi.</p>

  <p>“Sen orada oturup toparlan.” Oğlu, dizlerinin üstüne çöktüğü yerden karanlık ve anlaşılmaz bir ifadeyle yüzüne bakıyordu. Bu bakışta mutlaka&nbsp;sevgi vardı - Koca Jim kesinlikle öyle olmasını umuyordu - ama başka şeyler de vardı.</p>

  <p>Bakışının bir anlamı da <span style="font-style:italic;">yakaladım seni artık</span> mıydı?</p>

  <p>Junior, Lester’ı muşambanın üstüne doğru yuvarladı. Muşamba hışırdadı. Junior cesedi inceleyip biraz daha itti, sonra muşambanın ucunu üzerine çekti. Muşamba yeşildi. Koca Jim, Burpee’den satın almıştı. İndirimden. Toby Manning’in <span style="font-style:italic;">kelepir bu, Bay Rennie</span> dediğini hatırlıyordu.</p>

  <p>Koca Jim, “İncil,” dedi. Hâlâ soluk soluğaydı ama kendini biraz daha iyi hissediyordu. Nabzı düzeliyordu çok şükür. Ellisinden sonra bu kadar&nbsp;hamlaşacağı kimin akima gelirdi? <span style="font-style:italic;">Egzersize başlamalıyım,</span> diye düşündü.&nbsp;<span style="font-style:italic;">Formumu kazanmam lazım yine. Tanrı insana tek bir beden vermiş.</span></p>

  <p>Junior, “Ya, iyi ki hatırladın,” diye mırıldandı. Kanlı İncil’i alıp Coggins’in uyluklarının arasına sıkıştırdı ve cesedi yuvarlamaya başladı.</p>

  <p>“Delirmişti oğlum. Çığırından çıkmıştı.”</p>

  <p>“Tabii.” Junior işin o kısmıyla ilgilenmiyormuş gibiydi. Tek ilgilendiği cesedi sarıp sarmalamaktı... o kadar.</p>

  <p>“Ya o gidecekti ya ben. Şimdi..”</p>

  <p>Göğsünde yine hafif bir tıkanma oldu. Jim soluk alıp öksürdü, göğsüne vurdu. Kalbi yeniden düzenli bir şekilde atmaya başladı. “Onu Kutsal Mesih’e götürmen lazım. Bulunduğu zaman, biri var... belki..” Aklında şef&nbsp;vardı, ama belki de bu işi şefin üzerine yıkmak kötü fikirdi. Şef Bushey bu&nbsp;işlerden anlardı. Muhtemelen tutuklanmaya itiraz edecekti. O zaman da sağ&nbsp;bırakılmaması gerekiyordu.</p>

  <p>Junior, gayet sakin görünüyordu. “İşi birinin üstüne yıkmaktan bahsediyorsan benim daha iyi bir fikrim var.”</p>

  <p>“Kim?”</p>

  <p>“Kahrolası Dale Barbara.”</p>

  <p>“Biliyorsun ki böyle konuşmanı onaylamıyorum..”</p>

  <p>Muşambanın üzerinden gözleri parlayarak yüzüne bakan Junior tekrarladı. “<span style="font-style:italic;">Kahrolası... Dale... Barbara</span>.”</p>

  <p>“Nasıl?”</p>

  <p>“Henüz bilmiyorum. Ama atmayacaksan o lanet topu yıkasan iyi olur. O not defterini de yok et.”</p>

  <p>Koca Jim ayağa kalktı. Artık kendini daha iyi hissediyordu. “Babana böyle yardımcı olman çok güzel Junior.”</p>

  <p>Junior, “Sen öyle diyorsan,” diye cevap verdi. Şimdi halının üzerinde koca yeşil bir dürüm duruyordu. Ucundan ayaklar çıkmış bir dürüm. Junior&nbsp;muşambayı ayakların üstünü örtecek şekilde çekiştirdi, ama muşamba öyle&nbsp;durmadı. “Bana biraz bant lazım.”</p>

  <p>“Peki kiliseye götürmeyeceksen nereye..”</p>

  <p>Junior, “Boş ver,” dedi. “Güvenli bir yer. İşi Barbara’ya nasıl yıkacağımızı bulana kadar rahip orada kalabilir.”</p>

  <p>“Herhangi bir şey yapmadan önce bakalım yarın neler olacak.”</p>

  <p>Junior, Koca Jim’in daha önce hiç görmediği bir hor görüyle ona baktı. Koca Jim artık oğlunun kendisi üzerinde büyük bir güce sahip olduğunu kavramıştı. Ama tabii ki kendi öz oğluydu...</p>

  <p>“Halını gömmemiz gerek. Çok şükür eskisi gibi duvardan duvara değil. Ve kanın büyük kısmı altına geçmemiş” Sonra kocaman dürümü kaldırıp koridora doğru sürükledi. Birkaç dakika sonra Rennie karavanın çalıştığını duydu.</p>

  <p>Aklına altın beyzbol topu geldi. <span style="font-style:italic;">Ondan kurtulmam lazım,</span> diye düşündü ama bunu yapmayacağını biliyordu. Ne de olsa aile yadigârıydı.</p>

  <p>Üstelik ne zararı olacaktı ki? İyice temizlenirse ne sorun çıkaracaktı? Junior bir saat sonra geri döndüğünde altın beyzbol topu yuvasında ışıldıyordu.</p>
</body>
</html>
