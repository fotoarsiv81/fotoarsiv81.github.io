<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark9"></a><span style="font-weight:bold;">6</span></h2>

  <p>Kriz dönemlerinde insanlar rahatlamak için alışkanlıklarına tutunurdu. Bu dindarlar için olduğu kadar inançsızlar için de durum böyleydi. O sabah Chester’s Mill’de kiliselerin dolup taşmasında şaşılacak bir şey yoktu; Piper Libby, Congo’da umut vaazı verdi, Lester Coggins ise Kutsal Mesih Kilisesi’nde cehennem ateşlerinden söz etti. İki kilise de ağzına kadar doluydu.</p>

  <p>Piper’in vaazı John’un kitabından alınmıştı: <span style="font-style:italic;">Size yeni bir buyruk veriyorum, birbirinizi sevin, tıpkı benim sizleri sevdiğim gibi siz de birbirinizi sevin.</span> Congo Kilisesi’nin sıralarını dolduranlara kriz dönemlerinde dua etmenin önemli olduğunu -duanın sağladığı rahatı, duanın gücünü- anlattı, ama yardımlaşmanın, birbirine bağlanmanın ve birbirini sevmenin de çok önemli olduğunu söyledi.</p>

  <p>“Tanrı bizi anlamadığımız yöntemlerle sınar,” dedi. “Bu bazen hastalık olur. Bazen sevdiğimiz birinin ölümü olur.” Bunu söylerken başını öne eğmiş, ellerini siyah elbisesinin önünde kavuşturmuş olan Brenda Perkins’e sevgiyle bakmıştı. “Ve şimdi de dış dünyayla bağımızı kesen aşılmaz bir engel var. Tamam, bunun ne olduğunu anlamadığımız gibi hastalığı veya iyi insanların aniden ölüp gitmesini de anlamıyoruz. Tanrı’ya neden diye soruyoruz ve Eski Ahit’te, onun Hazreti Eyüp’e verdiği yanıt çıkıyor karşımıza: “Ben dünyayı yarattığımda sen orada miydin?” Yeni -ve daha aydınlatıcı olan- Ahit’te de İsa’nın müritlerine söylediği sözler var: “Benim sizleri sevdiğim gibi siz de birbirinizi sevin.” Bu iş bitene kadar bugün ve her gün yapmamız gereken bu: birbirimizi sevmek. Birbirimize yardım etmek. Ve her zaman olduğu gibi Tanrı’nın bu sınavının da sona ermesini beklemek.”</p>

  <p>Lester Coggins’in vaazı ise Incil’in iyimserliği ile bilinmeyen dördüncü kitabından alınmıştı: <span style="font-style:italic;">Görün, TANRI’ya karşı günah işlediniz ve bilin ki o günahlar gelip sizi bulacaktır.</span></p>

  <p>Piper gibi Lester da sınav kavramından söz etti -tarihin bütün büyük felaketlerinde kilise hep böyle yapmıştı- fakat onun asıl teması günahın yarattığı kirlenme ve Tanrı’nın bu tür kirlenmelerle başa çıkma yöntemiydi ki anlaşılan yöntem olarak insanın can sıkıcı bir sivilceyi sıkıp içindeki irini kutsal Colgate gibi fışkırtmasına benzer şekilde bunları parmaklarının arasında ezivermeyi tercih ediyordu.</p>

  <p>Ve bu güzelim ekim sabahının berrak ışığında dahi kasabanın cezalandırılmasına yol açan günahın kendi günahı olduğuna yüzde elliden fazla inandığı için, Lester ikna edici aynı zamanda inandırıcı konuşuyordu. Pek çok gözde yaşlar ve bir köşeden öbürüne uzanan, “Evet, Tanrım!” çığlıkları vardı. Böyle ilham geldiğinde bazen vaaz verirken bile Lester’ın aklına harika fikirler gelirdi. Bugün de öyle olmuştu ve durup düşünmeden hemen dile getirdi. Bunu düşünmeye gerek yoktu. Bazı şeyler haklı olmalarına gerek kalmayacak kadar parlak ve yararlı olurdu.</p>

  <p>“Bu öğleden sonra 119’un Tanrı’nın gizemli Kapı’sıyla kesiştiği yere gideceğim,” dedi.</p>

  <p>Ağlayan bir kadın, “Evet, Yüce İsa!” diye haykırdı. Diğerleri de ya alkışladılar ya onaylamasına ellerini kaldırdılar.</p>

  <p>“Tahminen saat ikide. Gidip o tarlada diz çökeceğim, evet ve bu derdi başımızdan alsın diye Tanrı’ya dua edeceğim.”</p>

  <p>Bu sefer Yüce Tanrım, Yüce İsa ve Tanrı büyüktür nidaları daha etkileyiciydi.</p>

  <p>“Ama önce..”</p>

  <p>Lester gece karanlıkta çıplak sırtını kamçıladığı elini kaldırdı. “Önce, bu <span style="font-style:italic;">ACIYA,</span> bu <span style="font-style:italic;">KEDERE</span> ve bu <span style="font-style:italic;">DERDE</span> yol açan <span style="font-style:italic;">GÜNAH</span> için dua edeceğim! Yalnız olursam Tanrı sesimi duymayabilir. İki, üç, hatta beş kişi olursak Tanrı <span style="font-style:italic;">YİNE</span> duymayabilir, buna amin diyebilir misiniz?”</p>

  <p>Diyebilirlerdi. Dediler de. Şimdi hepsi el ele vermiş, o iyi-Tanrı ateşine tutulmuş olarak iki yana salınıyordu.</p>

  <p>“Fakat eğer <span style="font-style:italic;">HEPİNİZ</span> oraya gelirseniz... orada, Tanrı’nın çayırlarında, Tanrı’nın masmavi gökyüzünün altında... Tanrı’nın adil eliyle yaptığı işi beklediğini söyleyen askerlerin önünde hep birlikte dua edersek... <span style="font-style:italic;">HEPİNİZ</span> çıkıp gelirseniz, <span style="font-style:italic;">HEPİMİZ</span> birlikte dua edersek, belki o zaman bu günahın dibine ulaşıp ölsün diye gün ışığına çıkarabiliriz ve yüce Tanrı bir mucize yaratır! <span style="font-style:italic;">GELECEK MİSİNİZ? BENİMLE BİRLİKTE DİZ ÇÖKECEK MİSİNİZ?"</span></p>

  <p>Tabii ki geleceklerdi. Tabii ki diz çökeceklerdi. İnsanlar iyi günde de kötü günde de Tanrı’ya-karşı-dürüstçe dua toplantılarını severdi. Ve bando, “Tanrım Ne Buyurursa Haklıdır.”ı çalarken (Lester da gitarıyla sol sesi vererek önderlik edecekti) onlar da söyleyecekti.</p>

  <p>Tabii ki Jim Rennie de oradaydı; araba imecesi ayarlamalarını yapan Koca Jim’di.</p>
</body>
</html>
