<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">7</span></h2>

  <p>Piper’in ilk aklına gelen birinin yolun kenarına çöp torbası bıraktığı oldu. Sonra biraz daha yaklaştı ve yerde yatanın bir insan olduğunu fark etti.</p>

  <p>Arabayı kenara çekip dışarı fırladı, o kadar hızlı fırlamıştı ki tek dizinin üstüne kapaklandı ve dizini bereledi. Ayağa kalktığında yerde yatanın bir değil iki kişi olduğunu fark etti: bir kadınla bir bebek. En azından çocuk sağdı ve halsiz bir şekilde kollarını sallıyordu.</p>

  <p>Yanlarına koşup kadını yüzüstü çevirdi. Gençti ve belli belirsiz aşina geliyordu ama Piper’in cemaatinden değildi. Yanağı ve aim fena halde çürümüştü. Piper çocuğu anakucağından kurtardı ve göğsüne bastırıp terli saçlarını okşayınca çocuk şiddetli bir şekilde ağlamaya başladı.</p>

  <p>Çıkan ses yüzünden kadının gözleri kırpışarak açıldı ve Piper pantolonunun kan revan içinde olduğunu fark etti.</p>

  <p>Kadın boğuk bir sesle, “Küçük Walter,” diye inledi ve Piper sözlerini yanlış yorumladı.</p>

  <p>“Merak etme arabada su var. Sen kıpırdamadan yat. Bebeğini aldım, durumu iyi.” Aslında iyi olup olmadığını bilmiyordu. “Ben ilgilenirim onunla.</p>

  <p>Kanlı kot pantolonuyla yerde yatan kadın tekrar, “Küçük Walter,” diye inledi ve gözlerini kapattı.</p>

  <p>Piper nabzının atışını gözlerinde hissederek arabaya doğru koştu. Dilinde bakırımsı bir tat hissediyordu. <span style="font-style:italic;">Tanrım bana yardım et,</span> diye dua etti ve başka bir şey düşünemediği için bir daha Tanrım, <span style="font-style:italic;">ah Tanrım o kadına yardım etmeme yardım et,</span> diye düşündü.</p>

  <p>Subaru’da klima vardı ama günün sıcağına rağmen kullanmıyordu; nadiren kullanırdı. Anladığı kadarıyla bu aygıtlar pek doğa dostu değildi. Fakat bu sefer sonuna kadar açtı. Bebeği arka koltuğa yatırdı, camları, kapıları kapadı, kadına doğru yürümeye başlamıştı ki aklına korkunç bir şey gelmesiyle irkildi: ya bebek koltuğa tırmanıp yanlışlıkla bir düğmeye basar da arabanın içinde kilitli kalırsa?</p>

  <p><span style="font-style:italic;">Tanrım çok aptalım. Gerçek bir kriz karşısında dünyanın en kötü rahibiyim. Ne olur aptallık etmeme yardım et.</span></p>

  <p>Koşarak geri döndü, şoför kapısını tekrar açtı, arka koltuğa göz attı ve oğlanın hâlâ koyduğu yerde yattığını gördü, yalnız şimdi başparmağını emiyordu. Gözleri bir an Piper’e kaydı, sonra sanki çok ilginç bir şey varmış gibi tavana baktı. Belki de hayali çizgi karakterler görüyordu. Tulumunun içindeki minik tişörtü ter içindeydi. Piper elektronik kontak anahtarım sağa sola çevirip yuvasından çıkardı. Sonra doğrulup oturmaya çalışan kadının yanma koştu.</p>

  <p>Kadının yanma çömelip bir koluyla sarılırken, “Yapma,” dedi. “Bence böyle..”</p>

  <p>Kadın yine, “Küçük Walter,” diye inledi.</p>

  <p><span style="font-style:italic;">Kahretsin, suyu unuttum! Tanrım unutmama niye izin verdin ki?</span></p>

  <p>Kadın şimdi ayağa kalkmaya çalışıyordu. Piper bildiği tüm ilkyardım kurallarına ters düşen bu fikirden hoşlanmıyordu ama yapacak başka ne vardı? Yolda kimsecikler yoktu ve kadını bu yakıcı güneşin altında bırakamazdı, öylesi daha kötü olurdu. O yüzden tekrar yatırmaya çalışmak yerine ayağa kaldırmaya çalıştı.</p>

  <p>Kadını belinden tutup sarsak adımlar atmasına elinden geldiğince yardım etmeye çalışırken, “Yavaş,” dedi. “Yavaş yavaş, yavaş yavaş. Arabanın içi serin. Su da var.”</p>

  <p>“Küçük Walter!” Kadın iki yana yalpaladı, düzeldi, sonra biraz daha hızlanmaya çalıştı.</p>

  <p>Piper, “Su,” dedi. “Tamam. Sonra sizi hastaneye götürürüm.”</p>

  <p>“Sağ... Merkezi.”</p>

  <p>Piper bunu da anlamadı ve şiddetle başını salladı. “Kesinlikle olmaz. Doğruca hastaneye gidiyorsunuz. Sen de bebeğin de.”</p>

  <p>Kadın, “Küçük Walter,” diye fısıldadı. Piper yolcu kapısını açıp binmesine yardım edene kadar iki yana sallanarak, başı önde, saçları yüzünde bekledi.</p>

  <p>Piper ortadaki gözden bir Poland Spring çıkardı, bir de bardak aldı. Kadın daha Piper uzatamadan şişeyi kapıp doyumsuzca içti, boynundan süzülen, çenesinden akan sular tişörtünün üst kısmını ıslatıyordu.</p>

  <p>Piper, “Adın ne?” diye sordu.</p>

  <p>“Sammy Bushey.” Ve sonra, su yüzünden karnına bir sancı saplandığı halde o siyah gül yine gözlerinin önünde belirdi. Şişe elinden kayıp köpürerek paspasa düştü ve Sammy yine kendinden geçti.</p>

  <p>Piper arabayı mümkün olduğunca hızlı sürdü ki Motton Yolu bomboş kalmaya devam ettiği için bayağı hız yapıyordu, fakat hastaneye gelince Doktor Haskell’in önceki gün ölmüş olduğunu ve asistanı Everett’in de orada bulunmadığını öğrendi.</p>

  <p>Sammy ünlü tıp uzmanı Dougie Twitchell tarafından kabul ve muayene edildi.</p>
</body>
</html>
