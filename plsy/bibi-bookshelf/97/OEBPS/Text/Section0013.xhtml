<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1</span></h2>

  <p>Barış Köprüsü’nün yanında balık tutan iki çocuk, uçak tepelerinden geçerken kafalarını kaldırıp bakmadılar ama Junior Rennie baktı. Bir blok aşağıda, Prestile Caddesi’ndeydi ve bu sesi tanımıştı. Chuck Thompson’ın Seneca V’iydi. Yukarı baktı, uçağı gördü, güneş ağaçların arasından haşin ışıklarını gösterince çabucak başını indirdi. Yeni bir baş ağrısı. Son zamanlarda başı çok sık ağrır olmuştu. Bazen ilaçla geçiyordu. Bazen de özellikle de son üç, dört aydır ilacın hiçbir faydası olmuyordu.</p>

  <p>Doktor Haskell migren, demişti. Junior’ın tek bildiği ise dünyanın sonu gelmişçesine canının yandığı ve özellikle ağrılar başlamak üzereyken parlak ışığa maruz kalırsa daha da beter olduğuydu. Bazı zamanlar çocukken Frank DeLesseps’le yaktıkları karıncaları düşünürdü. Tepeye tırmanıp büyüteci karıncaların üzerine tutarlardı. Sonunda ortaya karınca bulamacı çıkardı. Ama bugünlerde ağrılar başlamak üzereyken kendi beyni karınca yuvasına dönüyor ve gözleri de büyüteç vazifesi görüyordu.</p>

  <p>Yirmi birindeydi. Doktor Haskell bu ağrıyı kırk, kırk beş yaşma kadar çekmek isteyip istemediğini sormuştu.</p>

  <p>Belki. Ama bu sabah hiçbir baş ağrısı onu durduramazdı. Ancak garaj yolunda Henry McCain’in 4Runner’ını veya LaDonna McCain’in Prius’unu görürse o zaman durabilirdi; böyle bir durumda ise dönüp kendi evine gider, bir Imitrex alıp odasının bütün perdelerini kapattıktan sonra alnına serin bir havlu koyup yatardı. Baş ağrısı çığırından çıkıp daha sonra da azalmaya başlayabilirdi ama muhtemelen öyle olmayacaktı. O kara mızraklar bir kere saplanmaya başladı mı...</p>

  <p>Bu kez gözlerini iğrenç güneş ışığına karşı kısarak tekrar yukarı baktı ama Seneca gitmişti, hatta motor sesi (O da kötü geliyordu, bu berbat ağrılardan birine yakalandığında bütün sesler canına okuyordu. ) bile gittikçe azalıyordu. Chuck Thompson’ın anında uçuş meraklısı öğrencilerinden biri olmalıydı. Ve her ne kadar Junior, Chuck’a karşı değilse de -zaten pek iyi tanımazdı- ani, çocuksu bir öfkeyle Chuck’ın öğrencisinin havada çuvallayıp uçağı parçalamasını diledi.</p>

  <p>Tercihen de babasının araba galerisinin üstünde.</p>

  <p>Başında mide bulandıran bir zonklama daha oldu ama yine de McCain’in evinin basamaklarını tırmandı. Bu işin yapılması lazımdı. Görevden de öte bir şeydi. Angie’nin bir derse ihtiyacı vardı.</p>

  <p><span style="font-style:italic;">Ama sadece ufak bir ders. Kontrolünü kaybetme.</span></p>

  <p>Sanki cevap vermesi gereken oymuş gibi annesinin sesi duyuldu. İnsanı delirten ilgisiz, halinden hoşnut sesi. <span style="font-style:italic;">Junior her zaman asabi bir çocuktu ama artık kendini çok daha iyi kontrol edebiliyor. Öyle değil mi Junior?</span></p>

  <p>Eh. Ne demeli. Ediyordu sahiden. Futbolun yardımı olmuştu. Ama artık futbol yoktu. Hatta artık üniversite bile yoktu. Onun yerine baş ağrıları vardı. Ve ağrılar onu kötü bir baş belası haline getiriyordu.</p>

  <p><span style="font-style:italic;">Kontrolünü kaybetme.</span></p>

  <p>Hayır. Ama kızla konuşacaktı, başı ağrısın ya da ağrımasın.</p>

  <p>Ve eskilerin söylediği olduğu gibi kızla eli aracılığıyla konuşmak zorunda da kalabilirdi. Kim bilir, Angie’nin kendini kötü hissetmesini sağlamak onun iyi hissetmesini sağlayabilirdi.</p>

  <p>Junior zili çaldı.</p>
</body>
</html>
