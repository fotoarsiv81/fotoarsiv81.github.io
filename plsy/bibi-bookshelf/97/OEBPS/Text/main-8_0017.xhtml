<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: bold;">9</span></h2>

  <p>On dakika sonra, kısa bir süre öncesine kadar Duke Perkins’in olan ofiste Carter Thibodeau, Duke’un çerçeveli fotoğraflarıyla diplomalarının&nbsp;altındaki kanepede, omzunda bir sargı ve eli kâğıt havlulara sarılı vaziyette&nbsp;oturuyordu. Georgia da yanındaydı. Çektiği ıstıraptan Thibodeau’nun alnında iri ter damlaları oluşmuştu ama, “Bir yerimin kırıldığını sanmıyorum,”&nbsp;dedikten sonra hiç sesi çıkmamıştı.</p>

  <p>Fred Denton bir köşede iskemlede oturuyordu. Silahı şefin masasındaydı. Sadece, “Mecbur kaldım, Cart’ın eline baksana,” dedikten sonra oldukça istekli bir şekilde teslim etmişti.</p>

  <p>Piper ise artık Peter Randolph’a ait olan koltukta oturuyordu. Julia, Piper’in yüzündeki kanın büyük bir kısmını kâğıt havluyla temizlemişti.&nbsp;Kadın yaşadığı acı ve şok yüzünden titriyordu ama o da Thibodeau kadar&nbsp;sessizdi. Gözleri kuruydu.</p>

  <p>“Clover ancak beni..”</p>

  <p>Çenesiyle Carter’ı gösterdi..”</p>

  <p>“Merdivenden itince saldırdı. Düşerken tasmanın kayışı elimden kurtuldu. Köpeğimin davranışı makuldü. Beni korumaya çalışıyordu.”</p>

  <p>Georgia, “Bize bu kadın saldırdı asıl!” diye bağırdı. “Kaçık karı üstümüze atladı! Palavralarını sika sika merdiveni çıkıp..”</p>

  <p>Barbie, “Kes sesini,” dedi. “Hepiniz susun.” Piper’e baktı. “Omzunuz ilk kez çıkmıyor galiba yerinden?”</p>

  <p>Randolph, “Buradan çıkmanızı istiyorum Bay Barbara,” dedi ama konuşması pek ikna edici değildi.</p>

  <p>Barbie, “Ben bunu halledebilirim,” dedi. “Ya sen?”</p>

  <p>Randolph cevap vermedi. Mel Searles’le Frank DeLesseps kapının önünde duruyorlardı. Endişeli görünüyorlardı.</p>

  <p>Barbie tekrar Piper’e döndü. “Çok kötü değil. Siz hastaneye gitmeden önce yerine oturtabilirim..”</p>

  <p>Fred Denton, “Hastaneye mi?” diye cıyakladı. “O tutuk..”</p>

  <p>Randolph, “Kapa çeneni Freddy,” dedi. “Kimse tutuklu filan değil. En azından şimdilik.”</p>

  <p>Barbie, Piper’le göz göze geldi. “Ama hemen yapmam lazım, yani daha fazla şişmeden. Hastanede Everett yapsın diye beklerseniz anestezi yapmak&nbsp;zorunda kalırlar.” Biraz daha öne eğilip Piper’in kulağına, “Siz gidince onlar kendi hikâyelerini anlatır ve siz anlatamamış olursunuz,” diye mırıldandı.</p>

  <p>Randolph keskin bir tonla, “Neler söylüyorsun?” diye atıldı.</p>

  <p>Barbie, “Acımayacak diyordum,” dedi. “Öyle değil mi peder?”</p>

  <p>Piper başını salladı. “Tamam, yapın. Koç Gromley yan çizgilerin üstünde yapmıştı ve tam bir budalaydı. Yalnız çabuk olun. Ve lütfen hata yapmayın.”</p>

  <p>Barbie, “Julia,” dedi. “İlkyardım dolabından bir askı getir, sonra da gelip rahibi sırtüstü yatırmama yardım et.”</p>

  <p>Rengi bembeyaz olan ve midesi bulanan Julia söyleneni yaptı.</p>

  <p>Barbie yere, Piper’in soluna oturdu, ayakkabısının tekini çıkardı ve sonra iki eliyle kadının kolunu bileğinin hemen üstünden sıkıca tuttu. “Koç&nbsp;Gromley’in yöntemi neydi bilmiyorum,” dedi. “Ama tanıdığım bir doktor&nbsp;Irak’ta böyle yapmıştı. Üçe kadar sayıp lades diye bağırın.”</p>

  <p>Piper, “Lades,” dedi, acısına rağmen hoşuna gitmişti. “Eh, pekâlâ, doktor sensin.”</p>

  <p>Julia, yok, diye düşündü, şu an kasabada doktora en yakın kişi Rusty Everett’ti. Linda’yı arayıp Rusty’nin cep telefonunu almıştı ama sürekli telesekreter çıkıyordu.</p>

  <p>Oda sessizdi. Carter Thibodeau bile seyrediyordu. Barbie, Piper’e başını salladı. Kadının alnında da boncuk boncuk ter birikmişti ifadesiz bir suratı vardı ve Barbie buna saygı duyuyordu. Çoraplı ayağını kadının sol koltukaltına dayayıp iyice yerleştirdi. Sonra, bir yandan kolunu ağır ağır ama istikrarlı bir şekilde çekerken ayağıyla aksi yöne basınç uyguladı.</p>

  <p>“Tamam, başlıyoruz. Şimdi sizi duyalım.”</p>

  <p>“Bir... iki... üç... LADES!”</p>

  <p>Piper bağırırken Barbie daha kuvvetli asıldı. Odadaki herkes kol yerine otururken çıkan tok sesi duymuştu. Piper’in bluzunun altındaki şişlik mucizevi bir şekilde kayboldu. Haykırdı ama bayılmadı. Barbie askıyı boynundan ve kolundan geçirip kolu elinden geldiğince sabitledi.</p>

  <p>“Şimdi iyi misin?” diye sordu.</p>

  <p>Piper, “Evet,” dedi. “Çok daha iyi çok şükür. Hâlâ acıyor ama o kadar kötü değil.”</p>

  <p>Julia, “Çantamda aspirin olacaktı,” dedi.</p>

  <p>Randolph, “Aspirini de verip gidin,” dedi. “Carter, Freddy, rahip ve benden başka kimse kalmasın.”</p>

  <p>Julia kulaklarına inanamayarak Randolph’a baktı. “Dalga mı geçiyorsun? Rahip hastaneye gidecek. Yürüyebilecek misin Piper?”</p>

  <p>Piper sarsak bir şekilde ayağa kalktı. “Galiba. Az bir şey.”</p>

  <p>Randolph, “Oturun Rahip Libby,” dedi ama Barbie kadının çoktan gittiğini anlamıştı. Bunu Randolph’un ses tonundan da anlamak mümkündü.</p>

  <p>“Sen oturtsana.” Sol kolunu hafifçe kaldırdı ve askı daha fazlasına izin vermedi. Kol titriyor ama çalışıyordu. “Eminim ki tekrar yerinden çıkartabilirsin, kolayca. Hadi. Göstersene... şu çocuklara... tıpkı onlar gibi olduğunu.”&nbsp;Julia, “Ben de gazeteye koyayım!” diye atıldı. “Tiraj iki katına çıksın!”&nbsp;Barbie, “Bu konuyu yarma kadar ertelemenizi öneririm şef,” dedi. “Bırakın da hanımefendi gidip daha kuvvetli ağrı kesiciler alsın, Everett koluna&nbsp;bir baksın. Kubbe varken kaçma ihtimali yok sayılır.”</p>

  <p>Carter, “Onun köpeği beni öldürmeye çalıştı,” dedi. Acısına rağmen hâlâ soğukkanlıydı.</p>

  <p>“Şef Randolph, DeLesseps, Searles ve Thibodeau tecavüz suçu işledi.” Piper artık iki yana sallanıyordu. Julia tek koluyla beline sarıldı, ama Piper’in konuşması gayet net ve kararlıydı. “Roux da yanlarındaydı”&nbsp;Georgia, “Hiç de bile!” diye cıyakladı.</p>

  <p>“Derhal gözaltına alınmaları lazım.”</p>

  <p>Şef Randolph tenis maçı izler gibiydi. Sonunda bakışları Barbie’de sabidendi. “Sen bana ne yapacağımı mı öğretiyorsun evlat?”</p>

  <p>“Hayır efendim, sadece Irak’taki tecrübelerime dayanarak bir öneride bulunuyorum. Kararınızı kendiniz verirsiniz.”</p>

  <p>Randolph gevşedi. “Peki o zaman. Tamam.” Aklına gelen fikirle kaşlarını çatıp önüne baktı. Odadaki herkes pantolonunun önünün hâlâ açık durduğunu fark edişini ve bu küçük sorunu halledişini izledi. Sonra başını kaldırıp, “Julia, sen Rahibe Piper’i hastaneye götür,” dedi. “Size gelince Bay Barbara, nereye giderseniz bilmem ama buradan gitmenizi istiyorum. Bu gece memurlarımın ifadesini alacağım, yarın da Rahip Libby’ninkini.”&nbsp;Thibodeau, “Bir dakika,” dedi. Çarpılmış parmaklarını Barbie’ye uzattı. “Bunlara da bir şey yapabilir misin?”</p>

  <p>Barbie, “Bilmem,” dedi - yeterince sevimli olduğunu umuyordu. İlk baştaki çirkinlikler bitmişti ve şimdi sıra politik yan tesirlere gelmişti. Kanepede oturanla kapının önünde birikenlerden pek de farklı olmayan Iraklı askerlerle görüşürken de bunları yaşadığını hatırlıyordu. Bu aşamada insan suratına tükürmek istediği kişilere gülücük dağıtıyordu. “Sen <span style="font-style:italic;">Lades</span> diyebilir misin?”</p>
</body>
</html>
