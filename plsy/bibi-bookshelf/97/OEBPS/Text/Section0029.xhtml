<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;font-style:italic;">2</span></h2>

  <p>Billy ile Wanda Debec iki patlamayı hiç duymadılar, çünkü 117 numaralı yoldaydılar ve kavga ediyorlardı. Kavga nedenleri oldukça sıradandı, Wanda’ya göre güzel bir gündü, buna karşılık Billy başının ağrıdığını ve ne diye Oxford Hills’teki cumartesi bitpazarına gitmek zorunda olduklarını anlamadığını düşünüyordu, sonuçta her zamanki kavgalardan biriydi.</p>

  <p>Wanda, önceki gece bir düzine bira içmemiş olsa başının ağrımayacağını söyledi.</p>

  <p>Bill de geridönüşüm kutusundaki tenekeleri sayıp saymadığını sordu. (Ne kadar sarhoş olursa olsun Billy içkisini evinde içer ve bira tenekelerini daima geridönüşüm kutusuna atardı, elektrikçi olarak yaptığı işler gibi bu tür özellikleriyle de gurur duyuyordu.)</p>

  <p>Wanda saydığını söyledi, evet saymıştı. Üstelik...</p>

  <p><span style="font-style:italic;">Billy çok içiyorsun, sen de çok dırdır ediyorsun Wanda, zaten annem seninle evlenmemi istememişti ve niye illa ki böyle cadılık etmek zorundasın</span> didişmeleriyle Castel Rock’taki Patel’in marketine kadar geldiler. Dört yıllık evliliklerinin son iki yılında bunlar sıradan didişmeler haline gelmişti ama bu sabah Billy aniden kendi sınırını zorladığını hissetti. Sinyal vermeden, yavaşlamadan marketin otoparkına daldı ve dönüp bakmak bir yana, dikiz aynasına bir kere bile göz atmadan tekrar 117’ye çıktı. Yolda arkasından Nora Robichaud korna çaldı. En iyi arkadaşı Elsa Andrews de el hareketi yaptı. Her ikisi de emekli hemşire olan iki kadın bakıştılar ama tek kelime etmediler. Böyle durumlarda kelimelere ihtiyaç duymayacak kadar eski arkadaştılar.</p>

  <p>Bu arada Wanda, Billy’e nereye gittiğini sandığını soruyordu.</p>

  <p>Billy biraz kestirmek üzere eve döndüğünü söyledi. Wanda kendi başına ne bok isterse yapabilirdi.</p>

  <p>Wanda onun az daha iki yaşlı hanıma çarpacağını belirtti (Yaşlı hanımların hızla arkalarından geldiğini söyledi; Nora Robichaud da bunu fark etmişti, doğru dürüst bir sebep olmadan saatte yetmiş kilometre veya üzeri hız yapmak şeytan işiydi).</p>

  <p>Billy de Wanda’nın hem görünüm hem de ses tonu olarak anasına benzediğini söylerdi.</p>

  <p>Wanda bununla ne demek istediğini açıklamasını istedi.</p>

  <p>Billy, ana kızın koca popolu olduklarını ve koca burunlarını her şeye soktuklarını anlattı.</p>

  <p>Wanda, Billy’e hâlâ ayılmamış olduğunu söyledi.</p>

  <p>Billy, Wanda’ya çirkin olduğunu belirtti.</p>

  <p>Birbirlerine içlerindeki zehri kusuyorlardı ve bu arada Castle Rock’tan Motton’a geçmiş, Wanda’nın güzel bir gün olduğunu söyleyerek bu heyecanlı tartışmayı başlatmasından kısa bir süre sonra vuku bulan görünmez bir engele doğru gitmekteydiler. Billy yüz kilometreye kadar çıkmıştı ve bu da neredeyse Wanda’nın küçük Chevy bok kutusunun en üst hız limitidiydi.</p>

  <p>Wanda aniden 119’a doğru kuzeydoğuyu göstererek, “O duman nedir?” diye sordu.</p>

  <p>Billy, “Bilmiyorum,” dedi. “Kaynanam osurmuş olmasın?” Bu fikir hoşuna gitti ve gülmeye başladı.</p>

  <p>Wanda Debec bu kadarının fazla olduğunu düşündü. Bu sözler adeta sihirliydi, içinde bulundukları durumu netleştirmiş ve önünü görmesini sağlamıştı. Kocasına doğru döndü, <span style="font-style:italic;">boşanmak istiyorum</span> kelimeleri dilinin uçundaydı ve tam o anda Motton, Chester’s Mill sınır çizgisine ulaşıp engele çarptılar. Döküntü Chevy’de hava yastıkları vardı ama Billy’ninki açılmamış, Wanda’nınki ise tam şişmemişti. Direksiyon Billy’nin göğsüne çarptı, direksiyon Mill de kalbini parçaladı ve hemen oracıkta öldü.</p>

  <p>Wanda’nın kafası da kontrol paneline çarpmıştı ve Chevy’nin motor bloku aniden yer değiştirince bacaklarından biriyle (sol) bir kolu (sağ) kırıldı. Acı hissetmiyordu ama korna sürekli çalıp duruyordu, önü neredeyse dümdüz olan araba da yolun ortasında kalakalmıştı. Wanda etrafı kıpkırmızı görüyordu.</p>

  <p>Nora Robichaud’la Elsa Andrews güneye doğru döndüklerinde (Birkaç dakikadır heyecanla kuzeydoğudan yükselen dumanı tartışıyor ve öğle üzeri bu az kullanılan yolu tercih ettikleri için kendilerini kutluyorlardı. ) Wanda Debec dirseklerinin üstünde beyaz çizgide sürünüyordu. Parçalanan ön cam yüzünden kafatası derisinin yarısı soyulmuş, sol yanağından aşağı doğru sarkmaktaydı.</p>

  <p>Nora ve Elsa dehşet içinde bakıştılar.</p>

  <p>Nora, “Boş ver pijamaları,” dedi ve başka bir şey konuşmadılar. Elsa araba durur durmaz inip çabalayan kadının yanına koştu. Yaşlı bir hanıma güre (Elsa yetmişi yeni devirmişti) oldukça hızlıydı.</p>

  <p>Nora da arabayı çalışır vaziyette bırakıp arkadaşının yanına gitti. İkisi birlikte Wanda’yı, Norma’nın eski ama mükemmel bakım yapılmış Mercedes’ine taşıdılar. Wanda’nın ceketi kahverengiden çamurlu bir pas itliğine dönmüştü; elleri de kırmızı boyaya batıp çıkmış gibiydi.</p>

  <p>“Billy nerej?” diye sorunca Nora zavallı kadının dişlerinin çoğunun dökülmüş olduğunu gördü. Üç tanesi kanlı ceketine takılıp kalmıştı. “Nerej Billy. geli mi? Ne olju?”</p>

  <p>Nora, “Billy iyi, sen de iyisin,” dedi ve bakışlarıyla Elsa’ya bir soru sordu. Elsa başını sallayıp parçalanmış radyatöründen çıkan buhar yüzünden artık kısmen görünen Chevy’nin yanına koştu. Şoför tarafına şöyle bir bakmak, neredeyse kırk yıl hemşirelik yapmış olan Elsa’nın (son işvereni: Doktor ya da Tıp Ahmağı Ron Haskell) Billy’nin hiç de iyi olmadığını anlamasına yetti. Saçının yarısı başının yanından tepetaklak sarkan genç kadın artık duldu.</p>

  <p>Elsa, Mercedes’e dönüp arkaya, yarı baygın vaziyette yığılmış olan genç kadının yanma oturdu. Nora’ya, “Adamcağız ölmüş, bizi hemencecik Cathy Russell’a yetiştiremezsen bu da gidecek,” dedi.</p>

  <p>Nora, “Sıkı tutun o zaman,” diyerek gaza yüklendi. Mercedes’in güçlü bir motoru vardı ve araba ok gibi fırladı. Nora, Debec’lerin Chevrolet’inin yanından usta bir hareketle geçti ve gaza basmaya devam ederek görünmez engele bindirdi. Yirmi yıldır ilk defa kemerini bağlamayı ihmal ediyordu ve ön camdan uçup Bob Roux gibi boynunu kırdı. Genç kadın da Mercedes’in ön koltuklarının arasından fırlayıp ön camdan dışarı uçmuş ve kan revan içindeki bacakları iki yana açılmış olarak yüzüstü kaportaya yapışmıştı. Ayakları çıplaktı. Mokasenleri (son gittiği Oxford Hills bitpazarı alışverişinde almıştı) ilk kazada ayağından çıkmıştı.</p>

  <p>Elsa Andrews ise şoför koltuğunun arkasına çarptı ve sersemlemiş ama yaralanmamış olarak geri zıpladı. Onun tarafındaki kapı ilk başta sıkışmıştı, omzuyla itince açıldı. Elsa arabadan çıkıp parçalanmış enkaza baktı. Her yer kan içindeydi. Hurdahaş olan Chevy’den de hâlâ buharlar çıkıyordu.</p>

  <p>“Ne oldu ki?” diye sordu. Elsa hatırlamasa da Wanda da aynı soruyu sormuştu. Kanlı metal ve cam parçalarının ortasında durdu, sonra ateşine bakarmış gibi elinin tersini alnına götürdü. “Ne oldu? Ne oldu şimdi? Nora? Nora’cığım? Neredesin canikom?”</p>

  <p>Sonra arkadaşını gördü ve dehşet içerisinde acı bir çığlık attı. Chester’s Mill tarafındaki bir çam ağacının tepesinden aşağı bakan karga bir kez öttü, ötüşü küçümser bir kahkahayı andırıyordu.</p>

  <p>Elsa’nın dizlerinin bağı çözülüyordu. Mercedes’in yamyassı olmuş burnuna yaslandı. “Nora’cığım,” dedi. “Ah, canım.” Ensesinde bir şey hissetti. Emin değildi ama yaralı kızın saçından bir tutam olabilirdi. Yalnız artık kızcağız da ölüydü tabii ki.</p>

  <p>Ve ara sıra Cathy Russell’ın çamaşır odasında gizlice bir yudum cin veya votkayı paylaşıp, kampa gitmiş yeniyetme kızlar gibi kıkırdaştığı zavallı tatlı Nora da. Nora’nın gözleri açıktı, parlak öğle güneşine dikili olarak kalmışlardı ve başı bir garip duruyordu. Sanki omzunun üstünden bakıp Elsa’nın iyi olup olmadığını görmeye çalışıyormuş gibiydi.</p>

  <p>Gayet iyi olan Elsa -eski Acil Servis günlerinde şanslı kazazedelere dedikleri gibi, sadece sarsılmıştı- ağlamaya başladı. Arabanın yanma kayıp (o arada sivri bir metal parçası ceketini yırttı) 117’nin asfaltına oturdu. Barbie ile Sea Dogs şapkalı yeni arkadaşı ona doğru gelirken hâlâ aynı yerdeydi ve hâlâ ağlıyordu.</p>
</body>
</html>
