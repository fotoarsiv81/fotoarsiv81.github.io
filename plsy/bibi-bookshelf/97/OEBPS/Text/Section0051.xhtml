<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark3"></a><span style="font-weight:bold;">3</span></h2>

  <p>İçeri girince Horace sitem edercesine baktı, ama ne halıda ıslak lekeler ne de koridordaki iskemlenin altında küçük kahverengi bir paket vardı, Horace oranın görünmez, sihirli bir yer olduğunu sanırdı. Julia hayvanın kayışını takıp dışarı çıkardı ve iki yana salınarak en sevdiği yere pislemesini sabırla bekledi. Horace on beş yaşındaydı, Corgi’ler için uzun bir ömür sayılırdı. Onu beklerken güney ufkundaki ışık kubbesine baktı. Steven Spielberg’in bilimkurgu filmlerinden bir görüntüye benziyordu. Hiç bu&nbsp;kadar büyüğünü görmemişti ve uzaktan da olsa aralıksız helikopter gürültüsünü duyabiliyordu. Hatta ışıkta, hızla giden birini bile gördü. Kaç tane spot&nbsp;vardı ki orada? Kuzey Motton bir anda piste dönüştü.</p>

  <p>Horace şimdi tembel daireler çizerek, bu geceyi sonlandırmak için her yeri kokluyor ve köpeklerin çok sevdiği Kaka Dansı’nı yaparak ilerliyordu.&nbsp;Julia da bu fırsattan yararlanarak telefonuyla bir kez daha aramayı denedi.&nbsp;Bütün gece olduğu gibi yine normal sinyalleri duydu... ve sonra tek duyduğu şey sessizlik oldu.</p>

  <p><span style="font-style:italic;">Gazeteyi Xerox’la basmam lazım. Bu da maksimum yedi yüz elli tane demektir.</span></p>

  <p><span style="font-style:italic;">Demokrat</span> yirmi yıldır kendi kâğıdına basılmamıştı. 2002’ye kadar Julia her haftanın maketini Castle Rock’taki View Matbaası’na götürürdü ve artık bunu bile yapması gerekmiyordu. Sah geceleri sayfaları e-posta ile&nbsp;yolluyor ve düzenli bir şekilde naylona sarılmış gazeteler ertesi sabah saat&nbsp;yedi olmadan View Matbaacılık tarafından teslim ediliyordu. Kalemle yapılan düzeltmeler, bitince klişesi çıkarılan daktiloda yazılmış sayfalarla büyümüş olan Julia’ya göre sihirbazlık gibi bir şeydi bu. Ve bütün sihirbazlıklar gibi azıcık güvenilmezdi.</p>

  <p>Bu gece, güvenilmez olduğu kanıtlanmıştı. O yine sayfalarını e-postayla yollayabilirdi ama sabaha kimse gazeteleri getiremezdi. Julia sabah olduğunda kimsenin Chester’s Mill sınırlarının beş kilometre yakınına ulaşamayacağını tahmin ediyordu. Hiçbirine. Şansına eski baskı odasında güzel, büyük bir jeneratör vardı, çoğaltma makinesi canavar gibiydi ve arkada sakladığı beş yüz top kâğıt bulunuyordu. Ulaşıp Pete Freeman’dan da yardım&nbsp;isteyebilirse... veya spor haberleriyle ilgilenen Tony Guay’dan...</p>

  <p>Bu arada Horace nihayet yerine karar vermişti. O işini bitirince Julia üzerinde Doggie Doo etiketi olan küçük yeşil poşetle kendi işini yapmaya&nbsp;başladı, bir yandan da acaba köpek pisliğinin yerden alınmasının hem sosyal bir beklenti hem de yasal zorunluluk olduğu bir dünya Horace’a nasıl geliyordur diye merak ediyordu.</p>

  <p>Torbalar dolup bağlanınca telefonunu bir kez daha kullandı.</p>

  <p>Sonuç yoktu.</p>

  <p>Horace’ı eve götürüp mamasını verdi.</p>
</body>
</html>
