<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">19</span></h2>

  <p>Ginny Tomlinson resepsiyon masasında başı <span style="font-style:italic;">People</span> dergisinin üzerinde uyuyakalmıştı - kapakta Brad Pitt’le Angelina Jolie garsonların süslü püslü içkiler getirdiği o küçük adalardan birinde hoplayıp zıplıyorlardı. Çarşamba sabaha karşı ikiyi çeyrek geçe bir nedenden dolayı uyandığında karşısında bir hayalet duruyordu. Uzun boylu, sıska, gözleri çukura kaçmış ve saçı dört bir yana doğru dikilmiş bir erkek. Üstünde bir WCIK tişörtüyle sıska kalçalarından dökülen bir kot pantolon vardı. Ginny önce yürüyen cesetlerle ilgili bir kâbus gördüğünü sandı, ama sonra adamın kokusu burnuna geldi. Hiçbir rüyada bu kadar kötü bir koku olamazdı.</p>

  <p>Hayalet, “Ben Phil Bushey’im,” dedi. “Karımın cenazesi için geldim. Onu gömeceğim. Nerede olduğunu göster.”</p>

  <p>Ginny tartışmadı. Adamdan kurtulmak için istediği bütün cesetleri verebilirdi. Önüne düşüp, bir tekerlekli sedyenin yanında durmuş endişeyle şefe bakan Gina Buffalino’nun önünden geçtiler. Şef ona bakmak üzere dönünce Gina geriye doğru kaçtı.</p>

  <p>Şef, “Cadılar Bayramı kostümünü hazırladın mı evlat?” diye sordu.</p>

  <p>“Evet..”</p>

  <p>“Hangi kostümü giyeceksin?”</p>

  <p>Kız belli belirsiz bir sesle, “Glinda,” dedi. “Hoş partiye gidebileceğimi pek sanmıyorum artık. Parti Motton’da.”</p>

  <p>Şef, “Ben İsa olarak geliyorum,” dedi. Ginny’nin ardı sıra çürümeye başlamış Converse ayakkabılarıyla yürümeye devam etti. Sonra arkasına döndü. Gülümsüyordu. Bakışları boştu. “Ve tepem atmış durumda.”</p>
</body>
</html>
