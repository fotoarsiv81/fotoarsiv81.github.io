<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">4</span></h2>

  <p>Randolph, Hummer’ın arka koltuğundan, “Jim,” dedi. “Şu baskını düşünüyorum da.”</p>

  <p>“Şimdi mi? Niye düşüncelerini bizimle paylaşmıyor musun Peter?”</p>

  <p>“Ben polis şefiyim. Eğer iş Dinsmore Çiftliği’nde kalabalığın kontrolüyle, yasadışı maddeleri korumak üzere silahlanmış bağımlıların bulunduğu uyuşturucu laboratuvarına baskın yapmak arasında seçim yapmaya kalırsa... eh, görevimin nerede olduğunu biliyorum. Sadece bunu söyleyeyim dedim.”</p>

  <p>Koca Jim bunu tartışmak istemediğini fark etti. Aptallarla tartışmak yararsızdı. Randolph’un radyo istasyonunda ne tür silahlar saklanmış olabileceğinden haberi bile yoktu. İşin doğrusu bunu Koca Jim de bilmiyordu (Bushey’in o gelişmiş laboratuvarda neler üretebileceğini söylemek imkânsızdı) fakat en azından en kötüsünü hayal edebiliyordu ki bu üniformalı salağın bunları kavramasını bekleyemezdi. Ve Randolph’un başına bir şey gelmesi gerekirse... eh, zaten Carter’ın çok daha uygun bir aday olduğuna karar vermemiş miydi?</p>

  <p>“Pekâlâ Pete,” dedi. “Görevinle arana girmek benim yapacağım şey değil. Yeni operasyon şefi sensin, Fred Denton da yardımcın. Bu seni tatmin eder mi?”</p>

  <p>“Hem de nasıl eder!” Randolph göğsüne vurdu. Kavgaya hazırlanan tombul bir horoza benziyordu. Her ne kadar mizah duygusunu tekrar kazanmış olmasa da Koca Jim gülmemek için kendini zor tuttu.</p>

  <p>“O zaman sen karakoldan çık da ekibini toplamaya başla. Unutma belediye kamyonlarıyla gidilecek.”</p>

  <p>“Doğru! Öğleye basarız!” Yumruğunu salladı.</p>

  <p>“Ormandan gidin.”</p>

  <p>“Bak Jim, bunu da konuşmak istiyordum. Öylesi biraz karmaşık görünüyor. İstasyonun arkasındaki o orman epey zorlu... zehirli sarmaşıklar... zehirli meşeler var, ki bu..”</p>

  <p>Koca Jim, “Orası bağlantı yolu,” dedi. Sabrını yitirmek üzereydi. “O yolu kullanmanızı istiyorum. Adamları arkadan vurun.”</p>

  <p>“Ama..”</p>

  <p>“Kafana kurşun yemek zehirli sarmaşıktan çok daha kötü. Güzel sohbetti Pete. Seni bu kadar şey gördüğüme sevindim..” Ama ney görmüştü? Azametli mi? Gülünç mü? Salak mı?</p>

  <p>Carter, “Kararlı,” dedi.</p>

  <p>“Sağ ol Carter, ben de tam bunu diyecektim. Pete, Henry Morrison’a 119’daki kalabalığı idare etmekle sorumlu olduğunu söyle. <span style="font-style:italic;">Ve bağlantı yolunu kullanın.”</span></p>

  <p>“Ben gerçekten diyorum ki..”</p>

  <p>“Carter, kapısını açar mısın?”</p>
</body>
</html>
