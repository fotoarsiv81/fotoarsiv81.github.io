<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark10"></a><span style="font-weight:bold;">17</span></h2>

  <p>Julia, “Sam!” diye bağırdı. “Sam’i çıkarmamız lazım!”</p>

  <p>Odyssey’e koşarken hâlâ öksürüyorlardı ama Sam öksürmüyordu. Gözleri açık olarak direksiyona yığılıp kalmıştı, belli belirsiz nefes alıyordu. Yüzünün alt kısmı kan revan içindeydi ve Barbie onu geriye yaslayınca mavi gömleğinin koyu mora dönüştüğünü gördü.</p>

  <p>Julia, “Onu taşıyabilir misin?” diye sordu. “Askerlerin olduğu yere taşıyabilir misin?”</p>

  <p>Cevap hemen hemen kesinlikle hayırdı ama Barbie, “Deneyebilileririm,” dedi.</p>

  <p>Sam, “Hayır,” diye fısıldadı. Gözlerini onlara çevirmişti. “Çok canım yanıyor.” Her kelimede ağzından kan geliyordu. “Başardınız mı?”</p>

  <p>Barbie, “Julia başardı,” dedi. “Nasıl yaptı tam bilmiyorum ama yaptı.”</p>

  <p>Julia, “Kısmen spor salonundaki adamın başarısıydı,” dedi. “Oradaki askeri vuran adamın.”</p>

  <p>Barbie’nin ağzı açık kalmıştı ama Julia fark etmedi. Kollarını Sam’e dolayıp iki yanağından öptü. “Ve de sen başardın Sam. Bizi buraya sen getirdin ve o bando alanındaki küçük kızı gördün.”</p>

  <p>Sam, “Sen benim gördüğüm küçük kız değilsin,” dedi. “Sen büyümüşsün.”</p>

  <p>“Küçük kız hâlâ burada.” Julia göğsüne dokundu. “Ve burada. Yaşıyor.”</p>

  <p>Sam, “Minibüsten inmeme yardım edin,” diye fısıldadı. “Ölmeden önce biraz taze hava solumak istiyorum.”</p>

  <p>“Sana hiçbir şey..”</p>

  <p>“Sus kadın. Ne olacağını ikimiz de biliyoruz.”</p>

  <p>İkisi iki koluna girip Sam’i yavaşça indirdiler ve yere yatırdılar.</p>

  <p>“Şu havaya bakın,” dedi. “Yüce Tanrım,” derin bir soluk aldı, sonra kan tükürerek öksürdü. “Hanımeli kokusu alıyorum.”</p>

  <p>Julia, “Ben de,” deyip kaşına gelen saçları itti.</p>

  <p>Sam ellerini Julia’nın ellerine koydu. “Onlar... onlar üzüldü mü?”</p>

  <p>Julia, “Biri vardı sadece,” dedi. “Başkaları da olsa asla işe yaramazdı. Zulmetmek isteyen bir grupla mücadele edilebileceğini sanmıyorum. Ve yok - kız üzülmedi. Acıdı galiba ama üzülmedi.”</p>

  <p>Yaşlı adam, “Aynı şeyler değil, değil mi?” diye fısıldadı.</p>

  <p>“Hayır. Kesinlikle değil.”</p>

  <p>Sam, “Acımak güçlülere göre,” deyip içini çekti. “Ben ancak üzülebilirim. Yaptıklarım içki yüzündendi ama yine de üzülüyorum. Elimden gelse geri alırdım.”</p>

  <p>Barbie, “Her ne yaptıysan sonunda telafi ettin,” dedi. Sam’in sol elini tuttu. Alyansı orta parmağındaydı, sıska parmağına çok büyük geliyordu.</p>

  <p>Sam’in soluk Yankee mavisi gözleri ona döndü ve gülümsemeye çalıştı. “Belki etmişimdir... ama o işi yaparken mutluydum, insanın böyle bir şeyi telafi edebileceğini sanmıyorum..”</p>

  <p>Tekrar öksürmeye başladı ve dişsiz ağzından biraz daha kan geldi.</p>

  <p>Julia, “Sus artık,” dedi. “Konuşmaya çalışma.” İki yanma çömelmişlerdi. Julia, Barbie’ye baktı. “Onu taşımayı unut,” dedi. “İç kanaması var. Gidip yardım getirmemiz lazım.”</p>

  <p>Sam Verdreaux, “Ah, gökyüzü!” dedi.</p>

  <p>Bunlar son sözleri oldu. Göğsü dümdüz kaldı ve bir daha yükselmedi. Barbie gözlerini kapatmak için eğildi ama Julia elini tutup onu durdurdu.</p>

  <p>“Bırak baksın,” dedi. “Ölmüş olsa bile bırak bakabildiği kadar baksın.”</p>

  <p>Yanma oturdular. Kuş cıvıltıları duyuluyordu. Ve bir yerlerde Horace hâlâ havlıyordu.</p>

  <p>Julia, “Galiba gidip köpeğimi bulmam lazım,” dedi.</p>

  <p>Barbie, “Evet,” dedi. “Minibüsle mi?”</p>

  <p>Julia başını salladı. “Yürüyelim. Yavaş yavaş yürürsek bu kadar mesafeyi yürüyebiliriz sanırım - sence?”</p>

  <p>Barbie kalkmasına yardım etti. “Görelim bakalım,” dedi.</p>
</body>
</html>
