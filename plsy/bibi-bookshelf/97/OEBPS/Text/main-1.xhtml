<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">3</span></h2>

  <p>Sea Dogs’un şehir dışından Paul Gendron adında emekli bir araba satıcısı olup, iki yıl önce müteveffa ebeveynlerinin ana babasının Motton’daki çiftliğine yerleştiği anlaşılmıştı. Barbie, 119’daki kaza yerinden ayrılıp&nbsp;117’nin Mill’den geçtiği noktada başka bir kaza -o kadar ilginç olmasa da&nbsp;oldukça feciydi bu da- keşfedişleri arasında Gendron hakkında daha bir&nbsp;sürü şey öğrenmişti. Gendron’un elini sıkmaya fazlasıyla istekliydi fakat&nbsp;görünmez engelin bittiği yeri bulana kadar böyle hoşluklar ertelenmek zorundaydı.</p>

  <p>Ernie Calvert, Bangor’daki Ulusal Hava Muhafızlarına ulaştı ama niye aradığını söylemeye fırsat bulamadan beklemeye alındı. Bu arada yaklaşan&nbsp;sirenler yerel kolluk güçlerinin yaklaştığını haber veriyordu.</p>

  <p>Oğullarıyla koşarak gelen çiftçi, “İtfaiyeyi bekleme boşuna,” dedi. Adı Alden Dinsmore’du ve hâlâ soluk soluğaydı. “Onlar bir ev yakıp tatbikat&nbsp;yapmak üzere Castle Rock’a gittiler. Hoş burada kalsalar epey tatbikat fırsatı bulacaklarmış...” Sonra küçük oğlunun Barbie’nin kanlı el izinin görünmez bir şeyin üstünde kurumakta olduğu yere yaklaştığını gördü. “Roıy,&nbsp;uzaklaş oradan!”</p>

  <p>Meraktan çatlayan Rory, babasına aldırmadı. Uzanıp Barbie’nin el izine dokunmak istedi. Fakat o bunu yapmadan önce Barbie, çocuğun kolunun alt kısmındaki tüylerin diken diken olduğunu gördü. Orada bir şey vardı, yaklaşınca insanı etkileyen bir şey. Barbie buna benzer bir hissi sadece kızın biriyle oynaşmak için gittiği Florida Avon’daki büyük enerji santralinde yaşamıştı.</p>

  <p>Çocuğun yumruğu Pyrex bir tencereye vurunca çıkan sesi çıkardı. Bu ses kütük kamyonunun yanışını seyrederek kendi aralarında konuşan izleyicileri susturdu, kimileri de cep telefonuyla fotoğraf çekiyordu.</p>

  <p>Birisi, “Ben bu zımbırtıya dalacağım,” dedi.</p>

  <p>Alden Dinsmore eski püskü kazağının yakasından tutarak oğlunu geri çekti ve az önce büyük oğluna yapmış olduğu gibi ensesine bir şaplak indirdi. Çuval gibi salladığı çocuğa bir yandan da, “Bir daha sakın!” diye bağırıyordu. “Bir daha sakın bilmediğin şeye dokunma!”</p>

  <p>“Baba camdan bir duvar gibiydi! Sanki...”</p>

  <p>Dinsmore, oğlanı biraz daha sarstı. Hâlâ soluk soluğaydı ve Barbie adamın kalbinden endişe ediyordu. Adam, “Sakın!” diye tekrarladıktan sonra oğlanı ağabeyine doğru itti. “Bu salağa sahip çık Ollie.”</p>

  <p>Ollie, “Peki efendim,” deyip kardeşine sırıttı.</p>

  <p>Barbie, Mill’e doğru baktı. Yaklaşan polis aracının yanıp sönen ışıklanın görebiliyordu ama onun epey ilerisinde -sanki daha büyük bir otoritenin gücüyle polislere eskort yapıyormuş gibi- yürüyen tabuta benzer kocaman siyah bir araç vardı: Koca Jim Rennie’nin Hummer’ı. Bu manzara karşısında Barbie’nin Dipper’ın otoparkındaki kavgadan kalma hafiflemiş bereleri ve çürükleri yeniden sızlar gibi olmuştu.</p>

  <p>Baba, Rennie tabii ki orada yoktu ama oğlu baş kışkırtıcıydı ve Koca Jim de Junior’ı korumuştu. Eğer bu, belli bir gezginci aşçıya Mill’deki hayatını dar etmek -söz konusu aşçının bir an evvel pilisini pırtısını toplayıp kenti terk etmesine yetecek kadar dar etmek- anlamına geliyorsa çok da iyi olmuştu.</p>

  <p>Barbie, Koca Jim olay yerine vardığında orada olmak istemedi. Özellikle de polislerle birlikteyken. Şef Perkins normal davranıyordu ama öteki -o Randolph denen- Dale Barbara’ya şık bir ayakkabıya bulaşmış köpek pisliğiymiş gibi bakıyordu.</p>

  <p>Barbie, Sea Dogs’a dönüp, “Biraz yürümeye var mısın?” dedi. “Sen senin taraftan, ben de benim taraftan? Bakalım bu zımbırtı nereye kadar gidiyor?”</p>

  <p>“Böylece o pislik torbası gelmeden buradan gitmiş oluruz?” Gendron da yaklaşan Hummer’ı görmüştü. “Varım dostum. Doğuya mı, batıya mı?”</p>
</body>
</html>
