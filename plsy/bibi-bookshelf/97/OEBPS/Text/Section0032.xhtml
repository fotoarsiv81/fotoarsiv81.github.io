<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark3"></a><span style="font-weight:bold;">6</span></h2>

  <p>Sonra yine feci bir kazanın yaşandığı 117 numaralı yola geldiler. İki araba ve Barbie’nin tahmin ettiği kadarıyla en azından iki ceset vardı. Büyük kısmı harap olmuş eski Chevrolet’in direksiyonuna yığılmış biri daha&nbsp;var, diye düşündü. Ama bu kez başını öne eğmiş olarak vuruk Mercedes’in&nbsp;yanında oturan canlı bir kazazede de vardı. Barbie’nin elinden sadece durup izlemek geliyordu ama Gendron hemen kadının yanına koştu. Kadın,&nbsp;Gendron’u görmüş ve kalkmaya çalışmıştı.</p>

  <p>“Yok hanımefendi yok, kalkmayın,” dedi.</p>

  <p>Kadın, “Galiba ben iyiyim,” dedi. “Sadece... sarsıldım.” Her nedense bu söz gülmesine yol açtı, oysa gözleri ağlamaktan şişmişti.</p>

  <p>Tam o anda başka bir araba göründü. Ve peşinde sabırsız görünen üç dört araç daha vardı. Baştaki aracın direksiyonunda yaşlı bir adam vardı.&nbsp;Adam kazayı görünce durdu. Arkasındakiler de durdular.</p>

  <p>Elsa Andrews artık ayaktaydı ve kalkar kalkmaz da günün sorusu olacak soruyu sormuştu: “Neye çarptık biz? Öbür arabaya çarpmadık, Nora onun yanından geçmişti.”</p>

  <p>Gendron tam bir dürüstlükle cevap verdi. “Bilmiyorum hanımefendi.”</p>

  <p>Barbie, “Sor bakalım cep telefonu var mıymış?” dedi. Sonra da toplanmış bakanlara seslendi. “Hey! Kimde cep telefonu var?”</p>

  <p>Bir kadın, “Bende var bayım,” dedi ama o bir şey daha söyleyemeden hepsi birden yaklaşan <span style="font-style:italic;">pata-pata</span> sesini duydular. Bir helikopterden geliyordu.</p>

  <p>Barbie ile Gendron dehşet içinde birbirlerine baktılar.</p>

  <p>Mavi beyaz helikopter alçaktan uçuyordu. 119’daki kütük kamyonundan yükselen dumana doğru ilerliyordu, ama hava New England’ın kuzeyinde bazen olduğu gibi berraktı ve Barbie helikopterin yan tarafındaki mavi <span style="font-weight:bold;">13</span> sayısını rahatça okuyabiliyordu. CBS’nin göz amblemini de görüyordu.&nbsp;Portland’dan kalkan bir haber helikopteriydi. Barbie herhalde zaten bu bölgedeydi, diye düşündü. Ve altı haberlerine birtakım heyecanlı kaza haberleri yetiştirmek için mükemmel bir gündü.</p>

  <p>Gendron eliyle gözlerine siper yapıp, “Oh hayır,” dedi. Sonra da, “Geri dönün aptallar! Çekilin!” diye bağırdı.</p>

  <p>Barbie de olaya dahil olup, “Hayır! Durun! Geri çekilin!” diye bağırdı.</p>

  <p>Tabii ki faydasızdı. Barbie’nin kollarıyla gidin işareti yapmasının da hiçbir faydası olmadı.</p>

  <p>Elsa hayretler içinde bir Gendron’a bir Barbie’ye bakıyordu.</p>

  <p>Helikopter ağaçların tepesine doğru dalış yapıp havada asılı vaziyette durdu.</p>

  <p>Grendon nefes nefese, “Galiba sorun çıkmayacak,” dedi. “Oradakiler de yaklaşmasınlar diye bir şeyler yapıyordur. Pilot görmüş olmalı...”</p>

  <p>Fakat o anda helikopter kuzeye döndü, Alden Dinsmore’un otlağını başka bir açıdan görüntülemek niyetindeydi ve engele çarptı. Barbie pervanelerden birinin kırıldığını gördü. Helikopter hemen hemen aynı anda daldı, düştü ve döndü. Sonra infilak edip yolda ve engelin öbür tarafındaki tarlalarda yeni yangınlara yol açtı.</p>

  <p>Gendron’un tarafına düşmüştü.</p>

  <p>Dışarıya.</p>
</body>
</html>
