<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">2</span></h2>

  <p>Olayın bu kısmından Rusty’nin tek duyduğu Barbie’nin <span style="font-style:italic;">doktor</span> diye bağırışıydı. Şimdi kendisi aynı şeyi söylüyordu. “Doktorum ben Bay Dinsmore. Rusty Everett. Tanırsınız beni. İzin verin oğlunuza bakayım.”</p>

  <p>Shelley, “Bırak baksın Alden!” diye haykırdı. “Bırak Rory’ye baksın!” Alden dizlerinin üzerinde öne arkaya sallanmakta olan oğlunu bıraktı, çocuğun kot pantolonu kan içindeydi. Yine elleriyle yüzünü örtmüştü. Rusty ellerini tutup yavaş yavaş yüzünden çekti. Korktuğu kadar kötü olmasın diye dua ediyordu ama göz çukuru kötü durumda ve bomboştu, kanıyordu. Ve göz çukurunun ardındaki beyin de epey hasar görmüştü. Asıl haber öbür gözün de anlamsız bir şekilde gökyüzüne dikilmiş olmasıydı.</p>

  <p>Rusty gömleğini çıkarmaya başladı ama rahip kendininkini çıkarmıştı bile. Coggins’in önden beyaz arkadan çapraz kırmızı izlerle dolu görünen sıska gövdesi ter içindeydi. Gömleğini doktora uzattı.</p>

  <p>Rusty, “Yok,” dedi. “Yırt, yırt.”</p>

  <p>Bir an Lester anlayamadı. Sonra gömleğini ortadan ikiye ayırdı. Polis gücünün geri kalanı da olay yerine varmıştı ve normal polislerden bazıları -Henry Morrison, George Frederick, Jackie Wettington, Freddy Denton- yeni özel yardımcılara kalabalığı dağıtması ve biraz yer açmaya yardım etsinler diye talimat veriyordu. Yeni yardımcılar söyleneni yaptılar, hem de büyük bir hevesle. Meraklılardan bazıları, ünlü Bratz-işkencecisi Samantha Bushey de dahil, yere indirildi. Sammy’nin Kızılderili işi sırt çantasında Küçük Walter vardı ve kıç üstü yere oturunca ikisi birden bağırdılar. Junior Rennie pek oralı olmadan kadının üstünden atlayıp Rory’nin annesinin koluna yapıştı, Freddy Denton durdurmasa onun da ayaklarını yerden kesecekti.</p>

  <p>“Yok Junior, bırak! Çocuğun annesi o! Bırak kadını!”</p>

  <p>Sammy Bushey yattığı yerden, <span style="font-style:italic;">“Polis zulmü!”</span> diye haykırdı. <span style="font-style:italic;">“Polis zulm..”</span></p>

  <p>Artık Peter Randolph’un olan karakola en son katılan Georgia Roux yanında Carter Thibodeau ile olay yerine gelmişti (aslında el ele gelmişlerdi). Georgia çizmesini Sammy’nin göğüslerinden birine bastırıp, tekme attığı söylenemezdi... Kes sesini lezzo,” dedi.</p>

  <p>Junior da Rory’nin annesini bırakıp Mel, Carter ve Georgia’nın yanına geldi. Hepsi gözünü Barbie’ye dikmişti. Juinor da aynı şeyi yaptı ve aşçının gidip gidip geri dönen lanet bir peni gibi olduğunu düşündü. <span style="font-style:italic;">Baaaarbie’nin</span> Ayyaş Sam’in bitişiğindeki hücreye pek yakışacağını tahmin etti. Ayrıca polis olmanın kaderi olduğunu da düşündü; baş ağrılarına da çok iyi geldiği kesindi.</p>

  <p>Rusty, Lester’ın yarım gömleğini alıp bir daha yırttı. Bir parçasını katlayıp çocuğun suratındaki yaraya bastırmayı düşünürken vazgeçip bezi babaya verdi. “Şunu..”</p>

  <p>Dedikleri zor anlaşılıyordu; gırtlağı burnundan gelen kanla dolmuştu. Rusty başını çevirip yarı pıhtılı kanı otlara tükürdükten sonra bir daha denedi. “Bunu yaraya bastır. İyice bastır. Bir elini de ensesine koyup karşılıklı bastır.”</p>

  <p>Sersemlemiş ama istekli Alden Dinsmore söyleneni yaptı. Uyduruk tampon anında kıpkırmızı olmuştu ama adam buna rağmen biraz sakinleşmiş gibiydi. Ne de olsa yardım etmek için bir şey yapıyordu. Genelde işe yarardı.</p>

  <p>Rusty elinde kalan gömlek parçasını Lester’a attı. “Daha!” dedi ve Lester gömleği daha küçük parçalar halinde yırtmaya başladı. Rusty, Dinsmore’un elini kaldırıp kandan sırılsıklam olup işe yaramaz hale gelen ilk tamponu aldı. Boş göz çukurunu gören Shelley Dinsmore çığlığı bastı. “Ah canım yavrum! Ah benim yavrum!”</p>

  <p>Peter Randolph oflaya poflaya koşarak geldi. Aklı hâlâ çevirdiği dolaplardaydı ve kalabalığın daha önce ayaklarıyla ezerek açtığı yoldan gelen Koca Jim’in önündeydi. Koca Jim bu işin nasıl bir bela tomarına dönüştüğünü düşünüyordu. Bundan sonra böyle toplantılar için izin alınması gerekecekti. Ve kendisi işin içinde olduğu takdirde (ki olurdu, daima olmuştu) izinler öyle kolay alınamayacaktı.</p>

  <p>Randolph, Memur Morrison’a, “Şu insanları geri çekin!” diye hırladı. Ve Henry işi yapmak üzere dönerken, “Açılın millet! Biraz nefes alalım!” dedi.</p>

  <p>Morrison da, “Arkadaşlar, sıra olun! Kalabalığı geri itin! Direnen olursa kelepçeyi takın!” diye böğürdü.</p>

  <p>Kalabalık ağır ağır geri çekilmeye başladı. Barbie duraksıyordu. “Bay Everett... Rusty... yardım lazım mı? İyi misiniz?”</p>

  <p>Rusty, “İyiyim,” dedi ve yüzü Barbie’ye bilmek istediği her şeyi anlatıyordu: Doktor kanayan burnu dışında iyiydi. Çocuksa değildi ve yaşasa bile bir daha asla iyi olmayacaktı. Rusty, çocuğun kanlı göz çukuruna bir tampon daha yerleştirip babasının elini de tekrar üstüne bastırdı. “Sıkı bastır. İyice.”</p>

  <p>Barbie geri çekilmek üzereydi ama çocuk konuştu.</p>
</body>
</html>
