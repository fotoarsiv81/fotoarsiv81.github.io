<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark14"></a>18</h2>

  <p>Linda Everett iki erzak torbasına ne kadar konserve varsa doldurdu, tam mutfak kapısına koyuyordu ki Thurse, çocuklar ve kendisi gitmeye hazır olana kadar kilerde bırakmaya karar verdi. Thibodeau denen çocuğun bahçe yolundan yaklaştığını görünce de bu kararma memnun oldu. O genç adam onu çok korkutuyordu, ama kapıda çorba, fasulye ve tonbalığı konservesi dolu torbaları görse daha çok korkardı.</p>

  <p><span style="font-style:italic;">Bir yere mi gidiyordunuz Bayan Everett? Şu işi bir konuşsak.</span></p>

  <p>Sorun, Randolph’un işe aldığı onca genç polis arasında tek akıllının Thibodeau olmasıydı.</p>

  <p><span style="font-style:italic;">Rennie, Searles’i yollasa olmaz mıydı sanki?</span></p>

  <p>Çünkü Melvin Searles ahmağın tekiydi. İlkel biri sevgili Watson.</p>

  <p>Mutfak penceresinden arka bahçeye göz attı ve Thurston’un Jannie ile Alice’i salıncakta salladığını gördü. Audrey de yanlarında yatıyordu, burnunu patilerine dayamıştı. Judy ile Aidan kum havuzundaydılar. Judy kolunu Aidan’a dolamıştı ve galiba onu teselli etmeye çalışıyordu. Linda bu yüzden zaten çok sevdiği kızını biraz daha sevdi. Bay Carter Thibodeau’yu sorunsuzca arka bahçedeki beş kişi farkına bile varmadan postalayabilmeyi diledi. Üniversitede birinci sınıfta A Streetcar Named Desire Oyunu’nda Stella’yı canlandırdığından beri rol yapmamıştı ama bu sabah yine sahneye çıkacaktı. Beklediği yegâne ödül de kendisinin ve arka bahçedeki beş kişinin özgürlüğünü sürdürebilmesiydi.</p>

  <p>Telaşla oturma odasına geçip kapıyı açmadan önce yüzüne duruma uygun düşer diye umduğu endişeli bir ifade yerleştirdi. Carter kapıyı vurmak üzere yumruğunu kaldırmış HOŞ GELDİNİZ paspasının üstünde duruyordu. Yüzüne bakabilmek için Linda’nın başını kaldırması gerekiyordu, kendisi bir yetmiş boyundaydı ama Carter ondan bir baş daha uzundu.</p>

  <p>Carter gülümseyerek, “Hey haline bak,” dedi. “Saçlar başlar taranmış ve daha saat yedi buçuk bile değil.”</p>

  <p>Carter kendini pek keyifli hissetmiyordu, iyi bir sabah olmamıştı. Rahip kadın gitmişti, gazeteci cadaloz gitmişti, iki muhabiri de ortadan kaybolmuşa benziyordu ve Rose Twitchell de ortada yoktu. Lokanta açıktı ve Wheeler oradaydı ama Rose’un nerede olacağı hakkında hiçbir fikri olmadığını söylemişti. Carter da ona inanmıştı. Anse Wheeler en sevdiği kemiği nereye gömdüğünü unutmuş bir köpeğe benziyordu. Mutfaktan gelen korkunç kokulara bakılacak olursa yemek yapmaktan bir şey anladığı da yoktu. Carter arka tarafa gidip Sweetbriar Rose minibüsüne de bakmıştı. Minibüs de ortalıkta yoktu. Carter hiç şaşırmamıştı.</p>

  <p>Restorandan sonra mağazaya gidip kapıyı yumruklamış, sonra arka tarafa geçmiş ve dikkatsiz bir görevlinin “Eli Çabuk Harry.” çalsın diye ortada bıraktığı çatı kaplama malzemelerini görmüştü. Hoş artık yağmur yağmadığına göre çatı kaplama malzemesi kimin işine yarayacaktı?</p>

  <p>Carter, Everett’lerin evinin de bomboş olacağını düşünmüş ve oraya sadece patronun talimatlarını harfiyen yerine getirdiğini söyleyebilmek için gitmişti ama bahçe yolunda yürürken arka taraftan gelen çocuk seslerini duymuştu. Minibüs de oradaydı. Hiç şüphesiz kadına aitti, seyyar polis lambalarından biri hâlâ torpidonun üzerinde duruyordu. Patron hafiften soruştur, demişti ama bulabildiği tek kişi Linda Everett olduğu için Carter hafifi biraz ağıra çevirebileceğini düşünüyordu. Hoşuna gitsin ya da gitmesin -ki gitmeyeceği kesindi- Everett bulamadığı diğer kişilerle de ilgili sorularına cevap vermeye mecburdu. Fakat o ağzını açmadan kadın konuşmaya başladı. Sadece konuşmuyor bir yandan da elinden yakalamış içeri çekiştiriyordu.</p>

  <p>“Buldunuz mu onu? Lütfen Carter, Rusty iyi mi? İyi değilse..” Elini bıraktı. “İyi değilse alçak sesle konuş, çocuklar arkada ve daha fazla üzülsünler istemiyorum.”</p>

  <p>Carter onun peşinden mutfağa girip camdan arka bahçeye baktı. “O hippi doktorun ne işi var burada?”</p>

  <p>“Baktığı çocukları getirdi. Caro onları dün gece toplantıya getirmişti ve... başına geleni biliyorsun.”</p>

  <p>Bu telaşlı konuşmalar Carter’ın beklediği son şeydi. Belki de kadının bir şey bildiği yoktu. Dün gece toplantıda olması ve sabah da hâlâ burada bulunması bunu gösteriyordu. Ya da sadece Carter’ı şaşırtmaya çalışıyordu. Hani nasıl derler, baskın basanındır hesabı. Bu da mümkündü; kadın akıllıydı. Bunu anlamak için şöyle bir bakmak yeterdi. Ayrıca yaşlı bir bebek için bayağı güzeldi de.</p>

  <p>“Nasıl buldunuz onu? Barbara..” Linda kolayca sesine acıklı bir ton verdi. “Barbara ona bir şey yapmış mı? Bir şey yapıp bir yerlere mi atmış? Bana gerçeği söyleyebilirsin.”</p>

  <p>Carter pencereden süzülen loş ışıkta gülümseyerek Linda’ya döndü. “Sen başla.”</p>

  <p>“Ne?”</p>

  <p>“Önce sen gerçeği söyle bana.”</p>

  <p>“Tek bildiğim gittiği.” Omuzları çöktü. “Ve siz de yerini bilmiyorsunuz. Bilmediğinizi yüz ifadenizden anlayabiliyorum. Ya Barbara öldürdüyse onu? Ya çoktan..”</p>

  <p>Carter, Linda’yı yakalayıp kendi etrafında döndürdükten sonra kolunu arkadan omzunu çatırdatana kadar büktü. Bunu öyle garip, öyle seri bir şekilde yapmıştı ki Linda son ana kadar niyetini anlayamadı.</p>

  <p><span style="font-style:italic;">Biliyor! Biliyor ve canımı yakacak! Ben her şeyi anlatana kadar...</span></p>

  <p>Carter’ın sıcak nefesi kulağını yakıyordu. Konuştuğunda sakalları uzamış çenesinin yanağına değdiğini hissetti ve tüyleri diken diken oldu.</p>

  <p>“Palavracılara palavra sıkılmaz hanım.” Fısıldar gibi konuşmuştu. “Wettington’la hep sıkı fıkıydınız, kıç kıça, göğüs göğüse. Şimdi sen bana onun kocanı hapisten çıkartmak niyetinde olduğunu bilmediğini mi söylüyorsun? Böyle mi diyorsun?”</p>

  <p>Kolunu biraz daha büktü ve Linda bağırmamak için dudağını ısırdı. Çocuklar şuracıktaydı, Jannie omzunun üstünden, daha hızlı sallasın diye Thurston’a sesleniyordu. Evden bir çığlık duyarlarsa...</p>

  <p>Soluk soluğa, “Bana söyleseydi Randolph’a haber verirdim,” dedi. “Hiç suçu yokken Rusty’nin zarar görmesine izin verir miydim sanıyorsun?”</p>

  <p>“Onun bir sürü suçu var. Patronu çekilmediği takdirde ilacından mahrum bırakmakla tehdit etti. Şantaj yaptı yani. Kendi kulağımla duydum.”</p>

  <p>Kolu tekrar büktü. Linda’nın ağzından bir inilti çıktı. “Bu konuda diyecek bir lafın var mı hanım?”</p>

  <p>“Belki etmiştir. Kendisiyle konuşmadım da görmedim de, nereden bileyim? Ama yine de kasabada doktora en yakın kişi oydu. Rennie onu asla idam etmezdi. Barbara’yı belki, ama Rusty’yi değil. Bunu ben bildiğime göre senin de bilmen gerekir. Şimdi bırak beni.”</p>

  <p>Bir an Carter, Linda’nın kolunu neredeyse bırakıyordu. Sonra aklına daha iyi bir fikir geldi ve lavaboya gitti. “Eğil şuraya bakalım.”</p>

  <p>“Hayır!”</p>

  <p>Kolunu tekrar büktü. Linda omzunu çıkmış gibi hissetti. “Eğil dedim. O güzelim sarı saçlarını yıkayacakmış gibi.”</p>

  <p>Thurston dışarıdan, “Linda?” diye seslendi. “İşini bitirdin mi?”</p>

  <p><span style="font-style:italic;">Tanrım lütfen erzakları sormasın. Lütfen Tanrım.</span></p>

  <p>Ve aklına başka bir şey geldi: Çocukların valizleri neredeydi? Kızlar birer küçük çanta hazırlamışlardı. Ya onları oturma odasında bıraktılarsa?</p>

  <p>Carter, “İyi olduğunu söyle,” dedi. “O hippiyi bu işe bulaştırmak istemeyiz. Ya da çocukları. Öyle değil mi?”</p>

  <p><span style="font-style:italic;">Tanrım, hayır. Ama valizleri neredeydi?</span></p>

  <p>“İyiyim!” diye seslendi.</p>

  <p>Thurston, “Bitmek üzere mi?” dedi.</p>

  <p><span style="font-style:italic;">Ah Thurse, kapa çeneni.</span></p>

  <p>“Beş dakika daha!”</p>

  <p>Thurston bir şey daha söyleyecekmiş gibi durdu, ama sonra kızları sallamaya gitti.</p>

  <p>“İyi iş” Şimdi Linda’yı itiyordu ve sertleşmişti. Linda sertleştiğini hissedebiliyordu. Somun anahtarı kadar büyük gibiydi. Sonra geri çekildi. “Ne bitmek üzere mi?”</p>

  <p>Linda neredeyse <span style="font-style:italic;">kahvaltı hazırlığı</span> diyecekti ama kahvaltı bulaşıkları lavabodaydı. Bir an için zihni durur gibi oldu ve keşke yine aletini dayasa diyecek hale geldi. Çünkü erkeklerin zihni o işle meşgulken akılları başka şeye çalışmazdı.</p>

  <p>Fakat Carter tekrar kolunu büktü. “Konuşsana annecik. Hadi babacığı mutlu et.”</p>

  <p>Linda, “Kurabiyeler!” diye soludu. “Kurabiye yapacağım demiştim. Çocuklar istedi!”</p>

  <p>Carter, “Elektrik olmadan kurabiye,” diye dalga geçti. “Haftanın numarası.”</p>

  <p>“Pişirmeden yapılan cinsten! Kilere bak istersen serseri!”</p>

  <p>Kilere bakacak olsa rafta gerçekten pişirmeden hazırlanan kurabiye hamuru olduğunu görecekti. Ama tabii ki aşağı baktığı takdirde hazırladığı erzakları da görürdü. Ve kiler raflarının ne kadar boşaldığını görünce de bundan bir anlam çıkaracağı kesindi.</p>

  <p>“Demek Rusty’nin yerini bilmiyorsun?” Sertlik yine arkasındaydı. Omzunun zonklaması yüzünden zar zor hissedebiliyordu. “Bundan eminsin.” “Evet. Senin de bildiğini sanıyordum. Buraya başına bir şey gelip gelmediğini söylemek için geldin sa..”</p>

  <p>“Bence o güzel kıçının üstünde yalanlar uyduruyorsun sen.” Linda’nın kolu biraz daha büküldü, çığlık atma ihtiyacı dayanılmazdı. Ama her nasılsa dayandı. “Bence sen çok şey biliyorsun annecik. Ve bana söylemezsen kolunu koparacağım. Son şansın. Rusty nerede?”</p>

  <p>Linda kendini omzunun ya da kolunun kırılmasına hazırladı. Belki ikisi de kırılacaktı. Soru, çocuklarla Thurston’u içeri koşturacak çığlığı atıp atmayacağıydı. Başı önde, saçları lavaboya sarkmış vaziyette, “Kıçımı ye,” dedi. “Ya da öp istersen alçak. Belki konuşup sana merhaba der.”</p>

  <p>Carter kolunu kırmak yerine gülmeye başladı. Sahiden sıkı laflardı. Ve kadına inanmıştı. Doğruyu söylemese onunla böyle konuşmaya asla cesaret edemezdi. Sadece kot pantolon giymemiş olmasını isterdi. Muhtemelen onu düzmek yine de söz konusu olmazdı ama etek giymiş olsa kesinlikle çok daha yakınlaşabilirdi. Hoş, kuru bir organ Ziyaretçi Günü’ne başlamanın en kötü yolu sayılmazdı, yumuşacık bir külot yerine sıkı bir kot pantolonun içinde olsa bile.</p>

  <p>“Kıpırdama ve çeneni kapalı tut,” dedi. “Eğer bunu yapabilirsen bu işten tek parça halinde kurtulabilirsin.”</p>

  <p>Linda kemer tokasının açılışını ve fermuarının sesini duydu. Sonra yine önceki gibi sürtünmeye başladı, ama bu sefer aralarındaki kumaş çok inceydi. En azından yeni bir kot pantolon giymiş olduğuna seviniyordu; Carter sürtünme yüzünden zarar görebilirdi.</p>

  <p>Tabii kızlar içeri gelip beni bu vaziyette görmezse.</p>

  <p>Carter birdenbire daha sert bastırdı. Boştaki eliyle göğsünü yakaladı. “Hey annecik,” diye mırıldandı. “Vay vay vay.” Linda onun kasıldığını hissetti, ama böyle kasılmaların ardından gelen ıslaklığı hissetmedi; çok şükür kot pantolonu oldukça kalındı. Bir süre sonra kolundaki baskı nihayet gevşedi. Duyduğu rahatlık yüzünden ağlayabilirdi ama ağlamadı. Ağlamayacaktı. Arkasına döndü. Carter kemerinin tokasını takıyordu.</p>

  <p>“Kurabiye yapmadan önce pantolonunu değiştirmek istersin belki. En azından ben olsam değiştirirdim.” Omuz silkti. “Ama kim bilir - belki de böylesi hoşuna gidiyordur. Herkesin zevki ayrı.”</p>

  <p>“Artık buralarda kanun böyle mi uygulanır oldu? Patronun kanunların korunmasını böyle mi istiyor?”</p>

  <p>“O daha çok büyük resme bakanlardan.” Carter kilere doğru döndüğünde Linda’nın deli gibi atan kalbi duracakmış gibi oldu. Sonra saatine göz attı ve fermuarını çekiştirdi. “Kocan temas kurarsa Bay Rennie’ye veya bana haber ver. Yapılacak en iyi şey bu, inan bana. Haber vermezsen ve ben bunu anlarsam bundan sonra sıkacağım ilk kurşun o yaşlı vazona saplanır. Çocuklar baksın ya da bakmasın. Seyirci beni rahatsız etmez.”</p>

  <p>“Onlar içeri girmeden git buradan.”</p>

  <p>“Lütfen de bakayım.”</p>

  <p>Linda’nın boğazı kurumuştu ama birazdan Thurston’un kontrola geleceğini bildiği için zorla, “Lütfen,” dedi.</p>

  <p>Carter kapıya yöneldi, sonra oturma odasına bir göz attı ve durdu. Küçük valizleri görmüştü. Linda emindi bundan.</p>

  <p>Ama onun akimda başka bir şey vardı.</p>

  <p>“Ve minibüsündeki tepe lambasını iade et. Belki unutmuşsundur, sen kovuldun.”</p>
</body>
</html>
