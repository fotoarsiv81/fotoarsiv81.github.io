<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">13</span></h2>

  <p>Black Ridge Yolu’nun tozlu paslı yolunu yarıladıktan sonra Norrie bisikletini durdurdu ve bayırın ucuna bakarak bekledi.</p>

  <p>Joe, “Devam etsek iyi olur,” dedi. “Hazır ortalık aydınlıkken faydalanalım.”</p>

  <p>Norrie parmağıyla göstererek, “Biliyorum da baksana,” dedi.</p>

  <p>Diğer kıyıda, Prestile’in Kubbe’den önce döküldüğü dik yamacın altında dört tane geyik leşi vardı: bir erkek, iki dişi ve bir yavru. Hepsi de besiliydi; Mill’de güzel bir yaz olmuştu ve iyi beslenmişlerdi. Joe leşlerin üstünde dönüp duran sinekleri görüyor, hatta vızıltılarını duyuyordu. Normal bir zamanda olsalar yüksekten dökülen suyun sesi bu sesi bastırırdı.</p>

  <p>Benny, “Ne olmuş ki bunlara?” diye sordu. “Acaba aradığımız şeyle bir ilgisi var mıdır?”</p>

  <p>Joe, “Radyasyondan söz ediyorsan bu kadar hızlı olacağını sanmıyorum,” dedi.</p>

  <p>Norrie huzursuz bir sesle, “Tabii gerçekten çok yüksek oranda değilse,” dedi.</p>

  <p>Joe, Geiger Sayacı’nın ibresini gösterdi. “Belki, ama bu hâlâ çok yüksek değil. Tamamen kırmızıda bile olsa üç günde koca koca geyikleri öldüreceğinin sanmam.”</p>

  <p>Benny, “Erkeğin bir bacağı kırık,” dedi. “Buradan anlaşılıyor.”</p>

  <p>Norrie, “Dişilerde de kırık olduğundan eminim,” dedi. Ellerini gözüne siper etmişti. “Ön bacaklarda. Bakın nasıl bükülmüşler?”</p>

  <p>Joe dişi geyiğin garip bir jimnastik hareketi yapmaya çalışırken ölmüş gibi göründüğünü düşündü.</p>

  <p>Norrie, “Bence atlamışlar,” dedi. “Hani şu küçük sıçanımsı şeyler gibi.”</p>

  <p>Benny, “Kemirginler,” dedi.</p>

  <p>Joe, “Kemirgen, kuş beyinli,” diye düzeltti.</p>

  <p>Norrie, “Bir şeyden mi kaçıyorlardı acaba?” diye sordu. “O yüzden mi?”</p>

  <p>Oğlanlardan cevap çıkmadı. İkisi de bir hafta öncekinden daha genç duruyordu, kamp ateşi başında fazla korkunç bir hikâye dinlemek zorunda kalan çocuklara benziyorlardı. Üçlü, bisikletlerinin yanında durup ölü geyiklere bakarak, sineklerin uyku veren uğultusunu dinleyerek beklediler.</p>

  <p>Joe, “Devam mı?” diye sordu.</p>

  <p>Norrie, “Galiba mecburuz,” dedi. Bacağını atıp bisikletine bindi.</p>

  <p>Joe da, “Doğru,” deyip kendi bisikletine atladı.</p>

  <p>Benny, “Ollie, beni yine tam bir karmaşaya sürüklüyorsun,” dedi.</p>

  <p>“Ha?”</p>

  <p>“Boş ver. Gidelim ruh kardeşim, gidelim bakalım.”</p>

  <p>Köprünün öbür ucuna gelince bütün geyiklerin bacaklarını kırmış olduğunu gördüler. Yavrulardan birinin kafatası da ezilmişti. Herhalde eskisi gibi suya düşmek yerine kayaya düştüğü içindi.</p>

  <p>Joe, “Geiger Sayacı’nı bir daha çalıştırsana,” dedi.</p>

  <p>Norrie aygıtı çalıştırdı. Bu sefer ibre + 75’in üzerinde dans ediyordu.<br />
  <br /></p>

  <h2 id="sigil_toc_id_1"><a id="bookmark5"></a><span style="font-weight:bold;">14</span></h2>

  <p>Pete Randolph, Duke Perkins’in çekmecelerinin birinden eski bir teyp çıkardı, inceledi ve pillerinin hâlâ iyi durumda olduğunu gördü. Junior Rennie içeri girince Randolph KAYIT düğmesine basıp küçük Sony’i genç adamın görebileceği şekilde masanın köşesine yerleştirdi.</p>

  <p>Junior’ın son migreni başının sol tarafında hafif bir ağrıya dönüşmüştü ve kendini oldukça sakin hissediyordu; babasıyla daha önce konuştukları için Junior ne diyeceğini biliyordu.</p>

  <p>Koca Jim, “Tamamen formaliteden ibaret,” demişti.</p>

  <p>Ve sahiden öyleydi.</p>

  <p>Randolph tekerlekli koltuğunda arkaya yaslanıp, “Cesetleri nasıl buldun oğlum?” diye sordu. Perkins’in bütün şahsi eşyalarını toparlayıp odanın öbür tarafındaki dosya dolabına kaldırmıştı. Artık Brenda da öldüğüne göre onları çöpe atabileceğini düşünüyordu. Geride kalan biri yoksa bu eşyalarla uğraşmanın manası da yoktu.</p>

  <p>Junior, “Şey,” dedi. “117’deki devriyemden dönüyordum - bütün o süpermarket olayını kaçırmışım..”</p>

  <p>Randolph, “Şansın varmış,” dedi. “Tam bir rezaletti. Kahve?”</p>

  <p>“Hayır, sağ olun efendim. Migrenim var ve kahve pek iyi gelmiyor galiba.”</p>

  <p>“Kötü alışkanlık zaten. Sigara kadar değil ama kötü. Kurtarılana kadar sigara içtiğimi biliyor muydun?”</p>

  <p>“Hayır efendim, bilmiyordum.” Junior bu ahmağın dalga geçmeyi bırakıp hikâyesini anlattırmasını diledi, böylece buradan hemen gidebilecekti.</p>

  <p>“Ya. Lester Coggins vaftiz etmişti beni.” Randolph ellerini göğsünde dolaştırdı. “Prestile’e girmiştim. Hemen oracıkta kalbimi İsa’ya verdim. Ben kiliseye bazıları kadar sık gitmezdim, kesinlikle baban kadar gitmezdim ama Rahip Coggins iyi adamdı” Randolph başını salladı. “Dale Barbara’nın vicdanında çok yük var. Tabii vicdanı varsa.”</p>

  <p>“Evet efendim.”</p>

  <p>“Cevaplayacağı çok soru da var tabii ki. Şok tabancasıyla şöyle bir yokladım ve bu daha başlangıç sayılır. Evet. Devriyeden dönüyordun, sonra?”</p>

  <p>“Ve birilerinin Angie’nin arabasını garajda gördüğünden söz ettiğini düşünüyordum. McCain’lerin garajında yani.”</p>

  <p>“Kim demişti bunu?”</p>

  <p>“Frank miydi?” Junior şakağını ovaladı. “Galiba oydu.”</p>

  <p>“Devam et.”</p>

  <p>“Her neyse, garaj penceresinden baktım ve araba sahiden oradaydı. Ön kapıya gidip zili çaldım ama açan olmadı. Sonra evin arkasına dolandım, çünkü endişelenmiştim. Bir... bir koku vardı.”</p>

  <p>Randolph anlayışla başını salladı. “Yani burnuna güvendin. Tam polise yakışacak davranış oğlum.”</p>

  <p>Junior, alay mı ediyor diye Randolph’a bir bakış fırlattı ama şefin gözlerinde gerçek bir hayranlıktan başka bir şey yoktu. Junior babasının Andy Sanders’tan bile salak bir yardımcı bulmuş olduğunu anladı. Bunun mümkün olacağı hiç aklına gelmezdi.</p>

  <p>“Devam et, anlat. Sana zor geliyor farkındayım. Hepimiz için çok zor.” “Evet efendim. Tam dediğiniz gibi. Arka kapı kilitli değildi ve burnum beni doğruca kilere götürdü. Orada bulduklarıma inanamadım.”</p>

  <p>“Künyeleri de o zaman mı gördün?”</p>

  <p>“Evet. Hayır. Yani. Angie’nin elinde bir şey tuttuğunu fark ettim... ucunda bir zincir vardı... ama ne olduğunu anlayamadım ve hiçbir şeye dokunmak istemedim.” Junior tevazu ile başını eğdi. “Sadece bir acemi olduğumu biliyorum.”</p>

  <p>Randolph, “Doğru karar,” dedi. “Akıllı karar. Biliyorsun normal koşullarda oraya eyalet savcılığının adli tıp ekibini yollardık -o zaman Barbara’yı iyice mıhlardık duvara- ama normal koşullar altında değiliz. Yine de yeterli olduğumuzu söyleyebilirim. O künyeleri bırakmakla aptallık etmiş.”</p>

  <p>“Cep telefonumdan babamı aradım. Telsizdeki konuşmalardan sizin meşgul olduğunuzu tahmin etmiştim..”</p>

  <p>“Meşgul mü?” Randolph gözlerini devirdi. “Oğlum yarısını bile bilmiyorsun. Babanı aramakla iyi etmişsin. Zaten pratikte o da buranın bir üyesi.” “Babam iki memur almış, Fred Denton’la Jackie Wettington’u ve hep birlikte McCain’lerin evine geldiler. Freddy olay yerinin fotoğraflarını çekerken Linda Everett de yanımıza geldi. Sonra da cenaze arabasıyla Stewart Bowie ile kardeşi geldiler. Babam hastane bütün o isyan kazazedeleriyle dolu olduğu için böylesinin daha uygun olacağını düşündü.”</p>

  <p>Randolph başını salladı. “Ne kadar doğru. Canlılara yardım et, ölüleri kenara koy. Künyeleri kim buldu?”</p>

  <p>“Jackie. Angie’nin elini bir kalemle açtı ve künyeler yere düştü. Freddy her şeyin fotoğrafını çekti.”</p>

  <p>Randolph, “Mahkemede yardımı olur,” dedi. “Ki şu Kubbe kalırsa onu da kendimiz halletmek zorunda kalacağız. Ama halledebiliriz. Incil’de ne der bilirsin: İnançla dağları yerinden oynatabiliriz. Cesetleri ne zaman buldun oğlum?”</p>

  <p>“Öğle civarıydı” <span style="font-style:italic;">Kız arkadaşlarımla vedalaştıktan az sonra.</span></p>

  <p>“Ve derhal babanı aradın?”</p>

  <p>“Hemen değil.” Junior, Randolph’a masum bir bakış fırlattı. “Önce dışarı çıkıp kusmam gerekti. Çok kötü dövülmüşlerdi. Daha önce hiç böyle bir şey görmemiştim.” Sesinin hafifçe titremesine dikkat ederek uzun uzun iç geçirdi. Teyp muhtemelen o titremeyi kayda almayacaktı ama Randolph hatırlayacaktı. “Kusmam bittikten sonra aradım babamı.”</p>

  <p>“Tamam, sanırım bana bu kadarı yeterli.” Vakitlice veya şu, “sabah devriyesi.” ile ilgili başka soru sormadı; hatta yazılı rapor bile istemedi (ki Junior açısından iyi oldu, çünkü bugünlerde yazı yazmak başını ağrıtıyordu). Randolph teybi durdurmak için uzandı. “Teşekkürler Junior. Günün geri kalanında izinlisin. Eve gidip dinlen biraz. Kötü görünüyorsun.” “Sorguda burada olmak isterim efendim. Barbara’nın sorgusunda.” “Eh, bugün bir şey kaçıracağım diye merak etmene gerek yok. Önce yirmi dört saat onu şöyle kendi suyunda pişireceğiz. Babanın fikri ve iyi bir fikir. Sorguyu yarın öğleden sonra veya akşam yapacağız ve sen de burada olacaksın. Söz veriyorum. Sıkı bir sorgu olacak.”</p>

  <p>“Peki efendim. İyi.”</p>

  <p>“Şu Miranda zımbırtısı filan yok.”</p>

  <p>“Yok efendim.”</p>

  <p>“Ve Kubbe sayesinde ilçe şerifine devretmemize de gerek yok.” Randolph dikkatle Junior’a baktı. “Evlat, bu tam bir Vegas’ta olan Vegas’ta kalır vakası olacak.”</p>

  <p>Junior buna evet efendim mi desin, hayır efendim mi desin bilemedi, çünkü karşısındaki salağın neden bahsettiği hakkında en ufak bir fikri yoktu.</p>

  <p>Randolph keskin bakışlarım bir iki saniye daha üzerinde tuttu, sanki birbirlerini anladıklarından emin olmak ister gibiydi; sonra bir kez el çırpıp ayağa kalktı. “Eve git Junior. Herhalde sarsılmışsındır.”</p>

  <p>“Evet efendim, sarsıldım. Ve sanırım dinleneceğim.”</p>

  <p>Randolph acı hatıralardan söz edermiş gibi, “Rahip Coggins beni suya batırdığında cebimde bir paket sigara vardı,” dedi. Birlikte kapıya giderlerken kolunu Junior’ın omzuna attı. Junior o saygılı, söz dinler tavrını değiştirmedi ama kolun ağırlığından çığlık atacak haldeydi. Sanki etten bir boyunduruk takmıştı. “Tabii sigaralar berbat oldu. Ve bir daha da sigara almadım. Tanrı’nın Oğlu sayesinde o illetten kurtuldum. Anma konuşması için nasıl?”</p>

  <p>Junior, “Harika,” demeyi başardı.</p>

  <p>“Tabii ki en çok ilgiyi Brenda ile Angie çekecektir ve bu da normal -saygın bir hemşeri ve önünde koca bir gelecek olan genç kız- fakat Rahip Coggins’in de kendi hayranları var. Büyük ve sevgi dolu cemaatinden söz etmiyorum bile.”</p>

  <p>Junior sol gözünün ucuyla Randolph’un küt parmaklı elini görebiliyordu. Aniden başını çevirip ısırsa Randolph’un ne yapacağını merak etti. O parmaklardan birini dişleriyle koparıp yere tükürse?</p>

  <p>“Dodee’yi de unutmayın.” Bunu niye dediğini bilmiyordu ama işe yaramıştı. Randolph’un eli omzundan kaydı. Adamın başına yıldırım düşmüş gibiydi. Junior, adamın Dodee’yi sahiden unutmuş olduğunu algıladı.</p>

  <p>Randolph, “Aman Tanrım,” dedi. “Dodee. Andy’yi arayıp haber veren oldu mu?”</p>

  <p>“Bilmiyorum efendim.”</p>

  <p>“Baban verir mutlaka?”</p>

  <p>“Çok meşgul efendim.”</p>

  <p>Doğruydu. Koca Jim evdeki çalışma odasında perşembe gecesi toplantısında yapacağı konuşmayı hazırlıyordu. Kriz boyunca meclis üyelerine olağanüstü yetkiler verilmesini oylamadan önceki konuşmasını.</p>

  <p>Randolph, “En iyisi ben haber vereyim,” dedi. “Ama belki önce dua etsem daha iyi olur. Sen de benimle diz çökmek ister misin oğlum?”</p>

  <p>Junior birazdan pantolonuna çakmak benzini döküp adamın hayalarını yakacaktı ama bunu söylemedi. “Tanrı’yla yalnızken konuşursanız verdiği cevabı daha kolay duyarsınız,” dedi. “Babam hep böyle der.”</p>

  <p>“Pekâlâ oğlum, iyi tavsiyeymiş.”</p>

  <p>Randolph başka bir şey diyemeden Junior kendini önce odadan, sonra da karakoldan dışarı attı. Düşüncelere dalıp yitirdiği kız arkadaşlarına yas tutarak ve başka bulup bulamayacağını merak ederek eve yürüdü. Belki bir<span style="font-weight:bold;">den</span> de fazla.</p>

  <p>Kubbe’nin altında her şey mümkündü.</p>
</body>
</html>
