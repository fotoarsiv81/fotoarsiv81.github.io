<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">4</span></h2>

  <p>Kubbe’de patlayan füzeler Sammy Bushey’i uyandırmamıştı; onu uyandıran tahtadan gelen çarpma sesiyle onu takip eden Küçük Walter’ın&nbsp;acı dolu feryatları oldu.</p>

  <p>Carter Thibodeau ile arkadaşları evden ayrılırken buzlukta ne var ne yok hepsini götürmüşlerdi ama evi aramadıkları için üzerine kurukafayla&nbsp;kemik resmi çizilmiş ayakkabı kutusu hâlâ dolapta duruyordu. Kutunun üstünde bir de Phil Bushey’in yamuk yumuk harfleriyle BENİMDİR! DOKUNAN ÖLÜR! yazıyordu.</p>

  <p>Kutuda esrar yoktu (Phil esrarı kokteyl parti ilacı diye hor görürdü) ve Sammy de kristal kullanmazdı. Sözde şerif yardımcılarının onu içmekten hoşlanacağından emindi, ama Sammy’ye göre kristal ancak manyakların içeceği manyak bir pislikti - başka kim asetonda bekletilmiş kibrit eczası solumak isterdi ki? Ancak daha küçük bir tüpte yarım düzine kadar Rüya&nbsp;Gemisi vardı ve Carter’la maiyeti gittikten sonra Sammy yalnız başına yattığı yatağın altına sıkışmış şişedeki ılık birayla o haplardan birini yutmuştu... yatağına bazen Küçük Walter’ı alırdı o kadar. Bir de Dodee’yi.</p>

  <p>Kısa bir süre bütün Rüya Gemileri’ni içip bu sefil ve mutsuz hayatına bir son vermeyi de düşünmüştü; Küçük Walter olmasa yapabilirdi de. Ama&nbsp;kendisi ölürse Küçük Walter’a kim bakacaktı? Çocuk karyolasında açlıktan&nbsp;ölebilirdi bile, ki hiç hoş bir düşünce değildi.</p>

  <p>Şimdilik intihar etmeyi düşünmüyordu, ama Sammy hayatında kendini hiç bu kadar mutsuz, üzgün ve incinmiş hissetmemişti. Tanrı biliyor ya daha&nbsp;önce de aşağılandığı olmuştu, bazen Phil (Sekse olan ilgisini tamamen yitirmeden önce uyuşturucuyla beslenen üçlülere meraklıydı. ), bazen başkaları,&nbsp;bazen de kendi kendisi tarafından - Sammy Bushey insanın en iyi dostunun&nbsp;yine kendisi olduğu düşüncesini hiçbir zaman benimsememişti.</p>

  <p>Tek gecelik ilişkilerden payını aldığı da kesindi ve bir seferinde, lisedeyken, Wildcats basket takımı D Kategorisi Şampiyonluğu’nu kazandıktan sonra, bir kutlama partisinde art arda dört kişiyle birlikte olmuştu (beşinci, bir köşede kendinden geçmiş durumdaydı). Aptalca bir fikirdi. Ayrıca Carter, Mel ve Frankie DeLesseps’in zorla aldıklarını satardı da. En sık da Brownie Mağazası’nın sahibi Freeman Brown’a; alışverişinin çoğunu da&nbsp;oradan yapardı, çünkü Brownie ona sonsuz kredi sağlıyordu. Adam yaşlıydı, pek iyi de kokmazdı ama abazaydı ve aslında bu onun için bir artıydı. Bu&nbsp;sayede işi çabuk bitiyordu. Depodaki şiltede en fazla altı kez pompaladıktan&nbsp;sonra bir homurtu ve inilti eşliğinde süresi doluyordu. Sammy’nin haftasını güzelleştirmediği kesindi ama her zaman orada bir kredisinin olacağını&nbsp;bilmek, özellikle de ay sonunda parası bittiğinde Küçük Walter’a bebek bezi&nbsp;lazım olunca insanı rahatlatıyordu.</p>

  <p>Ve Brownie asla canını acıtmazdı.</p>

  <p>Dün gece olanlar farklıydı. DeLesseps o kadar kötü davranmamıştı uma Carter çok canını acıtmıştı ve vajinasından kan gelmişti. Mel Searles&nbsp;pantolonunu indirince daha da kötüsü olmuştu, aleti Phil kristal yüzünden&nbsp;sekse ilgisini yitirmeden önce ara sıra seyrettikleri porno filmlerde gördüklerine benziyordu.</p>

  <p>Searles sert bir şekilde içine girmiş ve Sammy iki gün önce Dodee’yle yaptıklarını hatırlamaya çalıştığı halde işe yaramamıştı. Yağmursuz bir&nbsp;ağustos günü gibi kupkuru kalmıştı. Ta ki Carter Thibodeau eliyle abanana kadar. O zaman ıslanmıştı. Sammy balçık gibi sıcak ve yapışkan olduğunu hissetmişti. Yüzünde de ıslaklık vardı, yaşlar yanaklarından süzülüp kulaklarında birikiyordu. Mel Searles’in üzerinde kaldığı o uzun süre boyunca kendisini öldürebileceğini de düşünmüştü. Öldürürse Küçük Walter ne&nbsp;yapardı?</p>

  <p>Ve bütün bunların üstüne Georgia Roux’un o saksağan gibi cırtlak sesi: <span style="font-style:italic;">Becer onu, becer, becer §u kaltağı! Bağırt!</span></p>

  <p>Sammy de bağırmıştı. Sürekli bağırmıştı, aynı şekilde odasındaki karyoladan Küçük Walter da.</p>

  <p>Sonunda çenesini kapalı tutması için uyararak kanepede kan revan içinde, ama sağ olarak bırakıp gitmişlerdi. Sammy fener ışıklarının oturma&nbsp;odasının tavanında gezinişini, sonra da gözden kayboluşunu izlemişti. Nihayet evde Küçük Walter’la ikisi yalnız kalmışlardı. Bir tek külotunu değiştirmek (pembelerden giymemişti; onları bir daha asla giymek istemiyordu)&nbsp;ve altına tuvalet kâğıdı koymak için ara vermiş, onun dışında kucağında Küçük Walter’la volta atıp durmuştu. Evde tamponu da vardı ama içine herhangi bir şey sokmaya korkmuştu.</p>

  <p>Nihayet Küçük Walter’in başı bütün ağırlığıyla omzuna düşmüş ve salyalarının üstüne aktığını hissetmişti - oğlanın gerçekten ve derin bir uykuya daldığının kanıtı buydu. Bütün gece uyanmasın diye dua ederek çocuğu karyolasına yatırmış ve sonra dolaptan ayakkabı kutusunu çıkarmıştı. Rüya Gemisi -tam olarak ne olduğunu bilmediği bir tür güçlü yatıştırıcı- önce aşağıdaki acıyı hafifletmiş ve sonra her şeyi silmişti. On iki saatten fazla uyumuştu.</p>

  <p>Ve şimdi bununla uyanmıştı.</p>

  <p>Küçük Walter’ın çığlıkları ağır bir sisi delip geçen parlak bir ışık gibiydi. Yataktan güçlükle kalkıp oğlanın odasına koştu, Phil’in yarım yamalak monte ettiği o lanet karyolanın sonunda dağıldığını biliyordu. Küçük Walter dün gece sözde şerif yardımcıları kendisiyle meşgulken karyolayı epeyce sarsmıştı. Sonunda bu sabah yatağında debelenirken dağılacak hale gelmiş olmalıydı...</p>

  <p>Küçük Walter enkazın ortasında yerdeydi. Alnındaki kesikten kanlar akarken Sammy’ye doğru emekliyordu.</p>

  <p>Sammy, “Küçük Walter!” diye bir çığlık atıp oğlanı kucağına aldı. Döndü, bir tahta parçasına takıldı, tek dizinin üstüne çöktü, kalktı ve kucağında ağlayan bebekle banyoya koşturdu. Suyu açtı, ama tabii ki akmadı: kuyunun pompasını çalıştıracak elektrik yoktu. Bir havlu kapıp çocuğun yüzünü kuru kuru sildi, kesilen yere bastırdı. Kesik derin değildi, ama uzun ve pürtüklüydü. İz kalacaktı. Havluyu cesaret edebildiği kadar kuvvetle bastırdı, Küçük Walter’ın acı ve öfkeyle artan feryatlarını duymamaya çalışıyordu. Sammy’nin çıplak ayaklarına beş sent büyüklüğünde kan damlaları düşüyordu. Aşağı bakınca sözde yardımcılar gittikten sonra giydiği mavi külotun kandan sırılsıklam olduğunu gördü. Önce Küçük Walter’ın kanı sandı. Ama uyluklarına da bulaşmıştı.</p>
</body>
</html>
