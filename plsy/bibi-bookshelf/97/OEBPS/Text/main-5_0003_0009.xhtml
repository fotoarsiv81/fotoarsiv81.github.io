<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a>10</h2>

  <p>Bir gürültü olmuştu.</p>

  <p>Samantha saat on civarı yarım paket sigarayla birlikte Phill’in biralarından üç şişe devirip yattığı halde sesi duyar duymaz hemen kalktı. Dolapta hep altılık bira olurdu ve Phil nisanda gitmişti ama onlara hâlâ Phil’in biraları diyordu. Phil’in gitmediğine kasabada olduğuna dair dedikodular duymuş ama aldırmamıştı. Hâlâ burada olsa herhalde altı ay içerisinde birkaç kere karşılaşmış olurdu, öyle değil mi? Sonuçta burası şarkıdaki gibi küçük bir kasabaydı.</p>

  <p>Bir ses daha duydu!</p>

  <p>Sammy yatakta oturup Küçük Walter’ın ağlamasını duymayı bekledi. Ama ağlama sesi duyulmadı ve <span style="font-style:italic;">aman Tanrım, kahrolası velet herhalde yataktan düştü, diye</span> düşündü. <span style="font-style:italic;">Sesi de çıkmadığına göre...</span></p>

  <p>Örtüleri kenara atıp kapıya koştu. Ama kapı yerine soldaki duvara tosladı. Neredeyse düşüyordu. Lanet karanlık! Kahrolası elektrik şirketi! Onu bu dertlerle baş başa, Frank DeLesseps gibiler rahatsız edince sığınacak kimsesi olmadan bırakıp giden kahrolası Phil.</p>

  <p>Yine aynı ses.</p>

  <p>Sammy gardırobun üstüne uzanıp fenerini buldu. Feneri yakıp telaşla kapıdan çıktı. Küçük Walter’ın uyuduğu odaya gitmek üzere sola dönmek üzereydi ki aynı sesi tekrar duydu. Soldan değil, tam karşıdan, sıkış tıkış oturma odasının önünden geliyordu. Ön kapıda biri vardı. Ve şimdi de boğuk kahkahalar duyuluyordu. Dışarıdakiler her kimse içkiliymiş gibiydi.</p>

  <p>Oturma odasını geçti, uyurken giydiği tişört kalçalarının üstünde dalgalanıyordu (Phil gittikten sonra biraz kilo almıştı, yirmi kilo kadar, ama bu Kubbe bokluğu ortaya çıktığında NutriSystem’le lisedeki kilosuna dönmek niyetindeydi) ve kapıyı ardına kadar açtı.</p>

  <p>Bir anda suratına fener ışıkları -dört tane ve güçlü- çarptı. Işıkların arkasında kahkahalar arttı. Kahkahalardan biri daha çok <span style="font-style:italic;">Three Stooges</span><sup>(*)</sup> dizisindeki Curly’ninki gibi <span style="font-style:italic;">ayk-ayk-ayk</span> şeklindeydi. Bütün lise hayatında duymuş olduğu sesi tanıdı: Mel Searles.</p>

  <p><i>(*) İlk Amerikan vodvil grubu.</i></p>

  <p>Mel, “Haline bak!” dedi. “Onca hazırlanmışsın ama becerecek kimse yok.”</p>

  <p>Gülüşmeler biraz daha arttı. Sammy gözlerine siper etmek için kolunu kaldırdı ama işe yaramadı: fener ışıklarının ardındaki insanlar siluetlerden ibaretti. Fakat kahkahalardan biri kadın kahkahasına benziyordu. Muhtemelen bu iyiydi.</p>

  <p>“Beni kör etmeden söndürün şu fenerleri! Sesinizi de kesin, bebeği uyandıracaksınız!”</p>

  <p>Kahkaha sesleri daha da yükseldi, ama fenerlerden üçü söndü. Sammy kendi fenerini kaldırdı ve gördükleri içini rahatlatmadı: Frankie DeLesseps’le Mel Searles Carter Thibodeau ile Georgia Roux’a eşlik ediyordu. Kız, yani Georgia öğleden sonra çizmesiyle Sammy’nin göğsüne basmış ve ona lezbiyen demişti. Yani kadındı, ama güvenilir bir kadın değildi.</p>

  <p>Hepsi rozet takmışlardı. Ve gerçekten sarhoştular.</p>

  <p>“Ne istiyorsunuz? Vakit geç oldu.”</p>

  <p>Georgia, “Biraz sigaralık istiyoruz,” dedi. “Sattığına göre bize de satarsın.”</p>

  <p>Mel, “Kızıl tozlu gökyüzündeki elma ağacı kadar yükseklere uçmak istiyorum,” dedi ve ardından güldü: <span style="font-style:italic;">ayk-ayk-ayk.</span></p>

  <p>Sammy, “Yok elimde,” dedi.</p>

  <p>Carter, “Saçmalama, koku almış yürümüş,” dedi. “Sat bize. Kaltaklık yapma.”</p>

  <p>Georgia, “Evet,” dedi. Sammy’nin fenerinin ışığında gözleri gümüş gibi parlıyordu. “Polis olmamıza aldırma.”</p>

  <p>Buna hepsi gülmekten katıldılar. Bebeği uyandıracakları kesindi.</p>

  <p>“Olmaz!” Sammy kapıyı kapatmaya çalıştı. Thibodeau itip açtı. Avucunun içiyle itmesi yetmişti -daha kolay olamazdı- ama Sammy geriye doğru sendeledi. Küçük Walter’ın kahrolası çuf çufuna takıldı ve aynı gün içinde ikinci kez kıçüstü düşmüş oldu. Tişörtü açılmıştı.</p>

  <p>Georgia, “Ooo, pembe don, kız arkadaşlarından birini mi bekliyordun?” diye sorunca hepsi birden yine kahkahalara boğuldular. Söndürülen fenerler tekrar yakıldı ve üzerine tutuldu.</p>

  <p>Sammy tişörtünü neredeyse ensesini kesecek kadar aşağı çekiştirdi. Sonra yalpalayarak ayağa kalktı, fener ışıkları vücudunda aşağı yukarı geziniyordu.</p>

  <p>Frankie kapıdan girerken, “İyi bir ev sahibesi ol da bizi içeri davet et,” dedi. “Çok teşekkürler.” Feneri oturma odasında gezdirdi. “Domuz ağılı gibi.”</p>

  <p>Georgia, “Domuza domuz ağılı!” diye böğürdü ve yine kahkahalara boğuldular. “Ben Phil’in yerinde olsam sırf kıçına tekmeyi basmak için ormandan dönerdim!” Yumruğunu kaldırdı; Carter Thibodeau ile yumruklarını tokuşturdular.</p>

  <p>Mel, “O hâlâ radyo istasyonunda mı saklanıyor?” diye sordu. “Paranoyakça İsa’ya takmış vaziyette?”</p>

  <p>“Ne dediğinizi anlamıyorum..” Sammy artık öfkeli değildi, sadece korkuyordu. Kıyılmış otla PCP’yi<sup>(*)</sup> karıştırıp içenler kâbuslarında böyle kopuk kopuk konuşurlardı. “Phil gitti!”</p>

  <p><i>(*) PCP: Piperidin olarak da bilinen sentetik uyuşturucu. İlk kez 1950’lerde genel anestezi ilacı oması amacıyla geliştirilmiştir.</i></p>

  <p>Dört ziyaretçisi aralarında bakışıp güldüler. Searles’in o gerzekçe ayk-ayk-aykları diğerlerinin gülüşünü bastırıyordu.</p>

  <p>Frankie, “Gitmişmiş! Külahıma anlat,” dedi.</p>

  <p>Carter, “Sanki mümkünmüş gibi,” diye cevap verdi ve yumrukları tokuştu.</p>

  <p>Georgia kitaplığın en üst rafından Sammy’nin ucuz kitaplarından birkaçını kapmış karıştırıyordu. “Nora Roberts? Sandra Brown? Stephenie Meyer? Bu süprüntüleri mi okuyorsun? Harry Potter’dan haberin yok mu senin?” Kollarını uzatıp ellerini açtı ve kitapları yere bıraktı.</p>

  <p>Bebek hâlâ uyanmamıştı. Bu bir mucizeydi. Sammy, “Size biraz mal satarsam gider misiniz?” diye sordu.</p>

  <p>Frankie, “Tabii,” dedi.</p>

  <p>Carter da, “Çabuk ol,” dedi. “Yarın sabah erkenden nöbetimiz var. <span style="font-style:italic;">Boşaltacağız.</span> Yani kaldır o şişko kıçını.”</p>

  <p>“Burada bekleyin.”</p>

  <p>Sammy küçük mutfağa gidip dondurucuyu açtı -artık içi sıcaktı, her şey erimeye başlamıştı ve nedense ağlayacak gibi oldu- ve orada sakladığı uyuşturucu torbalarndan birini çıkardı. Üç tane daha vardı.</p>

  <p>Tam geriye dönecekken birisi onu yakaladı ve başka biri de elindeki torbayı kaptı. Mel kulağına, “Bu pembe donu bir daha yoklamak istiyorum,” dedi. “Bakalım kıçında dövme var mıymış?” Kızın tişörtünü beline kadar çekti. “Yok, galiba yokmuş.”</p>

  <p>“Kes şunu! Bırak!”</p>

  <p>Mel güldü: ayk-ayk-ayk.</p>

  <p>Birisi gözüne fener tuttu ama fenerin arkasındaki uzun kafayı görebiliyordu: Frankie DeLesseps’ti. “Bugün bana dil uzattın,” dedi. “Artı, bana vurdun ve elimi acıttın. Üstelik tek yaptığım buydu.” Elini uzatıp yine göğsünü tuttu.</p>

  <p>Sammy ellerinden kurtulmaya çalıştı. Suratına tutulan fener bir an için tavanı gösterdi. Sonra tekrar suratına indi, hızla. Sammy’nin başında müthiş bir acı patladı. Frankie feneriyle kafasına vurmuştu.</p>

  <p><span style="font-style:italic;">“Ay! Ay, canım yandı! KES şunu!”</span></p>

  <p>“Bok, hiç de yanmadı. Dua et ki uyuşturucu satıyorsun diye tutuklamıyorum seni. Bir tane daha yemek istemiyorsan düzgün dur.”</p>

  <p>Mel ciddi bir ses tonuyla, “Bu mal kötü kokuyor,” dedi. Kızın arkasındaydı, tişörtünü hâlâ bırakmamıştı.</p>

  <p>Georgia, “Kendisi de öyle,” dedi.</p>

  <p>Carter, “Bu malı imha etmemiz lazım,” dedi. “Kusura bakma.”</p>

  <p>Frankie yine memesini yokluyordu. “Doğru dur.” Meme ucunu çimdikledi. “Doğru dur diyorum.” Sesi boğuklaşıyordu. Nefesi de sıklaşmıştı. Sammy bunun nereye varacağını biliyordu. Gözlerini kapattı. <span style="font-style:italic;">Bebek uyanmadığı sürece,</span> diye düşündü. <span style="font-style:italic;">Ve daha beterini yapmadıkları sürece.</span></p>

  <p>Georgia, “Devam et,” dedi. “Phil gittiğinden beri neler kaçırdığını göster.”</p>

  <p>Frankie feneriyle oturma odasını gösterdi. “Kanepeye git. Memelerini de aç.”</p>

  <p>Mel, “Önce haklarını okumak istemez miydin?” dedi ve güldü: Ayk-ayk-ayk. Sammy bu gülüşü bir kere daha duyarsa beyninin patlayıp yarılacağım düşündü. Ama başı önde, omuzları çökmüş bir halde sendeleyerek kanepeye doğru yürüdü.</p>

  <p>Carter yolda yakalayıp Sammy’yi çevirdi ve fenerinin ışığını kendi suratına tuttu, suratı gulyabani maskesi takmış gibi görünüyordu. “Bu konuda konuşacak mısın Sammy?”</p>

  <p>“Ha-Ha-Hayir.”</p>

  <p>Gulyabani maskesi sallandı. “Böyle düşünmeye devam et. Zaten kimse de inanmaz sana. Bizden başka tabii, o zaman da tekrar gelip sahiden ananı ağlatırız.”</p>

  <p>Frankie, Sammy’yi kanepeye itti.</p>

  <p>Georgia heyecanla, “Becer onu,” dedi fenerini Sammy’ye tutuyordu. “Becer şu orospuyu!”</p>

  <p>Genç adamların üçü de üstünden geçtiler. Önce, “Dizlerinin üstünde olmadığın sürece ağzını kapalı tutmayı öğrenmen lazım,” diye fısıldayan Frankie yaptı.</p>

  <p>İkinci Carter’dı. Carter üstündeyken Küçük Walter uyanıp ağlamaya başladı.</p>

  <p>Mel Searles, “Kes sesini velet, yoksa sana da haklarını okumak zorunda kalırım,” dedi ve sonra güldü.</p>

  <p><span style="font-style:italic;">Ayk-ayk-ayk.</span></p>
</body>
</html>
