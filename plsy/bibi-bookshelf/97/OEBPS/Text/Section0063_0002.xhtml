<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">3</span></h2>

  <p>“Cadılar Bayramı. Yapamazsınız... <span style="font-style:italic;">yapamayız..."</span></p>

  <p>Rusty yaraya bastırmak üzere katladığı gömlek parçası elinde öylece kalakaldı. Aniden kızının yatak odasına dönmüş gibiydi, Janelle’nin <span style="font-style:italic;">hepsi Büyük Balkabağı’nın suçu,</span> diye bağıran sesini duyuyordu.</p>

  <p>Başını kaldırıp Linda’ya baktı. O da duymuştu. Gözleri kocaman olmuş, daha önce kızarmış olan yanaklarından kanı çekilmeye başlamıştı.</p>

  <p>Huysuz, “Linda!” diye bağırdı. “Telsizini al! Hastaneyi ara! Söyle Twitch ambulansı..”</p>

  <p>O anda Rory Dinsmore titrek bir sesle avazı çıktığı kadar, <span style="font-style:italic;">“Yangın!”</span> diye haykırdı. Lester, Musa’nın yanan çalılara baktığı gibi ona bakıyordu. <span style="font-style:italic;">“Yangın! Otobüs yanıyor! Herkes haykırıyor! Cadılar Bayramına dikkat edin!”</span></p>

  <p>Kalabalık sessizleşmiş çocuğun hezeyanlarını dinliyordu. Arkalarından dirseğiyle kendine yol açmaya çalışan Jim Rennie bile söylenenleri duymuştu.</p>

  <p>Rusty, “Linda!” diye haykırdı. “Telsizini al. Ambulans lazım!”</p>

  <p>Linda birisi suratının önünde ellerini çırpmış gibi gözle görülür şekilde irkildi. Kemerinden telsizini çıkardı.</p>

  <p>Rory önündeki yassılmış otlara doğru devrilip nöbet geçirmeye başladı.</p>

  <p><span style="font-style:italic;">“Neler oluyor?"</span> dedi çocuğun babası.</p>

  <p><span style="font-style:italic;">“Ah, yüce İsa, ölüyor!”</span> Bu da annesiydi.</p>

  <p>Rusty sarsılan, çırpınan çocuğu (Jannie’ye de aynısını yaptığını düşünmemeye çalışarak ama tabii ki başaramayarak) çevirdi ve hava alabilsin diye çenesini yukarı kaldırdı.</p>

  <p>Alden’e, “Hadi gayret,” dedi. “Sakın şimdi yalnız bırakma beni. Boynunu sık. Yaraya kompres yap. Şu kanamayı durduralım.”</p>

  <p>Kompres yapmak çocuğun gözünü çıkaran parçanın daha derine girmesine yol açabilirdi ama Rusty bunu sonra düşünecekti. Tabii çocuk buracıkta otların üstünde can vermezse.</p>

  <p>Yakınlardan -ama aslında çok uzaktan- askerlerden birinin nihayet konuştuğunu duydular. Yirmisine yeni girmiş gibi görünen delikanlı dehşete düşmüş ve üzülmüş görünüyordu. “Onu durdurmaya çalıştık. Çocuk dinlemedi. Bizim yapabileceğimiz hiçbir şey yoktu.”</p>

  <p>Boynunda asılı Nikon’u dizlerine kadar inen Pete Freeman genç askere acı dolu bir tebessüm etti. “Galiba bunu biliyoruz. Önceden bilmiyorsak bile şimdi bundan kesinlikle eminiz.”</p>
</body>
</html>
