<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark1"></a><span style="font-weight:bold;">10</span></h2>

  <p>İnsanların hırsızlık, saldırı, komşunun hiç susmadan havlayan köpeği gibi şikâyetlerle geldiği karakol lobisindeki bankonun ardında memurların çalıştığı büro vardı. İçeride masalar, dolaplar ve üzerinde KAHVE İLE ÇÖREK ÜCRETLİDİR yazan bir bölme bulunuyordu. Kayıtlar da burada yapı- t lıyordu. Freddy Denton, Barbie’nin fotoğraflarını burada çekmiştir, Henry Morrison da, Peter Randolph ve Denton elleri silahlarında yanlarında beklerken parmak izlerini almıştı.</p>

  <p>Henry, “Bük biraz, parmaklarını bük!” diye bağırdı. Bu, Barbie’yle Sweetbriar Rose’daki öğle yemeklerinde (daima yanında bir dilim dereotlu hıyar turşusuyla salam, marul ve domatesli sandviç yerdi) Red Sox-Yankee rekabetini konuşmaktan hoşlanan adam değildi. Dale Barbara’nın burnunun üstüne yumruğunu indirmekten zevk alacak biriydi. Hem de bütün gücüyle. “Sen çevirme, ben çeviririm, sen gevşek bırak!”</p>

  <p>Barbie, Henry’ye burnunun dibinde silahlı adamlar, hem de o silahları hiç tereddüt etmeden kullanacağını bildiğin adamlar beklerken gevşemenin o kadar olmadığını söylemek istedi. Ama susmayı yeğledi ve Henry parmaklarını istediği gibi çevirebilsin diye gevşetmeye çalıştı. Ve bundan hiç şikâyeti yoktu. Başka koşullar altında olsa Henry’ye niye zahmet ettiklerini sorardı ama bu konuda da dilini tuttu.</p>

  <p>İzler net bir şekilde çıkınca Henry, “Tamam,” dedi. “Aşağı götürün. Elimi yıkamak istiyorum. Ona dokunduğum için kendimi kirlenmiş hissediyorum.”</p>

  <p>Jackie’yle Linda bir kenarda dikiliyorlardı. Şimdi, Randolph’la Denton silahlarını kılıflarına sokup Barbie’yi kollarından kavrayınca iki kadın da kendi tabancalarını kılıflarına soktular. Namlular yere dönüktü ama silahlar hazırdı.</p>

  <p>Henry, “Elimden gelse bana verdiğin tüm yemekleri kusardım,” dedi. “İğreniyorum senden.”</p>

  <p>Barbie, “Ben yapmadım Henry,” dedi. “Biraz düşün.”</p>

  <p>Morrison başını çevirmekle yetindi. Barbie, <span style="font-style:italic;">düşünmek pek moda değil bugün buralarda,</span> diye düşündü. Ki Rennie’nin de tam bunu istediğinden emindi.</p>

  <p>“Linda,” dedi. “Bayan Everett.”</p>

  <p>“Benimle konuşma.” Göz altlarındaki mor halkalar dışında yüzü kâğıt gibi bembeyazdı. Göz çevreleri çürümüş gibi görünüyordu.</p>

  <p>Freddy, “Gel bakalım parlak çocuk,” dedi ve Barbie’nin beline, tam böbreklerinin üstüne hafif bir yumruk indirdi. “Süitin seni bekliyor.”</p>
</body>
</html>
