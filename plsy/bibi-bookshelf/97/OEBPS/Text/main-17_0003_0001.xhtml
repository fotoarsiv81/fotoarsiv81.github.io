<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">2</span></h2>

  <p>Barbie, Cox’un basın konferansını kırmızı suratlı bir Manuel Ortega aşağı inip anlatınca öğrendi. Daha önce Alden Dinsmore’un ücretli işçisi olan Ortega artık mavi iş gömleği giyiyordu, gömleğinde evde yapılmışa benzeyen ince bir rozet vardı ve gangster tarzı kalçalarına taktığı ikinci kemerde de bir, 45’lik taşıyordu. Barbie onu seyrelen saçları ve sürekli olarak yanık teniyle akşam yemeği niyetine kahvaltı ısmarlayan -krep, domuz pastırması, üstünde az pişmiş yumurta- ve ineklerden söz eden, kendi favorisi olan Belted Galloway cinsini almaya Bay Dinsmore’u hiç ikna edememekten yakman sakin biri olarak bilirdi. Adına rağmen sapına kadar Yankee’ydi ve Yankee’lere has kuru bir mizah anlayışı vardı. Barbie ondan her zaman hoşlanmıştı. Ama bu farklı bir Manuel’di, iyi huylarım tümüyle kenara bırakmış yabancı biriydi. Son gelişmeleri anlatmaya gelmiş ve bunların çoğunu parmaklıkların arasından tükürükler saçıp bağırarak söylemişti. Yüzü öfkeden patlayacak gibiydi.</p>

  <p>“Künyelerini o zavallı kızın elinde bulduklarından tek kelime bahis yok! Sonra da o kılıksız herif bu işin başından beri kasabayı bir arada tutan Jim Rennie’ye atıp tutuyor! Hem de bir başına! <span style="font-style:italic;">TÜKÜRÜK</span> ve <span style="font-style:italic;">İPLEl.”</span></p>

  <p>Barbie, “Sakin ol Manuel,” dedi.</p>

  <p>“Senin için Memur Ortega hergele!”</p>

  <p>“Tamam. Memur Ortega.” Barbie yatağında oturuyor ve Ortega için belindeki. 45’lik Schofield’i çekip ateş etmeye başlamanın ne kadar kolay olacağını düşünüyordu. “Ben içerideyim, Rennie dışarıda. O ilgilendiği sürece eminim ki her şey yoluna girecektir.”</p>

  <p>Manuel, <span style="font-style:italic;">“KES SESİNİ!”</span> diye haykırdı. <span style="font-style:italic;">“HEPİMİZ</span> içerideyiz! Hepimiz bu kahrolası Kubbe’nin altındayız! Alden içmekten başka bir şey yapmıyor, geride kalan oğlu yemek yemiyor ve Bayan Dinsmore hiç durmadan Rory için ağlıyor. Jack Evans da kendi beynini uçurdu, bunu biliyor musun? Ve dışarıdaki o askerlerin tek yaptığı çamur atmak. Sen burada süpermarket isyanları başlatıp gazeteyi yakarken onlar orada bir sürü yalan dolanla uğraşıyor! Herhalde gazeteyi de Bayan Shumway <span style="font-style:italic;">NASIL BİRİ</span> olduğunu yazamasın diye yaktın!”</p>

  <p>Barbie sessiz kaldı. Kendini savunmak için edeceği tek sözün bile adamı çileden çıkaracağından emindi.</p>

  <p>Manuel, “Sevmedikleri siyasetçileri böyle deviriyorlar,” dedi. “Bir Hıristiyan yerine bir seri katil ve tecavüzcü mü - hem de ölülere tecavüz eden biri- istiyorlar? Bu yeni bir kanun.”</p>

  <p>Manuel tabancasını çekti, kaldırdı, parmaklıkların arasından nişan aldı. Barbie namlunun ucundaki delik kocaman bir tünel girişi gibi görünüyordu.</p>

  <p>“Eğer sen en yakın duvar dibinde can vermeden bu Kubbe kalkarsa o işi kendim halledeceğim. Chester’s Mill’de senin canına okumak için bekleyenlerin başında ben varım.”</p>

  <p>Barbie ses çıkarmadı ve ölmek ya da nefes almaya devam etmek üzere bekledi. Rose Twitchell’in tostları boğazını tıkayıp onu boğacak gibi oluyordu.</p>

  <p>“Biz burada canımızla uğraşıyoruz ve onların tek yapabildiği kasabayı kaostan uzak tutmaya çalışan adamı lekelemek.” Aniden büyük tabancayı tekrar kılıfına koydu. “Aşağılık herif. Değmezsin sen buna.”</p>

  <p>Dönüp uzun adımlarla merdivene doğru yürüdü, başı önde omuzlan çöküktü.</p>

  <p>Barbie duvara dayandı ve tuttuğu nefesi koyuverdi. Alnında ter vardı. Onu silmek için kalkan eli titriyordu.</p>
</body>
</html>
