<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">3</span></h2>

  <p>Parlak kuşağın içinden geçerken Barbie bir an kendinden geçti, hepsi oydu. Ernie’ye ise bu minibüsün ve içindekilerin bulunduğu gerçek dünya yerini çam kokulu ve Niagara Şelalesi’nin gürüldediği bir otel odasına bırakmış gibi geldi. Ve karısının üzerinde bir lavanta bulutuyla gelip ellerini tuttuğu, göğüslerine götürerek <span style="font-style:italic;">bu sefer durmak zorunda değiliz hayatım,</span> dediği yerdi.</p>

  <p>Sonra Barbie’nin bağırdığını duydu ve bu onu geri getirdi.</p>

  <p>“Rusty! Jackie bir tür kriz geçiriyor. Dur!”</p>

  <p>Jackie, “Adamın elinde bir haç var ve her şey yanıyor!” diye bağırıyordu. Ağzından tükürükler saçılıyordu etrafa. <span style="font-style:italic;">“Dünya yanıyor! İNSANLAR YANIYOR!”</span> Sonra minibüsü dolduran tiz bir çığlık attı.</p>

  <p>Rusty minibüsü neredeyse devirecekti. Yolun ortasında durup aşağı atladı ve yan kapıya doğru koştu. Barbie kayar kapıyı açtığı anda Jackie avucuyla çenesindeki tükürükleri siliyordu. Rommie kolunu omzuna sarmıştı.</p>

  <p>Rusty, “İyi misin?” diye sordu.</p>

  <p>“Şimdi evet. Sadece... her şey... yanıyordu. Gündüzdü ama karanlıktı. İnsanlar ya-yanıyordu..” Ağlamaya başladı.</p>

  <p>Barbie, “Elinde haç olan bir adamdan söz ettin,” dedi.</p>

  <p>“Büyük beyaz bir haçtı. İp veya derinin ucunda asılıydı. Adamın göğsündeydi. Çıplak göğsünde. Sonra yüzünün önüne getirdi.” Derin bir nefes alıp kesik kesik verdi. “Şimdi hepsi yok oluyor. Ama..”</p>

  <p>Rusty iki parmağını yüzünün önünde tutup kaç parmak gördüğünü sordu. Jackie doğru yanıtı verdi ve sağa sola, yukarı aşağı oynattığı başparmağım takip etti. Rusty omzuna vurup şüpheyle geride bıraktıkları parlak&nbsp;kuşağa baktı. “Ya sen Barbie, sen iyi misin?”</p>

  <p>“Evet. Birkaç saniye başım döner gibi oldu hepsi o. Ernie?”</p>

  <p>“Ben karımı gördüm. Hem de halayımızı geçirdiğimiz oteldeki odada. Her şey çok netti.”</p>

  <p>Karısının ona yakınlaşmasını düşündü. Bunu yıllardır aklına getirmemişti ve böylesine muhteşem bir anıyı unutmak ne büyük ayıptı. Kısacık geceliğinin ortaya çıkardığı bacaklarının beyazlığı; kasık bölgesindeki muntazam koyu renk üçgen; ipeksi göğüsleri, dudak dudağa öpüşmeleri.</p>

  <p>Bu sefer durmak zorunda değiliz hayatım.</p>

  <p><span style="font-style:italic;">Ernie arkasına yaslanıp gözlerini yumdu.</span></p>
</body>
</html>
