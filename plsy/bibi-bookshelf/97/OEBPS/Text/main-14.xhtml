<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">20</span></h2>

  <p>Burpee Alışveriş Merkezi ile Chester’s Mill Benzin ve Gıda’nın arasında, anacaddeyi Batı Caddesi’ne bağlayan bir ara sokak vardı. Bu yolu genellikle yük kamyonları kullanırdı. O gece saat dokuzu çeyrek geçe Junior Rennie ile Carter Thibodeau bu sokaktan geçtiler. Carter tek eliyle yirmi litrelik teneke bir bidon taşıyordu. Bidon kırmızıydı ve üstünde sarı çapraz&nbsp;bir çizgi vardı. Çizginin üzerinde BENZİN yazıyordu. Öteki elinde de pille çalışan bir megafon vardı. Bu beyazdı ama Carter siyah bantla sarmıştı ki&nbsp;sokağı geçene kadar biri bakarsa göremesin.</p>

  <p>Junior’da sırt çantası vardı. Başı artık ağrımıyordu ve aksaması da neredeyse geçmiş gibiydi. Bedeninin başında ne dert varsa artık geçtiğine inanıyordu. Herhalde baş belası bir virüs filandı. Üniversitede her türlüsünü kapmak mümkündü ve o çocuğu dövdü diye okuldan atılması aslında bir&nbsp;nimetti.</p>

  <p>Sokağın başında bulunan <span style="font-style:italic;">Demokrat</span> binasını rahatça görebiliyorlardı. Işığı kaldırıma vuruyordu ve içeride Freeman’la Guay’ın gezindiğini, gazete yığınlarını kapıya kadar taşımalarını izliyorlardı. Gazeteye ev sahipliği&nbsp;yapan ve Julia’nın oturduğu eski ahşap bina Sanders Eczanesi ile kitapçının&nbsp;arasındaydı ama her ikisiyle de bir bağlantısı yoktu, kitapçı tarafında taş döşeli bir kaldırım ve eczane tarafında şu anda Junior’la Carter’ın bulunduğu&nbsp;gibi bir ara sokak vardı. Rüzgârsız bir geceydi ve Junior babası ekipleri yeterince çabuk toparlarsa maddi hasar olmayacağını tahmin etti. Aldırdığından değildi. Anacaddenin bütün doğu tarafı yanıp kül olsa bile Junior umursamazdı. Sadece Dale Barbara’ya biraz daha dert çıkardı. O buz gibi, saldırgan gözleri hâlâ üstünde hissediyordu. Öyle bakmak doğru değildi, özellikle de bakan kişi parmaklıkların ardındaysa. Kahrolası Baaaarbie.</p>

  <p>Junior, “Onu vurmalıydım,” diye mırıldandı.</p>

  <p>Carter, “Ne?” diye sordu.</p>

  <p>“Yok bir şey.” Alnını kuruladı. “Sıcak.”</p>

  <p>“Ya. Frankie böyle devam ederse hepimiz kavrulacağız diyor. Bu işi kaçta yapacaktık?”</p>

  <p>Junior umarsızca omuz silkti. Babası söylemişti ama tam olarak hatırlayamıyordu. Belki on demişti. Ama ne önemi vardı ki? Bırak içerideki o iki herif de yansın. Ve gazeteci cadı yukarıdaysa -belki zor bir günden sonra&nbsp;en sevdiği seks oyuncaklarıyla oynuyordu- bırak o da yansın. Baaaarbie’ye&nbsp;biraz daha dert çıksın.</p>

  <p>“Bence şimdi yapalım,” dedi.</p>

  <p>“Emin misin birader?”</p>

  <p>“Caddede kimseyi görüyor musun?”</p>

  <p>Carter bakındı. Anacadde bomboştu ve çoğunlukla karanlıktı. Tek duyabildiği gazete bürosuyla eczanenin arka tarafında bulunan jeneratörlerin sesiydi. O da omuz silkti. “Tamam. Neden olmasın?”</p>

  <p>Junior sırt çantasının tokalarını açıp kapağını arkaya itti. En üstte iki çil't eldiven duruyordu. Bir çiftini Carter’a verip ötekileri giydi. Onların alımda banyo havlusuna sarılı bir çıkın vardı. Çıkını açıp dört tane boş şarap&nbsp;şişesini yamalı asfaltın üstüne koydu. Çantanın en dibinde ise ince bir huni&nbsp;vardı. Junior huniyi şişelerden birinin ağzına yerleştirip benzine uzandı.</p>

  <p>Carter, “Dur ben yapayım kanka,” dedi. “Senin ellerin titriyor.”</p>

  <p>Junior hayretle ellerine baktı. Kendini titrek hissetmiyordu ama evet, elleri titriyordu. “Düşündüğün oysa korkmuyorum,” dedi.</p>

  <p>“Korktun demedim zaten. Bu kafayla ilgili bir dert değil. Herkes görebilir bunu. Everett’e bir görünmem gerekiyor, çünkü bir sorunun olduğu belli ve şu anda kasabanın doktoru sayılır:.”</p>

  <p>“Ben kendimi gayet..”</p>

  <p>“Biri duyacak, sus. Ben bu işi hallederken sen de şu lanet havluyu hazırla.”</p>

  <p>Junior tabancasını kılıfından çıkarıp Carter’ı gözünden vurdu. Carter’ın kafası patladı ve dört bir yana kanlar, beyin parçaları sıçradı. Sonra Junior&nbsp;ayağa kalkıp ona tekrar, tekrar, tekrar ateş etti...</p>

  <p>“Hey?”</p>

  <p>Junior gözünün önündeki görüntüyü -o kadar canlıydı ki- kovmak için başını salladı ve elinin sahiden tabanca kabzasını kavramış olduğunu fark&nbsp;etti. Belki de o virüs daha tamamen etkisini kaybetmemişti.</p>

  <p>Ve belki de virüs filan değildi.</p>

  <p>Peki ne o zaman? Ne?</p>

  <p>Benzin kokusu burun deliklerine doldu ve gözleri yandı. Carter ilk şişeyi doldurmaya başlamıştı. Tenekeden <span style="font-style:italic;">gluk, gluk, gluk</span> diye akıyordu. Junior sırt çantasının yan gözünün fermuarını açtı ve annesinin dikiş makasını çıkardı. Makasla havluyu dört şerit halinde kesti. Şeritlerden birini ilk şişeye tıktı, sonra ucunu dışarı çekip kalanı benzini iyice emsin diye bıraktı. Aynı işlemi diğer şişelere de uyguladı.</p>

  <p>Elleri işini zorlaştıracak kadar çok titriyordu.</p>
</body>
</html>
