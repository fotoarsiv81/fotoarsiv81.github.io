<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark8"></a><span style="font-weight:bold;">6</span></h2>

  <p>Jackie, Coggins’in yatak odasının ortasında duruyordu. Duvarda sade, tahta bir haç, başka bir duvardaysa bir levha asılıydı. Levhada TANRI SERÇELERİ BİLE GÖRÜR yazıyordu. Yatak örtüsü tersyüz edilmişti. Altındaki çarşafta kan izleri vardı.</p>

  <p>Jackie, “Bir de bu,” dedi. “Buraya gelsene.”</p>

  <p>Linda gönülsüzce gitti. Yatakla duvar arasındaki cilalı tahtada düğüm düğüm bir halat duruyordu. Düğüm yerleri kanlıydı.</p>

  <p>Jackie ciddi bir tavırla, “Biri onu dövmüşe benziyor,” dedi. “Belki de bayıltacak kadar şiddetli. Sonra da yatağa..” Öteki kadına baktı. “Olamaz mı?”</p>

  <p>Linda, “Anlaşılan sen dindar bir evde büyümemişsin,” dedi.</p>

  <p>“Hiç de değil. Biz Kutsal Üçlüye inanırdık: Noel Baba, Paskalya Tavşanı ve Diş Perisi. Sen?”</p>

  <p>“Bildiğin Baptist, ama böyle şeyleri duymuştum. Bence adam kendini kırbaçlıyormuş.”</p>

  <p>“Yok artık! İnsanlar bunu günahlarından arınmak için yaparmış, öyle değil mi?”</p>

  <p>“Evet. Ve tamamen demode olduğunu sanmıyorum.”</p>

  <p>“O zaman anlam kazanıyor. Yani bir tür. Banyoya gidip klozet tankına baksana.”</p>

  <p>Linda yerinden kıpırdamadı. Düğümlü halat yeterince berbattı ama evin verdiği his -bir şekilde fazla boştu- ondan daha kötüydü.</p>

  <p>“Hadi. Seni ısıracak değil, üstelik bahse girerim çok daha feci şeyler görmüşsündür.”</p>

  <p>Linda banyoya gitti. Klozet tankının üstünde iki dergi vardı. Biri adanmayla ilgili olan <span style="font-style:italic;">The Upper Room'du.</span> Ötekinin adı ise <span style="font-style:italic;">Oriental Slits’</span>ti. Linda bunun bayilerde satıldığından şüpheliydi.</p>

  <p>Jackie, “Eee,” dedi. “Bu manzaradan bir şey çıkarabiliyor muyuz? Adam helada oturmuş mantarları patır kütür sallıyor..”</p>

  <p>“Mantarlar mı?” Linda gerilmiş olduğu halde kıkırdadı. Ya da gerildiği için.</p>

  <p>Jackie, “Annem öyle derdi,” dedi. “Neyse, o işi yaptıktan sonra günahlarından arınmak için orta boy bir kamçı seansı yapıyor ve mutlu bir şekilde yatağa giriyor. Sabah günahsız ve dinlenmiş olarak kalkıyor, sabah ibadetlerini yapıyor, sonra da bisikletine atlayıp kasabaya gidiyor. Mantıklı mı?” Mantıklıydı. Sadece evin ona niye bu kadar tuhaf geldiğini izah etmiyordu. “Hadi şu radyo istasyonuna bakalım,” dedi. “Sonra da kendimizi kasabaya atar kahvemizi içeriz. Ben ısmarlıyorum.”</p>

  <p>Jackie, “İyi,” dedi. “Ben sade istiyorum. Büyük fincanda.”</p>
</body>
</html>
