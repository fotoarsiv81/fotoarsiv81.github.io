<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">17</span></h2>

  <p>Randolph, “Ne yapmamı istiyorsun Koca Jim?” diye sordu. Cebinden bir mendil çıkarıp ensesini kuruluyordu.</p>

  <p>Koca Jim, “Sen ne yapmak istiyorsun?” diye karşılık verdi.</p>

  <p>Yeşil şef aracının anahtarlarını aldığından beri ilk defa Pete Randolph anahtarları başka birine vermeyi ne kadar istediğini düşündü. İçini çekip, “Olduğu gibi bırakmak istiyorum,” dedi.</p>

  <p>Koca Jim <span style="font-style:italic;">ne yapacağına kendin karar ver</span> dercesine başını salladı. Sonra gülümsedi - tabii bu son derece tipik dudak germe hareketine gülümseme denebilirse. “Eh, şef sensin.” Barbie, Julia ve Korkuluk Joe’ya doğru döndü. “Bizi yendiniz, öyle değil mi Bay Barbara?” dedi.</p>

  <p>Barbie, “Sizi temin ederim ki öyle bir durum yok efendim,” dedi.</p>

  <p>“Palavra... Bu bir güç savaşı, yalın ve basit. Zamanında çok gördüm ben. Başarılı olanları da gördüm... olmayanları da.” Acıyan sağ kolunu destekleyerek Barbie’ye yaklaştı. Bu mesafeden Barbie, adamın kolonya ve ter kokusunu alabiliyordu. Rennie soluk soluğaydı. Sesini alçalttı. Belki Julia sonraki sözlerini duymadı ama Barbie duymuştu.</p>

  <p>“Bütün paranı koy evlat. Her kuruşunu. Füze delip geçerse sen kazanırsın. Geri sekerse... o zaman <span style="font-style:italic;">benden sakın</span>” Bir an için gözleri -bakışları derinliklerde kaybolmuştu ama soğuk, berrak bir zekâyla parlıyorlardı- Barbie’ninkilerle buluştu ve sabidendi. Sonra arkasına döndü. “Hadi Şef Randolph. Bay Barbara ile dostları sayesinde durum zaten yeterince karmaşık. Biz kasabaya dönelim. Adamlarını yerlerine yerleştir ki isyan filan çıkarsa hazırlıklı olalım.”</p>

  <p>Julia, “Hayatımda duyduğum en saçma şey!” dedi.</p>

  <p>Randolph, “Dipper’a gitmek ister misin Jim?” diye sordu. “Zamanımız <span style="text-indent: 1.5em;">var.”</span></p>

  <p>Koca Jim, “O batakhaneye adımımı bile atmam,” dedi. Arabanın yolcu kapısını açtı. “Benim istediğim biraz kestirmek. Ama onu da yapamayacağım çünkü bir sürü iş var. Sorumluluklarım çok büyük. Ben istemedim ama var işte.”</p>

  <p>Julia, “Bazı insanlar büyüktür, bazıları da kendine büyüklük atfeder öyle değil mi Jim?” diye sordu. Soğukkanlı tebessümü yüzündeydi.</p>

  <p>Koca Jim ona döndü, yüzündeki açık nefret Julia’nın bir adım gerilemesine yol açmıştı. Sonra Rennie ona boş verdi. “Hadi gel şef.”</p>

  <p>Polis aracı puslu, tuhaf yaz gününde tepe ışıklarını yaka yaka kasabaya doğru yola koyuldu.</p>

  <p>Joe, “Vay be,” dedi. “Korkutucu bir tip.”</p>

  <p>Barbie, “Al benden de o kadar,” dedi.</p>

  <p>Julia, Barbie’ye bakıyordu, yüzündeki tebessüm tamamen silinmişti. “Eskiden bir düşmanın vardı,” dedi. “Artık kanlın var.”</p>

  <p>“Galiba senin de.”</p>

  <p>Julia başını salladı. “İkimizin de can güvenliği için füzenin işe yaramasını diliyorum.”</p>

  <p>Çavuş, “Albay Barbara,” diye araya girdi. “Biz ayrılıyoruz. Sizin de aynı şeyi yaptığınızı görürsem içim rahat edecek.”</p>

  <p>Barbie başıyla onayladı ve yıllardır ilk kez askeri selam çaktı.</p>
</body>
</html>
