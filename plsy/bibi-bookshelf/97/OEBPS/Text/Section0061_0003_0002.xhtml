<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark6"></a><span style="font-weight:bold;">3</span></h2>

  <p>Ve Randolph, “Ve, elimden geldiğince, bu kasaba halkını koruyacak ve onlara hizmet edeceğim,” diyordu.</p>

  <p>Yeniler Pazar Okulu’nda Veli Günü’ndeymiş gibi tatlı tatlı tekrarladılar. Searles’in suratındaki dalgın sırıtış bile yerine oturmuştu. Ve iyi görünüyorlardı. Silahları yoktu -henüz- ama telsizleri vardı. Copları da. Stacey Moggin (kendisi de sokak nöbeti tutacaktı) Carter Thibodeau hariç herkese birer üniforma gömleği bulmuştu. Omuzları çok geniş olduğu için ona uyacak bir şeyleri yoktu, ama evden getirdiği düz mavi gömlek uygun görünüyordu. Biraz farklıydı ama temizdi. Sol cebine tutturulan gümüş plaket de verilmesi gereken mesajı veriyordu.</p>

  <p>Belki de bu tedbir işe yarayacaktı.</p>

  <p>Randolph, “Tanrı yardımcım olsun,” dedi.</p>

  <p>Onlar da, “Tanrı yardımcım olsun,” diye tekrarladılar.</p>

  <p>Randolph gözucuyla kapının açıldığını gördü. Gelen Koca Jim’di. Henry Morrison, hırıltılı George Frederick, Fred Denton ve salonun arkasında şüpheli görünen Jackie Wettington’a katıldı. Randolph, Rennie’nin oğlunun yemin edişini görmeye geldiğini biliyordu. Ve yeni adamların silah taşımasını kabul etmediği için hâlâ huzursuz olduğundan (Koca Jim’i geri çevirmek Randolph’un siyasi davranma eğilimine uymuyordu) yeni şef esasen ikinci üye yüzünden yeminde olmayan bir cümle uydurdu.</p>

  <p>“Ve kimseden hiçbir şey almayacağım.”</p>

  <p>Hepsi, “Ve kimseden bir şey almayacağım,” diye tekrarladı. Hevesle. Artık hepsi gülümsüyordu. Sokaklara fırlamaya hazırdılar.</p>

  <p>Koca Jim hakarete rağmen başını sallıyor ve başparmaklarını kaldırarak tamam işareti yapıyordu. Randolph rahatladığını hissetti, o sözlerin dönüp kendisi vuracağından haberi yoktu: <span style="font-style:italic;">Kimseden hiçbir şey almayacağım.</span></p>
</body>
</html>
