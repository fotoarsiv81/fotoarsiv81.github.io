<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">3</span></h2>

  <p>Brenda Perkins’le Rahibe Piper Libby, Dipper’ın otoparkında, Piper’in Subaru’sunun başında duruyorlardı.</p>

  <p>Brenda, “İşe yarayacağını hiç düşünmemiştim,” dedi. “Ama yine de hayal kırıklığına uğramadım desem yalan söylemiş olurum.”</p>

  <p>Piper, “Ben de,” dedi. “Çok acı bir şekilde. Kasabaya götüreyim derdim ama cemaatten birine uğramam lazım.”</p>

  <p>Brenda, “Umarım Little Bitch’de değildir,” dedi. Başparmağıyla yükselen dumanı gösteriyordu.</p>

  <p>“Yok, diğer tarafta. Eastchester’de. Jack Evans. Kubbe Günü karısını kaybetti. Bütün bunlar yetmezmiş gibi.”</p>

  <p>Brenda başını salladı. “Geçen gün Dinsmore’ların tarlasında görmüştüm. Üzerinde karısının bir fotoğrafı olan pankart taşıyordu. Zavallı adam, zavallıcık.”</p>

  <p>Piper açık duran şoför camının önüne gitti, Clover hâlâ direksiyonun başında oturuyor ve dağılan kalabalığı seyrediyordu. Piper cebini karıştırıp&nbsp;hayvana bir kurabiye verdikten sonra, “Kenara kay Clove,” dedi. “Hatırlıyor&nbsp;musun bilmiyorum ama son girdiğin ehliyet sınavından kalmıştın.” Sonra&nbsp;Brenda’ya açıklama yaptı. “Bir türlü paralel park edemiyor.”</p>

  <p>Çoban köpeği yan koltuğa geçti. Piper arabanın kapısını açtı ve çıkan dumanlara baktı. “Tarker Mill tarafındaki ağaçlar yanıyor, ama bunun için&nbsp;bizim endişelenmemize gerek yok.” Acı bir tebessümle Brenda’ya döndü.&nbsp;“Ne de olsa bizi koruyan Kubbe’miz var.”</p>

  <p>Brenda, “İyi şanslar,” dedi. “Jack’e üzüntülerimi bildir. Ve sevgilerimi.” “Olur.” Piper arabasına binip uzaklaştı. Brenda ellerini kot pantolonunun ceplerine sokmuş günün kalanını nasıl atlatacağını düşünürken Julia&nbsp;Shumway çıkageldi ve o konuyu halletti.</p>
</body>
</html>
