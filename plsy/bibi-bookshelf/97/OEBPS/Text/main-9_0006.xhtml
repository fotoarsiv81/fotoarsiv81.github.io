<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark6"></a>16</h2>

  <p>Pembe yıldızlar yağmaya başladığında Alice ve Aidan Appleton uyuyordu ama Thurston Marshall’la Carolyn Sturges uyanıktı. Dumagen’lerin evinin arka bahçesinde durup yıldızların pembe parlak izler bırakarak inişini izlediler. Bazı izler birbiriyle kesişiyordu ve bu olunca o kesişmeyle oluşan ilginç şekiller yok olmadan önce gökyüzünde bir süre asılı kalıyormuş gibi görünüyordu.</p>

  <p>Carolyn, “Dünyanın sonu mu geldi?” diye sordu.</p>

  <p>“Hiç de değil. Meteor yağmuru bu. Sonbaharda New England’da sık rastlanır. Perseid olgusu için geç bir tarih, o yüzden muhtemelen bu ekstra bir yağmur - belki de trilyon yıl önce ana gezegenden kopan bir asteroitten çıkan toz ve kalıntılardır. Bir düşünsene Carol.”</p>

  <p>Carolyn düşünmek istemiyordu. “Meteor yağmurları hep pembe mi olur?”</p>

  <p>Thurston, “Hayır,” dedi. “Muhtemelen Kubbe’nin dışında beyaz görünüyordur, ama biz bir toz ve partikül tabakasının ardından izliyoruz. Yani başka bir deyimle hava kirliliğinin. O yüzden renk değişiyor.”</p>

  <p>Gökyüzündeki pembe curcunayı sessizce seyrederlerken Carolyn bunları düşündü. “Thurse, şu oğlan... Aidan... hani o nöbet mi neyse geldiğinde demişti ki..”</p>

  <p>“Ne dediğini hatırlıyorum. Pembe yıldızlar yağıyor, arkalarında iz bırakıyorlar.”</p>

  <p>“Nasıl bilebilir ki?”</p>

  <p>Thurston sadece başını salladı.</p>

  <p>Carolyn ona daha sıkı sarıldı. Böyle anlarda (hoş daha önce hiç böyle bir şey yaşamamıştı ama) Thurston’un babası sayılacak yaşta oluşuna seviniyordu. Şu anda babası olmasını isterdi.</p>

  <p>“Bunun olacağını nereden bildi? Nasıl bilebildi?”</p>
</body>
</html>
