<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark9"></a><span style="font-weight:bold;">20</span></h2>

  <p>Koca Jim neşeyle, “Çalışma odama gel,” dedi. “Yoksa önce bir şey mi içmek isterdin? Kolam var ama maalesef sıcaklar. Dün gece jeneratörüm durdu. Propan gazım bitti.”</p>

  <p>Brenda, “Ama bence sen nereden bulacağını biliyorsundur,” dedi.</p>

  <p>Koca Jim soru sorarcasına kaşlarını kaldırdı.</p>

  <p>Brenda sabırla, “Ürettiğiniz şu metamfetaminler var ya,” dedi. “Anladığım kadarıyla -yani Howie’nin notlarından- büyük fırınlarda pişiriyormuşsunuz. Howie ‘İnsanın aklını durduracak miktarlarda’ diye tanımlamış. Epeyce propan gidiyordur herhalde.”</p>

  <p>Brenda kendini gerçekten kaptırmıştı, bütün endişelerinin eriyip gittiğini fark etti. Hatta adamın yanaklarına ve oradan da alnına kadar yükselen kızıllığı seyretmekten belli bir zevk bile alıyordu.</p>

  <p>“Neden söz ettiğini anlamadım. Herhalde çektiğin acı..” Koca Jim iç geçirip sosis parmaklarını ellerini açtı. “İçeri gelsene. Konuşalım da en azından biraz huzur bulmana yardım edeyim.”</p>

  <p>Brenda gülümsedi. Gülümseyebilmesi bir tür onay gibi geldi ve Howie’ nin bir yerlerden onu izlediği hayalini güçlendirdi. Ayrıca dikkatli olmasını söylüyordu. Bu uyarıyı dikkate almak niyetindeydi zaten.</p>

  <p>Rennie’lerin ön bahçesinde dökülen yaprakların ortasında duran iki tane koltuk vardı. “Dışarısı daha iyi benim için,” dedi.</p>

  <p>“İş konuşmalarını içeride yapmayı yeğlerim.”</p>

  <p><span style="font-style:italic;">“Demokrafm</span> birinci sayfasında fotoğrafını görmeyi mi yeğlersin yoksa? Çünkü ayarlayabilirim.”</p>

  <p>Koca Jim, Brenda ona vurmuş gibi yüzünü buruşturdu ve Brenda bir anlığına o küçük, çukura kaçmış, domuz gözlerindeki nefreti gördü. “Duke benden hiç hoşlanmazdı ve sanırım duygusal bir yaklaşımla..”</p>

  <p>“Onun adı <span style="font-style:italic;">Howie'</span>ydi!”</p>

  <p>Koca Jim bazı kadınlarda hiç mantık yok dercesine ellerini açtı ve Brenda’yı Chester’s Mill Caddesi’ne bakan koltuklara buyur etti.</p>

  <p>Brenda Perkins artan bir soğukluk ve öfkeyle yarım saat kadar konuştu. Andy Sanders’la (büyük bir olasılıkla) Lester Coggins’in sessiz ortak olduğu met laboratuvarından söz etti. Olayın aşırı büyüklüğünden, muhtemel yerinden, bilgi karşılığında dokunulmazlık vaadi almış orta karar dağıtıcılardan. Para trafiğinden. Operasyonun aşırı büyümesiyle yerel eczacının ham madde temininde yetersiz kalışından, ithalata yönelmek zorunluluğundan.</p>

  <p>“Mallar kasabaya Gideon İncil Topluluğu yazan kamyonlarla geliyor,” dedi. “Howie bunun için, ‘Çok zekice, ’ demiş.”</p>

  <p>Koca Jim sessiz caddeye bakarak oturuyordu. Brenda adamdan yükselen öfke ve nefreti hissedebiliyordu. Tencereden yükselen buhar gibiydi.</p>

  <p>Sonunda, “Bunların hiçbirini kantılayamazsın,” dedi.</p>

  <p>“Howie’nin dosyası <span style="font-style:italic;">Demokrat</span>'ta yayımlanırsa bir önemi kalmaz. Süreç böyle işlemez ama bu tür küçük şeyleri görmezden gelmeyi anlayacak biri varsa o da sensin.”</p>

  <p>Koca Jim elini salladı. “Ah, eminim elinde bir dosya vardır,” dedi." Ama hiçbir şeyde benim adım geçmiyor.”</p>

  <p>Brenda, “Kasaba Girişimcilik belgelerinde geçiyor,” dedi ve Koca Jim şakağına yumruk yemiş gibi yerinden fırladı. Brenda, “Kasaba Girişimcilik, Carson City’de kurulmuş,” diye devam etti. Ve paranın izi Nevada’dan (. 'in Halk Cumhuriyeti ilaç sanayisinin başkenti olan Chongqing şehrine kadar uzanıyor.” Gülümsedi. “Kendini akıllı sanıyordun değil mi? Çok akıllı.”</p>

  <p>“Dosya nerede?”</p>

  <p>“Bu sabah bir kopyasını Julia’ya bıraktım.” Andrea’yı bu işe bulaştırmak istediği son şeydi. Ve dosyanın gazetede, editörün elinde olduğunu düşünmek Koca Jim’i çok daha hızlı yola getirecekti. Andrea’yı kendisinin veya Andy Sanders’ın kolayca yıldıracağını düşünebilirdi.</p>

  <p>“Başka kopyası da var mı?”</p>

  <p>“Sence?”</p>

  <p>Koca Jim bir an düşündükten sonra, “İşi kasaba dışında tuttum,” dedi.</p>

  <p>Brenda bir şey söylemedi.</p>

  <p>“Kasabanın iyiliği içindi.”</p>

  <p>“Zaten kasabaya epey iyilik yaptın Jim. Hâlâ doksan altıdaki kanalizasyon sistemiyle idare ediyoruz, Chester’s Gölü kirlendi, iş bölgesi can çekişiyor..” Şimdi dikleşmiş, kolçakları tutarak oturuyordu. “Sen bencil bir sülüksün.”</p>

  <p>“Ne istiyorsun?” Gözünü dikmiş karşıdaki boş caddeye bakıyordu. Şakağında iri bir damar atmaya başlamıştı.</p>

  <p>“İstifanı vereceksin. Başkan’ın da istediği gibi yerine Barbie..”</p>

  <p>“Yerimi asla o lüzumsuz herife bırakmam,” dönüp Brenda’ya baktı. Gülümsüyordu. Korkutucu bir tebessümdü. “Julia’ya dosya filan bırakmadın çünkü Julia markette erzak kapışmasını seyrediyordu. Duke’un dosyasını bir yerlere kilitlemiş olabilirsin ama kimseye kopyasını vermedin. Önce Rommie’yi denedin, sonra Julia’yı denedin, sonra da buraya geldin. Yukarı yürürken gördüm seni.”</p>

  <p>Brenda, “Verdim,” dedi. “Verdim.” Nereye bıraktığını da söylese miydi? Andrea için iyi olmazdı. Kalkmaya davrandı. “Şansını kullandın. Arlık gidiyorum.”</p>

  <p>“Diğer hatan da dışarıda, caddeye bakan bir yerde oturmanın güvenli olacağını sanmandı. Boş bir caddeye.” Sesi neredeyse nazik sayılırdı ve koluna dokunca Brenda dönüp ona baktı. Koca Jim iki eliyle suratını yakaladı. Ve çevirdi.</p>

  <p>Brenda Perkins fazla kar yüklenmiş bir dalın kırılırken çıkardığı sese benzer tok bir çatırtı duydu ve sesin ardından kocasının adını söylemeye çalışarak büyük bir karanlığa gömüldü.</p>
</body>
</html>
