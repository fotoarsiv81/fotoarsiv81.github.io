<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Yazarın Notu</h1>

  <p><span style="font-style:italic;">Kubbe’nin Altında’yı</span> yazmayı ilk olarak 1976’da denedim ve iki haftada yaklaşık yetmiş beş sayfa yazdıktan sonra kuyruğumu bacaklarımın arasına kıstırıp kaçtım. 2007’de tekrar başlamak üzere oturduğumda müsveddeler çoktan kaybolmuştu ama açılış bölümünü -Uçak ve Dağsıçanı- gayet iyi hatırlıyordum ve bu kadarı neredeyse tamamını yeniden yaratmama yetti.</p>

  <p>Beni karakterlerin çokluğu değil -kalabalık nüfuslu romanları severim- hikâyenin gerektirdiği teknik sorunlar, özellikle de Kubbe’nin yaratacağı ekolojik ve meteorolojik sonuçlar bunaltmıştı. Tam da bu kavramların kitabı bana önemli göstermesi gerçeği, kendimi korkak gibi -ve tembel- hissetmeme yol açtı ama yazma fikrinden dehşete düşmüştüm. Ben de başka bir romana geçtim ama Kubbe fikri de hiç aklımdan çıkmadı.</p>

  <p>Sonraki yıllarda iyi arkadaşım Russ Dorr (kendisi Maine, Bridgeton’da doktor asistanı) birçok kitabımda, özellikle de Mahşer’de tıbbi ayrıntılar&nbsp;için bana yardım etti. 2007 yazının sonlarında çok daha büyük bir rol oynamak ister mi diye sordum, <span style="font-style:italic;">Kubbe’nin Altında</span> adlı uzun romanda araştırmacı olacaktı. Kabul etti ve Russ sayesinde sanıyorum buradaki teknik&nbsp;ayrıntıların çoğu doğru. Bilgisayar güdümlü füzeleri, jet sistemlerini, metamfetamin uygulamalarını, portatif jeneratörleri, radyasyonu, cep telefonu teknolojisindeki olası ilerlemeleri ve yüzlerce başka şeyi hep o araştırdı. Rusty Everett’in ev yapımı radyasyon tulumunu icat eden ve insanların en azından bir süreliğine lastiklerden hava soluyabileceğini düşünen de&nbsp;Russ oldu. Hata yaptık mı? Kesinlikle. Fakat bunların da çoğu benim yüzümdendir, onun anlattıklarından bazılarını ya yanlış anlamış ya da yanlış yorumlamışımdır.</p>

  <p>İlk iki okurum karım Tabitha ve gelinim Leanora Legrand oldu. İkisi de dikkatli, insancıl ve yardımsever davrandılar.</p>

  <p>Nan Graham editörlüğünü yapıp, kitabı dinazordan biraz daha başa çıkılabilir bir canavara indirgedi; müsveddenin her sayfasında birtakım&nbsp;değişiklikler yaptı. Altıda kalkıp kalemini eline aldığı her sabah için ona&nbsp;büyük şükran borcum var. Pedalı sürekli olarak basılı tutacak bir kitap&nbsp;yazmaya çalıştım. Nan bunu anladı ve ne zaman güçten düşsem ayağını&nbsp;ayağımın üstüne koyup, “Daha hızlı Steve! Daha hızlı!” diye bağırdı.</p>

  <p>Bu kitabın adandığı Surendra Patel bir dostumdu ve otuz yıl boyunca daima huzur kaynağı oldu. 2008 haziranında kalp krizinden öldüğü haberini aldım. Büromun basamaklarına oturup ağladım. O kısım geçince çalışmaya döndüm. O da benden bunu yapmamı beklerdi.</p>

  <p>Ve sen <span style="font-style:italic;">Daimi Okur.</span> Bu romanı da okuduğun için teşekkürler. Eğer benim kadar keyif aldıysan ikimiz de mutluyuz demektir.</p>

  <p>S. K.</p>
</body>
</html>
