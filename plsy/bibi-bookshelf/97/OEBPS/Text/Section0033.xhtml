<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark4"></a><span style="font-weight:bold;">7</span></h2>

  <p>Junior Rennie büyüdüğü eve hırsız gibi girdi. Ya da hayalet gibi. Ev boştu elbette; babası 119’daki devasa kullanılmış araba sahasındaydı -Junior’ın arkadaşı Frank oraya bazen Kutsal Para Kazanma Tapmağı, derdi- ve Francine Rennie de son dört yıldır kesintisiz olarak Güzel Bayır Mezarlığı’nda&nbsp;kalıyordu.</p>

  <p>İki tane Imitrex alıp üstündekileri çıkardı ve duşa girdi. Duştan çıktığında gömleğinde ve pantolonunda kan olduğunu gördü. Şu an bununla uğraşamayacaktı. Giysileri ayağıyla yatağın altına tıkıştırıp perdeleri kapadı, sürünerek yatağa gitti ve çocukken dolap canavarlarından korkunca yaptığı&nbsp;gibi örtüleri kafasına çekti. Orada titreyerek, kafasında cehennemin bütün&nbsp;çanlarının çalışını dinleyerek yattı.</p>

  <p>Alarm çalmaya başladığında dalmıştı. Tekrar titremeye başladı ama başının ağrısı biraz hafiflemişti. Rahatlayınca ne yapacağını düşünmeye&nbsp;başladı. Kendini öldürmek hâlâ en iyi seçenekmiş gibi görünüyordu. Çünkü onu yakalayacaklardı. Oraya dönüp ortalığı temizleyemezdi bile; Henry&nbsp;ve LaDonna McCain pazar işlerini bitirip dönene kadar yetişemezdi. Kaçabilirdi -belki- ama başının ağrısı dinmeden olmazdı. Ve tabii ki üstüne bir&nbsp;şeyler giymek zorundaydı. İnsan kaçak hayatına çıplak başlayamazdı.</p>

  <p>Bütün bunları düşününce belki de kendini öldürmek en iyisi olacaktı. Yalnız o zaman o salak aşçı kazanmış olurdu. Ve şöyle bir düşününce bütün&nbsp;bunların onun yüzünden olduğu ortaya çıkıyordu.</p>

  <p>Bir yerde yangın alarmı çaldı. Junior örtüler başına çekili vaziyette uyuyordu. Uyandığında akşamın dokuzuydu. Başının ağrısı geçmişti.</p>

  <p>Ve ev hâlâ boştu.</p>
</body>
</html>
