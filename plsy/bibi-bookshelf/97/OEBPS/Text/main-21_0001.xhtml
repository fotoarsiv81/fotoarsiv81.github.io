<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark1"></a><span style="font-weight:bold;">20</span></h2>

  <p>Piper Libby kutuyu bıraktı ve tekrar oturup gözünde yaşlarla kasabaya baktı. Orada Olmayan’a yaptığı bütün o duaları düşünüyordu. Artık bunun aptalca bir ikinci sınıf şakası olduğunu biliyordu. Orada biri vardı. Sadece o Tanrı değildi.</p>

  <p>“Onları gördünüz mü?”</p>

  <p>İrkildi. Norrie Calvert yanında duruyordu. Kız zayıflamış ve büyümüş görünüyordu. Piper çok güzel bir kız olacak diye düşündü. Takıldığı çocuklar için herhalde şimdiden öyleydi.</p>

  <p>“Evet canım, gördüm.”</p>

  <p>“Rusty ile Barbie haklı mı? Bize bakanlar çocuk muymuş?”</p>

  <p>Piper düşündü. <span style="font-style:italic;">Belki de bunu en iyi bir çocuk anlar.</span></p>

  <p>“Yüzde yüz emin değilim tatlım. Sen kendin dene.”</p>

  <p>Norrie yüzüne baktı. “Gerçekten mi?”</p>

  <p>Ve Piper -doğru mu yanlış mı yaptığını bilmeksizin- başını salladı. “Gerçekten.”</p>

  <p>“Eğer... ne bileyim... tuhaflaşırsam filan, beni geri çeker misiniz?” “Tabii. Ve istemiyorsan yapmak zorunda değilsin. Bu bir meydan okuma değil.”</p>

  <p>Ama Norrie’ye göre öyleydi. Ve merak ediyordu. Uzun otların arasına çömeldi ve kutuyu iki yanından sıkıca tuttu. Anında akıma kapıldı. Başı öyle bir geri savruldu ki Piper boynundaki kemiklerin çatırtısını duydu. Kıza uzandı, sonra Norrie gevşeyince elini geri çekti. Norrie’nin çenesi göğüs kemiğine değdi ve akıma kapılınca sımsıkı kapanmış olan gözleri tekrar açıldı. Bakışları uzak ve bulanıktı.</p>

  <p>“Bunu niye yapıyorsunuz?” diye sordu. “Neden?”</p>

  <p>Piper’in tüyleri diken diken olmuştu.</p>

  <p>“Söylesenize!” Norrie’nin gözünden bir damla yaş süzülüp kutuya çarptı, cızırdadı ve sonra yok oldu. “Söylesenize!”</p>

  <p>Ortalığa sessizlik çöktü. Çok uzun sürmüş gibiydi. Sonra kız kutuyu bıraktı ve arkaya devrildi. “Çocuklar.”</p>

  <p>“Emin misin?”</p>

  <p>“Kesinlikle. Kaç tane olduklarını söyleyemem. Değişiyor. Başlarında deri şapkalar var. Ağızları bozuk. Özel gözlükler takıp kendi kutularına bakıyorlar. Ama onlarınki televizyon gibi. Her yeri, bütün kasabayı görüyorlar.”</p>

  <p>“Nereden biliyorsun?”</p>

  <p>Norrie umutsuzca başını salladı. “Size açıklayamam ama doğru olduğunu biliyorum. Bunlar ağzı bozuk kötü çocuklar. O kutuya bir daha dokunmak istemiyorum. İnsan kendini çok kirli hissediyor.” Ağlamaya başladı. Piper, onu tuttu. “Niye diye sorunca ne dediler?”</p>

  <p>“Hiçbir şey.”</p>

  <p>“Sence duydular mı seni?”</p>

  <p>“Duydular. Sadece aldırmadılar.”</p>

  <p>Arkalarından giderek yükselen istikrarlı bir ses duyuldu. Kuzeyden neredeyse TR-90’daki ağaçların tepelerini yalamasına uçan iki tane nakliye helikopteri geliyordu.</p>

  <p>Norrie, “Kubbe’ye dikkat etseler iyi olur, yoksa onlar da uçak gibi pat çalanır!” diye bağırdı.</p>

  <p>Helikopterler Kubbe’ye çarpmadı. Güvenli hava sahasının dört kilo metre kadar ötesinde kaldılar ve alçalmaya başladılar.</p>
</body>
</html>
