<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">19</span></h2>

  <p>Üç dakika sonra çocuklarla Thurston içeri girdiğinde Linda yukarıdaydı. Yaptığı ilk iş çocukların odasına bakmak olmuştu. Valizler yataklarının üstünde duruyor ve birinin içinden Judy’nin oyuncak ayısı sarkıyordu.</p>

  <p>Neşeyle, “Çocuklar!” diye aşağı seslendi. “Siz resimli kitaplara bakın ben de hemen geliyorum!”</p>

  <p>Thurston merdivenin dibine geldi. “Artık..”</p>

  <p>Sonra Linda’nın yüzünü görüp sustu. Linda parmağıyla gelmesini işaret etti.</p>

  <p>Janelle, “Anne?” diye seslendi. “Son kolayı da paylaşabilir miyiz?”</p>

  <p>Normalde bu saatte asitli bir şey içmelerine itiraz ederdi ama, “Tamam, ama yerlere dökmeyin!” dedi.</p>

  <p>Thurse merdivenin yarısına kadar gelmişti. “Ne oldu?” diye sordu.</p>

  <p>“Alçak sesle konuş. Bir polis geldi. Carter Thibodeau.”</p>

  <p>“Hani şu geniş omuzlu, uzun boylu olan mı?”</p>

  <p>“Ta kendisi. Beni sorgulamaya gelmiş..”</p>

  <p>Thurse’in rengi soldu ve Linda ona seslendiği anı hatırladığını anladı.</p>

  <p>“Galiba sorun yok,” dedi. “Ama sahiden gitmiş mi diye bakman lazım. Yürüyordu. Sokağa bak, bir de arka çitlerden Edmunds’ların bahçesini kontrol et. Benim pantolonumu değiştirmem lazım.”</p>

  <p>“Ne yaptı sana?”</p>

  <p>Linda, “Hiçbir şey,” diye tısladı. “Sen sadece gitmiş mi diye bak, gitmişse buradan bir an önce gidelim biz de.”</p>
</body>
</html>
