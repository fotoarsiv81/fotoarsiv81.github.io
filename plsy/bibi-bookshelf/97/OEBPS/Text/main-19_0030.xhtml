<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">2</span></h2>

  <p>Rusty, Ernie’ye, “Buradan sonra ben kullansam daha iyi olacak,” dedi. “İleride çocukların bayıldığı yer var. Rommie de bayılıyordu neredeyse.&nbsp;Ben de kendimi kötü hissetmiştim. Halüsinasyon görür gibi oldum. Alev&nbsp;alev yanan bir Cadılar Bayramı kuklası vardı.”</p>

  <p>Ernie, “O da başka bir uyarı mı?” diye sordu.</p>

  <p>“Bilmem.”</p>

  <p>Ağaçların bittiği ve McCoy Meyve Bahçesi’ne uzanan taşlı patikanın başladığı yere kadar Rusty kullandı. Önlerinde hava o kadar berraktı ki gözlerini kısmak zorunda kaldılar, fakat bir kaynak yoktu; parlaklık orada öylece asılı gibiydi. Barbie’ye ateşböceklerinin verdiği ışığı anımsatıyordu ama&nbsp;bu bir milyon kez büyütülmüşüydü. Kuşağın eni elli metre kadardı. Onun&nbsp;ilerisinde dünya ay ışığının verdiği pembelik dışında yine karanlıktı.</p>

  <p>Barbie, “Yine baygınlık hissi geçirmeyeceğinden emin misin?” diye sordu.</p>

  <p>“Kubbe’ye dokunmak gibi: ilk seferde aşılanmış oluyorsun.” Rusty arazi vitesine geçip, “Takma dişlerinize hâkim olun bayanlar baylar,” dedi.</p>

  <p>Gaza öyle bir yüklendi ki arka tekerler patinaj yaptı. Minibüs hızla ışığa daldı. Aracı dışarıda olup biteni göremeyecek kadar iyi kaplamışlardı, ama çoktan taşlı yola çıkmış olan birkaç kişi, meyve bahçesinin kenarından&nbsp;-giderek artan bir endişeyle- onları seyrediyordu. Bir an minibüs spot ışığının altındaymış gibi gayet net göründü. Parıltı kuşağından çıktıktan sonra&nbsp;da birkaç saniye boyunca parlamaya devam etti, sanki çalıntı araç radyuma&nbsp;bulanmıştı. Ve geride de egzoz gibi giderek solan parlak bir iz bırakıyordu.</p>

  <p>Benny, “Aman Tanrım,” dedi. “Hayatımda gördüğüm en başarılı özel efekt sanki.”</p>

  <p>Sonra minibüsü kuşatan parıltı geçti ve iz kayboldu.</p>
</body>
</html>
