<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">14</span></h2>

  <p>WCIK stüdyosu Little Bitch Yolu’ndan epey içerideydi. (Bahçe yolu asfalttı ve asıl yoldan dört yüz metre kadar içerideydi.) Yol tarafında karşılıklı yüzer yıllık iki meşe ağacı vardı. Gür yapraklan normalde bir takvime ya da tanıtım broşürüne konacak kadar canlı olurdu ama şimdi cansız ve kahverengi duruyordu. Andy Sanders bu büyük ağaçlardan birinin arkasına sinmişti. Şef de diğerinin arkasındaydı. Koca kamyonların yaklaştığını duyabiliyorlardı. Andy’nin gözüne terler iniyor, o da durmadan siliyordu.</p>

  <p>“Sanders!”</p>

  <p>“Ne?”</p>

  <p>“Emniyetin kapalı mı?”</p>

  <p>Andy kontrol etti. “Evet.”</p>

  <p>“Peki. Şimdi söyleyeceklerimi bir daha tekrar etmeyeceğim. Ateş etmeye başla dersem, piçlerin üstüne mermi yağdırmaya başla! Tepeden tırnağa, önden arkaya! Ateş et demediğim takdirde orada bekle. Anladın mı?”</p>

  <p>“E-evet.”</p>

  <p>“Kimsenin kimseyi öldüreceğini sanmıyorum.”</p>

  <p>Andy <span style="font-style:italic;">çok şükür,</span> diye düşündü.</p>

  <p>“Sadece Bowie’lerle Tavuk Bey’se gerek yok. Ama emin olamam. Bir şeyler yapmam gerekirse arkamı kollayacak mısın?”</p>

  <p>Tereddüt etmeden, “Evet.” dedi.</p>

  <p>“Parmağını o kahrolası tetikten çek, yoksa kendi kafanı uçurursun.”</p>

  <p>Andy aşağı baktı ve parmağının sahiden de AK’nin tetiğine dolanmış olduğunu görüp hemen çekti.</p>

  <p>Beklediler. Andy nabzının hızlandığını hissedebiliyordu. Korkmanın aptallık olduğunu düşündü -zaten o telefon gelmese şimdi ölmüş olacaktı- ama işe yaramadı. Çünkü önünde yepyeni bir dünya açılmıştı. Bunun&nbsp;sahte bir dünyaya dönüşebileceğinin farkındaydı (ilaçların Andy Grinnell’i&nbsp;ne hale soktuğunu gözüyle görmemiş miydi? ) ama yine de içinde yaşadığı&nbsp;boktan dünyadan iyiydi.</p>

  <p><span style="font-style:italic;">Tanrım, lütfen geldikleri gibi gitsinler,</span> diye dua etti. <span style="font-style:italic;">Lütfen.</span></p>

  <p>Kamyonlar göründü, ağır ağır ve kara dumanlar salarak geliyorlardı. Andy ağacın arkasından öndeki kamyonun şoför mahallinde iki kişi gördü.&nbsp;Muhtemelen Bowie kardeşlerdi.</p>

  <p>Şef uzun süre kıpırdamadı. Andy fikrini değiştirdiğini ve yakıt tanklarını almalarına izin vereceğini düşünmeye başladı. Sonra şef ağacın arkasından fırladı ve iki tur ateş etti.</p>

  <p>Kafayı bulsun ya da bulmasın şef iyi nişan alıyordu. Öndeki kamyonun iki ön tekeri de yamyassı olmuştu. Kamyonun önü üç dört kere zıpladı ve kamyon durdu. Arkadan gelen kamyon neredeyse öndekine çarpıyordu.&nbsp;Andy hafif bir müzik sesi, bir ilahi duyar gibi oldu ve ikinci kamyonu her&nbsp;kim kullanıyorsa radyo yüzünden silah seslerini duymadığını düşündü. Bu&nbsp;arada öndeki kamyonun şoför mahalli boş görünüyordu. İki adam da kafalarım eğmişlerdi.</p>

  <p>Hâlâ yalınayak ve pijamasının altı dışında çıplak olan Şef Bushey (garaj kapısının kumandası pijamasının gevşek belinden çağrı cihazı gibi sarkmıştı) ortaya çıktı. “Stewart Bowie!” diye bağırdı. “Fern Bowie! Ortaya çıkıp konuşun benimle!” TANRI’NIN SAVAŞÇISI’nı ağaca dayadı.</p>

  <p>Öndeki kamyonda bir hareket olmadı ama arkadakinin kapısı açıldı ve Roger Killian aşağı indi. “Niye durdunuz?” diye böğürdü. “Dönüp tavuklarıma yem vermem lazım..”</p>

  <p>Sonra şefi gördü. “Hey Philly, ne haber?”</p>

  <p>Bowie’ler, “Yere yat!” diye bağırıştılar. “Çatlak herif ateş ediyor!”</p>

  <p>Roger, şefe baktı, sonra ağaca dayalı tüfeği gördü. “Olabilir ama şimdi tüfek ağaca dayalı duruyor. Üstelik sadece o var. Neler oluyor Phil?”</p>

  <p>“Ben artık şefim. ‘Şef’ de bana.”</p>

  <p>“Tamam şef. Mesele nedir?”</p>

  <p>Şef, “Dışarı çık Stewart,” diye bağırdı. “Sen de Fern. Burada kimseye bir şey olacağını sanmıyorum.”</p>

  <p>Öndeki kamyonun kapıları açıldı. Şef başını çevirmeden, “Sanders!” dedi. “Eğer bu iki salaktan birinde tabanca varsa ateş et. İkisini de kalbura çevir.”</p>

  <p>Fakat iki Bowie’de de tabanca yoktu. Fern ellerini kaldırmıştı.</p>

  <p>Stewart, “Kiminle konuşuyorsun kanka?” diye sordu.</p>

  <p>Şef, “Buraya gel Sanders,” dedi.</p>

  <p>Andy geldi. Artık kriz tehlikesi geçtiği için keyfi yerindeydi. Şefin kızarmış piliçlerinden birini de yanına almayı akıl etseydi hiç kuşkusuz daha da iyi olacaktı.</p>

  <p>Stewart hayretler içinde, “Andy?” dedi. “Senin ne işin var burada?”</p>

  <p>“Ben de Tanrı’nın ordusuna katıldım. Ve siz kötü adamlarsınız. Hakkınızda her şeyi biliyoruz, burada yeriniz yok.”</p>

  <p>Fern, “Ha?” dedi. Ellerini indirdi. Kocaman lastiklerin havası boşalmaya devam ederken öndeki kamyonun burnu ağır ağır yola doğru kaymaya başlamıştı.</p>

  <p>Şef, “Güzel söyledin Sanders,” dedi. Sonra Stewart’a, “Üçünüz de ikinci kamyona binin,” dedi. “Sonra da dönüp gerisin geri kasabaya yollanın. Varınca o şeytanın arka bacağına WCIK’in artık bizim olduğunu söyleyin.&nbsp;Laboratuvarla içindekiler de dahil.”</p>

  <p>“Sen ne diyorsun yahu Phil?”</p>

  <p>“Şef.”</p>

  <p>Stewart tek eliyle bir boş versene hareketi yaptı. “Kendine ne dersen de ama bütün bunlar ne..”</p>

  <p>Şef, “Kardeşinin aptal olduğunu biliyorum,” dedi. “Tavuk Bey de elinde tarif olmazsa ayakkabısını bile bağlayamaz..”</p>

  <p>Roger, “Hey, lafına dikkat et!” diye bağırdı.</p>

  <p>Andy AK’sini kaldırdı. Fırsat bulunca kabzasına CLAUDETTE yazmayı düşünüyordu. “Hayır, sen dikkat et.”</p>

  <p>Roger Killian’ın rengi kül gibi oldu ve bir adım geri çekildi. Andy kasaba toplantılarında konuştuğunda hiç böyle olmazdı ve bu harika bir şeydi.</p>

  <p>Şef hiç lafı kesilmemiş gibi konuşmaya devam etti. “Fakat sende en azından yarım beyin var Stewart. Onu kullansan iyi edersin. Şu kamyonu olduğu gibi bırakıp diğeriyle kasabaya dönün. Rennie’ye de buranın artık ona değil Tanrı’ya ait olduğunu söyleyin. Pelin Yıldızı’nın parladığını ve&nbsp;kıyametin erken kopmasını istemiyorsa bizi rahat bırakmasını da söyleyin.”&nbsp;Biraz düşündü. “O müzikleri çalmaya devam edeceğiz onu da bilsin. Aslında pek aldırdığını sanmıyorum ama belki kasabada bu müzikle rahatlayan&nbsp;birileri vardır.”</p>

  <p>Stewart, “Şimdi kaç polisi var sen biliyor musun?” diye sordu.</p>

  <p>“Umurumda bile değil.”</p>

  <p>“Herhalde otuz olmuştur. Yarma elliyi bulur. Üstelik kasabanın yarısı da mavi bant takıyor. Onlara da gelin dese hiç sorun çıkmaz.”</p>

  <p>Şef, “O da işe yaramaz,” dedi. “Kaderimiz Tanrı’nın eliyle çizildi ve birimiz on kişiye bedeliz.”</p>

  <p>Roger matematik dehasını kullanıp, “Eh, yirmi kişi eder ama yine de sayıca azsınız,” dedi.</p>

  <p>Fern, “Kes sesini Roger,” dedi.</p>

  <p>Stewart bir deneme daha yaptı. “Phil -yani şef- sakin olsan iyi olacak. Adam uyuşturucuyu istemiyor ki, sadece yakıtı istiyor. Kasabadaki jeneratörlerin yarısı sustu. Hafta sonuna kadar üçte ikisi de susmuş olacak. Bırak&nbsp;da propanı alalım.”</p>

  <p>“Pişirmek için bana lazım. Kusura bakmayın.”</p>

  <p>Stewart ona aklını kaçırmış gibi bakıyordu. Andy <span style="font-style:italic;">muhtemelen de kaçırdı,</span> diye düşündü. <span style="font-style:italic;">İkimiz de kaçırdık.</span> Ama Jim Rennie de kaçık olduğuna göre mesele yoktu.</p>

  <p>Şef, “Gidin artık,” dedi. “Ve söyleyin ona askerlerini üstümüze salmaya kalkarsa pişman olur.”</p>

  <p>Stewart bunu biraz düşündü, sonra omzunu silkti. “Bana göre hava hoş. Gelin hadi, ben kullanacağım.”</p>

  <p>Roger Killian, “Bana uyar,” dedi. “Bütün o viteslerden nefret ediyorum.” Şefle Andy’ye son kez şüpheli bir bakış attıktan sonra ikinci kamyona doğru yürümeye başladı.</p>

  <p>Andy, “Tanrı sizi korusun çocuklar,” diye seslendi.</p>

  <p>Stewart omzunun üstünden ters ters baktı. “Sizi de korusun. Çünkü Tanrı biliyor ya buna ihtiyacınız olacak.”</p>

  <p>Kuzey Amerika’nın en büyük met laboratuvarının yeni sahipleri yan yana durup koca turuncu kamyonun sarsak bir K dönüşü yapıp kasabaya&nbsp;doğru yola koyuluşunu izlediler.</p>

  <p>“Sanders!”</p>

  <p>“Efendim şef?”</p>

  <p>“Müziği biraz canlandırmak istiyorum hem de hemen. Bu kasabaya Mavis Staples lazım. Ayrıca biraz Clark Sisters. Şunları halledeyim sonra&nbsp;biraz üfleyelim.”</p>

  <p>Andy’nin gözleri yaşardı. Kolunu Phil Bushey’in kemikli omuzlarına doladı. “Seni seviyorum şef.”</p>

  <p>“Sağ ol Sanders. Ben de seni. Silahını dolu tut ama. Şu andan itibaren nöbet tutmamız lazım.”</p>
</body>
</html>
