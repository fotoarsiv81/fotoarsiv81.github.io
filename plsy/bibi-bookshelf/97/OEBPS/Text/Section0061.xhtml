<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark3"></a><span style="font-weight:bold;">6</span></h2>

  <p>Brenda Perkins de İsa Radyo’yu dinlerdi çünkü kocası seviyordu (severdi) ama Kutsal Mesih Kilisesi’ne adımını atmış değildi. Sadece Congo’ya gider, kocasını da oraya götürürdü.</p>

  <p>Hayattayken. Howie Congo Kilisesi’ne son kez gidecekti. Orada öylece yatacak, Piper Libby ayinini yaparken neler olduğunu bilmeyecekti.</p>

  <p>Bu kavrayış -son derece katı ve kesin- evi vurmuştu. Brenda haberi aldığından beri ilk kez kendini bıraktı ve ağladı. Belki de ancak şimdi yapabiliyordu. Yalnızken.</p>

  <p>Televizyonda Başkan, ağırbaşlı ve ürkütücü bir biçimde yaşlı görünüyordu..”</p>

  <p>Amerikalı yurttaşlarım, cevaplar istiyorsunuz,” diyordu. “O cevaplara ulaştığım anda sizlere de söyleyeceğim. Bu meselede sırlar olmayacak. Olaylara bakan pencerem sizin pencereniz olacak. Kesinlikle söz veriyorum..”</p>

  <p>Brenda, “Tabii,” dedi. “Bir de bana satmak istediğin bir köprü var.” Bunu der demez de daha çok ağlamaya başladı çünkü Howie’nin sevdiği laflardandı. Televizyonu hırsla kapattı ve uzaktan kumandayı yere düşürdü. İçinden üstünde çıkıp tepinmek geldi; en büyük sebebi de Howie’yi başını sallayıp aptallık etmemesini söylerken görür gibi olmasıydı.</p>

  <p>Bunun yerine anısı henüz tazeyken bir şekilde kocasına dokunabilmek arzusuyla kalkıp küçük çalışma odasına gitti. Ona dokunmaya ihtiyacı vardı. Evin arka tarafında, dışarıda jeneratör çalışıyordu. Howie olsa ş<span style="font-style:italic;">işko ve mutlu,</span> derdi. Brenda, 11 Eylül sonrasında Howie ısmarladığı zaman o zımbırtının masrafından nefret etmişti (tedbirli olmak için, diyordu) ama şimdi bu yüzden ettiği her tatsız kelimeden pişmanlık duyuyordu. Kocasını özlerken bir de karanlıkta olmak çok daha feci, çok daha hazin olurdu.</p>

  <p>Howie’nin masası açık duran dizüstü bilgisayarı dışında bomboştu. Ekran koruyucu olarak çok eskiden kalma Küçükler Ligi’nden bir fotoğraf vardı. O sıralarda on bir, on iki yaşlarında olan Chip ile Howie yeşil Sanders Drug Monarchs formaları içindeydiler; fotoğraf Howie ile Rusty Everett’in eyalet finalleri için takıma alındıkları yıl çekilmişti. Chip babasına, Brenda da ikisine birden sarılmış vaziyetteydi. Güzel bir gündü. Ama kırılgandı. Kristal bir kadeh kadar kırılgan. Kim, henüz vakit varken kıymetini bilebilirdi böyle şeylerin?</p>

  <p>Brenda henüz Chip’e ulaşamamıştı ve o konuşmanın düşüncesi bile -tabii yapabilseydi- elini ayağını kesiyordu. Hıçkırarak kocasının masasının yanına diz çöktü. Çocukken pamuklu pijamasıyla yatağının yanma diz çöküp <span style="font-style:italic;">Tanrı annemi korusun, Tanrı babamı korusun, Tanrı henüz adı olmayan süs balığımı korusun</span> duasını okurken yaptığı gibi avuçlarını birleştirdi.</p>

  <p>“Tanrım, ben Brenda. Onu geri getirmeni istemiyorum... aslında istiyorum ama yapamayacağını biliyorum. Sadece buna dayanabilmem için güç ver olur mu? Bir de acaba... günah mıdır değil midir bilmiyorum, muhtemelen öyledir, ama acaba benimle bir kerecik konuşmasını sağlayabilir misin? Belki bana bir kerecik daha dokunmasına da izin verirsin, hani bu sabah yaptığı gibi.”</p>

  <p>Ve akima gelince -güneşin altında tenine değen parmakları- daha beter ağlamaya başladı.</p>

  <p>“Biliyorum hayaletlerle işin olmaz -tabii Kutsal olan dışında- ama belki rüyamda olabilir? Çok şey istediğimi biliyorum ama... Tanrım bu gece içimde öyle büyük bir boşluk var ki. İnsanda böyle boşluklar olabileceğini bilmezdim ve o boşluğa düşmekten korkuyorum. Sen bana bu iyiliği yaparsan ben de Sen’in için bir şey yaparım. Tek yapman gereken istemek. Lütfen Tanrım, sadece bir temas. Ya da bir kelime. Rüyamda bile olsa,” derin, ıslak bir nefes aldı. “Teşekkür ederim. Karar Sen’in tabii ki. Benim hoşuma gitse de gitmese de.” Bitkin bir şekilde güldü. “Amin.”</p>

  <p>Gözlerini açıp masaya tutunarak kalktı. Bir eli bilgisayara değmiş ve ekran hemen aydınlanmıştı. Howie kapatmayı hep unuturdu ama en azından şarjı bitmesin diye prize takılı bırakırdı. Ve masaüstünü her zaman Brenda’dan çok daha düzgün tutardı; Brenda’nınkinde daima indirilmiş dosyalar ve elektronik notlar bulunurdu. Oysa Howie’nin masaüstünde harddisk ikonunun altında düzenli bir şekilde tutulan sadece üç tane klasör olurdu: GÜNCEL’de devam eden soruşturmaların notları; MAHKEME’de kendisi de dahil kimlerin, nerede, niçin tanıklık edeceğini gösteren liste vardı. Evle ilgili ne var ne yoksa onları da MORIN PAPAZ EVİ başlığı altında tutardı. Brenda o klasöre girdiği takdirde jeneratörle ilgili bir şeyler bulabileceğini fark etti, aleti mümkün olduğunca çalıştırabilmek için bunları öğrense iyi olacaktı. Karakoldaki Henry Morrison muhtemelen şimdiki tüpü değiştirmekten mutlu olurdu ama ya yedeği yoksa? Durum buysa hepsi tükenmeden Burpee’den veya Benzin ve Gıda’dan yedek tüp alması lazımdı.</p>

  <p>Parmağını fareye götürmüşken durdu. Sol alt köşede dördüncü bir klasör vardı. Daha önce hiç görmemişti. Kocasının dizüstü bilgisayarına en son ne zaman baktığını hatırlamaya çalıştı ama hatırlayamadı.</p>

  <p>Klasörün adı VADER’di.</p>

  <p>Eh, Howie’nin <span style="font-style:italic;">Yıldız Savaşları'ndaki</span> Darth Vader’le ilişkilendireceği tek kişi Koca Jim Rennie olabilirdi.</p>

  <p>Merakla oku klasörün üstüne götürüp iki kere tıkladı, bir yandan da acaba şifre gerekiyor mudur diye düşünüyordu.</p>

  <p>Gerekiyordu. GÜNCEL klasörünü açan WILDCATS’i denedi ve işe yaradı (MAHKEME klasörünü koruma altına almaya zahmet etmezdi). Klasörde iki belge vardı. Birinin başlığı DEVAM EDEN SORUŞTURMA idi. Diğeri ise SMAG’DAN MEKTUP başlığı altında bir PDF dosyasıydı. Howie’nin dilinde bunun anlamı Maine eyalet başsavcısı demekti. Brenda o dosyayı tıkladı.</p>

  <p>Başsavcının mektubunu hayretler içinde okurken yanaklarındaki gözyaşları kurumuştu. Gözüne ilk takılan mektubun başlığı olmuştu: Sayın <span style="font-style:italic;">Şef Perkins</span> diye değil, <span style="font-style:italic;">Sevgili Duke</span> diye başlıyordu.</p>

  <p>Her ne kadar mektup Howie tarzında değil avukat tarzında yazılmış olsa da, belirli yerleri koyu renk yazılmış gibi öne çıkıyordu. İlk olarak <span style="font-weight:bold;">kasaba mallarıyla hizmetlerinin kötüye kullanımı</span> sözcükleri gözüne çarpmıştı. <span style="font-weight:bold;">İkinci Üye Sanders’ın katılımı da kesin görünüyor</span> oldu. Ardından <span style="font-weight:bold;">bu görevi kötüye kullanma üç ay önce tahmin edebileceğimizden çok daha geniş ve derin</span> geldi.</p>

  <p>Ve mektubun sonuna doğru sadece koyu renk değil büyük harfle yazılmış gibi de görünen sözler vardı: <span style="font-weight:bold;">YASADIŞI UYUŞTURUCU ÜRETİMİ VE SATIŞI.</span></p>

  <p>Dualarına cevap gelmiş gibiydi, hem de tamamen beklenmedik şekilde. Brenda, Howie’nin koltuğuna oturup VADER klasöründeki DEVAM EDEN SORUŞTURMA dosyasına tıkladı ve müteveffa kocası konuşmaya başladı.</p>
</body>
</html>
