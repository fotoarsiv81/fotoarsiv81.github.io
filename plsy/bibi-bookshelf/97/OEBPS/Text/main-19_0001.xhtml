<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark1"></a><span style="font-weight:bold;">9</span></h2>

  <p><span style="font-style:italic;">DONK.</span> Sessizlik.</p>

  <p><span style="font-style:italic;">DONK.</span> Sessizlik.</p>

  <p><span style="font-style:italic;">DONK.</span> Sessizlik.</p>

  <p>Ollie Dinsmore, Kubbe’nin dört adım ötesine bağdaş kurup oturmuştu, yanında da izcilik günlerinden kalma heybesi vardı. Heybe arka bahçeden topladığı taşlarla doluydu -aslında o kadar doluydu ki buraya adeta iki büklüm gelmiş, yolda da heybenin dibinin delineceğinden ve cephanesinin döküleceğinden korkmuştu. Fakat delinmemişti ve işte buradaydı. Bir taş aldı- güzel, düzgün bir taştı, antik çağlarda bayağı iyi cilalanmıştı ve Kubbe’ye fırlattı. Taş Kubbe’ye çarpınca havada kendi kendine geri dönmüş gibi oldu. Ollie alıp yeniden attı.</p>

  <p><span style="font-style:italic;">DONK.</span> Sessizlik.</p>

  <p>Kubbe’nin buna değecek tek bir tarafı var, diye düşünüyordu. Kardeşiyle annesinin ölümüne yol açmış olabilirdi ama sevgili İsa sayesinde bir heybe cephaneyle bütün günü geçirmek mümkün oluyordu.</p>

  <p><span style="font-style:italic;">Taştan bumeranglar</span> diye düşünüp gülümsedi. Gerçek bir tebessümdü ama zayıfladığı için suratı korkunç görünüyordu. Bu aralar pek iştahı yoktu ve daha uzun bir süre iştahının olacağını da sanmıyordu. Bir silah sesi duyup anneni mutfak masasının yanında eteği sıyrılıp külotu ortaya çıkmış ve kafası uçmuş olarak bulmak... insanda iştah filan bırakmıyordu.</p>

  <p><span style="font-style:italic;">DONK.</span> Sessizlik.</p>

  <p>Kubbe’nin diğer tarafında bir telaştır gidiyordu, bir günde çadır kent ortaya çıkmıştı. Cipler, kamyonlar gidip geliyor ve komutanları genelde tek avazda bağırarak emirler yağdırıp küfürler ederken yüzlerce asker oradan oraya koşturuyordu.</p>

  <p>Çoktan dikilmiş çadırlara ilaveten üç uzun çadır daha ekleniyordu. Önlerindeki levhalar toprağa gömülmüştü bile. 1. ZİYARETÇİ AĞIRLAMA İSTASYONU, 2. ZİYARETÇİ AĞIRLAMA İSTASYONU ve İLKYARDIM İSTASYONU. Daha da uzun başka bir çadırın önünde ise TAZE YİYECEK tabelası vardı. Ve Ollie’nin oturup taşlarını Kubbe’ye atmaya başlamasından bir süre sonra iki tane brandalı kamyon yanaşmıştı. Şimdi dört bir yana mavi seyyar tuvaletler koyuyorlardı. Tuvaletleri ziyaretçilerin buluşma noktasından uzağa koyuyorlardı.</p>

  <p>Annesinin kafatasından yayılan madde küflü çilek reçeline benziyordu ve Ollie’nin anlayamadığı, bunu niye orada yaptığıydı. Neden çoğunlukla yemeklerini yedikleri yerde? Başka bir oğlu daha olduğunu, (açlıktan ölmediği takdirde) burada yine yemek yiyebileceğini ve gördüğü korkunç manzarayı asla aklından çıkaramayacağını unutacak kadar mı kafayı yemişti?</p>

  <p><span style="font-style:italic;">Evet,</span> diye düşündü. <span style="font-style:italic;">O kadar kötüydü. Çünkü Rory daima onun en sevdiği oğlu, evcil hayvanıydı, inekleri beslemeye veya otlamaya gittiklerinde ağılı temizlemeyi unutmadığım sürece beni pek fark etmezdi. Veya karnede I) getirmediğim sürece. Çünkü oğulcuğu hep A alırdı.</span></p>

  <p>Bir taş daha attı.</p>

  <p><span style="font-style:italic;">DONK.</span> Sessizlik.</p>

  <p>Bir sürü asker Kubbe’nin yakınına tabelalar dikiyordu. Chester’s Mill’e bakanlar da.</p>

  <p id="sigil_toc_id_28" style="text-align: center;"><a id="bookmark2"></a><span style="font-weight:bold;">UYARI!</span></p>

  <p style="text-align: center;"><span style="font-weight:bold;">KENDİ GÜVENLİĞİNİZ İÇİN!</span></p>

  <p style="text-align: center;"><span style="font-weight:bold;">KUBBE’DEN İKİ METRE (6 ADIM) UZAK DURUN!</span></p>

  <p>yazıyordu.</p>

  <p>Ollie, Kubbe’nin öbür tarafına bakacak şekilde dikilenlerde de aynı şeylerin yazdığını ve o tarafta bunun işe yarayacağını tahmin ediyordu, çünkü orada düzeni sağlayacak kişiler vardı. Ama bu tarafta belki sekiz yüz kasabalı ve olsa olsa iki düzine polis olacaktı ve bunların çoğu da bu işte yeniydi. Bu taraftakileri geride tutmaya çalışmak kumdan bir kaleyi gelecek dalgadan korumak gibi bir şey olacaktı.</p>

  <p>Annesinin külotu ıslanmıştı ve bacaklarının arasına da bir şeyler akmıştı. Herhalde tetiği çekmeden hemen önce veya çektikten hemen sonra altına yapmıştı. Ollie muhtemelen sonradır, diye düşünüyordu.</p>

  <p>Bir taş daha attı.</p>

  <p><span style="font-style:italic;">DONK.</span> Sessizlik.</p>

  <p>Yakınında duran bir asker vardı. Oldukça gençti. Yenlerinden herhangi bir rütbe işareti olmadığı için Ollie paralı asker olabileceğini düşündü.</p>

  <p>On altı yaşındaymış gibi duruyordu ama herhalde daha büyüktü. Gençlerin askere alınabilmek için yaşları hakkında yalan söylediğini duymuştu, fakat bunun, her tür bilgi bilgisayarlara yüklenmeden önceki devirlerde kaldığını düşünüyordu.</p>

  <p>Asker etrafına bakındı, kimsenin ona dikkat etmediğini gördü ve alçak sesle konuşmaya başladı. Güneyli aksam vardı. “Evlat? Şunu keser misin? Beni çıldırtıyor.”</p>

  <p>Ollie, “Başka yere git o zaman,” dedi.</p>

  <p><span style="font-style:italic;">DONK.</span> Sessizlik.</p>

  <p>“Gidemem ki. Emirler.”</p>

  <p>Ollie cevap vermedi. Onun yerine bir taş daha attı.</p>

  <p><span style="font-style:italic;">DONK.</span> Sessizlik.</p>

  <p>Asker, “Niye yapıyorsun ki bunu?” diye sordu. Ollie’yle konuşmaya devam edebilmek için tabelalarla işi bitmemiş gibi yapıyordu.</p>

  <p>“Çünkü er ya da geç biri geri sekmeyecek. Ve o zaman kalkıp gideceğim ve bu çiftliği bir daha asla görmeyeceğim. Bir daha hiç inek sağmayacağım. Orada havalar nasıl?”</p>

  <p>“Güzel. Ama biraz serin. Ben Güney Carolina’lıyım. Ekimde bizim oralarda böyle hava olmaz.”</p>

  <p>Ollie’nin bulunduğu yerde, yani güneyli çocuktan üç metre kadar ötede hava sıcaktı. Ayrıca pis kokuyordu.</p>

  <p>Asker, Ollie’nin arkasını gösterdi. “Niye taş atmayı kesip o ineklerle ilgilenmiyorsun?” İneyk diye söylüyordu. “Otlat, sütlerini sağ, ne bileyim yap işte bir şeyler.”</p>

  <p>“Otlatmamıza gerek yok. Nereye gideceklerini biliyorlar zaten. Artık sağılmaları da gerekmiyor. Memeleri kurudu.”</p>

  <p>“Gerçekten mi?”</p>

  <p>“Gerçekten. Babam otlara bir şey olduğunu söylüyor. Çünkü havada bir gariplik var. Burası pek iyi kokmuyor biliyor musun? Çöp kokuyor.”</p>

  <p>“Gerçekten mi?” Asker bayağı şaşırmış gibiydi. Tabelalar toprağa iyice gömüldüğü halde tepelerine çekiçle bir iki kere daha vurdu.</p>

  <p>“Evet. Annem de bu sabah kendini öldürdü.”</p>

  <p>Asker çekici tabelaya vurmak üzereydi ki elinden düşürdü. “Dalga mı geçiyorsun benimle?”</p>

  <p>“Yo. Mutfakta kendini vurdu. Ben buldum.”</p>

  <p>“Of, korkunç bir şey.” Asker, Kubbe’ye yaklaştı.</p>

  <p>“Geçen pazar kardeşimi kasabaya götürmüştük, daha sağdı -yani sağ gibiydi- ama annem hemencecik öldüğü için onu buraya gömdük. Burayı severdi. Böyle iğrençleşmeden önce buralar çok güzeldi.”</p>

  <p>“Tanrım! Çocuk cehenneme gidip gelmişsin!”</p>

  <p>Ollie, “Hâlâ oradayım,” dedi ve bu sözler içinde bir dalgalanma yaratmış gibi ağlamaya başladı. Ayağa kalkıp Kubbe’ye doğru ilerledi. Genç askerle karşılıklı durdular, aralarında bir adım bile yoktu. Asker elini kaldırdı, hafif elektriklenmeden dolayı yüzünü buruşturdu ve elini Ollie’ye uzattı. Parmaklarını açıp Kubbe’ye yapıştırdı. Ollie de kendi elini kaldırıp kendi tarafında aynı şeyi yaptı. Elleri birbirine dokunuyormuş gibiydi, parmak parmağa, avuç avuca, ama dokunmuyordu. Bu ertesi gün yüzlerce, binlerce kere tekrarlanacak boşuna bir hareketti.</p>

  <p>“Evlat..”</p>

  <p>Birisi, “Asker!” diye kükredi. “Kaldır o özürlü kıçını oradan!”</p>

  <p>Paralı asker Ames reçel çalarken yakalanmış bir çocuk gibi yerinden zıpladı.</p>

  <p>“Çabuk buraya gel! Koş!”</p>

  <p>Asker, “Burada bekle,” deyip fırçasını yemek üzere koşarak gitti. Ollie, paralı askerlerde rütbe indirimi olamayacağına göre fırça yiyeceğini tahmin etmişti.</p>

  <p>Herhalde hayvanat bahçesindeki hayvanlardan biriyle konuştu diye hapse atacak halleri de yoktu. <span style="font-style:italic;">Üstelik fıstık filan da almış değilim,</span> diye düşündü.</p>

  <p>Bir an artık süt vermeyen ineklere baktı -artık otlamıyorlardı bile neredeyse - ve gidip heybesinin yanma oturdu. Güzel bir taş aradı. Ölmüş annesinin tırnaklarındaki yarısı silinmiş ojeleri hatırladı, bir parmağı hâlâ dumanı tüten silahın yanında duruyordu. Sonra taşı fırlattı. Taş Kubbe’ye çarpıp geri sekti.</p>

  <p><span style="font-style:italic;">DONK.</span> Sessizlik.</p>
</body>
</html>
