<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark9"></a><span style="font-weight:bold;">22</span></h2>

  <p>Eve önce Claire vardı. Arkadan Benny ve sonra da Norrie geldi. Joe gölgelere saklana saklana geldiğinde üçü McClatchey evinin verandasında oturuyorlardı. Benny ile Norrie ılık Doktor Brown kremalı soda içiyorlardı. Claire ise salıncaklı koltukta ağır ağır sallanırken kocasının biralarından birini içmekteydi. Joe annesinin yanına oturdu ve Claire kolunu oğlunun kemikli omuzlarına doladı. <span style="font-style:italic;">Ne kadar kırılgan,</span> diye düşündü. <span style="font-style:italic;">Kendisi bilmiyor ama öyle. Küçük bir kuştan farkı yok.</span></p>

  <p>Benny ona sakladığı sodayı uzatıp, “Kanka,” dedi. “Merak etmeye başlamıştık.”</p>

  <p>Joe, “Bayan Shumway kutu hakkında birkaç şey daha sordu da,” dedi. “Aslında cevabını bilmediğim sorular. Hey bu sıcak ama. Yaz geceleri gibi.” Bakışlarını yukarı kaldırdı. “Şu aya bakın.”</p>

  <p>Norrie, “Bakmak istemiyorum,” dedi. “İnsanı ürkütüyor.”</p>

  <p>Claire, “Sen iyi misin canım?” diye sordu.</p>

  <p>“Evet anne. Sen?”</p>

  <p>Claire gülümsedi. “Bilmem. İşe yarayacak mı acaba? Siz ne düşünüyorsunuz bu konuda çocuklar? Yani gerçek düşüncelerinizi soruyorum.” Bir an hiçbiri cevap vermedi ve bu Claire’i her şeyden daha çok korkuttu. Sonra Joe yanağını öpüp, “Yarayacak,” dedi.</p>

  <p>“Emin misin?”</p>

  <p>“Evet.”</p>

  <p>Claire, oğlunun ne zaman yalan söylediğini bilirdi -ama o büyüdükçe bu becerisini kaybedeceğini de biliyordu- ancak bu kez emin olamadı. O da Joe’yu öptü, nefesi bira ve bir şekilde baba kokuyordu. “Umarım kan dökülmez.”</p>

  <p>Joe, “Kan yok,” dedi.</p>

  <p>Claire gülümsedi. “Tamam, bu kadarı bana yeter.”</p>

  <p>Tek tük bir şeyler söyleyerek karanlıkta oturdular. Sonra kasabayı pembe ayın altında uyur halde bırakıp içeri girdiler.</p>

  <p>Gece yarısını biraz geçmişti.</p>
</body>
</html>
