<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1</span></h2>

  <p>Andy Sanders sahiden de Bowie Cenaze Evi’ndeydi. Kazan gibi bir kalayla yürüyerek gitmişti: şaşkın, üzüntülü, kalbi kırıktı.</p>

  <p>Anma Salonu’nda oturuyordu, yegane yareni de odanın ucundaki tabuttaydı. Gertrude Evans iki gün önce, seksen yedi (belki de seksen sekiz) yaşında kalp krizinden ölmüştü. Kimin eline geçeceğini ancak Tanrı bilse&nbsp;ile Andy bir başsağlığı mesajı yollamıştı; Gert’in kocası da on yıl önce vefat&nbsp;etmişti. Önemli değildi. Hemşerilerinden biri ölünce Andy mutlaka BİRİNCİ ÜYE antetli krem rengi kâğıtlara elyazısıyla yazılmış bir başsağlığı mesajı yollardı. Bunun da görevinin bir parçası olduğu hissine sahipti.</p>

  <p>Koca Jim böyle şeylerle uğraşmaya zahmet etmezdi. “İşimiz,” diye bahsettiği Chester’s Mill’i idare etmek onu fazlasıyla meşgul ediyordu. Aslında Chester’s Mill’i babasının tarlası gibi görüyordu ama Andy buna hiç&nbsp;alınmıyordu; Koca Jim’in ukalalığının farkındaydı. Ayrıca gayet iyi farkında olduğu bir şey daha vardı: Andrew DeLois Sanders olmadan Koca Jim&nbsp;muhtemelen köpek yarışmasında bile seçilemezdi. Koca Jim ağlamaklı yaklaşımlarla, fiyat kıra kıra, Kore malı ucuz elektrik süpürgeleri hediye ederek kullanılmış araba satabilirdi ama Toyota’nın bayiliğini almak istediğinde şirket onun yerine Will Freeman’ı tercih etmişti. Koca Jim, satış rakamlarına ve 119’un üstündeki avantajlı yerine rağmen Toyota’nın bu aptallığı&nbsp;nasıl yaptığına da hiç akıl erdirememişti.</p>

  <p>Andy ise anlayabiliyordu. Ormandaki en kurnaz ayı olmayabilirdi ama Koca Jim’de de hiç sıcaklık olmadığını biliyordu. Katı (kimileri -mesela&nbsp;o fiyat kırmalardan zarar görenler- katı kalpli olduğunu söyleyebilirdi) ve&nbsp;ikna edici biriydi ama aynı zamanda soğuktu da. Öte yandan Andy’nin paylaşacak bir sıcaklığı vardı. Seçim zamanı kasabada dolaşırken millete Koca&nbsp;Jim’le ikisinin Doublemint İkizleri ya da Click’le Clack veya fıstık ezmesiyle jöle gibi olduklarını anlatır, ikisi birden sabana koşulmazsa Chester’s Mill’in aynı olmayacağını söylerdi (tabii bir üçüncü üye olacaktı - şu anda Rose Twitchell’in ablası Andrea Grinnell vardı). Andy, Koca Jim’le ortaklıklarından her zaman hoşnuttu. Mali bakımdan evet, özellikle de son iki.&nbsp;üç yıldır ama başka bakımlardan da öyleydi. Koca Jim işlerin nasıl yürütüleceğini ve neyin niye yapılması gerektiğini bilirdi. <span style="font-style:italic;">Biz bu işe uzun vadeli&nbsp;bakıyoruz,</span> derdi. <span style="font-style:italic;">Kasaba için yapıyoruz. Halk için. Onların iyiliği için.</span> Ve&nbsp;bu da iyi bir şeydi. İyilik için yapmak iyiydi.</p>

  <p>Fakat şimdi... bu gece...</p>

  <p>“O uçuş derslerinden ta başında nefret etmiştim,” dedi ve tekrar ağlamaya başladı. Bir süre sonra sesli sesli ağlıyordu ama bunda bir sorun yoktu, çünkü kocasından kalanları görmüş olan Brenda Perkins sessiz gözyaşları döküyordu ve Bowie biraderler aşağıdaydı. Yapacak çok işleri vardı (Andy müphem bir şekilde çok çok kötü bir şey olduğunu anlıyordu). Fern Bowie, Sweetbriar Rose’da bir lokma bir şey yemek için dışarı çıkmıştı ve döndüğünde Andy onun kendisini dışarı atacağından emindi, fakat Fern, Andy’nin ellerini dizlerinin arasına kıstırmış, kravatı kaymış, saç&nbsp;baş darmadağınık oturmakta olduğu köşeye hiç bakmadan koridordan geçip gitmişti.</p>

  <p>Fern, kardeşi Stewart’la, “atölye.” dedikleri yere inmişti. (Korkunç; korkunç! ) Duke Perkins de oradaydı. Ayrıca o kahrolası Chuck Thompson&nbsp;da. Belki karısına ders vermeyi o istememişti ama dersi bırakmak istemediği de kesindi. Belki diğerleri de aşağıdaydı.</p>

  <p>Claudette kesinlikle oradaydı.</p>

  <p>Andy ağlamaklı bir sesle inledi ve ellerini daha sıkı kenetledi. Onsuz yaşayamazdı; imkânı yok yaşayamazdı. Ve onu canından çok sevdiği için&nbsp;değildi. İlaç süpermarketini yürüten Claudette’ydi (Koca Jim’den gelen düzgün, kayıt dışı ve giderek daha büyüyen nakit desteğiyle); Andy’ye kalsa&nbsp;daha yüzyıl bitmeden iflasını istemiş olurdu. Onun uzmanlık alanı insanlardı, muhasebe ve kayıtlar değil. Karısı o işlerin sihirbazıydı. Ya da bugüne kadar öyleydi.</p>

  <p>Bunu düşününce Andy tekrar inledi.</p>

  <p>Eyalet denetimi sırasında Claudette ile Koca Jim kasabanın mali kayıtlarında kalem oynatmakta bile işbirliği yapmışlardı. Güya baskın bir denet-leme olacaktı ama Koca Jim önceden duymuştu. Fazla bir şey yapmamışlardı; sadece Claudette’nin BAY TEMİZ dediği bilgisayar programını kullanmışlardı. Programa böyle demelerinin sebebi daima net sayılar elde etmesiydi. Bu sayede hapsi boylamak yerine denetimi sorunsuz atlatmışlardı (zaten hapse düşmeleri haksızlık olurdu, çünkü ne yapıyorlarsa kasabanın iyiliği için yapıyorlardı).</p>

  <p>Claudette Sanders’la ilgili gerçek buydu: daha güzel, daha kibar bir Jim Rennie’ydi, Andy onunla yatabilir, sırlarını paylaşabilirdi ve onsuz bir hayatı düşünemezdi.</p>

  <p>Andy tekrar gözyaşlarına boğuldu ve o sırada gerçek Koca Jim elini omzuna koyup sıktı. Andy onun geldiğini duymamıştı ama omzunu sıkınca&nbsp;da korkmadı. O eli bekler gibiydi, çünkü elin sahibi daima Andy’nin en çok&nbsp;ihtiyaç duyduğu anlarda ortaya çıkardı.</p>

  <p>Koca Jim, “Seni burada bulacağımı tahmin ettim,” dedi. “Andy -dostum- çok, ama çok üzgünüm.”</p>

  <p>Andy ayağa kalktı, kollarını Koca Jim’in iri gövdesine doladı ve Koca Jim’in ceketinde ağlamaya başladı. “Ona bu dersler tehlikeli demiştim!&nbsp;Chuck Thompson da babası gibi sersemin teki demiştim!”</p>

  <p>Koca Jim yatıştırıcı bir tavırla sırtını sıvazladı. “Biliyorum. Ama artık daha güzel bir yere gitti Andy -bu gece İsa’yla yemek yiyecek- rozbif, et suyuyla yapılmış taze bezelye püresi! Bu nasıl kötü olabilir ki? Bunu düşün.&nbsp;Dua etmek ister misin?”</p>

  <p>Andy, “Evet!” diye hıçkırdı. “Evet Koca Jim! Benimle dua et sen de!”</p>

  <p>Dizlerinin üstüne çöktüler ve Koca Jim, Claudette Sanders için uzun uzun, içinden gelerek dua etti. (Aşağıda, atölyede Stewart Bowie bunu duyup tavana baktı ve, “Bu herif iki ucundan da sıçıyor.” yorumunda bulundu.)</p>

  <p>Dört beş dakikalık dua seansından sonra (Andy okunan duaların ilgisini anlayamamıştı ama umurunda da değildi; Koca Jim’le yan yana diz çökmüş olmak onu rahatlatıyordu) Rennie -Yüce İsa, amin- dedi ve Andy’nin ayağa kalkmasına yardım etti.</p>

  <p>Yüz yüze ve göğüs göğüse dururlarken Koca Jim, Andy’yi omuzlarından yakalayıp gözlerinin içine baktı. “Evet ortak,” dedi. Durum ciddiyken Andy’ye hep ortak diye hitap ederdi. “İşe dönmeye hazır mısın?”</p>

  <p>Andy boş boş baktı.</p>

  <p>Koca Jim, sanki Andy makul bir (bu koşullar altında) itirazda bulunmuş gibi başını salladı. “Zor olduğunu biliyorum. Haksızlık. Senden böyle bir şey istemenin zamanı değil. Beni o lüzumsuz insanların karşısında tek&nbsp;başıma bırakmak hakkın, Tanrı biliyor ki hakkın. Fakat bazen başkalarının&nbsp;iyiliğini kendimizden çok düşünmemiz gerekir, öyle değil mi?”</p>

  <p>Andy, “Kasabanın iyiliği,” dedi. Claudie ile ilgili haberi aldığından beri ilk kez bir ışık görür gibi olmuştu.</p>

  <p>Koca Jim başını salladı. Yüzünde vakur bir ifade vardı ama gözleri parlıyordu. Andy’nin aklına garip bir fikir geldi: <span style="font-style:italic;">On yıl gençleşmiş gibi görünüyor.</span> “Haklısın. Bizim sorumluluklarımız var ortak. Halkın iyiliğini düşünmek zorundayız. Bu her zaman kolay olmaz ama her zaman gereklidir. Wettington karısını Andrea’yı bulsun diye yolladım. Toplantı salonuna getirmesini söyledim. Gerekirse kelepçeli olarak.” Koca Jim güldü. “Orada&nbsp;olacak. Pete Randolph da kasaba polislerinin listesini çıkarıyor. Yeterli değil. Bu meseleyi çözmemiz lazım ortak. Bu durum devam ederse otorite kurulması şart. Eee, ne diyorsun? Benimle gelebilecek misin?”</p>

  <p>Andy başıyla onayladı. Böylece karısını düşünmekten kurtulabilirdi. Kurtulmasa bile biraz oyalanmaya ihtiyacı vardı. Gert Evans’ın tabutuna&nbsp;bakmak yüreğini daraltmaya başlamıştı. Şefin dul karısının sessiz gözyaşları da öyle. Üstelik zor bir şey olmayacaktı. Gerçekte tek yapması gereken&nbsp;toplantı masasında oturmak ve Koca Jim kaldırınca elini kaldırmaktı. Asla&nbsp;tam uyanmışa benzemeyen Andrea Grinnell de aynısını yapacaktı. Birtakım acil önlemler alınması gerekiyorsa Koca Jim orada olduklarını bilecekti. Koca Jim her şeyle ilgilenirdi.</p>

  <p>Andy, “Hadi gidelim,” diye cevap verdi.</p>

  <p>Koca Jim sırtına vurup bir kolunu Andy’nin ince omuzlarına doladı ve Anma Salonu’ndan çıktılar. Ağır bir koldu. Etli. Ama insana iyi geliyordu.</p>

  <p>Andy kızını hiç düşünmemişti. Acısının arasında kızını tamamen unutmuştu.</p>
</body>
</html>
