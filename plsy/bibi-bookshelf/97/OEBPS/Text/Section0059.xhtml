<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark1"></a><span style="font-weight:bold;">4</span></h2>

  <p>Kubbe Günü yaşandığında Chester’s Mill’de sadece iki kilise vardı; her ikisi de (çok farklı yöntemlerle olsa da) Protestanlığın hizmetindeydi. Katolikler, Motton’daki Azize Serena Kilisesi’ne giderdi ve kasabadaki bir düzine kadar Musevi de manevi teselli aradıklarında Castle Rock’taki Kutsal&nbsp;Cemaat Sinagogu’nu ziyaret ederdi. Eskiden bir Üniteryan Kilisesi de bulunmaktaydı, ama seksenlerin sonunda ihmalden ötürü ortadan kalkmıştı.&nbsp;Zaten herkes onu bir tür hippi eğlencesi sayıyordu. Binası da artık İkinci El&nbsp;Kitabevi’ne ev sahipliği yapmaktaydı.</p>

  <p>O gece Chester’s Mill rahiplerinin ikisi de Koca Jim Rennie’nin deyimiyle “dizüstünde.” yaşıyordu ama dualarının adresi, ruh halleri ve beklentileri tümüyle farklıydı.</p>

  <p>İlk Cemaat Kilisesi rahibi Piper Libby artık Tanrı’ya inanmıyordu ama bu cemaatiyle paylaşmadığı bir gerçekti. Öte yandan, Lester Coggins ise şehitlik veya delilik (belki de bunların ikisi de aynı kapıya çıkıyordu) mertebesinde inanmaktaydı.</p>

  <p>Üstünde hâlâ iş kıyafeti bulunan Rahip Libby -buna rağmen ve kırk beş yaşında olduğu halde oldukça güzel görünüyordu- neredeyse zifiri karanlıkta (Congo’da jeneratör bulunmuyordu) mihrabın önünde diz çökmüştü. Yanında da Alman kurdu Clover burnunu ön patilerine dayayarak uzanmıştı, hayvanın gözleri yarı açıktı.</p>

  <p>Piper, “Merhaba Orada-Olmayan,” dedi. Son zamanlarda Tanrı’ya Orada-Olmayan demeye başlamıştı. Sonbahar başında adı Büyük Belki’ydi.&nbsp;Yaz boyunca da Olabilir Kadri Mutlak’tı. Bu adı beğeniyordu; hoş bir tınısı vardı. “İçinde bulunduğum durumu biliyorsundur-bilmen gerekir, bu konuda kulağını yeterince bükmüştüm- fakat bu gece buraya bunu konuşmaya gelmedim. Muhtemelen bu da seni rahatlatıyordun.”</p>

  <p>İç geçirdi.</p>

  <p>“Burada başımız dertte dostum. Umarım Sen anlıyorsundur çünkü ben kesinlikle bir şey anlamıyorum. Fakat ikimiz de biliyoruz ki yarın burası&nbsp;dolup taşacak, insanlar ilahi felaket yardımı istemeye gelecek.”</p>

  <p>Kilisenin içi de dışı da sessizdi. Eski filmlerde dedikleri gibi “fazla sessizdi.”. Libby daha önce bir cumartesi akşamının bu kadar sessiz olduğunu hiç hatırlamıyordu. Ne trafik gürültüsü vardı, ne de Dipper’daki orkestranın&nbsp;(daima <span style="font-weight:bold;">BOSTON’DAN GELEN!</span> diye reklamı yapılırdı) o hafta sonu için&nbsp;seçtiği müziğin basları duyuluyordu.</p>

  <p>“Sen’den İrade’ni göstermeni dileyecek değilim çünkü artık sahiden bir İrade’n olduğuna inanmıyorum. Fakat her ihtimale karşı belki oradasındır diye -bu olasılık hep var, bunu itiraf etmekten de fazlasıyla mutluyum- yararlı olacak bir şeyler söylememe yardımcı olmanı rica ediyorum.&nbsp;Tabii cennette değil, burada, yeryüzünde. Çünkü..” Ağlamaya başladığını&nbsp;fark edince şaşırmadı. Artık çok fazla feryat eder olmuştu, tabii daima yalnızken. New England’lılar rahiplerle siyasetçilerin ortalık yerde ağlamasına şiddetle karşıydı.</p>

  <p>Onun sıkıntısını algılayan Clover da inledi. Piper ona susmasını söyleyip tekrar mihraba döndü. Sık sık mihraptaki haçın, Chevrolet Bowtie’nin dini bir versiyonu olarak orada bulunduğunu düşünürdü, sırf yüz yıl önce&nbsp;adamın teki Paris’te bir otel odasında görüp beğendiği için orada bulunan&nbsp;bir logo olarak. İnsan bu tür sembolleri ilahi işaretler olarak görüyorsa muhtemelen deliydi.</p>

  <p>Yine de azimliydi.</p>

  <p>“Çünkü, eminim ki Sen de biliyorsundur, bizim elimizde olan Dünya. Varlığından emin olduğumuz şey sadece o. Cemaatime yardım etmek istiyorum. Bu benim görevim ve hâlâ yapmak istiyorum. Orada olduğunu ve&nbsp;umursadığını varsayarak -ki bunların çok sağlam varsayımlar olmadığını&nbsp;da itiraf etmeliyim- yardımını rica ediyorum. Amin.”</p>

  <p>Ayağa kalktı. Feneri yoktu ama dışarı çıkarken yolunu bulacağından emindi. Burayı adım adım bilirdi. Severdi de. Ne inançsızlığı ne de o fikrin&nbsp;kendisini sevmekteki inadı konusunda kendini kandırmıyordu.</p>

  <p>“Hadi gel Clove,” dedi. “Başkan’ın konuşmasına yarım saat kaldı. Öbür Büyük Orada-Olmayan’ın. Arabadaki radyodan dinleyebiliriz.”</p>

  <p>Clover uysal uysal peşinden gitti, onun inanç sorunu yoktu.</p>
</body>
</html>
