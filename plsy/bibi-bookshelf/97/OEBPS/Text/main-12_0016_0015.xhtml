<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark15"></a><span style="font-weight:bold;">18</span></h2>

  <p>Sammy, “Beni burada bırakabilirsiniz efendim,” dedi. Eastchester’de hoş bir evin önüne gelmişlerdi. Ev karanlık olmasına rağmen bahçesi aydınlıktı, çünkü artık Kubbe’ye, yani Chester’s Mill - Harlow sınırındaki güçlü ışıklara yaklaşmışlardı.</p>

  <p>“Yolluk olarak bira ister misin?”</p>

  <p>“Hayır, efendim. Burası benim için yolun sonu.” Aslında değildi. Tekrar kasabaya dönmesi gerekiyordu. Sarı ışıkların altında Alden Dinsmore kırk beş değil seksen beş gösteriyordu. Sammy hayatında hiç böyle bir surat görmemişti, belki bir tek kendininki hariç... bu yolculuğa çıkmaya karar vermeden önce hastane odasındaki aynada gördüğü suratı. Eğilip adamı yanağından öptü. Uzamış sakallar dudaklarına değdi. Alden Dinsmore elini o noktaya götürdü ve birazcık gülümsemeyi başardı.</p>

  <p>“Siz de eve dönmelisiniz efendim. Düşünmeniz gereken bir eşiniz var. Bir de büyütecek oğlunuz.”</p>

  <p>“Galiba haklısın.”</p>

  <p><span style="font-style:italic;">‘•Haklıyım."</span></p>

  <p>“Sen de iyi olacak mısın?”</p>

  <p>“Evet efendim.” Araçtan inip Alden’e baktı. “Ya siz?”</p>

  <p>“Deneyeceğim.”</p>

  <p>Sammy kapıyı kapattı ve Alden’in manevrasını izledi. Kamyon bir ara bankete indi ama kuru olduğu için kolayca geri çıktı. Önce el sallayıp 119’a doğru devam etti. Sonra stop lambaları az çok muntazam bir şekilde uzaklaştı. Yine yolun ortasından gidiyordu -Phil olsa kahrolası beyaz çizgiden derdi- ama Sammy idare edebileceğini düşündü. Saat sekiz buçuk olmuş, hava tamamen kararmıştı ve yolda kimseyle karşılaşacağını sanmıyordu.</p>

  <p>Alden’in stop lambaları görünmez olunca Sammy karanlık eve doğru yürüdü. Kasaba meydanındaki bazı güzel eski evlerle kıyaslanamazdı ama yine de hayatında gördüğü en hoş evdi. Bir kere Phil’le gelmişti buraya, o zamanlar biraz ot satar ve karavanın arkasında sadece kendisi için mal üretirdi. Daha İsa’yla ilgili o garip fikirleri geliştirmemişti ve kendilerinden başka herkesin cehenneme gideceğine inanan o ürkütücü kiliseye gitmiyordu. Phil’in bunalımı dinle başlamıştı. Bu onu Coggins’e götürmüş, Coggins ya da başka birileri de şef olmasına yol açmıştı.</p>

  <p>Burada oturan insanlar müptela değildi; müptelalar böyle bir evi fazla elde tutamazdı, kısa sürede ipoteği ödeyemez hale gelirlerdi. Ancak, Jack ve Myra Evans ara sıra biraz kafa bulmayı seviyordu ve Phil Bushey de ihtiyaçlarını memnuniyetle karşılıyordu. Hoş insanlardı ve Phil de onlara iyi davranıyordu. O günlerde hâlâ insanlara güzel davranmayı başarabiliyordu.</p>

  <p>Myra buzlu kahve ikram etmişti. Sammy o sırada Küçük Walter’a yedi aylık hamileydi ve Myra kız mı, erkek mi istediğini sormuştu. Hiç burnu büyüklük etmemişti. Jack de Phil’i ödeme yapmak üzere küçük çalışma odasına götürmüştü ve Phil oradan Sammy’ye seslenmişti. “Hey tatlım, bunların bir kısmını sen almalısın!”</p>

  <p>Şimdi hepsi ne kadar uzak geliyordu.</p>

  <p>Ön kapıyı denedi. Kilitliydi. Myra’nın çiçek tarhını çevreleyen şık taşlardan birini alıp taşı kaldırarak pencerenin önünde durdu. Biraz düşündükten sonra taşı atmak yerine arka tarafa dolandı. Hali hazırdaki durumuyla bir pencereye tırmanmak zor olurdu. Ve bunu yapabilse (artı dikkatli olsa) bile bir yerini kesebilir ve gecenin kalanıyla ilgili planlarını bozabilirdi.</p>

  <p>Ayrıca hoş bir evdi. Mecbur kalmadıkça zarar vermek istemiyordu.</p>

  <p>Ve mecbur kalmadı. Jack’in cesedi götürülmüştü, kasabada bu işler hâlâ yürütülüyordu, ama kimsenin aklına arka kapıyı kilitlemek gelmemişti. Sammy içeri girdi. Jeneratör yoktu ve içerisi zifir gibi karanlıktı ama mutfaktaki ocağın yanında bir kutu ahşap kibrit vardı ve ilk yaktığı kibrit sayesinde mutfak masasındaki feneri gördü. Gayet iyi çalışıyordu. Fener ışığı yerde kan lekesine benzer bir lekeyi aydınlattı. Sammy feneri hemen başka yöne çevirdi ve Jack Evans’ın çalışma odasını bulmaya çalıştı. Oturma odasının sağında olacaktı, o kadar küçüktü ki ancak bir masayla camlı dolap sığabilmişti.</p>

  <p>Fenerin ışığını masada gezdirdikten sonra Jack’in en kıymetli ödülüne kaldırdı: üç yıl önce TR-90’da vurmuş olduğu geyiğin gözleri cam gibi parladı. Phil’in geyik başı dediği şey görüntüye girmişti.</p>

  <p>Jack o gece, “O yıl piyangonun son biletini almıştım,” diye anlatmıştı. “Ve bunu şunla avladım.” Dolapta duran tüfeği gösterdi. Dürbünü de olan ürkütücü görünüşlü ince bir şeydi.</p>

  <p>Myra kahvesindeki buzları şakırdatarak kapıya gelmişti, güzel ve tatlı görünüyordu - Sammy kendisinin asla o tür kadınlardan olamayacağının farkındaydı. “Çok pahalıya mal oldu ama beni de önümüzdeki aralıkta bir haftalığına Bermuda’ya götürmeye söz verince almasına izin verdim.”</p>

  <p>Sammy geyik başına bakarak, “Bermuda,” dedi. “Ama asla gidemedi. Ne kadar hazin.”</p>

  <p>Nakit para dolu zarfı cebine yerleştiren Phil, “Müthiş bir tüfek,” demişti. “Ama evi korumakta pek işe yaramaz.”</p>

  <p>Jack, “Onu da düşündüm,” diye cevap vermiş ve Phil’e sorunu nasıl halledeceğini göstermese de anlamlı bir şekilde masasına vurmuştu. “Bir de harika tabanca aldım.”</p>

  <p>Phil de aynı biçimde anlamlı bir şekilde başını sallamıştı. Sammy ile Myra ise mükemmel bir uyum içinde <span style="font-style:italic;">bu erkekler hiç büyümüyor</span> bakışında buluşmuşlardı. Sammy o bakış yüzünden kendini ne kadar iyi hissettiğini, nasıl <span style="font-style:italic;">konuya dahil</span> olduğunu hâlâ hatırlıyordu ve muhtemelen kasabaya daha yakın bir yere gitmek yerine buraya gelmesinin sebebi de buydu.</p>

  <p>Durup bir tane daha Percocet çiğnemeye başladıktan sonra masanın çekmecelerini açmaya başladı. Çekmeceler de, üçüncü çekmecedeki tahta kutu da kilitli değildi. Kutuda müteveffa Jack Evans’ın tabancası duruyordu:. 45’lik bir Springfield XD otomatik. Tabancayı aldı ve biraz uğraştıktan sonra şarjörü de buldu. Doluydu ve çekmecede bir de yedeği vardı. Onu da aldı. Sonra bunları koyacak bir torba bulmak üzere mutfağa döndü. Ve tabii ki anahtarları. Müteveffa Jack ve Myra’nın garajında duran araç her neyse onun anahtarlarım. Kasabaya yürüyerek dönmeye niyeti yoktu.</p>
</body>
</html>
