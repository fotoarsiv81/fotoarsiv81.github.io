<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark25"></a><span style="font-weight:bold;">32</span></h2>

  <p>Freddy Denton, Memur Henry Morrison’u omzundan yakaladı. Denton bu gece beğendiği insanlardan biri değildi ve bir daha da asla olmayacaktı. Henry kederle, <span style="font-style:italic;">zaten hiçbir zaman da olmamıştı,</span> diye düşündü.</p>

  <p>Denton eliyle gösterdi. “O budala Calvert bunağının karakolda ne işi var?”</p>

  <p>Henry, “Ben nereden bileyim?” dedi ve teröristlere lanet okuyarak koşmakta olan Donnie Baribeau’yu yakaladı.</p>

  <p>Suratına, “Ağır ol!” diye bağırdı. “Bitti artık! Her şey yolunda!”</p>

  <p>Donnie on yıldır ayda iki kere Henry’nin saçını keser ve aynı bayat fıkraları anlatırdı, ama şimdi Henry’ye ilk defa görüyormuş gibi bakıyordu. Sonra Henry’nin elinden kurtuldu ve dükkânın bulunduğu Doğu Caddesi’ne doğru koşmaya başladı. Belki de oraya sığınmayı planlıyordu.</p>

  <p>Freddy, “Bu gece sivillerin karakolda işi yok,” dedi. Mel Searles de arkasında buharlı lokomotif gibi soluyordu.</p>

  <p>Henry, “Eh, niye gidip bakmıyorsun öyleyse katil herif?” dedi. “Şu dangalağı da götür. Çünkü ikiniz de burada bir halta yaramıyorsunuz.” Freddy sonradan pek çok kez tekrarlayacağı gibi, “Silah çekecekti,” dedi. “Ve öldürmek niyetinde değildim. Sadece engellemek istedim.”</p>

  <p>Henry’nin bunu tartışmaya niyeti yoktu. “Git de söyle o ihtiyara çıksın. Ayrıca biz burada beyni alınmış tavuklar gibi koşuşanları yatıştırırken tutukluların kaçmaya çalışıp çalışmadığını kontrol edersiniz.”</p>

  <p>Freddy’nin donuk gözlerinde bir ışık parladı. “Tutuklular ha! Mel çabuk gidelim!”</p>

  <p>Tam uzaklaşmaya başlamışlardı ki Henry’nin megafonla yükselen sesi üç metre öteden yetişti: “O SİLAHLARI DA KALDIRIN AHMAKLAR!” Freddy sesin emrini yerine getirdi. Mel de aynısını yaptı. Savaş Anıtı’nı geçtiler ve karakol basamaklarını koşarak çıktılar. Tabancaları kılıflarındaydı ki muhtemelen bu da Norrie’nin büyükbabası açısından çok iyi bir şeydi.</p>
</body>
</html>
