<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">9</span></h2>

  <p>Carter aldığı notlarla birlikte karakola geri döndü. Henry Morrison da bunları bir tür isyankârlık gibi görünen bir şüphecilikle karşıladı. Carter, Junior’a da bakındı ama orada değildi ve kimse de görmemişti. Henry’den uyanık olmasını istedi.</p>

  <p>Sonra, Barbie’yi ziyarete gitti.</p>

  <p>“Patronun aradı,” dedi. “Cox denen herif. Bay Rennie ona Pabucumun Albayı diyor.”</p>

  <p>Barbie, “İyi ediyor,” dedi.</p>

  <p>“Bay Rennie senin için onu tersledi. Ve ne oldu biliyor musun? Senin albay bunu bir güzel yalayıp yuttu. Buna ne dersin?”</p>

  <p>“Şaşırmadım.” Barbie tavana bakmaya devam etti. Sakin görünüyordu. Bu da sinir bozucuydu. “Carter, bütün bunlar nereye gidiyor, hiç düşündün mü? Şöyle uzun vadeli bakmayı denedin mi?”</p>

  <p>“Uzun vade diye bir şey yok Baaaarbie. Artık öyle bir şey yok.”</p>

  <p>Barbie dudaklarının köşesinde küçük bir tebessümle tavana bakmaya devam etti. Sanki Carter’ın bilmediği bir şeyi biliyormuş gibi. Bu yüzden Carter hücreye dalıp ağzını burnunu dağıtmak istedi. Sonra Dipper’ın otoparkında olanları hatırladı. Bakalım Barbara o pis oyunlarıyla idamdan da kurtulabilecek miydi? O zaman gününü görecekti.</p>

  <p>“Görüşürüz Baaaarbie.”</p>

  <p>Barbie yine ona bakma zahmetine girmeden, “Eminim,” dedi. “Burası küçük bir kasaba evlat ve hepimiz aynı takımı tutuyoruz.”</p>
</body>
</html>
