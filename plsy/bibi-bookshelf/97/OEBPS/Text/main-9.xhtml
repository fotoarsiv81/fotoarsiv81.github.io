<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>10</h2>

  <p>Rusty, Koca Jim’in kapısını çalmadan önce cep telefonunu kapatmıştı. Şimdi Koca Jim masasının başında, Rusty de masanın önündeki koltukta - ricacılarla müracaatçıların oturduğu yerde oturuyordu.</p>

  <p>Çalışma odasında (Rennie vergi iadesi formlarında muhtemelen ev ofis diyordu buraya) az önce bol bol kullanılmış gibi hoş bir çam aramalı deterjan kokusu vardı, ama Rusty yine de hoşlanmamıştı. Odadan hoşlanmamasının tek sebebi duvardaki inadına beyaz İsa’nın Dağ’da vaaz verişi veya&nbsp;kendi kendini öven plaketler ya da aslında korumak için üstüne kilim filan&nbsp;serilmiş olması gereken ahşap zemin değildi; bunların hepsiydi ve başka bir&nbsp;şey daha vardı. Rusty Everett doğaüstü olaylara pek kulak aşmazdı ama yine&nbsp;de bu odada hayaletler varmış gibi geliyordu.</p>

  <p><span style="font-style:italic;">Çünkü seni biraz korkutuyor bu adam,</span> diye düşündü. <span style="font-style:italic;">Hepsi bundan ibaret.</span></p>

  <p>Duygularının yüzünden ya da sesinden anlaşılmadığını uman Rusty, Rennie’ye hastanenin kayıp propan tanklarını anlattı. Bir tanesini belediye&nbsp;binasının arkasındaki malzeme deposunda bulmuştu ve şu anda jeneratörü&nbsp;o çalıştırıyordu. Ve bir <span style="font-style:italic;">tek</span> o vardı.</p>

  <p>Rusty, “Yani iki sorum var,” dedi. “Hastanenin tanklarından biri ta oraya kadar nasıl gitti? Ve geri kalanı nerede?”</p>

  <p>Koca Jim koltuğunda geriye yaslandı, ellerini ensesinde birleştirdi ve derinlere dalmış gibi tavana baktı. Rusty de kendini Rennie’nin masasında&nbsp;duran beyzbol topuna bakar buldu. Önünde bir zamanlar Boston Red Sox’ta&nbsp;oynayan Bili Lee’den bir yazı vardı. Yazıyı okuyabiliyordu, çünkü plaket&nbsp;dışa bakacak şekilde konmuştu. Tabii ki öyle olacaktı. Gelenler görsün ve&nbsp;hayran olsun diye oradaydı. Duvardaki fotoğraflar gibi bu plaket de Koca&nbsp;Jim Rennie’nin ünlülerle dirsek temasında olduğunu göstermek içindi: <span style="font-style:italic;">Bakın ben ne yüce bir kişiyim, bunları görün de halinize acıyın.</span> Rusty içinse&nbsp;bu beyzbol topuyla dışa doğru çevrilmiş plaket, içinde bulunduğu odayla ilgili olumsuz duygularının özeti gibiydi. Küçük kasaba prestijiyle küçük kasaba gücünün tenekeden kanıtlarıydı.</p>

  <p>Koca Jim tavana bakarak, “Malzeme depomuza girme iznin olduğunu bilmiyordum,” dedi. Sosis gibi parmakları hâlâ ensesinde duruyordu. “Belki de kasaba yetkililerinden birisindir ve benim haberim yoktur? Eğer öyleyse benim kabahatim - Junior’ın deyimiyle benim fenalığım. Ben seni temelde reçete defteri olan bir hemşire sanıyordum.”</p>

  <p>Rusty bunun bir teknik olduğunu düşündü - Rennie onu çileden çıkarmaya çalışıyordu. Dikkatini dağıtmaya.</p>

  <p>“Ben kasaba yetkilisi değilim,” dedi. “Ama hastane çalışanlarındanım. Ve vergi mükellefiyim.”</p>

  <p>“Eee?”</p>

  <p>Rusty kanın yüzüne hücum ettiğini hissedebiliyordu.</p>

  <p>“Eee’si, bütün bunlar orayı kısmen benim malzeme depom haline getiriyor.” Koca Jim buna bir tepki verecek mi diye bekledi ama masanın başındaki adam duygularını belli etmedi. “Üstelik kilitli de değildi. Zaten bütün bunların bir önemi yok, öyle değil mi? Ben göreceğimi gördüm ve bir açıklama bekliyorum. Bir hastane görevlisi olarak.”</p>

  <p>“Ve vergi mükellefi. Onu da unutma.”</p>

  <p>Rusty başını bile sallamadan, gözünü ona dikerek bekledi.</p>

  <p>Rennie, “Ben sana açıklama yapamam.”</p>

  <p>Rusty kaşlarını kaldırdı. “Sahi mi? Bu kasabanın nabzını tuttuğunu sanıyordum. Son üye seçimlerinde öyle dememiş miydin? Şimdi kalkıp kasabanın yakıt tüplerinin nerede olduğunu açıklayamam diyorsun. Buna inanamıyorum.”</p>

  <p>Rennie ilk kez kızmış görünüyordu. “İnanıp inanmaman umurumda bile değil. Ben de senden duydum.” Ama konuşurken gözlerini kaçırıp Tiger Woods’un imzalı fotoğrafı yerinde mi diye kontrol etmek istercesine o yana bakmıştı; tipik yalancı davranışı.</p>

  <p>Rusty, “Hastanede yakıt bitmek üzere,” dedi. “Yakıt olmazsa hastanede görev yapan üç beş kişi de İç Savaş’taki gibi çadır hastanelerinde çalışıyor&nbsp;gibi olacak. Var olan hastalarımız da -aralarında kalp krizi tedavisi gören&nbsp;biriyle bacağı kesilme ihtimali olan bir şeker hastası da var- büyük sıkıntıya düşecek. O şeker hastası Jimmy Sirois. Arabası otoparkta duruyor. Tamponunda da KOCA JIM’E OY VER yazan bir çıkartma gördüm.”</p>

  <p>Koca Jim, “Araştırırım,” dedi. İyilik yapan biri havasıyla konuşmuştu. “Kasabanın propanı muhtemelen başka bir kasaba biriminde depolanmıştır. Bunu da bilemem.”</p>

  <p>“Başka ne kasaba birimi var ki? Bir itfaiye var bir de God Creek Yolu’ndaki harap bina var - zaten orada depo bile yok. Benim bildiğim başka resmi yapı yok.”</p>

  <p>“Bay Everett, ben meşgul biriyim. Artık beni mazur görmelisiniz.”</p>

  <p>Rusty ayağa kalktı. Ellerini yumruk yapmak istiyordu, ama buna izin veremezdi. “Bir kez daha soracağım,” dedi. “Dümdüz ve doğrudan. O kayıp&nbsp;tankların nerede olduğunu biliyor musun?”</p>

  <p>“Hayır.” Bu kez gözler Dale Earnhardt Rennie’ye kaymıştı. “Ve bu soruda bir ima olmadığını farz edeceğim evlat, aksi halde alınmam gerekir çünkü. Şimdi niye koşup Jimmy Sirois’le ilgilenmiyorsun? Koca Jim en iyi&nbsp;dileklerini gönderdi, şu kargaşa biraz yatışınca kendisi de uğrayacakmış&nbsp;dersin.”</p>

  <p>Rusty hâlâ öfkesini yatıştırmaya çalışıyor, ama bu mücadeleyi yitiriyordu. “Koşup gitmek ha? Galiba halkın hizmetinde olduğunu, diktatör olmadığını unutuyorsun. Şu anda ben bu kasabanın resmi olarak yetkili tek sağlık görevlisiyim ve bir..”</p>

  <p>Koca Jim’in cep telefonu çaldı. Hırsla açtı. Dinledi. Somurtuk ağzının kenarındaki çizgiler biraz daha derinleşti. “Hey Tanrım! Ne zaman arkamı&nbsp;dönsem..” Biraz daha dinledikten sonra, “Pete, ofiste birileri varsa çeneni&nbsp;kapatsan iyi olur. Andy’yi ara. Ben de hemen geliyorum. Üçümüz bu işi temizleriz.”</p>

  <p>Telefonu kapatıp ayağa kalktı.</p>

  <p>“Karakola gitmem lazım. Ya acil bir durum var ya da saçma sapan bir »eyler oluyor. Oraya gidene kadar bilemem. Ve sana da ya hastanede ya sağ-11! merkezinde ihtiyaç olacak galiba. Rahip Libby’yle ilgili bir sorun var anlı. ilan.”</p>

  <p>“Niye? Ne olmuş ki ona?”</p>

  <p>Koca Jim’in soğuk gözleri sert sert yüzüne baktı. “Eminim ki kendili anlatır sana. Doğru mu değil mi bilmem ama duyacağından eminim. En iyisi gidip işini yap genç dostum, bırak da ben de kendiminkini yapayım.”</p>

  <p>Rusty şakakları zonklar vaziyette ön koridoru geçip evden çıktı. Batıda günbatımı donuk kanlı bir gösteri halindeydi. Adeta yaprak kıpırdamıyordu ama havada isli bir koku vardı. Merdiveni inince parmağını bir an önce&nbsp;Kilsin diye bekleyen kamu görevlisine uzattı. Rennie parmağa kaşlarını çatlı ama Rusty indirmedi.</p>

  <p>“Kimsenin bana işimi hatırlatmasına gerek yok. O yakıtı aramak da işimin bir parçası. Eğer yanlış bir yerde bulursam senin görevini başka biri&nbsp;üstlenecek Üye Rennie. Yemin ederim.”</p>

  <p>Koca Jim umursamaz bir el hareketi yaptı. “Git şuradan evlat. Git de çalış.”</p>
</body>
</html>
