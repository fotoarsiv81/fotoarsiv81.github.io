<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark14"></a><span style="font-weight:bold;">12</span></h2>

  <p>Fikir parlaktı, tamam, ama saat on buçuk olmuştu bile ve bu işi sahiden yapacaklarsa çok çabuk olmaları lazımdı. Barbie, Julia’ya döndü. “Cep telefonun ya..”</p>

  <p>Julia lafını bitiremeden telefonu avucuna tutuşturdu. “Cox’un numarası hafızada.”</p>

  <p>“Harika. Bir de hafızaya nasıl girildiğini bilsem.”</p>

  <p>Telefonu Joe aldı. “Nerede yaşıyorsun sen, Karanlık Çağlar’da mı?” Barbie, “Evet!” dedi. “Şövalyelerin gözüpek, leydilerin iç çamaşırlarını çıkarmadan da güzel olduğu çağlarda.”</p>

  <p>Norrie buna çok güldü ve yumruğunu kaldırınca Barbie kendi koca yumruğunu onun minik yumruğuyla tokuşturdu.</p>

  <p>Joe küçük aletin birkaç düğmesine bastı. Dinledi, sonra telefonu Barbie’ye uzattı.</p>

  <p>Cox hâlâ telefon elinde bekliyor olmalıydı çünkü Barbie, Julia’nın telefonunu kulağına götürdüğünde oradaydı.</p>

  <p>“Nasıl gidiyor albay?” diye sordu.</p>

  <p>“Temelde bir sorunumuz yok.”</p>

  <p>“Bu da bir başlangıçtır.”</p>

  <p>Barbie, <span style="font-style:italic;">senin için konuşmak kolay,</span> diye düşündü. “Sanıyorum füze sekip geri gidene veya delip geçerek bizim taraftaki ormanlara ve çiftliklere büyük zarar verene kadar da durumumuz böyle kalacak. Bu kadarını Chester’s Mill halkı hoş karşılayacaktır. Sizin çocuklar ne diyor?”</p>

  <p>“Pek bir şey demiyorlar. Kimse herhangi bir tahminde bulunmuyor.” “Televizyondan öyle duymuyoruz.”</p>

  <p>“Her kafadan çıkan sese kulak verecek vaktim yok benim.” Barbie, Cox’un sesindeki omuz silkmeyi duyar gibiydi. “Umutluyuz. Bir şansımız olduğunu düşünüyoruz.”</p>

  <p>Julia sadede gelin der gibi bir el hareketi yaptı.</p>

  <p>“Albay Cox, burada dört dostumla birlikteyim. İçlerinden biri Joe McClatchey adlı genç bir bey ve oldukça parlak bir fikri var. Şimdi telefonu ona veriyorum..”</p>

  <p>Joe saçlarını dalgalandıracak bir şiddetle elini sallıyordu.</p>

  <p>“... kendisi anlatacak.”</p>

  <p>Ye telefonu Joe’nun eline tutuşturdu. “Konuş,” dedi.</p>

  <p>“Ama..”</p>

  <p>“Başkomutanla tartışma evlat. Anlat.”</p>

  <p>Joe anlatmaya başladı, başlarda tutuktu, durmadan <span style="font-style:italic;">şey, ee, bilirsiniz</span> filan diyordu ama kendini fikrine kaptırınca hızlandı ve doğru düzgün anlatmaya başladı. Sonra karşı tarafı dinledi. Bir süre sonra da sırıtmaya başladı. Birkaç saniye daha geçti ve, “Başüstüne efendim! Sağ olun efendim!” deyip telefonu tekrar Barbie’ye verdi. “İşe bakın, füzeyi fırlatmadan önce internet hızımızı yükseltmeye çalışacaklar. Vay anasını!” Julia kolunu yakalayınca Joe, “Özür dilerim Bayan Shumway, yani süper demek istedim,” dedi.</p>

  <p>“Onu boş ver, bunu gerçekten yapabilecek misin?”</p>

  <p>“Şaka mı yapıyorsunuz? Çocuk oyuncağı.”</p>

  <p>Barbie, “Albay Cox?” dedi. “İnternet hızı meselesi doğru mu?”</p>

  <p>Cox, “Sizin denemeye çalıştığınız bir şeyi durduranlayız,” dedi. “Galiba bunu ilk önce sen belirtmiştin bana. Yani yardım etmemiz gerekir. Dünyanın en hızlı internetine sahip olacaksınız, en azından bugün için. Bu arada çok zeki çocukların varmış.”</p>

  <p>Barbie, “Evet efendim, ben de öyle düşünüyorum,” dedi ve Joe’ya bir başparmak yukarı işareti yaptı. Çocuğun yüzü ışıl ışıldı.</p>

  <p>Cox, “Çocuğun fikri işe yarar sen de kaydedersen bir kopyasını da mutlaka bize ulaştır. Biz de kendimizinkini yapacağız elbette ama bu işle görevli bilim adamları çarpmanın Kubbe’nin size ait tarafından neye benzediğini görmek isteyecektir.”</p>

  <p>Barbie, “Bence daha iyisini de yapabiliriz,” dedi. “Eğer bizim Joe bu işi toparlayabilirse sanırım kasabanın büyük çoğunluğu canlı olarak izleme fırsatı bulacak.”</p>

  <p>Bu kez yumruğunu kaldıran Julia oldu ve sırıtan Barbie de yumruğunu kaldırıp onunkiyle tokuşturdu.</p>

  <p><span style="text-indent: 1.5em;">Sen çok büyüksün.</span><br /></p>
</body>
</html>
