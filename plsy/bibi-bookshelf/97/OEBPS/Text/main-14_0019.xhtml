<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark14"></a>12</h2>

  <p>Çatı çöktükten sonra Julia daha fazla seyretmeye dayanamadı. Rose, “Benim eve gel,” dedi. “Dilediğin sürece konuk odası şenindir.”</p>

  <p>“Teşekkürler, ama olmaz. Biraz yalnız kalmam lazım Rosie. Eh, bilirsin işte... Horace ile. Düşünmem lazım.”</p>

  <p>“Nerede kalacaksın? İyi olacak mısın?”</p>

  <p>“Evet.” Aslında bilmiyordu. Mantıklı düşünüyor gibiydi, düşünme süreci gayet düzgün işliyordu, ama duygularına aşırı dozda Novocaine yapılmış gibiydi. “Belki daha sonra gelirim.”</p>

  <p>Rosie caddenin öbür tarafına doğru yürüyüp (Julia’ya son bir sıkıntılı el sallayışı için dönüp bakmıştı) gittikten sonra Julia, Prius’a döndü, Horace’ı ön koltuğa aldı, sonra da direksiyonun başına geçti. Pete Freeman’la Tony Guay’a bakındı ama ikisini de göremedi. Belki de Tony koluna baksınlar diye Pete’i hastaneye götürmüştü. İkisinin de daha beter yaralanmamış olması bir mucizeydi. Ve giderken Horace’ı yanma almış olmasa köpeği de diğer her şeyle birlikte kül olacaktı.</p>

  <p>Bu düşünce aklına gelince duygularının tamamen körelmediğini, yalnızca gizlendiğini anladı. İçinden bir ses -bir tür ağıt- yükselmeye başladı. Horace kulaklarını dikip endişeyle yüzüne baktı. Julia kendini engellemeye çalıştıysa da başaramadı.</p>

  <p>Babasının gazetesi.</p>

  <p>Büyükbabasının gazetesi.</p>

  <p>Büyük büyükbabasının gazetesi.</p>

  <p>Küller.</p>

  <p>Arabayı Batı Caddesi’ne sürdü ve Globe’un arkasındaki terk edilmiş otoparka gelince içeri girdi. Motoru susturdu, Horace’a sarıldı ve beş dakika boyunca bu kürklü, kaslı omuzda ağladı. Horace de buna sabırla katlandı.</p>

  <p>Ağlayınca kendini daha iyi hissetmişti. Daha sakin. Belki de şoktan dolayıydı ama en azından yine düşünebiliyordu. Ve düşündüğü de bagajdaki yanmamış yegane gazetelerdi. Horace’ın üstünden uzandı (hayvan da o arada teselli edercesine boynunu yaladı) ve torpido gözünü açtı. İçerisi kıvır zıvır doluydu ama belki bir yerde... belki...</p>

  <p>Ve Tanrı’dan gelen bir armağan gibi sahiden oradaydı. Ataşlarla, raptiyelerle, başlı raptiyelerle, kauçuk bantlarla dolu küçük plastik kutu. Şu anda ataşlarla bantlar işine yaramazdı ama raptiyeler...</p>

  <p>“Horace,” dedi. “Yürüyüşe çıkmak ister misin?”</p>

  <p>Horace sahiden de yürüyüş yapmak istediğini belirtecek şekilde havladı.</p>

  <p>“İyi o zaman, yürüyelim bakalım.”</p>

  <p>Gazeteleri alıp tekrar anacaddeye yürüdü. <span style="font-style:italic;">Demokrat</span> binası şimdi polislerin su boca ettiği bir kor yığını halindeydi <span style="font-style:italic;">{tesadüfen hazır ve nazır bekleyen seyyar pompalar,</span> diye düşündü). Bunu görmek kalbini acıttı -tabii ki acıtacaktı- ama artık yapacak bir şeyi olduğu için o kadar da kötü olmadı.</p>

  <p>Yanında Horace ile cadde boyunca yürüdü ve bütün telefon direklerine <span style="font-style:italic;">Demokrat</span>'ın son sayısından bir tane koydu. Manşet <span style="font-weight:bold;">-KRİZ DERİNLEŞİRKEN İSYAN VE CİNAYETLER-</span> adeta yangının ışığıyla parlıyordu. Şimdi keşke manşeti başka türlü atsaydım diye düşünüyordu: <span style="font-weight:bold;">DİKKATLİ OLUN!</span></p>

  <p>Bütün gazeteler bitene kadar devam etti.</p>
</body>
</html>
