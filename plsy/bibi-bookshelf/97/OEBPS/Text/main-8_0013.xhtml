<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">5</span></h2>

  <p>Geiger Sayacı’nı yerine teslim ettikten sonra -teslim ettiği şahıs isteyerek, hatta hevesle almış ve salı günü erkenden araştırmalara başlayacağına söz vermişti- Julia tasmasından tuttuğu Horace ile birlikte doğruca Burpee’nin alışveriş merkezine yöneldi. Romeo elinde yepyeni bir çift Kyocera fotokopi makinesi olduğunu söylemişti, her ikisi de daha orijinal ambalajında duruyordu.</p>

  <p>Romeo, Horace’ı okşarken, “Ayrıca biraz da propan var elimde,” dedi." Neye ihtiyacınız varsa veririm, en azından yapabildiğim sürece. Gazetenin çalışması lazım, haksız mıyım? Şimdi bu her zamankinden daha önemli, sizce de öyle değil mi?”</p>

  <p>Julia da aynen böyle düşünüyordu ve bunu Romeo’ya da söyledi. Ayrıca yanağına bir de öpücük kondurdu. “Sana borçlanmış oldum Rommie.”</p>

  <p>“Bu iş bitince haftalık ilanlarımda büyük bir indirim bekliyorum o zaman.” O arada büyük bir sırrı varmış gibi burnunun kenarına vuruyordu. Belki de vardı.</p>

  <p>Julia oradan ayrılırken telefonu çaldı. Telefonu pantolonunun cebinden çıkardı. “Merhaba, ben Julia.”</p>

  <p>“İyi akşamlar Bayan Shumway.”</p>

  <p>Julia keyifli bir ses tonuyla, “A, Albay Cox, sesinizi duymak ne güzel,” dedi. “Biz tarla fareleri dışarıdan telefon alınca ne kadar seviniyoruz bilemezsiniz. Eee, Kubbe’nin dışında hayat nasıl gidiyor?”</p>

  <p>Cox, “Genel olarak iyi,” dedi. “Bense kötü bir yerdeyim. Füzeler hakkında bilginiz var mı?”</p>

  <p>“Çarpmalarını seyrettim. Ve geri sekmelerini. Sizin tarafta güzel bir yangın çıkardılar..”</p>

  <p>“Orası benim tarafım de..”</p>

  <p>“... ve bir tane de bizim tarafta.”</p>

  <p>Cox, “Albay Barbara’yı arıyordum,” dedi. “Şu sırada bu kahrolası telefon onda olmalıydı.”</p>

  <p>Julia aynı keyifli ses tonuyla, “Kesinlikle çok haklısınız!” diye bağırdı. “Ve kahrolası cehennemdeki insanlar da buzlu sularda yüzüyor olmalıydı!”</p>

  <p>Sımsıkı kapalı olan Benzin ve Gıda’nın önünde durdu. Camda elle yazılmış duyuruda <span style="font-weight:bold;">YARIN 11. 00-14. 00 ARASI.</span> <span style="font-weight:bold;text-decoration:underline;">ERKEN SELİN</span><span style="font-weight:bold;">!</span> yazıyordu.</p>

  <p>“Bayan Shumway..”</p>

  <p>Julia, “Albay Barbara meselesini biraz sonra konuşuruz,” dedi. “Şu anda iki şeyi bilmek istiyorum. Birincisi, basının bu Kubbe’yi yazmasına ne zaman izin verilecek? Çünkü Amerikan halkının hükümetin lütfettiğinden fazlasını bilmeye hakkı var, sizce de öyle değil mi?”</p>

  <p>Adamın böyle düşünmediğini, yakın bir gelecekte <span style="font-style:italic;">New York Times</span> veya CNN’in Kubbe’ye gelmeyeceğini söylemesini bekliyordu fakat Cox onu şaşırttı. “Herhangi bir aksilik olmazsa muhtemelen cuma günü. Merak ettiğiniz diğer konu nedir Bayan Shumway? Lütfen özet olsun çünkü ben basın açıklaması yapmıyorum. O işi başkası yapıyor.”</p>

  <p>“Beni siz aradınız ve elime düştünüz. Katlanacaksınız albay.”</p>

  <p>“Bayan Shumway, saygısızlık etmek istemem ama Chester’s Mill’de ulaşabileceğim yegane telefon sizinki değil.”</p>

  <p>“Öyle olmadığından eminim zaten, ama beni atlatırsanız Barbie’nin sizinle görüşeceğini sanmıyorum. Zaten bu yeni görevinden pek hoşnut değil.”</p>

  <p>Cox içini çekti. “Sorunuz neydi?”</p>

  <p>“Kubbe’nin güney ve doğu kısmındaki sıcaklığı bilmek istiyorum, gerçek ısıyı, yani sizinkilerin çıkardığı yangının yarattığını değil.”</p>

  <p>“Niye..”</p>

  <p>“Bilginiz var mı, yok mu? Şu an bir bilgisayar ekranının önünde oturduğunuzu tahmin ediyorum ve muhtemelen iç çamaşır ölçülerim de dahil her şeye erişebiliyorsunuzdur,” durdu. “Ve on altı diyecek olursanız bu görüşme biter.”</p>

  <p>“Bayan Shumway her zaman bu kadar esprili misinizdir?”</p>

  <p>“Yoruldum ve korkuyorum. Ona yorun.”</p>

  <p>Cox cephesinde bir duraksama oldu. Julia’ya klavye tıkırtıları duyuyormuş gibi geldi. Sonra Cox, “Castle Rock’ta sekiz buçuk derece,” dedi. “İşinizi görür mü?”</p>

  <p>“Evet.” Aradaki fark korktuğu kadar değildi ama yine de oldukça fazlaydı. “Ben de şu anda Chester’s Mill Benzin ve Gıda’nın camındaki termometreye bakıyorum. On dört buçuk gösteriyor. Otuz beş kilometreden yakın iki yer arasında altı derece ısı farkı var. Yalnız bu gece Batı Maine taraI nidan büyük bir sıcak dalgası geldi, yoksa burada bir şeyler oluyor derdim. Katılıyor musunuz?”</p>

  <p>Cox sorusuna yanıt vermedi ama söylediği şey Julia’nın bunu fark etmesini önlemeye yetmişti. “Başka bir şey deneyeceğiz. Bu gece dokuz civarında. Barbie’ye bunu söylemek istiyordum.”</p>

  <p>“İnşallah B planı A planından daha faydalı olur. Şu anda, sanıyorum Başkan’ın atadığı şahıs Sweetbriar Rose’da halkı doyurmaya çalışıyor. Söylentilere göre kral usulü tavuk pişiriyormuş” Lokantanın ışıklarını görebiliyor ve karnı gurulduyordu.</p>

  <p>“Mesajımı dinleyip kendisine iletir misiniz?” Julia, adamın söylemediği kısmı da duymuştu: <span style="font-style:italic;">Seni kavgacı cadaloz.</span></p>

  <p>“Memnuniyetle,” dedi. Gülümsüyordu. Çünkü o kavgacı bir cadalozdu. Mecbur kaldığı zaman.</p>

  <p>“Deneme aşamasındaki bir asidi kullanacağız. Bir hidroflorür bileşeni, insan yapımı. Normal aside göre dokuz kat daha aşındırıcı.”</p>

  <p>“Kimyaya güvenmek en iyisi.”</p>

  <p>“Bana söylendiğine göre teorik olarak bununla kaya yatağında dört kilometre derinliğinde bir çukur açmak mümkünmüş.”</p>

  <p>“Ne şaşırtıcı insanlarla çalışıyorsunuz albay.”</p>

  <p>“Motton Yolu’nun..”</p>

  <p>Kâğıt hışırtıları duyuldu. “Harlow’la kesiştiği noktada. Benim de orada olmam bekleniyor.”</p>

  <p>“O zaman Barbie’ye bir tabak daha koymasını söyleyeyim.”</p>

  <p>“Siz de bize eşlik edecek misiniz Bayan Shumway?”</p>

  <p>Julia, hayatta kaçırmam demek üzere ağzını açtı ve tam o anda sokakla kıyamet koptu.</p>

  <p>Cox, “Neler oluyor orada?” diye sordu.</p>

  <p>Julia cevap vermedi. Telefonu kapatıp cebine soktu. Bağıran seslere doğru koşmaya başladı. Bir ses daha vardı. <span style="font-style:italic;">Homurtu</span> gibi bir ses.</p>

  <p>Yolun yarısını geçtiğinde bir patlama oldu.</p>
</body>
</html>
