<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark10"></a><span style="font-weight:bold;">2</span></h2>

  <p>Bu yolların çoğunda Seneca V’in infilakı ve ardından gelen kâğıt kamyonu felaketi kadar olağanüstü şeyler yoktu ama sıkıntı vardı. Elbette vardı. Bütün kasabanın etrafına aniden görünmez bir duvar iniverse sıkıntı da olacak demekti.</p>

  <p>Tam dağsıçanının ikiye ayrıldığı anda Eddie Chalmers’in Pretty Valley Yolu’na pek uzak olmayan balkabağı tarlasındaki korkuluğun başına da aynı şey geldi. Korkuluk, Mill’i TR-90’dan ayıran sınırın tam üstündeydi. Korkuluğun bu ikili hali Eddie’yi çok eğlendirirdi ve ona Vatansız Korkuluk, kısaca Bay VAKO, derdi. Bay VAKO’nun yarısı Chester’s Mill tarafına düştü, öbür yarısı da yerlilerin dediği şekliyle, “TR”nin üstüne devrildi.</p>

  <p>Saniyeler sonra Eddie’nin kabaklarına gelen bir karga sürüsü (kargalar Bay VAKO’dan hiç korkmazdı) daha önce orada olmayan bir şeye çarptı. Çocuğun boynu kırıldı. Pretty Valley Yolu’ndaki kara çalılara ve her iki taraftaki tarlalara düştüler. Bütün kuşlar, Kubbe’nin her iki yanındakiler bir şevlere çarpıp cansız olarak düşüyordu; leşlerin dizilişi bu yeni engelin şeklini ortaya koyuyordu.</p>

  <p>God Creek Yolu’nda Bob Roux patates tarlasını sürüyordu. Öğle yemeğine gitmek için eski Deere traktörüne bacaklarını iki yana açarak oturmuş, karısının son doğum gününde hediye ettiği yepyeni iPod’unu dinlemekteydi. Evi sürmekte olduğu tarladan sadece bir kilometre kadar uzakta olmasına rağmen, şanssızlığına, tarla Motton’daki ev ise Chester’s Mill’de kalıyordu. James Blunt’ın söylediği “You’re Beautiful.” parçasını dinlerken saatte otuz kilometre hızla bir engele çarptı. Direksiyonu mümkün olduğunca gevşek tutuyordu, çünkü evine kadar olan bütün yolu görebiliyordu ve yolda hiçbir şey yoktu. O yüzden traktör bir şeye çarpıp durunca arkadaki patates kazıcı da dikildi ve kırılarak düştü, Bob olduğu yerden uçup motor blokunun üstünden geçti ve Kubbe’ye bindirdi. iPod’u tulumunun ön cebinde patlamıştı ama o bunu hiç hissetmedi. Boynunu kırmış ve çarptığı hiçlikte kafatasını parçalayıp hâlâ çalışmakta olan traktörünün yüksek tekerleklerinden birinin altında çok geçmeden can vermişti. Bilirsiniz hiçbir şey Deere kadar iyi çalışmaz.</p>
</body>
</html>
