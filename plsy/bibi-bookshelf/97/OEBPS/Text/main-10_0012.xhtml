<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark8"></a>10</h2>

  <p>Camdaki yazıyı gören ilk iki kişi Gina Buffalino’yla arkadaşı Harriet Bigelow oldu. İki kız da beyaz hemşire üniformaları içindeydi (fikir Ginny Tomlinson’dan çıkmıştı; hastalar nezdinde beyazların gönüllü üniformasından daha çok güven yaratacağını düşünmüştü). Gençliğin verdiği dayanma gücüne rağmen ikisi de yorgun görünüyordu. İki zor gün geçmişti ve kısacık bir gece uykusundan sonra yine zor bir gün başlıyordu. Çikolata almaya gelmişlerdi -onlarda herkese yetecek kadar vardı ama zavallı şeker hastası Jimmy Sirois, plan buydu- ve meteor yağmurunu konuşuyorlardı. Kapıdaki duyuruyu görür görmez sohbetleri kesildi.</p>

  <p>Gina hayretler içinde, “Market kapatılamaz,” dedi. “Salı sabahındayız.” İçeriyi görebilmek için ellerini iki yana siper edip suratını cama yapıştırdı.</p>

  <p>O bu işle meşgulken, Andy Wheeler de Rose Twitchell ile birlikte arabaya geliyordu. Kahvaltı servisini bitirmiş, Barbie’yi Sweetbriar’da bırakmışlardı. Anson daha kontağı kapatmadan Rose yan tarafında adı yazılı olan küçük minibüsten atlamıştı bile. Uzun bir listesi vardı ve kısa bir süre içinde mümkün olduğu kadar çok şey almak istiyordu. Sonra kapıdaki İKİNCİ BİR DUYURUYA KADAR KAPALIDIR yazısını gördü.</p>

  <p>“Bu ne şimdi? Dün gece Jack Cale’i gördüm ve bundan hiç söz etmedi.” O, yanında duran Anson’a söylemişti ama yanıt Gina Buffalino’dan geldi. “Üstelik de içerisi mal dolu. Bütün raflar tıklım tıklım.”</p>

  <p>Başkaları da geliyordu. Marketin beş dakika sonra açılmış olması lazımdı ve alışveriş işini erkenden halletmeyi düşünen sadece Rose değildi; kasabanın her tarafından insanlar kalkıp Kubbe’nin yerinde durduğunu anlamış ve erzak depolamaya karar vermişti. Sonradan bu ani alışveriş hücumunu açıklaması istendiğinde Rose, “Her kış meteorolojiden fırtına uyarısı gelince aynı şey olur,” diyecekti. “Sanders’la Rennie bu haltı yemek için bundan daha kötü bir gün seçemezlerdi.”</p>

  <p>Erken gelenler arasında Chester’s Mill polis teşkilatının İki ve Dört numaralı birimleri de vardı. Hemen arkalarından da kendi Nova’sıyla Frank DeLesseps gelmekteydi (Arabasındaki argo çıkartmayı da söktüğü için artık kendini tam bir kanun adamı sayıyordu. ). Carter’la Georgia iki numaralı araçta; Mel Searles ile Freddy Denton ise dört numaralı araçtaydı. Şef Randolph’un emri uyarınca çiçekçinin önüne park etmişlerdi. Şef, “Oraya çok erken gitmeye gerek yok,” diye talimat vermişti. “Otoparkta on dört, on beş araç birikene kadar bekleyin. Hem belki de yazıyı okuyup evlerine dönerler.”</p>

  <p>Tabii ki tam da Koca Jim Rennie’nin beklediği gibi hiç de öyle olmadı. Ve memurların çıkagelmesi -özellikle de genç ve toy olanların çokluğu- insanları yatıştırmaktan çok tahrik etti. Polislere ilk tepkiyi Rose verdi. Freddy’i yakalayıp uzun alışveriş listesini gösterdi, sonra da vitrin camından istediği şeylerin çoğunun dizili durduğu rafları işaret etti.</p>

  <p>Freddy insanların baktığını (henüz kalabalık sayılmazlardı) bilerek baştan kibar davrandı, ama bu çenesi düşük cadı kulağının dibinde söylenirken öfkesine hâkim olması kolay olmuyordu. Kendisinin sadece emir kulu olduğunu anlamıyor muydu bu kadın?</p>

  <p>Rose, “Sence bu kasabayı kim doyuruyor Fred?” diye sordu. Anson elini Rose’un omzuna koydu. Rose silkinip kurtuldu. Freddy’nin hissettiği derin çaresizlik duygusunu değil öfkesini gördüğünü biliyordu ama elinde değildi. “Gökyüzünden paraşütle erzak yağacağını mı sanıyorsun?”</p>

  <p>“Bayan..”</p>

  <p>“Ama şuna da bakın! Ne zamandır bayan oldum senin için? Yirmi yıldır haftanın dört beş günü benim orada karnını doyurdun ve o zamanlar bana Rose’cum derdin. Ama şimdi unumu, şurubumu filan alamazsam yarma kek falan bulamayacaksın..” Birden durdu. “Nihayet! Akıl galip geldi. Çok şükür!”</p>

  <p>Jack Cale çift kanatlı kapıyı açıyordu. Mel ile Frank kapının önüne dikildiler ve Jack ikisinin arasında kendine güçlükle yer buldu. Alışverişe gelenler -daha dükkânın açılış saatine bir dakika olmasına rağmen şimdiden iki düzine olmuşlardı- hücum ettiler, ama Jack belindeki tomardan bir anahtar seçip kapıyı tekrar kilitleyince durdular. Gruptan ortak bir homurtu yükseldi.</p>

  <p>"Ne halt ediyorsun sen?” Sinirli bir şekilde seslenen Bili Wicker’dı. Karım yolladı beni!”</p>

  <p>Jack’in cevabı, “Meclis üyeleriyle Şef Randolph’a sor,” oldu. Saçları dört bir yana dağılmıştı. Frank DeLesseps’e kötü bir bakış attı, sonra pek beceremese de sırıtışını, belki de o ünlü <span style="font-style:italic;">ayk-ayk-ayklarım</span> bastırmaya çalışan Mel Searles’e daha da kötü baktı. “Ben soracağım kesinlikle. Ama şimdilik bu saçmalıkla yeteri kadar uğraştım. Benden bu kadar.” İnsanların arasından kendine yol açarken başını öne eğmişti ve yanakları saçından daha kızıldı. Bisikletiyle yeni gelmiş olan Lissa Jamieson (alışveriş listesindeki her şey tamponun üstündeki kutuya sığacaktı; istekleri fazla değildi) ona yol vermek için geri çekilmek zorunda kaldı.</p>

  <p>Carter, Georgia ve Freddy normal günlerde Jack’in el arabalarıyla gübreleri koyduğu büyük camın önüne dizildiler. Carter’ın parmakları bantlıydı ve gömleğinin altında da daha büyük bir bandaj çıkıntı yapıyordu. Rose Twitchell söylenmeye devam ederken Freddy’nin eli tabancasının kabzasında duruyordu ve Carter, kadına elinin tersiyle bir tane geçirmeyi diliyordu. Parmakları iyiydi de omzu biraz acıyordu. Küçük alışveriş meraklıları kümesi büyük bir küme haline gelmişti ve daha bir sürü araba otoparka girmemeye devam ediyordu.</p>

  <p>Ancak Memur Thibodeau kalabalığı tam anlamıyla incelemeden önce Alden Dinsmore burnunun dibine giriverdi. Alden perişan görünüyordu ve oğlunun ölümünden beri on kilo vermiş gibiydi. Sol kolunda yas tuttuğunu gösteren siyah bir pazıbent takılıydı ve adamın şaşkın bir hali vardı.</p>

  <p>“İçeri girmem lazım evlat. Karım konserve gıda alayım diye yolladı” Alden ne konservesi olduğunu söylememişti. Muhtemelen konserve olarak ne bulursa alacaktı. Ya da belki de üst kattaki bomboş ve bir daha hiç dolmayacak yatak odasını ve bir daha hiç bakılmayacak Foo Dövüşçüleri posterini ve masanın üzerindeki hiç bitmeyecek uçak maketini düşünüyordu ve başka her şeyi unutmuştu.</p>

  <p>Carter, “Kusura bakma Bay Dimmesdale,” dedi. “Giremezsin içeri.”</p>

  <p>Alden şaşkın bir sesle, “Dinsmore,” dedi. Kapıya gitti. Kilitli olduğu için zaten içeri giremezdi ama yine de Carter, adamı itti. Hayatında ilk kez ona ceza veren öğretmenleri anlıyordu; insanın lafının dinlenmemesi sinir bozucu bir şeydi.</p>

  <p>Ayrıca hava çok sıcaktı. Annesinin verdiği iki Percocet’e rağmen omzu ağrıyordu. Ekim ayında sabahın dokuzunda yirmi üç derece pek olmazdı ve gökyüzünün uçuk mavi rengi öğle vakti havanın daha sıcak olacağını, öğleden sonra üçte daha da artacağını gösteriyordu.</p>

  <p>Alden geriye doğru, Gina Buffalino’nun üstüne devrildi ve Petra Searles - pek ufak tefek bir kadın sayılmazdı - tutmasa ikisi birden yere düşecekti. Alden kızmışa benzemiyordu, sadece şaşırmıştı. Petra’ya da, “Karım konserve alayım diye yolladı,” açıklamasını yaptı.</p>

  <p>Toplanan insanlardan bir mırıltı yükseldi. Öfkeli bir homurtu değildi... henüz. Erzak almaya gelmişlerdi ve erzaklar orada duruyordu ama kapı kilitliydi. Şimdi de adamın biri düne kadar tamirci olan bir okul kaçkını tarafından itiliyordu.</p>

  <p>Gina iri iri gözlerle Carter, Mel ve Frank DeLesseps’e bakıyordu. Sonra parmağıyla onları gösterdi. Sesini alçaltmadan arkadaşı Harriet’e, “İşte o kıza tecavüz edenler bunlar!” dedi. “Yani Sammy Bushey’e bunlar tecavüz etmiş!”</p>

  <p>Mel’in suratındaki tebessüm silindi; içinde <span style="font-style:italic;">ayk-ayk</span> yapma isteği kalmamıştı. “Kes sesini,” dedi.</p>

  <p>O sırada Ricky ve Randall Killian bir Chevrolet Canyon’la kalabalığın arkasına gelmişlerdi. Sam Verdreaux da fazla uzakta değildi, tabii ki o yayan geliyordu; ehliyetini 2007’de kaptırmıştı.</p>

  <p>Gina kocaman olmuş gözlerini Mel’den ayırmadan bir adım geri çekildi. Yanında pili bitmiş bir çiftçi robotu gibi iki büklüm olmuş Alden Dinsmore vardı. “Güya bir de polis olacaksınız? Öyle mi?”</p>

  <p>Frank, “Tecavüz meselesi bir fahişenin yalanından ibaret,” dedi. “Ve huzuru bozmaktan tutuklanmak istemiyorsan bağırmayı kessen iyi edersin.”</p>

  <p>Georgia, “Çok haklı,” dedi. Carter’a biraz daha sokuldu. Carter, kıza aldırmadı. Kalabalığı inceliyordu. Ve zamanı gelmişti. Elli kişi demek kalabalık demekse burada kalabalık var demekti. Dahası da geliyordu. Silahının yanında olmasını diliyordu. Gördüğü düşmanca tavır hoşuna gitmemişti.</p>

  <p>Brownie’yi işleten (kapatılana kadar) Velma Winter, Tommy ve Willow Anderson’la birlikte gelmişti. Velma saçını Bobby Darin gibi tarayan ve pekâlâ Dyke Ulusu’nun savaşçı kraliçesi olabilecekmiş gibi görünen iriyarı, etli butlu bir kadındı, ama iki koca devirmişti ve Sweebriar Rose’un arka tarafındaki palavra masasında her ikisiyle de öldürene kadar seviştiği ve çarşambaları Dipper’daki Kasaba Karaoke Geceleri’nde üçüncüyü aradığı konuşuluyordu. Şimdi de ellerini iri kalçalarına dayamış Carter’ın karşısına dikilmişti.</p>

  <p>Ciddi bir ses tonuyla, “Kapalı, ha?” dedi. “Belgelerinizi görelim bakalım.”</p>

  <p>Carter’ın kafası karışmıştı ve kafası karışınca sinirleniyordu. “Geri bas kaltak. Bana belge filan lazım değil. Şef yolladı buraya. Üyeler emretmiş. Burası erzak deposu olacak.”</p>

  <p>“Karneyle mi? Onu mu demek istiyorsun?” Hırlar gibi bir ses çıkardı. “Benim kasabamda olmaz.” Zorla Mel’le Frank’in arasından geçip kapıyı yumruklamaya başladı. “Açın! Açın diyorum size!”</p>

  <p>Frank, “Evde yoklar,” dedi. “Vazgeçsen iyi olur.”</p>

  <p>Fakat Ernie Calvert gitmemişti. Makarna-un ve şeker koridorundan geliyordu. Velma onu görünce daha şiddetli vurmaya başladı. “Aç şu kapıyı Ernie! Açsana!”</p>

  <p>Kalabalıktan da, “Aç!” sesleri yükseldi.</p>

  <p>Frank, Mel’e baktı ve başını salladı. İkisi birden Velma’yı yakalayıp kapıdan yüz metre kadar geri çektiler. Georgia Roux da dönmüş eliyle Ernie’ye geri gitmesini işaret ediyordu. Ernie gitmedi. Aptallaşmış durumda olduğu yerde kalakaldı.</p>

  <p>Velma, “Açın kapıyı!” diye bağırdı. “Açın diyorum! Açın!”</p>

  <p>Tommy’le Willow da ona katıldılar. Aynı şekilde postacı Bill Wicker de. Lissa da. Kadının yüzü parlıyordu - hayatı boyunca kendiliğinden gelişen bir gösterinin parçası olmayı dilemişti ve şimdi eline fırsat geçmişti. Sıkılı yumruğunu havaya kaldırıp ritmik bir şekilde sallamaya başladı. <span style="font-style:italic;">A</span> derken iki küçük sallama, <span style="font-style:italic;">çın</span> derken büyük sallama. Diğerleri de onu taklit etti. <span style="font-style:italic;">Açın</span> kelimesi <span style="font-style:italic;">A-çın! A-çın! A-çın!</span> haline gelmişti. Şimdi hepsi Lissa gibi yumruk da sallıyordu - belki yetmiş, belki seksen kişi vardı ve sürekli birileri geliyordu. Marketin önündeki ince mavi hat artık daha da ince görünüyordu. Dört genç polis fikir versin diye Freddy Denton’a bakıyordu ama Freddy’de de bir fikir yoktu.</p>

  <p>Ama tabanca vardı. Carter, <span style="font-style:italic;">onunla bir an önce havaya ateş açsan iyi olacak,</span> diye düşünüyordu, <span style="font-style:italic;">yoksa bu insanlar bizi çiğneyip geçecek.</span></p>

  <p>Karakoldan anacaddeye iki polis daha - Rupert Libby ve Toby Whelan - fırladı (içeride kahve içip CNN izliyorlardı) ve omzunda fotoğraf makinesiyle koşmakta olan Julia Shumway’in yanından ok gibi geçip gitti.</p>

  <p>Jackie Wettington’la Henry Morrison da süpermarkete doğru yürümeye başlamışlardı ama o sırada Henry’nin belindeki telsiz cızırdadı. Arayan Henry’le Jackie’nin Benzin ve Gıda’nın önündeki yerlerini terk etmemesi gerektiğini söyleyen Şef Randolph’tu.</p>

  <p>Henry, “Ama sesler..” diye konuşmaya başladı.</p>

  <p>Randolph, “Bu bir emirdir,” dedi emirlerin kendisine de daha yüksek bir makamdan geldiğini belirtmemişti.</p>

  <p><span style="font-style:italic;">“A-çın! A-çın! A-çın!</span> Yumruklar havayı dövüyordu. Hâlâ korkuyorlardı ama heyecanlanmışlardı da. Havaya giriyorlardı. Şef onları görse bir avuç acemi çaylak olduklarını düşünürdü, fotoğrafı tamamlamak için bir tek Grateful Dead şarkıları eksikti.</p>

  <p>Killian’larla Sam Verdreaux kalabalığı yararak ilerliyorlardı. Onlar da nakaratı tekrarlıyordu - dikkati çekmeme kaygısından değil, sürü psikolojisine karşı koymak zor olduğu için - ama yumruk sallamaya zahmet etmiyorlardı; onların yapacak çok işi vardı. Kimsenin onlara özel olarak dikkat ettiği yoktu. Sonradan, sadece birkaç kişi onları gördüğünü hatırlayacaktı o kadar.</p>

  <p>Hemşire Ginny Tomlinson da kalabalıkta yol açmaya çalışıyordu. Kızlara Cathy Russell’da ihtiyaç olduğunu söylemeye gelmişti; yeni hastalar vardı ve birinin durumu ciddiydi. Ağır hasta Doğu Chester’s’dan Wanda Crumley’di. Curmley’ler, Motton kasaba yolunun biraz uzağında, Evanse’lere komşuydular. Wanda o sabah Jack’e bakmaya gittiğinde Kubbe’nin karısının elini kopardığı yerden yirmi adım ötede ölü olarak bulmuştu adamı. Jack yanında bir şişeyle sırtüstü serilmiş yatıyordu ve beyni çimlerin üstünde kurumaktaydı. Wanda, kocasına seslenerek eve koştu ve koşarken geçirdiği kalp kriziyle yığılıp kaldı. Wendell Crumley Subaru’su ile hastaneye gelirken kaza yapmadığı için şanslıydı - yolun çoğunu yüz elliyle gelmişti. Rusty şimdi Wanda’nın yanındaydı - kadın elli yaşındaydı, şişmandı ve sigara tiryakisiydi - ama Ginny kurtulacağını sanmıyordu.</p>

  <p>“Kızlar,” dedi. “Hastaneye gelmeniz gerek.”</p>

  <p>Gina, “İşte bunlar onlar Bayan Tomlinson!” diye bağırdı. Tempo tutan kalabalıkta sesini güçlükle duyurabilmişti. Parmağıyla polisleri gösterirken ağlamaya başladı - kısmen korku ve bitkinlikten, daha çok da öfkeden. “Kıza tecavüz edenler bunlar!”</p>

  <p>Bu kez Ginny üniformaların ötesine baktı ve Gina’nın haklı olduğunu anladı. Ginny Tomlinson’da Piper Libby’nin vahşi öfkesi yoktu ama onun da bir öfkesi vardı ve bu olayda mesleğinden ileri gelen bir tahrik faktörü de vardı: Piper’in aksine Ginny, Sammy’yi iç çamaşırsız da görmüştü. Kızın vajinası parçalanmış ve şişmişti. Uyluklarında ancak kanların silinmesinden sonra ortaya çıkan koca koca çürükler vardı. Çok fazla kanaması vardı.</p>

  <p>Ginny kızlara hastanede ihtiyaç olduğunu unuttu. Onları bu tehlikeli ve belirsiz durumdan kurtarmayı da unuttu. Hatta Wanda Crumley’in kalp krizini bile unuttu. Dirseğiyle birini (herkesle birlikte yumruk sallayan kasiyer ve aynı zamanda getir götürcü Bruce Yardley’i) itekleyerek ilerledi ve Mel’le Frank’e yaklaştı. İkisi de düşmanca tavrı giderek artan kalabalığı incelemekle meşguldü ve onun geldiğini görmemişlerdi.</p>

  <p>Ginny bir an için kovboy filmlerinde şerife teslim olan kötü adam gibi iki elini birden havaya kaldırdı. Sonra ikisini birden indirip iki genç adama aynı anda vurdu. “Sizi hayvanlar!” diye bağırıyordu. “Nasıl yapabildiniz? Nasıl bu kadar kalleş olabildiniz? Alçak olabildiniz? Hapse gireceksiniz bu yüzden, hepiniz..”</p>

  <p>Mel düşünmemiş sadece tepki vermişti. Yumruğu kadının suratının ortasına inip hem gözlüğünü hem de burnunu kırdı. Ginny feryatlar atarak, kanlar içinde geriye savruldu. Eski tip hemşire kepi, tokalardan kurtulup başından uçtu. Bruce Yardley şu genç kasiyer onu yakalamaya çalıştı ama elinden kaçırdı. Ginny orada duran alışveriş sepetlerine çarptı. Sepetler küçük bir tren gibi arka arkaya devrildi. Ginny acı ve şokla bağırarak elleriyle dizlerinin üstüne düştü. Burnundan - sadece kırılmamış aynı zamanda parçalanmıştı - akan iri parlak kan damlaları büyük sarı PARK YAPILMAZ yazısının RK harfleri üstüne düşmeye başladı.</p>

  <p>Kalabalık Ginny’nin yığıldığı yere koşan Gina ve Harriet gibi şok içinde olduğundan geçici bir sessizlik yaşandı.</p>

  <p>Sonra Lissa Jamieson’un berrak soprano sesi yükseldi: <span style="font-style:italic;">‘‘PİÇ DOMUZLAR!"</span></p>

  <p>İlk taş da o anda fırlatıldı. O ilk taşı atan kişi asla tespit edilemedi. Bu, Sam Verdreaux’un hayatında işlediği tek suç olabilirdi.</p>

  <p>Junior onu kasabanın diğer ucunda bırakmış ve gözünün önünde viski şişeleri uçuşan Sam doğru taşı aramak için Prestil Deresi’nin doğu yakasına gitmişti. Taş büyük olmalıydı ama çok da büyük olmaması lazımdı, yoksa bir zamanlar - bazen yüzyıl önceymiş gibi geliyordu; bazen de dünmüş gibi - Chester’s Mill Wildcats takımının Maine Eyalet Turnuvası’ndaki ilk maçında atıcı olduğu halde hedefe isabet edecek şekilde atamazdı. Sonunda aradığını buldu, Barış Köprüsü’nün dibinde. Yarım kilo filan gelirdi ve kaz yumurtası kadar düzgün bir yüzeyi vardı.</p>

  <p>Junior, Sam’i bırakırken <span style="font-style:italic;">bir şey daha,</span> demişti. Aslında bu Junior’ın lafı değildi, ama tıpkı Şef Randolph’un Wettington'la Morrison’a yaptığı gibi o da Sam’e bundan fazlasını söylemeyecekti. Söylemek politik olmazdı.</p>

  <p><span style="font-style:italic;">Karıya nişan al.</span> Yanından ayrılmadan önce Junior’ın Sam’e son sözleri bunlar olmuştu. <span style="font-style:italic;">Hak ediyor bunu, sakın ıskalama.</span></p>

  <p>Gina’yla Harriet beyaz üniformalarının içinde, elleriyle dizlerinin üzerinde ağlayan, kanama geçiren Ginny’nin yanına diz çökerken (ve diğer herkesin de dikkati ona yönelmişken) Sam tıpkı ta o 1970 yılındaki gibi gerildi ve kırk yıl sonra ilk atışını yaptı.</p>

  <p>Hem de pek çok bakımdan. Ağır taş tam Georgia Roux’un ağzının ortasını bulmuş, çenesini beş parçaya ayırmış, dördünden başka bütün dişlerini dökmüştü. Georgia çenesi neredeyse göğsüne sarkmış durumda, açık ağzı kan dolu olarak gerileyip cama bindirdi.</p>

  <p>Bir süre sonra iki taş daha fırlatıldı, biri Ricky Killian’dan biri de Randall’dan gelmişti. Ricky’nin attığı taş Bill Allnut’un ensesine isabet etti ve hademeyi kaldırıma, Ginny Tomlinson’un yakınına devirdi. Ricky, <span style="font-style:italic;">tüh,</span> <span style="text-indent: 1.5em;">diye düşündü.</span> <span style="text-indent: 1.5em; font-style: italic;">Kahrolası polislere isabet ettirmem lazımdı!</span> <span style="text-indent: 1.5em;">Sırf öyle emredildiği için de değil; bu hep yapmak istediği türden bir şeydi.</span></p>

  <p>Randall daha iyi nişan almıştı. Taşı Mel Searles’in alnının ortasına oturtmuştu. Mel çuval gibi olduğu yere yığıldı.</p>

  <p>Herkesin nefesini tuttuğu bir tereddüt anı yaşandı. Sanki iki teker üstüne kalkmış bir araba gidip gitmemeye karar veriyordu. Mesela şaşkın ve ürkmüş Rose Twitchell ne yapacağını bilmek bir yana, ne olduğunu bile anlayamadan etrafına bakınıyordu. Anson kolunu beline sarmıştı. Georgia Roux’un sarkmış ağzından çıkan uluma çok acayipti, tenekeden geyik borusunun çıkardığı sese benziyordu. Haykırdıkça parçalanmış dilinden kan fışkırıyordu. Başka polisler olay yerine koşmaktaydı. İlk gelenler Toby Whelan’la Rupert Libby (Piper’in kuzeniydi ama Piper bu akrabalıkla pek övünmüyordu. ) oldu. Etrafa bir baktılar... sonra geride durdular. Arkasından da Linda Everett geldi. Arkasından oflaya puflaya gelen diğer yarı zamanlı polis Marty Arsenault gibi o da yayaydı. Kalabalığı yarıp ilerlemeye çalıştı ama - o sabah üniformasını bile giymeyen, yataktan çıktığı gibi ayağına eski bir kot pantolon çeken - Marty omzundan yakaladı. Linda neredeyse adamın elinden kurtuluyordu ama sonra aklına kızları geldi. Kendi korkaklığından utanarak Marty’nin onu da Rupe ile Toby’nin durup gelişmeleri izlediği yere götürmesine izin verdi. O sabah bu dördünden sadece Rupe’da tabanca vardı, peki ateş açacak mıydı? Yürek isterdi; kalabalığın içinde annesiyle el ele tutuşmuş olan karısını görebiliyordu (sırf kayınvalidesi olsa Rupe ateş etmeye aldırmazdı). Linda’yla Marty’nin arkasında nefes nefese yetişmesine rağmen şimdiden fotoğraf makinesini çıkartmış ve bir an önce fotoğraf çekmeye başlama telaşından objektif kapağını yere düşürmüş olan Julia vardı. Frank DeLesseps tam zamanında Mel’in yanına diz çökünce başının üstünden geçip giden taştan kurtulmuş oldu, taş gidip süpermarketin kapısında koca bir delik açtı.</p>

  <p>Sonra...</p>

  <p>Sonra birisi bağırdı. Kim olduğu hiç bilinemedi, bağıranın cinsiyeti hakkında bile fikir birliği sağlanamadı, ama çoğunluk kadın olduğunu düşünüyordu ve sonradan Rose, Anson’a o kişinin Lissa Jamieson olduğundan emin olduğunu söyleyecekti.</p>

  <p><span style="font-style:italic;">“YAKALAYIN ONLARI!”</span></p>

  <p>Başka biri de, <span style="font-style:italic;">“ERZAKLAR!”</span> diye böğürdü ve kalabalık ilerlemeye başladı.</p>

  <p>Freddy Denton tabancasıyla havaya bir el ateş etti. Sonra aşağı indirdi, o panik içinde kalabalığın üzerine boşaltmaya hazırdı. Ama o bunu yapamadan birisi silahı elinden kaptı. Freddy acıyla bağırarak yere düştü. Sonra kocaman eski bir çiftçi botu - Alden Dinsmore’un botu - şakağıyla buluştu. Memur Denton için ışıklar tamamen kararmadı ama loşlaştı ve tekrar aydınlandığında Büyük Süpermarket İsyanı bitmişti.</p>

  <p>Carter Thibodeau’nun omzundaki bandajdan kan sızıyordu ve mavi gömleğinde küçük pembe lekeler oluşmaya başlamıştı ama o - en azından şimdilik - acısının farkında değildi. Koşmak için bir girişimde de bulunmamıştı. Ayağını uzattı ve üstüne gelen ilk kişiye tekmeyi indirdi. O kişi de kasabanın 117 ucundaki antikacıyı işleten “İnatçı” Charles Norman oldu. Stubby kan fışkıran ağzını tutarak yere düştü.</p>

  <p>Carter, <span style="font-style:italic;">“Geri çekilin pislikler!”</span> diye hırladı. <span style="font-style:italic;">“Çekilin geri zekâlılar! Yağma yok! Basın geri!”</span></p>

  <p>Rusty’nin çocuk bakıcısı Marta Edmunds İnatçı’ya yardım etmeye çalıştı ve elmacık kemiğine bir Frank DeLesseps yumruğu yiyip acılar içinde kaldı. Yüzünü tutarak ve kendisine vuran genç adama hayretle bakarak geri çekiliyordu ki... alışverişe gelen kalabalığın zorlamasıyla, altında İnatçı olmasına rağmen yere yapıştı.</p>

  <p>Carter’la Frank hücum edenleri yumruklamaya başladılar ama o garip uluma feryadıyla dikkatleri dağılana kadar ancak üçer tane vurabildiler. Uluyan kasabanın kütüphanecisiydi, saçları genelde sakin olan yüzüne dökülmüştü. Bir dizi alışveriş arabasını önüne katmış geliyordu ve çığlığı da Japon savaş naralarına benziyordu. Frank kenara çekildi, ama alışveriş arabaları Carter’ın icabına bakıp, genç adamı havaya fırlattı. Carter kollarını sallayarak dengesini bulmaya çalıştı ve aslında bunu yapabilirdi, ama Georgia’nın ayakları mani oldu. Kızın ayaklarına takılınca sırtüstü yere yapıştı ve yuvarlandı. Sonra karınüstü döndü, elleriyle başını korumaya aldı ve her şey bitsin diye beklemeye başladı.</p>

  <p>Julia Shumway ha bire deklanşöre basıyordu. Belki fotoğraflarda tanıdık yüzler çıkacaktı ama o vizörün gerisinden sadece yabancılar görüyordu. Yabancılardan oluşan bir sürü.</p>

  <p>Rupe Libby belindeki tabancayı çekip havaya dört el ateş açtı. Silah sesleri havada yankılandı. Toby Whelan kendini arabanın önüne attı, kafasını çarptı ve şapkası başından uçup gitti (önünde sarı harflerle CHESTER’S MILL ŞERİF YARDIMCISI yazıyordu). Arka koltukta duran megafonu kapıp ağzına götürdü ve, “HEMEN DURUN! GERİ ÇEKİLİN! POLİS! DURUN DİYORUM! BU BİR EMİRDİR!” diye bağırdı.</p>

  <p>Julia onu da çekti.</p>

  <p>Kalabalık ne silah seslerine aldırdı ne de megafona. Üstünde dizine kadar inen yeşil önlüğüyle binanın yan tarafından gelen Ernie Calvert’a da aldırmadı. Ernie, <span style="font-style:italic;">“Arkaya gelin!</span>” diye haykırıyordu. <span style="font-style:italic;">“Bunu yapmanıza gerek vak, arka kapıyı açtım!”</span></p>

  <p><span style="font-style:italic;">Kalabalık engelleri aşıp içeri girmek niyetindeydi. Kapıların üstündeki GİRİŞ ve ÇIKIŞ yazılarıyla HER GÜN İNDİRİM GÜNÜ çıkartmasını yumrukluyorlardı. Kapılar önce dayandı, sonra kalabalığın ortak gücüne daha fazla direnemeyerek açıldı. Öndekiler kırılan camlar yüzünden yaralandı; iki kişinin kaburgaları kırıldı, birinin boynu incindi, iki tane kol kırıldı.</span></p>

  <p><span style="font-style:italic;">Toby Whelan megafonu tekrar kaldıracak oldu, sonra büyük bir dikkatle Rupe ile geldikleri arabanın tavanına koydu. ŞERİF YARDIMCISI şapkasını alıp tozunu silkti, tekrar başına geçirdi. Rupe’la markete doğru yürüdüler, sonra çaresizlik içinde durdular. Linda’yla Marty Arsenault da onlara katıldı. Linda, Marta’yı gördü ve gidip küçük polis ekibinin yanına getirdi.</span></p>

  <p><span style="font-style:italic;">Marta şaşkın şaşkın, “Ne oldu?” diye sordu. “Bana biri mi çarptı? Yüzümün yanı alev alev. Judy’le Janelle’ye kim bakıyor?”</span></p>

  <p><span style="font-style:italic;">Linda, “Bu sabah kardeşin bakıyor ya,” dedi ve kadına sarıldı. “Merak etme sen.”</span></p>

  <p><span style="font-style:italic;">“Cora mı?”</span></p>

  <p><span style="font-style:italic;">“Wendy.” Cora, Marta’nın ablasıydı, yıllardır Seattle’da yaşıyordu. Linda, Marta’nın beyin sarsıntısı geçirip geçirmediğini merak etti. Doktor Haskell’in bakması gerektiğini düşündü ve sonra Haskell’in ya hastane morgunda ya da Bowie Cenaze Evi’nde olması gerektiğini hatırladı. Rusty artık yalnızdı ve bugün çok işi olacaktı.</span></p>

  <p><span style="font-style:italic;">Carter, Georgia’yı taşır vaziyette iki numaralı araca doğru götürüyordu. Kız hâlâ aynı garip sesi çıkararak haykırmaktaydı. Mel Searles bilincini az biraz kazanmış gibiydi. Frankie de onu Linda, Marta, Toby ve diğer polislere doğru götürüyordu. Mel kafasını kaldırmaya çalıştı ama yine göğsüne düştü. Yarılan aim kan revan içindeydi, gömleği de batmıştı.</span></p>

  <p><span style="font-style:italic;">İnsanlar markete hücum ettiler. Rafların arasında koşuyor, alışveriş arabalarını sürüyor veya organik kömür briketlerini gösteren tabelanın (üstünde AÇIK HAVADA MANGAL YAPIN! yazıyordu) yanında dizili duran sepetlerden kapıyorlardı. Alden Dinsmore’un yanında çalışan Manuel Ortega ve yakın arkadaşı Dave Douglas doğruca çıkış kasalarına gittiler ve SATIŞSIZ tuşlarına vura vura kasaları açıp buldukları paraları ceplerine tıkıştırmaya başladılar. Bir yandan da salak salak gülüyorlardı.</span></p>

  <p><span style="font-style:italic;">Süpermarket artık yükünü almıştı; indirim günüydü. Donuk gıda bölümünde kalan son kek için iki kadın dövüşüyordu. Şarküteri kısmında adamın teki bütün bir salamla başka bir adama vuruyor ve başkalarına da et ürünlerini bırakmasını söylüyordu. Öteki adam dönünce salam burnuna geldi ve çok geçmeden iki erkek yerde yuvarlanmaya başladılar, havada yumruklar uçuşuyordu.</span></p>

  <p><span style="font-style:italic;">Başka kavgalar da çıkıyordu. Conroy Batı Maine Elektrik Şirketi’nin sahibi ve satış görevlisi Ranсe Conroy (bu arada şirketin sloganı, “Gülümsetmek Bizim İşimiz.” idi) da Maine Üniversitesi’nden emekli bir hoca olan Brendan Ellerbee ile kapışmıştı. Son şeker çuvalı yüzünden Ellerbee onu ısırınca Conroy da onu yumruklamıştı. Ellerbee yere düştü ama beş kiloluk şeker çuvalını bırakmadı ve Conroy çuvalı almak için eğilince, <span style="font-style:italic;">“Al o zaman!”</span> diye hırlayıp çuvalı suratına indirdi. Çuval patlayıp Ranсe Conroy’u beyaz bir bulutun içinde bıraktı. Conroy mim sanatçıları gibi beyaza bulanmış suratıyla raflara çarptı, haykırarak göremediğini, kör olduğunu söylüyordu. Sırtında agucuklar yapan bebeğini taşıyan Carla Venziano, Henrietta Clavard’ı kenara itti. Bebek Steven pilava bayılıyordu, ayrıca boş plastik kaplarıyla oynamayı da seviyordu ve Carla ona bol bol almak niyetindeydi. Ocakta seksen dördünü bitiren Henrietta düşerken kafasını baston niyetine taşıdığı şemsiyenin sert topuzuna çarptı. Lissa Jamieson da Toyota bayisi Will Freeman’ı itti, çünkü o da dolapta kalan son tavuğu almak istiyordu. Ama o alamadan üzerinde PUNK RAGE yazan tişörtüyle gencecik bir kız geldi, tavuğu kaptı, Libby’ye metal halka takılmış dilini çıkardı ve sevinçle uzaklaştı.</span></p>

  <p>Çoğunlukla (ama tamamen değil) erkek sesleri sevinçle bağırırken bir şangırtı koptu. Bira dolabının camı da kırılmıştı. Belki de AÇIK HAVADA MANGAL hayali kuran bir sürü alışverişçi o tarafa üşüştü. Şimdi <span style="font-style:italic;">A-çın!</span> diye değil, “<span style="font-style:italic;">Bi-ra! Bi-ra! Bi-ra!”</span> diye tempo tutuyorlardı.</p>

  <p>Başkaları da aşağıdaki ve arka taraftaki depolara gidiyordu. Çok geçmeden çuval bezinden kılıflar ve kasalarla şarap taşıyan kadınlarla erkekler çıktı ortaya. Kimileri karton şarap kasalarını eski bir orman filmindeki yerliler gibi başının üstünde taşımaktaydı.</p>

  <p>Julia yerdeki cam kırıklarına basarak sürekli fotoğraf çekmekteydi.</p>

  <p>Dışarıda, ortak bir kararla Benzin ve Gıda’daki mevkilerini terk eden Jackie Wettington ve Henry Morrison da dahil kasaba polislerinin geri kahin burada toplanmıştı. Hepsi endişeyle bir kenarda duruyor ve sadece izliyordu. Jackie, Linda Everett’in çarpılmış suratını görünce arkadaşına sarıldı. Ernie Calvert da yanlarına gelmişti. “Ne kadar gereksiz! Tamamen gereksiz!" diye bağırırken tombul yanaklarından yaşlar süzülüyordu.</p>

  <p>Linda yanağını Jackie’nin omzuna dayamış olarak, “Şimdi ne yapacağız?” diye sordu. Yanında Marta duruyordu. Kadın bir avucunu renk değiştiren hızla şişen yanağına bastırmış boş boş markete bakmaktaydı. Karşılarında Yemek Dünyası’ndan bağrışmalar, kahkahalar, ara sıra da acı feryatları yükseliyordu. Havada bir şeyler uçuşuyordu; Linda bir tuvalet kâğıdı rulosunun parti eğlenceliği gibi açılarak ev gereçleri bölümüne doğru gittiğini gördü.</p>

  <p>Jackie, “Hiç bilmiyorum canım,” dedi.</p>
</body>
</html>
