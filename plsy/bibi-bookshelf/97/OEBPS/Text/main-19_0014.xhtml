<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark15"></a><span style="font-weight:bold;">22</span></h2>

  <p>Koca Jim, “Bunlar bilgiyle oynamakta usta kişiler,” diye devam etti. “Ve Kubbe’den kurtulup sevdiklerinizi görmeye gittiğinizde de bana karşı yürütülen kampanya en üst seviyeye çıkacak. Cox’la yardakçıları beni karalamak için ellerinden geleni yapacaklar. Bana yalancı diyecekler, hırsız diyecekler, hatta uyuşturucu operasyonunu benim yürüttüğümü bile söyleye bilirler..”</p>

  <p>Net, güçlü bir ses, <span style="font-style:italic;">“Sen yaptın zaten, ’’</span> dedi.</p>

  <p>Konuşan Andrea Grinnell’di. Parlak kırmızı elbisesiyle canlı bir gül gibi ayağa kalkarken bütün gözler ona kilitlenmişti. Bir an soğuk bir küçümsemeyle Koca Jim’e baktıktan sonra dört yıl önce Jack Cale’in baba sı Billy Cale felçten öldüğü zaman kendisini üçüncü üye seçen insanlara döndü.</p>

  <p>“Bir anlığına korkularınızı bir kenara bırakmanız lazım,” dedi. “Bunu yapınca bu adamın anlattığı hikâyenin maskaralık olduğunu göreceksiniz. Jim Rennie sizi fırtınadan korkan sığırlar gibi korkutup sindirebileceğini sanıyor ama sizleri tanıyorum ve bence yanılıyor.”</p>

  <p>Koca Jim protesto çığlıkları duymayı bekledi. Hiç olmadı. Kasabalıların Andrea’ya inanmış olması gerekmezdi, sadece bu garip gidişattan dolayı şaşkındılar. Alice ve Aidan Appleton da tamamen geriye dönüp sıralarında dizüstü durarak kırmızılı hanımı izliyorlardı. Caro da onlar kadar şaşkındı.</p>

  <p>“Gizli deneymiş! Tam bir palavra! Hükümetlerimiz son elli yılda bazı alçakça işler yaptı, bunu ben de kabul ediyorum, ama bir tür güç kullanarak bütün bir kasaba halkını mahsur bırakmak? Sırf ne yapacağımızı görmek için? Bu ahmakça bir iddia. Ancak dehşete düşmüş insanlar inanır buna. Rennie de bunu bildiği için terör yaratıyor.”</p>

  <p>Bir an için Koca Jim’in sesi kısılmıştı ama artık kendini toplamıştı. Ve tabii ki onda mikrofon vardı. “Hanımlar beyler, Andrea Grinnell hoş kadındır ama bu gece kendinde değil. Tabii ki hepimiz kadar o da şokta ama buna ilaveten, söylediğim için üzgünüm ama kendisi ilaç bağımlısıdır. Düştükten sonra sürekli olarak aşırı bağımlılık yapan bir ilaç..”</p>

  <p>Andrea yine aynı net ve güçlü sesle, “Günlerdir aspirinden daha güçlü bir şey içmedim,” dedi. “Ve elime bazı belgeler geçti..”</p>

  <p>Koca Jim, “Melvin Searles?” diye kükredi. “Yanma birkaç polis daha alıp Üye Grinnell'i nazik ama kararlı bir şekilde salondan çıkartır mısın? Evine kadar da eşlik edin. Veya belki de hastaneye götürseniz daha iyi olur. Kendinde değil.”</p>

  <p>Bazı onaylama mırıltıları duyuldu ama beklediği coşkulu onayı göremedi. Ve Henry Morrison eliyle Mel’i göğsünden itip gürültülü bir şekilde duvara çarpmasına neden olduğunda Mel Searles daha ancak bir adım derleyebilmişti.</p>

  <p>Henry, “Bırakın da bitirsin,” dedi. “O da meclis üyesi olduğuna göre sözünü bitirsin.”</p>

  <p>Mel, Koca Jim’e baktı ama Koca Jim, Andi’ye bakıyordu. Andi çantasından kahverengi zarfı çıkarırken Rennie adeta ipnotize olmuş gibiydi. Zarfı gördüğü anda içinde ne olduğunu anlamıştı. <span style="font-style:italic;">Brenda Perkins,</span> diye düşündü. <span style="font-style:italic;">Vay cadı vay. Ölüyken bile cadılığı sürüyor.</span></p>

  <p>Andi zarfı havaya kaldırınca zarf iki yana sallanmaya başladı.</p>

  <p>Titremeler, o lanet titremeler başlıyordu yine. Bundan daha kötü bir zaman seçemezlerdi ama Andi şaşırmamıştı, aslında bunu bekliyor sayılırdı. Stresten oluyordu.</p>

  <p>“Bu zarftaki belgeler bana Brenda Perkins’ten geldi,” dedi ve en azından sesi titremedi. “Kocasıyla eyalet başsavcısı tarafından hazırlanmış. Duke Perkins uzun bir suç ve görevi kötüye kullanma listesi yüzünden James Rennie’yi soruşturuyormuş.”</p>

  <p>Mel bir yol göstersin diye arkadaşı Carter’a baktı. Ve Carter da ona bakıyordu. Bakışları parlak, keskin ve neredeyse keyifliydi. Eliyle Andrea’yı gösterdi, sonra da bir gırtlak kesme hareketi yaptı: Kadını sustur. Bu sefer Mel ilerlemeye başlayınca Henry Morrison onu durdurmadı - salondaki hemen hemen herkes gibi Henry de Andrea Grinnell’e bakıyordu.</p>

  <p>Mel sinemada perdenin önünden geçen biri gibi iki büklüm olarak telaşla koşarken Marty Arsenault ile Freddy Denton da ona katıldı. Belediye binasının diğer tarafında Todd Wendlestat ile Lauren Conree de harekete geçmişti. Wendlestat'ın eli ceviz ağacından yapılmış copundaydı. Conree’ninki ise tabancasının kabzasındaydı.</p>

  <p>Andi onların geldiğini gördü ama durmadı. “Kanıtlar bu zarfta ve inanıyorum ki bu zarf uğruna..”</p>

  <p><span style="font-style:italic;">... Brenda Perkins öldü</span> diye bitirmek niyetindeydi ama tam o anda titreyen, ter içinde kalmış sol eli ağzı büzgülü çantayı düşürdü. Çanta koridora düştü ve. 38’lik tabancasının namlusu periskop gibi dışarı uzandı.</p>

  <p>O anda tam bir sessizlik içinde olan salonda Aidan Appleton, “Vay canına! Bu hanımın silahı varmış!” dedi.</p>

  <p>Bunu yine bir fırtına öncesi sessizliği izledi. Sonra Carter Thibodeau ayağa fırlayıp, <span style="font-style:italic;">“Silah! Silah! SİLAH!”</span> diye bağırarak patronunun önü ne koştu.</p>

  <p>Aidan daha yakından bakmak üzere sıradan dışarı süzüldü. Caro, <span style="font-style:italic;">“Hayır Ade!”</span> diye haykırdı ve Mel ilk kurşununu ateşlerken çocuğu yakalamak üzere uzandı.</p>

  <p>Mermi Carolyn Sturges’in burnunun dibinde cilalı tahtada bir delik açtı. Kıymıklar etrafa saçıldı. Bir tanesi kızın sağ gözünün altına saplandı ve yüzünden kanlar akmaya başladı. Carolyn artık herkesin haykırdığını güçlükle fark etti. Koridora çömeldi, Aidan’ı omuzlarından kavradı ve bacaklarının arasına aldı. Çocuk oturduğu yere döndü, şaşırmış ama yaralanmamıştı.</p>

  <p>Freddy Denton, <span style="font-style:italic;">“TABANCA! TABANCASI VAR!”</span> diye bağırdı ve Mel’i kenara itti. Daha sonra genç kadının silaha davrandığına ve zaten kendisinin de sadece yaralamak niyetiyle hareket ettiğine yemin edecekti.</p>
</body>
</html>
