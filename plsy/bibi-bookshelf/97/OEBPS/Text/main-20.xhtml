<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">4</span></h2>

  <p>Rusty yola devam etti -artık yavaş gidiyordu- ve minibüsü ahırla çiftlik evinin arasına park etti. Sweetbriar Rose’un minibüsü de oradaydı, ayrıca Burpee Alışveriş Merkezi minibüsü ve bir de Chevrolet Malibu vardı. Julia kendi Prius’unu ahırın içine park etmişti. Horace da arabayı koruyormuş gibi arka tampona tünemişti. Keyifli görünmüyordu ve onları karşılamaya gelmek için kılım bile kıpırdatmadı. Çiftlik evinin içinde bir çift Coleman lamba yanıyordu.</p>

  <p>Jackie, Burpee’nin minibüsünü gösterdi. “Bu buraya nasıl geldi? Karın fikrini mi değiştirdi?”</p>

  <p>Rommie sırıttı. “Bunu sorduğuna göre Misha’yı tanımıyorsun demektir. Yok, Julia sağ olsun. İki yıldız muhabirini görevlendirdi. Hani şu..”</p>

  <p>Bahçenin gölgeleri arasından Julia, Piper ve Lissa Jamieson ortaya çıkınca sözü yarım kaldı. El ele tutuşmuş, tökezleyerek sıra halinde yürüyorlardı ve üçü de ağlamaklıydı.</p>

  <p>Barbie, Julia’ya koşup omuzlarından tuttu. Julia küçük grubun en sonundaydı ve boştaki elinde bulunan fener yere düştü. Barbie’ye bakıp kendini gülümsemek için zorladı. “Demek sonunda dışarıdasın Albay Barbara. Ev sahibi takım bir gol yemiş oldu.”</p>

  <p>Barbie, “Ne oldu size?” diye sordu.</p>

  <p>Şimdi Joe, Benny ve Norrie, hemen arkalarında anneleriyle koşarak gelmişlerdi. Üç kadının halini görünce çocukların bağırışları kesildi. Horace havlayarak sahibine koştu. Julia dizlerinin üstüne çöktü ve yüzünü hayvanın tüylerine gömdü. Horace onu kokladı ve aniden geri çekildi. Oturup&nbsp;ulumaya başladı. Julia ona baktı ve utanmış gibi yüzünü örttü. Norrie, sol&nbsp;eliyle Joe’nun, sağ eliyle de Benny’nin elini tutmuştu. Yüzleri ciddi ve korku&nbsp;doluydu. Pete Freeman, Tony Guay ve Rose Twitchell de evin önüne çıktılar&nbsp;ama yaklaşmadılar; mutfak kapısının önünde kümelenip beklediler.</p>

  <p>Lissa donuk bir halde, “Ona bakmaya gittik,” dedi. Her zamanki dünya ne kadar-şahane tavrı gitmişti. “Etrafında çömeldik. Üstünde daha önce hiç görmediğimiz bir sembol vardı... Kabala değildi..”</p>

  <p>Gözlerini silen Piper, “Korkunçtu,” dedi. “Sonra Julia ona dokundu. Sadece o dokundu ama biz... hepimiz..”</p>

  <p>Rusty, “Onları mı gördünüz?” dedi.</p>

  <p>Julia ellerini aşağı saldı ve hayretler içinde Rusty’ye baktı. “Evet, gördüm, hepimiz gördük onları. Kötüydü.”</p>

  <p>Rusty, “Deri kafalar,” dedi.</p>

  <p>Piper, <span style="font-style:italic;">“Ne?"</span> dedi. Sonra başını salladı. “Evet, sanırım böyle denebilir. Yüzü olmayan yüzler. Uçmuş yüzler.”</p>

  <p>Rusty <span style="font-style:italic;">uçmuş yüzler,</span> diye düşündü. Ne anlama geldiğini bilmiyordu ama doğru olduğunu biliyordu. Yine kızlarıyla arkadaşları Deanna’yı düşündü. Sonra aklına en iyi çocukluk arkadaşı geldi -en azından bir süre&nbsp;için öyleydi; ikinci sınıftayken Georgie ile kötü şekilde ayrılmışlardı- ve bir&nbsp;dehşet dalgasıyla sarsıldı.</p>

  <p>Barbie onu yakaladı. “Ne?” Neredeyse bağırıyordu. “Ne oldu?”</p>

  <p>“Hiçbir şey. Sadece... çocukken bir arkadaşım vardı. George Lathrop. Doğum gününde bir büyüteç hediye edilmişti. Bazen... biz teneffüste..”</p>

  <p>Rusty, Julia’nın kalkmasına yardım etti. Horace da onu korkutan her neyse minibüsteki parıltı gibi kaybolmuşçasına tekrar yanaştı.</p>

  <p>Julia, “Ne yapardınız?” diye sordu. Soğukkanlı davranmaya çalışıyor gibiydi. “Anlatsana.”</p>

  <p>“Doğu Caddesi Gramer Okulu’ndayken. Sadece iki sınıf vardı, birinde birinci sınıftan dördüncü sınıfa kadar olanlar, diğerinde ise beşinci sınıftan&nbsp;sekizinci sınıfa kadar olanlar ders yapardı. Oyun bahçesi taş döşeliydi.” Titrek bir kahkaha attı. “Musluktan akan su bile yoktu, sadece çocukların şey&nbsp;dediği bahçe tuvaleti vardı..”</p>

  <p>Julia, “Kovan derdik,” dedi. “Ben de gitmiştim o okula.”</p>

  <p>“George ile tırmanma demirinden çite atlardık. Orada karınca yuvaları vardı ve karıncaları yakardık.”</p>

  <p>Ernie, “Bunda bir şey yok ki doktor,” dedi. “Bir sürü çocuk yapar bunu, daha kötü şeyler de yapar.” Ernie de birkaç arkadaşıyla bir sokak kedisinin&nbsp;kuyruğunu gazyağına batırıp tutuşturmuştu. Bu da karısıyla yaşadığı balayı&nbsp;gibi ayrıntılarını vermeden paylaşabileceği bir anıydı.</p>

  <p><span style="font-style:italic;">Daha çok kedinin o haline o kadar güldüğümüz için,</span> diye düşündü. <span style="font-style:italic;">Vay canına, amma gülmüştük ha.</span></p>

  <p>Julia, “Devam etsene,” dedi.</p>

  <p>“Bu kadar.”</p>

  <p>Julia, “Değil,” dedi.</p>

  <p>Joanie Calvert, “Bak,” dedi. “Eminim bunların hepsi psikolojik durumlar, ama ben sanmıyorum ki..”</p>

  <p>Claire, “Şişş Joanie,” dedi.</p>

  <p>Julia gözünü Rusty’nin yüzünden hiç ayırmıyordu.</p>

  <p>Rusty, “Senin için niye bu kadar önemli?” diye sordu. Bir an orada sadece ikisi varmış gibi hissetmişti.</p>

  <p>“Sadece anlat sen.”</p>

  <p>“Bir gün yine... o işi yaparken... karıncaların da kendi hayatları olduğu kafama dank etti. Fazla duygusal göründüğünü biliyorum..”</p>

  <p>Barbie, “Dünyanın dört bir yanında milyonlarca insan da buna inanıyor,” dedi. “Ona göre yaşıyorlar.”</p>

  <p>“Her neyse, <span style="font-style:italic;">canlarını yakıyoruz,</span> diye düşündüm. <span style="font-style:italic;">Burada yerde onları yakıyoruz ve belki de yeraltındaki yuvalarında diri diri kızarmalarına yol açıyoruz.</span> Georgie’nın büyütecine maruz kalanlarda sorun yoktu. Bazıları&nbsp;hareket etmiyor, ama çoğu gerçekten tutuşuyordu.”</p>

  <p>Lissa, “Korkunç bir şey,” dedi. Yine madalyonuyla oynuyordu.</p>

  <p>“Evet. Ve bir gün Georgie’ya durmasını söyledim. Durmadı. ‘Bu jukular savaş, ’ dedi. Çok iyi hatırlıyorum. Nükleer değil de jukular. Büyüteci elinden almaya çalıştım. Sonra boğuştuk ve büyüteç kırıldı.”</p>

  <p>Durdu. “Doğrusu bu değil. Ama o zaman böyle anlattım ve babamın attığı dayak bile hikâyemi değiştirmemi sağlayamadı. Doğrusu Georgie’un&nbsp;ailesine anlattığı şekliydi: o kahrolası şeyi bilerek kırdım.” Karanlığı gösterdi. “Becerebilsem o kutuyu da kıracağım. Çünkü şimdi karınca biziz ve&nbsp;o da büyüteç.”</p>

  <p>Ernie yine kuyruğu yanan kediyi hatırladı. Claire McClatchey üçüncü sınıftaki en iyi arkadaşıyla ikisinin de nefret ettiği bağıran kızla nasıl alay&nbsp;ettiklerini düşündü. Kız okulda yeniydi ve ağzında patates püresi varken konuşuyormuş gibi gelen garip bir Güneyli aksam vardı. Kız ağladıkça onlar&nbsp;daha çok gülerdi. Romeo Burpee de Hillary Clinton’ın New Hampshire’da&nbsp;ağladığı gece sarhoş oluşunu hatırlamıştı, televizyona doğru kadeh kaldırmış ve, “Bu işler sana göre değil bebeğim, yoldan çekil de bırak erkek işlerini erkekler yapsın,” demişti.</p>

  <p>Barbie ise belli bir spor salonunu hatırlıyordu: çöl sıcağını, dışkı kokusunu ve kahkaha seslerini.</p>

  <p>“Kendi gözümle görmek istiyorum,” dedi. “Kim gelir benimle?”</p>

  <p>Rusty içini çekti. “Ben gelirim.”</p>
</body>
</html>
