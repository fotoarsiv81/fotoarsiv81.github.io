<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">3</span></h2>

  <p>Rennie’nin gelişini gören Barbie’nin ilk aklına gelen <span style="font-style:italic;">hasta ama bunu bilmeyen birine benziyor</span> oldu. Ayrıca hayatını birilerine tekme atarak geçirmiş bir adam gibi yürüyordu. Brenda’nın ellerini tutup sıkarken suratına en et obur sosyal tebessümünü oturtmuştu. Brenda ise bu yaklaşımı hoş bir zarafetle karşıladı.</p>

  <p>Koca Jim, “Brenda,” dedi. “En derin üzüntülerimi sunarım. Seni daha önce görmeye gelmem gerekirdi... ve tabii ki cenazede bulunacağım... fakat biraz meşguldüm. Hepimiz öyleydik.”</p>

  <p>Brenda, “Anlıyorum,” dedi.</p>

  <p>Koca Jim, “Duke’u çok arayacağız,” dedi.</p>

  <p>Andy de Koca Jim’in arkasından çıkıp, “Doğru,” diye araya girdi, transatlantiğin yanındaki römorkör gibi kalıyordu. “Kesinlikle öyle.”</p>

  <p>“İkinize de çok teşekkür ederim.”</p>

  <p>“Seninle sohbet etmeyi çok isterdim... ama görüyorum ki onlarlasın..” Koca Jim’in tebessümü büyümüştü, ama bunun gözlerindeki mesafeli bakışa bir etkisi yoktu. “Çok önemli bir toplantımız var. Andrea acaba önden gidip şu dosyalan halledebilir misin?”</p>

  <p>Andrea ellisine merdiven dayamıştı ama o anda soğusun diye bırakılmış börekleri yürütürken yakalanan bir çocuğa benziyordu. Kalkmaya çalıştı (sırtındaki ağrı yüzünden yüzü buruştu) ama Brenda kolundan, hem de sıkıca tuttu. Andrea tekrar oturdu.</p>

  <p>Barbie, Grinnell’in de Sanders’ın da ölümüne korktuğunu fark etmişti. Sebebi Kubbe değildi, en azından o sırada. Bir kez daha <span style="font-style:italic;">en kötüsünü yaşamadık,</span> diye düşündü.</p>

  <p>Brenda keyifle, “Bence bize vakit ayırsan iyi olacak James,” dedi. “Emin ol ki önemli olmasa -hem de çok- evimde oturup kocamın yasını tutardım.”</p>

  <p>Koca Jim’in nadiren nutku tutulurdu. Sokakta durmuş günbatımını izlemekte olanlar da şimdi bu doğaçlama buluşmanın seyrine dalmıştı. Belki de Barbara’yı sırf kasabanın üçüncü üyesiyle müteveffa polis şefinin eşine yakın oturuyor diye hak etmediği bir mevkiye yükseltmişlerdi. Elden ele dolaştırdıkları belgeler de sanki bizzat Papa tarafından yazılmıştı. Bu dağıtım kimin fikriydi acaba? Tabii ki Perkins denen kadınındı. Andrea bunu akıl edemezdi. Ayrıca kendisiyle herkesin ortasında ters düşecek kadar cesur da değildi.</p>

  <p>“Eh, belki birkaç dakika ayırabiliriz. Ha Andy?”</p>

  <p>Andy, “Tabii,” dedi. “Size ayıracak birkaç dakikamız her zaman vardır Bayan Perkins. Duke konusunda sahiden çok üzgünüm.”</p>

  <p>Brenda vakur bir tavırla, “Ben de eşiniz için çok üzüldüm,” dedi.</p>

  <p>Gözleri buluştu. Sahici bir şefkat anıydı ve Koca Jim’i saçını başını yolacak hale getirmişti. Böyle duygulara kapılmaması gerektiğini biliyordu -tansiyonu için iyi olmadığı gibi kalbi için de kötüydü- ama bazen engellemek zor oluyordu. Özellikle de çok fazla şey bilen ve şimdi de Tanrı’nın kasabayla konuşmasını istediğine inanan birinden az önce bir mesaj almışken. Eğer Koca Jim, Coggins’in aklından geçenler konusunda haklıysa şimdiki bu durum hafif kalırdı.</p>

  <p>Ama kalmayabilirdi de. Çünkü Brenda Perkins ondan hiç hoşlanmazdı ve Brenda Perkins şu anda kasabanın -kesinlikle hak etmediği halde- kahraman olarak gördüğü birinin dul eşiydi. Yapması gereken ilk şey...</p>

  <p>“İçeri gelin,” dedi. “Toplantı salonunda konuşalım.” Bakışları Barbie’ye takıldı. “Siz de bu konunun bir parçası mısınız Bay Barbara? Çünkü ne olup bittiğini katiyen anlamış değilim.”</p>

  <p>Barbie etrafa dağıttıkları kâğıtlardan birini uzatıp, “Belki bunun yardımı olur,” dedi. “Ben eskiden ordudaydım. Yüzbaşıydım. Anlaşılan görev sürem uzatılmış. Ayrıca terfi de etmişim.”</p>

  <p>Rennie kâğıtları aldı, eli yanabilirmiş gibi köşelerinden tutuyordu. Mektup, Killian’ların oğlunun getirdiği pejmürde nottan çok daha seçkindi ve daha ünlü biri tarafından yazılmıştı. Başlıkta sadece <span style="font-weight:bold;">BEYAZ SARAY'DAN</span> yazıyordu. Bugünün tarihi atılmıştı.</p>

  <p>Rennie kâğıdı eliyle yokladı. Fırça gibi kaşlarının arasında derin bir çizgi ortaya çıkmıştı. “Bu Beyaz Saray’ın antetli kâğıdı değil.”</p>

  <p>Barbie <span style="font-style:italic;">tabii ki öyle salak herif</span> dememek için kendini zor tuttu. <span style="font-style:italic;">Bir saat önce FedEx’in ecinnisi getirdi. O Kubbe den geçebiliyor.</span></p>

  <p>“Yok, değil.” Barbie kibar bir ses tonuyla konuşmaya çalışmıştı. “İnternet kanalıyla geldi. Bayan Shumway dosyayı indirdi ve bastı.”</p>

  <p>Julia Shumway. Başka bir baş belası.</p>

  <p>Brenda sakin bir tavırla, “Okusana James,” dedi. “Önemli.”</p>

  <p>Koca Jim okudu.</p>
</body>
</html>
