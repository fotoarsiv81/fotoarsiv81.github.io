<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark7"></a><span style="font-weight:bold;">16</span></h2>

  <p>Belediye binasının malzeme deposundaki jeneratör bakımsızdı (biri damlayan yağı biriktirmek için altına eski bir teneke leğen yerleştirmişti) ve Rusty, Koca Jim’in Hummer’ı kadar enerji tasarruflu olduğunu tahmin elti. Fakat jeneratöre monte edilmiş gümüşi tank daha çok ilgisini çekmişti.</p>

  <p>Barbie de bir an jeneratöre bakıp koku yüzünden suratını buruşturmuş ve tankın yanına gitmişti. “Beklediğimiz kadar büyük değil,” dedi... ama Sweetbriar’da kullandıkları tüplerden veya Brenda Perkins için değiştirdiğinden çok daha büyük olduğu da kesindi.</p>

  <p>Rusty, “Buna belediye boyu deniyor,” dedi. “Geçen seneki kasaba toplantısından hatırlıyorum. Sanders’la Rennie bu pahalı enerji döneminde daha küçük tüpler bize nasıl kazanç sağlayacak diye epey tantana etmişlerdi. Bunlar üç bin iki yüzer litrelik.”</p>

  <p>“Bu da... ne eder? Üç bin iki yüz kilo mu?”</p>

  <p>Rusty başıyla onayladı. “Tabii bir de tankın ağırlığı eklenecek. Kaldırmak kolay değil, forklift veya hidrolik kaldıraç lazım - ama taşımak öyle değil. Bir Ram pikap altı bin sekiz yüz kilo taşır, muhtemelen daha fazlasını bile taşır. Bu orta boy tanklardan biri arkasına sığar da. Belki ucu biraz dışarı taşar o kadar.” Rusty omuz silkti. “Sen de oraya kırmızı bir bez bağlarsın ve basar gidersin.”</p>

  <p>Barbie, “Burada bir tek bu var,” dedi. “Bu da bitince belediye binasında ışıklar sönecek.”</p>

  <p>Rusty, “Tabii Rennie’yle Sanders başka bir kaynak bilmiyorlarsa,” dedi. “Ve bahse girerim ki biliyorlar.”</p>

  <p>Barbie tankın üstündeki kabarma yazıda elini gezdirdi: CR HASTANESİ. “Bu sizin kaybettiklerinizden.”</p>

  <p>“Biz kaybetmedik çalınmış. Ben de onu düşünüyordum zaten. Yalnız burada beş tane daha olması lazım, çünkü bizde toplam altı tane eksik.” Barbie büyük depoya bir göz attı. Sabanlarla yedek parça kolileri dışında içerisi boş gibiydi. Özellikle de jeneratörün etrafı. “Hastaneden ne yürütüldüğüne boş ver, tüplerin geri kalanı nerede?”</p>

  <p>“Bilmem.”</p>

  <p>“Ve ne amaçla kullanıyor olabilirler?”</p>

  <p>Rusty, “Onu da bilmiyorum,” dedi. “Ama öğrenmeye kararlıyım.”</p>
</body>
</html>
