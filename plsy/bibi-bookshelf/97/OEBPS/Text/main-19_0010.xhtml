<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">18</span></h2>

  <p>Barbie ile Rusty hücrelerinde Koca Jim’in konuşmasını dinliyorlardı. Belediye binasının önüne konan hoparlörler sayesinde gayet iyi duyuyorlardı.</p>

  <p><span style="font-style:italic;">“Teşekkürler! Teşekkürler, hepinize teşekkürler! Geldiğiniz için sağ olun! Ve bu Amerika Birleşik Devletleri’nin en cesur, en dayanıklı, en hazımlı insanları olduğunuz için de teşekkürler!”</span></p>

  <p>Coşkulu alkışlar.</p>

  <p><span style="font-style:italic;">“Hanımlar, beyler... ve çocuklar, çünkü dinleyiciler arasında birkaç tane görüyorum..”</span></p>

  <p>Neşeli kahkahalar.</p>

  <p><span style="font-style:italic;">“Burada kötü bir durumdayız. Bunu biliyorsunuz. Bu gece nasıl bu duruma geldiğimizi anlatmayı düşünüyorum. Her şeyi bilmiyorum ama bildiklerimi paylaşacağım çünkü bunu hak ediyorsunuz. Bilgilerinizi tazeledikten sonra kısa ama önemli bir gündemimiz olacak. Ancak ilk önce sîzlerle ne kadar GURUR duyduğumu, bu kritik yol ayrımında Tanrı -ve sizler- tarafından lider olarak seçilmekle ne kadar</span> ONUR <span style="font-style:italic;">duyduğumu söylemek istiyorum ve el ele vererek bu zorlu sınavın üstesinden geleceğimizi size</span> GARANTİ <span style="font-style:italic;">ediyorum, birlik olarak ve Tanrı’nın yardımıyla her zamankinden de</span> DAHA GÜÇLÜ, DAHA DOĞRU <span style="font-style:italic;">ve</span> DAHA İYİ <span style="font-style:italic;">insanlar olacağız! Şu anda çöldeki İsrail ırkı gibi olabiliriz..."</span></p>

  <p>Barbie gözlerini devirdi ve Rusty yumruğuyla bir hareket yaptı.</p>

  <p>“... fakat yakında KENAN ülkesine ulaşacağız ve Tanrı ile Amerikan halkı önümüze mutlaka süt ve bal koyacaklar!”</p>

  <p>Çılgınca alkışlar. Yukarıdaki üç dört polis de karakolun kapısında Koca Jim’i dinliyordu. Barbie, “Hazır ol dostum,” dedi.</p>

  <p>Rusty, “Hazırım,” dedi. “İnan bana hazırım.”</p>

  <p><span style="font-style:italic;">Tabii Linda da bizi almaya gelenlerin arasında değilse,</span> diye düşündü. Onun kimseyi öldürmesini istemiyordu, ama ondan da önemlisi karısının ölüm riskiyle burun buruna gelmesini istemiyordu. Kendisi için değil. <span style="font-style:italic;">Bırak o bulunduğu yerde kalsın. Adam deli olabilir ama en azından Linda kasabanın geri kalanıyla birlikte olduğu sürece güvende demektir.</span></p>

  <p>Silah sesleri başlamadan önce son düşüncesi buydu.</p>
</body>
</html>
