<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">2</span></h2>

  <p>Konusu ne olursa olsun bu görüşmeyi sonlandırmak üzere ileri atıldı. Daha beş altı basamak çıkamadan çocuğun biri ona doğru koşarak yaklaştı.&nbsp;Killian’ların oğlanlardan biriydi. Tarker Mill dışında, viran bir tavuk çiftliğinde yaşayan bir düzine Killian vardı. Çocukların hiçbiri zeki sayılmazdı -ki babalarını düşünecek olursak bunda şaşıracak bir şey yoktu- ama bütün aile Kutsal Mesih’te düzenli olarak boy gösterirdi, başka bir deyişle hepsi kurtarılmışlardandı yani. Bu gelen Ronnie’ydi... en azından Rennie öyle&nbsp;tahmin etmişti ama emin olmak zordu. Hepsinde aynı kavun kafalar, fırlak&nbsp;kaşlar ve gaga gibi burunlar vardı.</p>

  <p>Oğlanın üzerinde eprimiş bir İsa Radyo tişörtü ve elinde bir not bulunuyordu. “Selam Bay Rennie!” dedi. “Bütün kasabada sizi aradım!”</p>

  <p>Koca Jim, “Maalesef şimdi seninle konuşacak vaktim yok Ronnie,” dedi. Gözü hâlâ belediye binasının basamaklarında oturan üçlüdeydi. Üç&nbsp;tane Şeytan Yamağı.</p>

  <p>“Adım Richie Bay Rennie. Ronnie kardeşimin adı.”</p>

  <p>“Richie. Tabii ya. Şimdi kusuruma bakmazsan.” Koca Jim yoluna devam etti. Andy notu oğlandan almış ve basamaklardaki üçlüye ulaşmadan Rennie’ye yetişmişti. “Şuna bir göz atsan iyi olur.”</p>

  <p>Koca Jim ilk önce Andy’nin her zamankinden daha da çökmüş ve endişeli görünen suratına baktı. Sonra notu aldı.</p>

  <p><span style="font-style:italic;">James...</span></p>

  <p><span style="font-style:italic;">Seni</span> <span style="font-style:italic;text-decoration:underline;">bu gece</span> <span style="font-style:italic;">görmem lazım. Tanrı benimle konuştu. Şimdi benim de kasaba halkından önce</span> <span style="font-style:italic;text-decoration:underline;">seninle</span> <span style="font-style:italic;">konuşmam gerekiyor. Lütfen cevap&nbsp;ver. Killian mesajını bana getirecek.</span></p>

  <p><span style="font-style:italic;">Rahip Lester Coggins</span></p>

  <p>Sadece Les, hatta Lester değil. Yok. Rahip Lester Coggins. Bu hayra alamet değildi. Niye ama niye her şey üst üste geliyordu ki?</p>

  <p>Oğlan solmuş ve eprimiş tişörtü, üstünden dökülen pantolonuyla kitapçının vitrini önünde dikiliyordu. Koca Jim eliyle gelmesini işaret etti. Çocuk hevesle koşturdu. Koca Jim cebinden kalemini çıkardı (üzerinde KOCA JIM’LE İŞ YAPARKEN MUTLU OLURSUNUZ yazıyordu) ve cevap anlamında üç kelime karaladı: Gece yarısı. Evimde. Kâğıdı katlayıp çocuğa verdi.</p>

  <p>“Bunu ona geri götür. Sakın okumaya da kalkma.”</p>

  <p>“Okumam! İmkânı yok! Tanrı sizi korusun Bay Rennie.”</p>

  <p>“Seni de evlat.” Oğlanın koşarak uzaklaşmasını izledi.</p>

  <p>Andy, “Bu ne şimdi?” diye sordu. Ve daha Koca Jim yanıt veremeden, “Fabrika mı? Acaba met..”</p>

  <p>“Kes sesini.”</p>

  <p>Andy şok içinde bir basamak geriledi. Koca Jim daha önce hiç böyle konuşmamıştı onunla. Durum kötü olabilirdi.</p>

  <p>Koca Jim, “Adım adım,” dedi ve bir sonraki soruna doğru ilerledi.</p>
</body>
</html>
