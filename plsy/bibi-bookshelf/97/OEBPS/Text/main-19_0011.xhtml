<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark12"></a><span style="font-weight:bold;">19</span></h2>

  <p>Koca Jim sevinçten uçuyordu. Onları tam istediği kıvama getirmiş, avucunun içine almıştı. Ona oy veren ve vermeyen yüzlerce insanı. Bu salonda okul bütçesi konuşulurken bile bu kadar insanı bir arada görmemişti. İçeride olduğu gibi dışarıda da kucak kucağa, omuz omuza oturuyorlar ve kendisini dinlemekten de fazlasını yapıyorlardı. Sanders kayıplarda ve Grinnell de dinleyiciler arasında (o kırmızı elbiseyle üçüncü sırada oturduğunu gözden kaçırmaya imkân yoktu) olduğuna göre bu kalabalık onun içindi. Gözleriyle onları kurtarsın ve korusun diye yalvarıyorlardı. Onun mutluluğunu artıran, yanındaki özel korumasını ve salonun iki yanma dizilmiş polisleri -kendi polislerini- görmesiydi. Henüz hepsinin üniforması yoktu ama hepsi silahlıydı. Dinleyiciler arasında en azından yüz kişi daha mavi kol bandı takmıştı. Adeta kendi özel ordusu varmış gibiydi.</p>

  <p>“Sevgili hemşerilerim, çoğunuz Dale Barbara diye birini tutukladığımızı duymuşsunuzdur..”</p>

  <p>Bir yuh ve ıslık fırtınası koptu. Koca Jim görünüşte ciddiydi, ama içten içe mutluluk duyarak sesler yatışsın diye bekledi.</p>

  <p>“... Brenda Perkins, Lester Coggins ve hepimizin tanıyıp sevdiği iki kızın öldürülmesi yüzünden, yani Angie McCain’le Dodee Sanders’ın.”</p>

  <p>Bu sefer daha da yüksek çıkan yuh seslerine, “Asm onu!” ve, “Terörist!” çığlıkları da eklenmişti. “Terörist,” diye bağıran ses Brownie Mağazası’nın gündüz müdürü Velma Winter’in sesine benziyordu.</p>

  <p>Koca Jim, “Muhtemelen bilmediğiniz en önemli şey, Kubbe’nin birkaç seçkin bilimadamı tarafından hazırlanan ve hükümetin içindeki farklı kanatlardan gizli fonlarla desteklenen bir komplo sonucu ortaya çıktığı. <span style="font-style:italic;">Sevgili kasaba halkı bizler bu deneyde kullanılan kobaylarız ve Dale Barbara da planı yapan ve deneyi içeriden yönlendiren kişidir.”</span></p>

  <p>Bu sözleri şaşkın bir sessizlik karşıladı. Sonra bir öfke patlaması oldu.</p>

  <p>Ortalık yatışınca Koca Jim konuşmaya devam etti, ellerini kürsünün iki yanına dayamıştı, iri suratı içtenlikle (ve belki yüksek tansiyon yüzünden) parlıyordu. Konuşma metni önünde duruyordu ama dosya hâlâ açılmamıştı. Ona bakmasına gerek yoktu ki. Tanrı ses tellerini kullanıyor ve dilini hareket ettiriyordu.</p>

  <p>“Gizli fon derken neyi kastettiğimi merak etmiş olabilirsiniz. Cevap korkunç, ama basit. Henüz kim olduklarını saptayamadığımız kasabalılardan da yardım gören Dale Barbara bir uyuşturucu tesisi kurmuş ve bir kısmı CIA bağlantılı ve hepsi Atlantik kıyısında bulunan uyuşturucu lortlarına muazzam miktarlarda kristal metamfetamin satışı yapmıştır. Ve her ne kadar şimdilik bize suç ortaklarının isimlerini vermediyse de, içlerinden biri -bunu söylerken yüreğim sızlıyor- galiba Andy Sanders’tır.”</p>

  <p>Dinleyicilerden bir gürültü ve hayret nidaları yükseldi. Koca Jim, Andi Grinnell’in koltuğundan kalkar gibi olduğunu, sonra tekrar yerine oturduğunu gördü. <span style="font-style:italic;">Doğrusu bu,</span> diye düşündü. <span style="font-style:italic;">Otur oturduğun yerde. Beni sorgulama cüretinde bulunursan çiğ çiğ yerim seni. Ya da parmağı uzatıp seni suçlarım. Onlar yer seni çiğ çiğ.</span></p>

  <p>Ve sahiden de onu yiyebileceğini hissediyordu.</p>

  <p>“Barbara’nın patronu haberlerde hepinizin gördüğü biri. Kendisi Amerikan ordusunda albay olduğunu iddia ediyor ama aslında bu şeytani deneyden sorumlu olan bilimadamlarıyla hükümet yetkililerinin bulunduğu konseyde üst düzey biri. Bu konuda Barbara’nın itirafı var ve burada duruyor.” İç cebinde cüzdanıyla İsa’nın sözlerinin kırmızı olarak basıldığı cep İncil’i bulunan spor ceketine vurdu.</p>

  <p>Bu arada, “Asın onu!” çığlıkları artmıştı. Koca Jim elini kaldırdı. Başını eğmiş, yüzüne vakur bir ifade yerleştirmişti. Sonunda sesler dindi.</p>

  <p>“Barbara’ya verilecek cezayı kasaba olarak oylayacağız, kendini özgürlüğünü elde etmeye adamış tek bir vücut olarak. Bu sizin elinizde hanımlar, beyler. İdam cezası derseniz idam edilecek. Yalnız ben lideriniz olduğum sürece asılma olmayacak. Polisin idam mangası tarafından kurşuna dizilecek..”</p>

  <p>Çılgın bir alkış tufanı sözlerini böldü ve katılımcıların çoğu ayağa fırladı. Koca Jim mikrofona eğildi.</p>

  <p>“Fakat ancak bu <span style="font-style:italic;">BAŞ BELASI HAİNİN KALBİNDEKİ</span> tüm bilgi kırıntılarını söküp aldıktan sonra!”</p>

  <p>Şimdi Andi hariç herkes ayaktaydı. Oturduğu yerden kalkmadan yumuşak ve bulanık olması gereken ama olmayan gözlerle Koca Jim’e bakıyordu. Koca Jim, <span style="font-style:italic;">istediğin kadar bak,</span> diye düşündü. <span style="font-style:italic;">Orada uslu uslu oturduğun sürece mesele yok.</span></p>

  <p>O arada da alkışları kabul ediyordu.</p>
</body>
</html>
