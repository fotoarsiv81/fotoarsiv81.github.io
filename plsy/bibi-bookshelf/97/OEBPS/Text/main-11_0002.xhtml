<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark2"></a><span style="font-weight:bold;">13</span></h2>

  <p>Barbie, Julia ve Rose dışarı çıktıklarında Rusty’yle Twitch yaralıları -toplam bir düzine kadardı- süpermarketin duvarının önüne diziyorlardı. Anson ise kanayan koluna bastırdığı kâğıt havluyla Sweetbriar aracının başında duruyordu.</p>

  <p>Rusty’nin suratı asıktı ama Barbie’yi görünce biraz aydınlandı. “Hey dostum. Bu sabah benimlesin. Daha doğrusu seni yeni hemşirem olarak atadım.”</p>

  <p>Barbie, “Hastabakıcılık becerilerimi fazla abartıyorsun,” dediyse de Rusty’nin yanma gitti.</p>

  <p>Linda Everett koşarak Barbie’yi geçip kendini Rusty’nin kollarına attı. Rusty, karısına şöyle bir sarıldı. Linda, “Yardım edebilir miyim hayatım?” diye sordu. Baktığı Ginny’ydi ve dehşete düşmüştü. Ginny o bakışı gördü ve telaşla gözlerini yumdu.</p>

  <p>Rusty, “Hayır,” dedi. “Sen yapman gerekeni yap. Burada Gina’yla Harriet var, bir de Hemşire Barbara’ın oldu.”</p>

  <p>Barbie, “Elimden geleni yaparım,” dedi, neredeyse <span style="font-style:italic;">tabii tutuklanana kadar,</span> diye ekleyecekti.</p>

  <p>Rusty, “Gayet iyi idare edersin,” dedi. “Gina’yla Harriet dünyanın en istekli yardımcıları ama bir kez ilaç dağıtıp pansuman yapmaya başlayınca kaybolup gidecekler.”</p>

  <p>Linda, Ginny’nin üstüne eğildi. “Çok üzgünüm,” dedi.</p>

  <p>Ginny, “Düzeleceğim,” dedi ama gözlerini açmadı.</p>

  <p>Linda kocasına bir öpücük kondurup sıkıntılı bir bakış attıktan sonra dönüp Jackie Wettington’un elinde not defteriyle Ernie Calvert’ın ifadesini aldığı yere gitti. Ernie konuşurken durmadan gözündeki yaşları siliyordu.</p>

  <p>Rusty ile Barbie bir saat kadar yan yana çalıştılar, o arada polisler de olay yerini sarı bantla çevirdi. Bir ara hasarı incelemek üzere Andy Sanders geldi, aptal aptal sesler çıkarıp başını sallayarak etrafa bakındı. Barbie binlerine dünyanın ne hale geldiğini, kasabalıların nasıl böyle bir şey yapabildiklerini sorduğunu duydu. Ayrıca Şef Randolph’un elini sıkıp büyük iş çıkardığını söyledi.</p>
</body>
</html>
