<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark5"></a><span style="font-weight:bold;">7</span></h2>

  <p>Junior gidince Koca Jim de bornozunun eteklerini uçuşturarak çalışma odasına doğru gitti. Masasının orta çekmecesinden cep telefonunu çıkardı, mümkün olduğu kadar orada tutmaya çalışırdı hep. Bu aletlerin insanı aylaklığa ve lüzumsuz konuşmalar yapmaya sevk etmekten başka işe yaramayan şeytan icatları olduğuna inanıyordu - bu gereksiz zımbırtılar yüzünden kaç saat iş kaybı oluyordu kim bilir? Ve o boş konuşmaları yaparken kim bilir ne tür zararlı ışınlara maruz kalmıyordu?</p>

  <p>Yine de işe yaradıkları oluyordu. Sam Verdreaux’un Junior’ın söylediklerini yapacağını tahmin ediyordu, ama işi garantiye almamanın aptallık olacağını da biliyordu.</p>

  <p>Cep telefonunun hafızasından bir numara seçip tuşladı. Telefon açılmadım önce altı kez çaldı. Bol civcivli Killian horozu, “Ne var?” diye havladı.</p>

  <p>Koca Jim suratını buruşturup telefonu kulağından uzaklaştırdı. Tekrar kulağına götürdüğünde arka plandan gıdaklamalar geldi. “Kümeste misin Rog?”</p>

  <p>“Ha... evet efendim, kesinlikle öyleyim Koca Jim. Tavuklara yem vermem lazım ama burası cehennem gibi şu anda.” Bir anda 180 derece dönüvermiş, saldırganlıktan saygıya geçmişti. Ve Roger Killian saygı göstermeye mecburdu; Koca Jim onu milyoner yapmıştı. Eğer para derdi olmadan güzel bir hayat yaşamak yerine hâlâ üç beş tavukla uğraşıyorsa Tanrı’nın arzusu bu demekti. Roger durmayı akıl edemeyecek kadar ahmaktı. Kişiliği öyleydi ve bugün Koca Jim’e gayet güzel hizmet edeceğinden de şüphesi yoktu.</p>

  <p>Koca Jim <span style="font-style:italic;">ve kasabaya,</span> diye düşündü. <span style="font-style:italic;">Ben bunu kasaba için yapıyorum. Kasabanın iyiliği için.</span></p>

  <p>“Roger, bugün sana ve üç oğluna verecek bir işim var.”</p>

  <p>Roger, “Sadece ikisi evde,” dedi. Yoğun bir Yanki aksanıyla konuşuyordu. “Ricky’le Randall burada, ama Yüce Kubbe indiğinde Roland, Oxford’a alışverişe gitmişti.” Durup ne söylediğini düşündü. Arkadan tavuk gıdaklamaları geliyordu. “Günah işlediğim için kusura bakma.”</p>

  <p>Koca Jim, “Eminim Tanrı affeder,” dedi. “O zaman seninle iki büyük oğlan. Onlarla kasabaya gidebilir misin saat..” durup hesap yaptı. Uzun sürmedi. İnsan kaptırınca her şey kolay oluyordu. “Mesela dokuzda, en geç dokuz on beşte?”</p>

  <p>Roger, “Oğlanları uyandırmam gerekecek ama tabii,” dedi. “Ne yapıyoruz? Fazladan yakıt mı getire..”</p>

  <p>Koca Jim, “Hayır,” diye sözünü kesti. “Ve kes sesini Tanrı aşkına. Sadece dinle.”</p>

  <p>Koca Jim konuştu.</p>

  <p>Roger Killian, Tanrı aşkına dinledi.</p>

  <p>Arka planda da hormonlu yemlerini gagalayan yaklaşık sekiz yüz tane tavuk gıdaklamaya devam ediyordu.</p>
</body>
</html>
