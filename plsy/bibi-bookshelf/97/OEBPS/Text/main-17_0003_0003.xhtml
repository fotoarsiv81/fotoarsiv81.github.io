<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">4</span></h2>

  <p>Rusty’yi hastanenin lobisinde karşıladı. “Cathy Russell’da Rennie Günü,” diye ilan etti, bundan çok da rahatsız olmuşa benzemiyordu. “Thurse Marshall ikisine de bakıyor. Rusty, o adam Tanrı’nın bir lütfü. Belli ki Junior’dan hiç hoşlanmıyor -Frankie ile ikisi gölde onu yumruklamış- ama tam bir profesyonel gibi davranıyor. Adam üniversitede İngilizce bölümünde harcanıyor - bence bu işi yapmalı” Sesini alçalttı. “Benden daha iyi. Twitch’ten ise çok daha iyi.”</p>

  <p>“Şimdi nerede?”</p>

  <p>“Kız arkadaşıyla baktıkları çocukları görmek üzere oturduğu eve gitti. O çocuklarla da gerçekten ilgileniyor bence.”</p>

  <p>Rusty sırıtarak, “Aman Tanrım, Ginny âşık olmuş,” dedi.</p>

  <p>“Çocukluk etme.” Rusty’ye ters ters baktı.</p>

  <p>“Rennie’ler hangi odalarda?”</p>

  <p>“Junior yedide, babası da on dokuzda. Baba, Thibodeau denen o adamla geldi ama onu birtakım işleri halletmeye yollamış olmalı ki oğlunu görmeye gittiğinde yalnızdı” Alaycı bir ifadeyle gülümsedi. “Ziyareti uzun sürmedi. Daha çok şu cep telefonuyla meşgul. Oğlansa öylece oturuyor ama aklı başına geldi. Henry Morrison getirdiğinde aklı başında değildi.”</p>

  <p>“Koca Jim’in aritmisi? O ne durumda?”</p>

  <p>“Thurston oldukça sakinleştirdi.”</p>

  <p>Rusty <span style="font-style:italic;">şimdilik,</span> diye düşündü ve buna üzüldüğü söylenemezdi. <span style="font-style:italic;">Valium un etkisi geçince kalbi yine deli gibi atmaya başlar.</span></p>

  <p>Ginny, “Önce oğlanı gör,” dedi. Lobide başbaşaydılar ama yine de alçak sesle konuşuyordu. “Ondan hiç hoşlanmıyorum, hiçbir zaman da hoşlanmadım ama şimdi acıyorum. Fazla dayanacağını sanmıyorum.”</p>

  <p>“Thurston, Rennie’ye Junior’ın durumu hakkında bir şey söyledi mi?” “Evet, sorunun ciddi olabileceğini söyledi. Fakat belli ki Rennie’ye o telefon konuşmaları kadar önemli gelmedi. Muhtemelen birileri cuma günü yapılacak Ziyaret Günü’nden bahsetmiştir. Rennie bunu duyunca çıldırdı” Rusty Black Ridge’deki kutuyu düşündü, incecik küçük kutuyu yerinden oynatamamıştı bile. Bir an için görür gibi olduğu o deri kafaları da düşündü.</p>

  <p>“Bazıları ziyaretçileri onaylamaz,” dedi.</p>
</body>
</html>
