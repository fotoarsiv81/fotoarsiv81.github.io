<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">13</span></h2>

  <p>Joe, “Vay canına,” dedi. Suratındaki huşu ifadesi yüzünden on üç değil sekiz yaşında görünüyordu. Sesindeki o müthiş özgüven kaybolmuştu. Barbie ile ikisi, Little Bitch Yolu’nun Kubbe’yle buluştuğu yerden otuz adım kadar geride duruyorlardı. Joe’nun baktığı askerler değildi, hoş onlar da dönmüş inceliyorlardı ama Joe’yu kendinden geçiren Kubbe’nin üzerine sprey&nbsp;boyayla yapılan kocaman kırmızı X ile uyarı şeridiydi.</p>

  <p>Julia, “Ordugâh mı ne diyorsanız onu taşımışlar,” dedi. “Çadırlar gitmiş.”</p>

  <p>“Elbette. Yaklaşık..” Barbie saatine baktı, “... doksan dakika sonra buralar bayağı ısınacak. Evlat bir an önce işini bitirsen iyi olur.” Ama şimdi bu ıssız yola gelmişken Barbie, Joe’nun söz verdiği şeyi yapıp yapamayacağını merak eder olmuştu.</p>

  <p>“Tamam da ağaçları görüyor musunuz?”</p>

  <p>Barbie önce anlamadı. Julia’ya baktı, o da omuz silkti. Sonra Joe eliyle gösterdi ve Barbie de gördü. Kubbe’nin Tarker tarafında kalan ağaçlar hafif&nbsp;rüzgârda dalgalanıyor, dökülüp yerlerde öbek öbek biriken yaprakları nöbetteki denizcilerin etrafında renk cümbüşleri yaratıyordu. Chester’s Mill&nbsp;tarafındaysa dallar belli belirsiz kımıldıyordu ve ağaçların çoğu hâlâ yaprak dökmemişti. Barbie havanın engelden geçtiğinden emindi, ama üzerinde herhangi bir güç olmadan. Kubbe rüzgârı kesiyordu. Paul Gendron’un,&nbsp;yani Sea Dogs şapkalı adamın küçük akıntıya gelip suyun biriktiğini fark&nbsp;edişini hatırladı.</p>

  <p>Julia, “Buradaki yapraklar sanki... bilmiyorum... bir biçimde cansız. Sakat,” dedi.</p>

  <p>Barbie, “Çünkü diğer tarafta rüzgâr var, buradaysa sadece çok hafif bir esinti,” dedi ve o anda gerçekten öyle olup olmadığını merak etti. Ama o konuda elden hiçbir şey gelmezken Chester’s Mill’in hava durumu üzerine spekülasyon yapmanın ne yararı olacaktı? “Hadi Joe. İşini yap.”</p>

  <p>Joe’nun PowerBook’unu almak üzere Julia’nın Prius’uyla McClatchey’lerin evine uğramışlardı. (Bayan McClatchey oğlunu sağ salim geri getireceğine dair yemin etmesini istemiş, Barbie de etmişti. ) Joe bu sefer yolu gösteriyordu. “Burası mı?”</p>

  <p>Barbie ellerini kırmızı X’e baktı. “Biraz sola. Deneme yapabilir misin? Bakalım nasıl görünecek?”</p>

  <p>“Tabii.” Joe PowerBook’un kapağını açtı ve bilgisayarı çalıştırdı. Mac’ in açılış sesi her zamanki gibi hoştu ama gümüş renkli dizüstü bilgisayar Little Bitch Yolu’nun yamalı asfaltı üstünde kapağı açık olarak dururken Barbie hayatında bu kadar gerçeküstü bir şeye tanık olmadığını düşündü.&nbsp;Manzara son üç günü gayet güzel özetliyordu.</p>

  <p>Joe, “Pil yeni olduğu için en azından altı saat gider,” dedi.</p>

  <p>Julia, “Uyku durumuna geçmez mi?” diye sordu.</p>

  <p>Joe yine o dalga geçen <span style="font-style:italic;">anne, lütfen</span> bakışlarından birini attı. Sonra tekrar Barbie’ye döndü. “Füze benim Pro’yu kızartırsa yeni bir tane alacağına söz veriyor musun?”</p>

  <p>Barbie, “Sam Amca yenisini alır,” diye söz verdi. “Ben de bizzat takipçisi olurum.”</p>

  <p>“Güzel.”</p>

  <p>Joe bilgisayarın üstüne eğildi. Ekranın üst kısmına monte edilmiş küçük gümüşi bir silindir vardı. Joe’nun verdiği bilgiye göre bu <span style="font-style:italic;">iSight</span> denen yeni bir bilgisayar mucizesiydi. Parmağı bir süre klavyede gezindi, sonra&nbsp;ENTER tuşuna bastı ve aniden ekranı Little Bitch Yolu’nun parlak bir görüntüsü kapladı. Yer seviyesinden asfalttaki en küçük tümsek ve bozukluk&nbsp;dağ gibi görünüyordu. Barbie orta menzilden nöbetçi denizcileri diz hizasına kadar görebilmekteydi.</p>

  <p>Nöbetçilerden biri, “Efendim, fotoğraf mı çekti?” diye sordu.</p>

  <p>Barbie başını kaldırıp nöbetçiye baktı. “Bunu duymamış olayım denizci - denetleme yapıyor olsaydım tekmeyi yemiştin. Sol botunun üstü sıyrılmış. Savaş dışı görevde kabul edilir bir şey değil.”</p>

  <p>Denizci başını eğip botuna baktı, sahiden sıyrılmıştı. Julia güldü. Joe gülmedi. Kendini kaptırmıştı. “Çok alçak kalıyor Bayan Shumway. Acaba&nbsp;arabanızda kullanabileceğimiz bir şey var mıdır?” Eliyle de yerden yaklaşık bir metre yukarıyı gösteriyordu.</p>

  <p>Julia, “Var,” dedi.</p>

  <p>“Lütfen benim spor çantamı da getirir misiniz?” Klavyede bir şeyler daha yazıp elini uzattı. “Cep telefonu?”</p>

  <p>Barbie telefonu verdi. Joe inanılmaz bir hızla minik tuşlara bastı. Sonra da, “Benny? Ha, Norrie, tamam. Orada mısınız?... İyi,” dedi. “Herhalde hiç böyle önemli bir görevde bulunmamışsındır daha önce. Hazır mısınız?...&nbsp;Kesinlikle. Beklemede kalın.” Karşı tarafı dinledi, sonra sırıttı. “Dalga mı&nbsp;geçiyorsun Kanka, bağlantı uçmuş. Hızı patlatmışlar. Jet gibi.” Telefonun&nbsp;kapağını kapatıp Barbie’ye geri verdi.</p>

  <p>Julia, Joe’nun spor çantası ve <span style="font-style:italic;">Demokrat'ın</span> dağıtılmamış pazar ilavelerinin bulunduğu bir koliyle geri dönmüştü. Joe, PowerBook’u kolinin üstüne yerleştirdi (görüntünün aniden yer seviyesinden yükselmesi Barbie’nin azıcık başını döndürmüştü), sonra kontrol etti ve tamamen hazır olduğunu&nbsp;ilan etti. Spor çantasını karıştırıp anteni olan siyah bir kutu çıkardı ve bilgisayara bağladı. Askerler Kubbe’nin diğer tarafında toplanmış merakla izliyordu. Barbie, <span style="font-style:italic;">akvaryumdaki balıkların neler hissettiğini anlayabiliyorum&nbsp;</span>diye düşündü.</p>

  <p>Joe, “Olmuş gibi görünüyor,” diye mırıldandı. “Yeşil bir ışık alıyorum.”</p>

  <p>“Arkadaşlarını araman gerekmez mi?”</p>

  <p>Joe, “Çalışıyorsa onlar beni arayacak,” dedi. Sonra, “Hey, bu sorun olabilir,” diye ekledi.</p>

  <p>Barbie çocuğun bilgisayardan söz ettiğini sanmıştı ama Joe bilgisayara bakmıyordu bile. Barbie onun bakışlarını takip edince yeşil polis şefi arabasını gördü. Hızlı gitmiyordu ama tepe ışıkları yanıp sönüyordu. Araç durdu.&nbsp;Arabadan Pete Randolph indi. Yolcu tarafından ise Koca Jim Rennie çıktı&nbsp;(o indikten sonra araba hafifledi ve biraz salladı).</p>

  <p>“Siz ne yaptığınızı sanıyorsunuz?” diye sordu.</p>

  <p>Barbie’nin elindeki telefon vızıldadı. Barbie gözünü yaklaşan meclis üyesiyle polis şefinden ayırmadan telefonu Joe’ya uzattı.</p>
</body>
</html>
