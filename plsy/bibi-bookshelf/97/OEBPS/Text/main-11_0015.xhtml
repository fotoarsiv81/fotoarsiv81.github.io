<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: bold;">4</span></h2>

  <p><span style="font-style:italic;">O</span> sabah daha erken bir vakitte, McClatchey’lerin oturma odasında hazırlık toplantılarını yaparken Korkuluk Joe sağ ayağındaki spor ayakkabısını. sonra da içindeki beyaz spor çorabını çıkarmıştı.</p>

  <p>Benny neşeyle, “Oyun mu ceza mı, ayağımı kokla bana yiyecek güzel bir şey yolla,” diye dalga geçmişti.</p>

  <p>Joe, “Kapa çeneni şapşal,” diye karşılık verdi.</p>

  <p>Claire McClatchey, “Arkadaşına şapşal deme,” dedi ama o da Benny’ye sitemli bir bakış fırlattı.</p>

  <p>Norrie kendi repertuvarından bir ekleme yapmadı, Joe’nun çorabı halıya koyup eliyle düzeltmesini izlemekle yetindi.</p>

  <p>Joe, “Bu Chester’s Mill,” dedi. “Şekli aynı, tamam mı?”</p>

  <p>Benny, “Haklısın,” dedi. “Maalesef Joe McClatchey’in spor çorabına benzeyen bir kasabada yaşamak kaderimizmiş.”</p>

  <p>Norrie, “Ya da yaşlı kadın ayakkabısına,” diye araya girdi.</p>

  <p>Bayan McClatchey, ‘“Bir ayakkabıda yaşayan yaşlı bir kadın varmış, '" dedi. Tıpkı önceki gün öğleden sonra Bayan Shumway elinde Geiger Sayacı’yla çıkageldiği zamanki gibi kucağında kocasının fotoğrafıyla kanepede oturuyordu. ‘“O kadar çok çocuğu varmış ki ne yapacağını bilmezmiş.”</p>

  <p>Joe sırıtmamaya çalışarak, “Çok güzelmiş anne,” dedi. Ortaokuldayken bu kısmı <span style="font-style:italic;">o kadar çok çocuğu varmış ki rahmi düşmüş</span> şeklinde söylerlerdi.</p>

  <p>Tekrar çoraba baktı. “Peki bir çorabın ortası olur mu?”</p>

  <p>Benny’yle Norrie düşünmeye başladılar. Joe da izin verdi. Böyle bir solunun ilgilerini çekeceğini biliyordu.</p>

  <p>Sonunda Norrie, “Daire veya karedeki gibi olmaz,” dedi. “Çünkü onlar geometrik şekiller.”</p>

  <p>Benny, “Bence çorap da geometrik bir şekil -teknik olarak- ama ne deni r bilmiyorum. Çorapgen mi?”</p>

  <p>Norrie güldü. Claire bile azıcık gülümsedi.</p>

  <p>Joe, “Haritada Chester’s Mill altıgene yakın görünüyor,” dedi. “Ama siz buna aldırmayın. Sadece sağduyunuzu kullanın.”</p>

  <p>Norrie çorabının tabanını gösterdi. “İşte ortası burası.”</p>

  <p>Joe kızın gösterdiği yeri kalemiyle işaretledi.</p>

  <p>Claire, “O leke çıkar mı bilmem bayım,” deyip içini çekti. “Ama zaten yeni çoraba ihtiyacın var galiba.” Ve Joe sonraki sorusunu soramadan, “Haritada o kısım kasaba meydanına denk geliyor,” diye ekledi. “Gidip bakacağınız yer orası mı?”</p>

  <p>Joe, “İlk bakacağımız yer orası,” dedi, gösteri fırsatı elinden alındığı için biraz bozulmuştu.</p>

  <p>Bayan McClatchey, “Çünkü bir jeneratör varsa kasabanın ortasında olmalı, diye düşünüyorsun,” diye dalga geçti. “Ya da mümkün olduğunca yakınında.”</p>

  <p>Joe başını salladı.</p>

  <p>Benny, “Bravo Bayan McClatchey,” dedi. Elini kaldırdı. “Çakın bir beşlik, ruh ikizimin annesi.”</p>

  <p>Claire McClatchey, kocasının fotoğrafını bırakmadan yorgun tebessümüyle bir beşlik çaktı. Sonra da, “En azından kasaba meydanı güvenli bir yer,” dedi. Hafifçe kaşlarını çatarak biraz düşündü. “Yani öyle umuyorum da kim bilir?”</p>

  <p>Norrie, “Merak etmeyin,” dedi. “Ben onlara göz kulak olurum.”</p>

  <p>Claire, “Sadece söz verin, bir şey bulacak olursanız gerisini uzmanlara bırakacaksınız,” dedi.</p>

  <p>Joe <span style="font-style:italic;">anne,</span> diye düşündü. <span style="font-style:italic;">Belki de uzman bizizdir,</span> diye düşünüyorum. Ama bunu dile getirmedi. Söylese annesinin daha da ürkeceğini biliyordu.</p>

  <p>Benny, “Söz,” deyip tekrar elini kaldırdı. “Bir kere daha ruh kardeşimin..”</p>

  <p>Bu kez Claire iki eliyle fotoğrafa sarıldı. “Seni severim Benny ama bazen beni çok yoruyorsun.”</p>

  <p>Benny kederle gülümsedi. “Annem de aynen böyle diyor.”</p>
</body>
</html>
