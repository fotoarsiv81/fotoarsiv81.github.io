<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">9</span></h2>

  <p>Linda’nın yanında taşıması için ısrar ettiği telsiz cebinde öttüğü zaman Rusty, Doktor Haskell’le birlikte viziteye çıkmışlardı.</p>

  <p>Linda’nın sesi metalik ama netti. “Rusty, aramak zorunda kaldım. Randolph’un dediğine göre bugün kasabanın yarısı 119’da olacakmış - kimileri dua etmek için, kimileri de gösteri yapmak için. Romeo Burpee de&nbsp;çadır kurup sosisli sandviç satacakmış, yani akşama sindirim sorunu çeken&nbsp;hastalara hazırlıklı olun.”</p>

  <p>Rusty inledi.</p>

  <p>“Kızlara bütün gün Marta’ya bakmak zorunda kalacak.” Linda’nın sesi, aniden etrafındaki her şeye yetişemeyeceğini anlayan kadınlara has bir&nbsp;şekilde endişeli ve kendini savunurmuş gibiydi. “Jannie’nin sorunu da anlatacağım.”</p>

  <p>“Tamam.” Ona evde kalmasını söylese karısı bunalacak ve Rusty’nin tek başarabildiği azıcık yatışmaya başlamış gibi görünen endişelerini azdırmak olacaktı. Ve zaten orada birileri toplanacaksa Linda’ya da ihtiyaç var&nbsp;demekti.</p>

  <p>Linda, “Teşekkür ederim,” dedi. “Anlayışın için sağ ol.”</p>

  <p>Rusty, “Sadece köpeği de kızlarla birlikte Marta’ya yollamayı unutma,” dedi. “Haskell’in ne dediğini biliyorsun:”</p>

  <p>Doktor Ron Haskell -Usta- bu sabah Everett ailesine bir büyüklük yapmıştı. Aslında krizler ortaya çıktığından beri böyle davranıyordu. Rusty&nbsp;bunu hiç beklemiyordu ama takdir ediyordu. Ve yaşlı adamın torbalanmış&nbsp;göz altlarından ve sarkmış dudaklarından yeteri kadar bedelini ödediğini görebiliyordu. Usta tıbbi krizler için fazla yaşlıydı; üçüncü kat salonunda şekerleme yapmak onun için daha uygundu bugünlerde. Fakat şu anda&nbsp;Ginny Tomlinson’la Twitch dışında kaleyi Rusty’yle Usta korumaktaydı.&nbsp;Kubbe’nin imkânı olan herkesin kasaba dışına gittiği güzel bir tatil günü sabahında inmiş olması talihsizlikti.</p>

  <p>Yaşı yetmişi bulan Haskell dün gece Rusty’yle birlikte on bire kadar çalışmış, sonunda Rusty, adamı ite kaka göndermişti ve bu sabah yedide,&nbsp;Rusty’yle Linda peşlerinde kızlarıyla geldikleri zaman o da hastanedeydi.&nbsp;Cathy Russell’ın yeni ortamını soğukkanlı biçimde kabullenen Audrey de&nbsp;yanlarındaydı. Hayvanı rahatlatmak için Judy ile Janelle iki yanında onu&nbsp;okşayarak yürüyorlardı. Janelle korkudan ölecekmiş gibi görünüyordu.</p>

  <p>Haskell, “Köpeğin nesi var?” diye sormuş ve Rusty onu da içeri alınca başını sallayıp Janelle’ye, “Bakalım neyin varmış tatlım,” demişti.</p>

  <p>Janelle kaygılı bir sesle, “Canım acıyacak mı?” diye sordu.</p>

  <p>“Gözlerini muayene ettikten sonra biraz şeker yersen acımaz.”</p>

  <p>Muayene bitince büyükler kızlarla köpeği muayene odasında bırakıp koridora çıktılar. Haskell’in omuzları çökmüştü. Saçı bir gecede ağarmış&nbsp;gibiydi.</p>

  <p>Haskell, “Senin teşhisin ne Rusty?” diye sordu.</p>

  <p>“Sara krizi. Heyecan ve endişe nedeniyle derdim ama Audrey aylardır devamlı inliyor.”</p>

  <p>“Doğru. Zarontin tedavisine başlayacağız. Ne dersin?”</p>

  <p>“Olur.” Kendisine de danışması Rusty’ye dokunmuştu. Haskell hakkındaki birtakım kötü fikirleri ve sözleri için pişmanlık duymaya başlıyordu.</p>

  <p>“Köpeği de kızın yanından ayırmayalım, tamam mı?”</p>

  <p>“Kesinlikle.”</p>

  <p>Linda, “İyileşecek mi Ron?” diye sordu. O anda çalışmak niyetinde değildi, günü kızlarla sakin bir şekilde geçirmeyi planlıyordu.</p>

  <p>Haskell, “İyi zaten,” dedi. “Pötimal nöbeti pek çok çocukta görülür. Çoğu bir, iki tane geçirir. Bazılarında daha çok olur, bir yıl kadar sürer ve&nbsp;biter. Kalıcı hasar verdiği çok ender görülür.”</p>

  <p>Linda rahatlamış gibiydi. Rusty, Haskell’in anlatmadığı kısmı hiç sormamasını diliyordu: maalesef bazı şanssız çocuklarda olay nörolojik bir hastalığa dönüşür, Grand Mal haline gelirdi. Ve Grand Mal nöbetleri hasar&nbsp;verebilirdi. Öldürücü de olabilirdi.</p>

  <p>Şimdi, sabah vizitlerini bitirmiş (sadece altı hasta vardı, biri de komplikasyon yaşamayan yeni doğum vakasıydı) ve uçarak sağlık merkezine yetişmeden önce bir kahve içebilmeyi umarken Linda’dan bu haber gelmişti. Linda, “Marta’nın Audrey’yi sorun etmeyeceğinden eminim,” dedi.&nbsp;“İyi. Görevdeyken polis telsizin yanında oluyor değil mi?”</p>

  <p>“Evet, tabii.”</p>

  <p>“O zaman özel telsizini Marta’ya bırak. Ortak bir kanal ayarlayın. Janelle’ye bir şey olursa ben yetişirim.”</p>

  <p>“Peki. Teşekkürler canım. İşten öğleden sonra çıkman gibi bir ihtimal var mı?”</p>

  <p>Rusty bunu düşünürken Dougie Twitchell’in koridordan onlara doğru yaklaştığını gördü. Kulağının arkasına bir sigara sıkıştırmış her zamanki&nbsp;umursamaz havasıyla yürüyordu ama Rusty suratındaki endişeyi görebiliyordu.</p>

  <p>“Bir saatliğine kaçarım belki. Ama söz veremem.”</p>

  <p>“Anlıyorum, ama seni görmek harika olurdu.”</p>

  <p>“Seni de. Oralarda dikkatli ol. Ve millete söyle kimse sosisli sandviç yemesin. Burpee muhtemelen on bin yıldır dondurucuda tutuyordur onları”&nbsp;“Senin dediğin onun mamut stokları. Öğren artık tatlım. Neyse, sana&nbsp;bakınırım.”</p>

  <p>Rusty telsizi beyaz gömleğinin cebine sokup Twitch’e döndü. “Ne oldu? Şu sigarayı da kulağının arkasından çıkar. Hastane burası.”</p>

  <p>Twitch sigarayı eline alıp baktı. “Dışarıda deponun orada içecektim.” Rusty, “Hiç iyi bir fikir değil,” dedi. “Yedek propanlar orada duruyor.”&nbsp;“Ben de onu demeye geldim. Tüplerin çoğu gitmiş.”</p>

  <p>“Saçmalama. Dev gibi şeyler. On bir bin üç yüz elli altı litrelik mi, on sekiz bin dokuz yüz yirmi yedi litrelik mi ne.”</p>

  <p>“Eee, ne diyorsun yani? Kapının arkasına bakmayı mı unuttum sence?” Rusty şakaklarını ovmaya başladı. “O güç alanını kaldırmaları -kim&nbsp;yapacaksa- üç dört günden fazla sürerse yakıt ihtiyacımız çok olacak.”&nbsp;Twitch, “Bana bilmediğim bir şey söyle,” dedi. “Kapıdaki envanter listesine göre, o zımbırtılardan yedi tane olması lazım ama sadece iki tane&nbsp;var.” Sigarayı kendi beyaz önlüğünün cebine soktu. “Sırf emin olmak için&nbsp;öteki depoya da baktım, hani belki biri tüpleri oraya taşımıştır diye..”&nbsp;“Niye biri böyle bir şey yapsın ki?”</p>

  <p>“Ben ne bileyim yüce varlık. Neyse, öteki depoda gerçekten önemli hastane malzemeleri var: bahçe alet edevatı filan. Aletler yerinde, adetleri&nbsp;de tutuyor, ama o kahrolası gübreler gitmiş.”</p>

  <p>Gübre Rusty’nin umurunda değildi, onun umursadığı propandı. “Eh, mecbur kalırsak kasabanın deposundakileri kullanırız.”</p>

  <p>“Rennie’yle kapışman gerekir.”</p>

  <p>“Cathy Russell onun yegâne imkânı haline gelebilecekken mi? Hiç sanmam. Sence öğleden sonra bir süreliğine kaçabilir miyim?”</p>

  <p>“Usta’ya bağlı. Şu anda yönetim ondaymış gibi görünüyor.”</p>

  <p>“Nerede şimdi?”</p>

  <p>“Salonda kestiriyor. Cehennem zebanisi gibi de horluyor. Uyandırmak ister misin?”</p>

  <p>Rusty, “Yok,” dedi. “Bırak uyusun. Hem artık ona Büyücü de demeyeceğim. Şu bela geldiğinden beri nasıl çalıştığını görünce daha iyisini hak ettiğine karar verdim.”</p>

  <p>“Anladım şef. Sen de yeni bir aydınlanma düzeyine erişmişsin.”</p>

  <p>Rusty, “Tepemi attırma ufaklık,” dedi.</p>
</body>
</html>
