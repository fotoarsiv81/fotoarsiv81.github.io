<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">6</span></h2>

  <p>Bir yerden köpek havlaması geliyordu.</p>

  <p>Koca Jim duymuştu ama dönüp bakmaya zahmet etmedi. Peter Randolph’un yokuş aşağı inişini seyretmek hoşuna gitmişti.</p>

  <p>Carter, “Bakın pantolonunu düzeltiyor,” dedi. “Babam olsa sinemaya gidecek derdi.”</p>

  <p>Koca Jim, “Onun tek gideceği yer WCIK,” dedi. “Ön taraftan yaklaşacağım diye tutturursa gideceği son yer de orası olur,” diye ekledi. “Hadi belediyeye gidelim de şu karnavalı televizyondan seyredelim biraz. Ondan sıkılınca gider şu hippi doktoru bulursun ve bir yere kaçmaya çalışırsa yakalayıp hapse atacağımızı söylersin.”</p>

  <p>“Tabii efendim.” Carter’ın aklındaki iş bu değildi. Belki eski Memur Everett’le, hem de bu sefer pantolonunu da indirip bir tur daha yapardı.</p>

  <p>Koca Jim, Hummer’ı vitese taktı ve tepeden ağır ağır inmeye başladı, yolundan yeterince çabuk çekilmeyenlere korna çalıyordu.</p>

  <p>O belediye binasının bahçe yoluna sapar sapmaz, Odyssey marka minibüs kavşaktan dönüp kasabanın dışına doğru yola koyuldu. Üst Highland Caddesi’nde yaya trafiği yoktu ve Linda hemen hızlandı. Thurse Marshall, “The Wheels on the Bus.” parçasını söylemeye başladı ve çok geçmeden bütün çocuklar da ona katıldılar.</p>

  <p>Linda kilometre sayacında geçip giden her on kilometreyle birlikte dehşetinin azaldığını hissediyordu. Sonunda o da şarkıya katıldı.</p>
</body>
</html>
