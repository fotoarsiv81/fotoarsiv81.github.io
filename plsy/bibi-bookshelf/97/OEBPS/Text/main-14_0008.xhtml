<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>1</h2>

  <p>Kemerine tutturduğu cep telefonu o minik şarkısını çaldığında Rusty hastanenin önündeki dönüş yerinde durmuş anacaddenin bir yerinde yükselen alevleri seyrediyordu. Twitch ile Gina da yanındaydı, Gina korumak&nbsp;istermiş gibi Twitch’in kolunu tutuyordu. Ginny Tomlinson’la Harriet Bigelow personel bölümünde uyuyorlardı. Gönüllü olan yaşlı adam Thurston&nbsp;Marshall ise ilaçları dağıtıyordu. Adam şaşılacak kadar iyi çıkmıştı. Elektrik gelmişti, dolayısıyla cihazlar da çalışıyordu ve şimdilik olaylar kontrol&nbsp;altındaydı. Aslında, yangın alarmı çalana kadar Rusty kendini iyi hissetmeye bile cüret etmişti.</p>

  <p>Ekranda LINDA yazdığını gördü ve, “Hayatım? Her şey yolunda mı?”&nbsp;<span style="text-indent: 1.5em;">dedi.</span></p>

  <p>“Burada evet. Çocuklar uyudu.”</p>

  <p>“Neresi yanıyor biliyor..”</p>

  <p>“Gazete bürosu. Sus da dinle, çünkü bir dakikaya kadar telefonumu kapatmış olacağım, kimse arayıp yangın için yardım istemesin diye. Jackie de burada. Çocuklara o bakacak. Cenaze evinde benimle buluşman lazım. Stacey Moggin de orada olacak. Daha önce uğradı. O da bizimle.”</p>

  <p>İsim aşina geldiği halde Rusty gözünün önünde hemen bir yüz canlandıramamıştı. Ve <span style="font-style:italic;">o da bizimle</span> de ne demek oluyordu? Gerçekten de taraflar oluşmaya başlamıştı, bizimle olanlar, onlarla olanlar vardı artık.</p>

  <p>“Lin..”</p>

  <p>“Oraya gel. On dakika sonra. Herkes yangınla uğraştığı sürece güvenli, çünkü Bowie kardeşler de yangın ekibinde. Stacey söyledi.”</p>

  <p>“Ekibi nasıl bu kadar çabuk kurmuşlar?”</p>

  <p>“Bilmiyorum, umurumda da değil. Gelebilir misin?”</p>

  <p>“Evet.”</p>

  <p>“Güzel. Yandaki otoparkı kullanma. Arka taraftaki küçük otoparka gir.” Sonra ses kesildi.</p>

  <p>Gina, “Neresi yanıyormuş?” diye sordu. “Biliyor musunuz?”</p>

  <p>Rusty, “Hayır,” dedi. “Çünkü kimse aramadı” Anlamlı bir şekilde Gina’yla Twitch’e baktı.</p>

  <p>Gina anlamamıştı ama Twitch anladı. “Hem de hiç kimse.”</p>

  <p>“Ben sadece çekip gittim, muhtemelen bir çağrı oldu. Ama nereye gittiğimi bilmiyorsunuz. Söylemedim. Tamam mı?”</p>

  <p>Gina hâlâ şaşkın görünüyordu ama başını salladı. Çünkü artık bu insanlar onun insanlarıydı; gerçeği kurcalamayacaktı. Ne için kurcalayacaktı ki? Daha on yedi yaşındaydı. Rusty, <span style="font-style:italic;">biz ve onlar,</span> diye düşündü. Genelde kötü bir ilaç. Hele on yedi yaşındakiler için. Gina, “Muhtemelen bir çağrı&nbsp;olmuştur,” dedi. “Nereden bilmiyoruz.”</p>

  <p>Twitch de, “Bilmiyoruz,” diye ona katıldı. “Siz cırcırböceklerisiniz bizse çalışkan karıncalar.”</p>

  <p>Rusty, “Büyütmeyin, ikiniz de,” dedi. Ama zaten büyüdüğünü biliyordu. Bu bir sorundu. Fotoğraftaki tek çocuk Gina da değildi; Linda’yla onun da iki çocuğu vardı, şu an uyuyorlardı ve annesiyle babasının küçük kayıklarına gelecek bir fırtınaya yelken açmak üzere olabileceğinden haberleri&nbsp;yoktu.</p>

  <p>Ama yine de.</p>

  <p>Rusty, “Döneceğim,” dedi ve bunun bir dilekten öte olmaması için dua etti.</p>
</body>
</html>
