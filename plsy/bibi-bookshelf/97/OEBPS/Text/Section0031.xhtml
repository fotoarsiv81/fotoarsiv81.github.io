<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark2"></a><span style="font-weight:bold;">5</span></h2>

  <p>Roux’un cesedini bulduktan bir süre sonra -her ikisi de bilmese de 117’deki enkaza çok yaklaşmışlardı- küçük bir dereye ulaştılar. İki adam,&nbsp;her biri engelin bir tarafında bir an durup hayret ve sessizlikle seyrettiler.</p>

  <p>Sonunda Gendron, “Hey yüce Tanrım,” dedi.</p>

  <p>Barbie, “Senin tarafta nasıl görünüyor?” diye sordu. Kendisinin tek görebildiği suyun akışı ve gelip bitki örtüsünün altına yayılışıydı. Sanki dere görünmez bir setle karşılaşmıştı.</p>

  <p>“Nasıl anlatacağımı bilemiyorum. Hiç böyle bir şey görmemiştim.” Gendron durdu, iki yanağını tırmalayıp zaten uzun olan yüzünü aşağı çekiştirip Edvard Munch resmindeki çığlık atan adamınkine benzetti. “Yok gördüm. Bir kere. Aşağı yukarı böyle bir şeydi. Kızımın altıncı yaş gününde eve&nbsp;birkaç tane akvaryum balığı götürdüğümde. Belki de yedinci yaş günüydü.&nbsp;Evcil hayvan mağazasından plastik bir poşetle getirmiştim ve işte buna benziyordu, yani poşetin dibinde su vardı. Sadece onun dibi sarkmıyordu, düzdü.&nbsp;Su şu... şeyde birikiyor, sonra senin tarafta iki yana doğru akıyor.”</p>

  <p>“O tarafa hiç geçmiyor mu?”</p>

  <p>Gendron çömeldi, elleriyle dizlerini yere koyup gözlerini kıstı. “Evet, sanki biraz geçiyormuş gibi. Ama çok değil, sadece bir sızıntı. Ve suda hiçbir şey yok. Yani yaprak, çerçöp filan gibi.”</p>

  <p>Gendron kendi tarafında Barbie kendi tarafında yürümeye devam ettiler. Henüz ikisi de içeride veya dışarıda olmak kavramlarını düşünmüyordu. Engelin bir sonu olmayabileceği hiç akıllarına gelmiyordu.</p>
</body>
</html>
