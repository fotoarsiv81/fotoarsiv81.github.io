<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark21"></a><span style="font-weight:bold;">28</span></h2>

  <p>Karakolun kapısından içeri giren Jackie Wettington’un ilk düşüncesi <span style="font-style:italic;">aman Tanrım, burası kan gölüne dönmü§,</span> oldu.</p>

  <p>Stacey Moggin duyuru panosunun önünde duvara dayanmış olarak yatıyordu, bulut gibi sarı saçları yüzüne yayılmış, gözleri tavana dikilmişti. Başka bir polis ise -hangisi olduğunu çıkaramamıştı- kayıt masasının önünde yüzüstü yatmaktaydı. Onun ilerisinde, nöbet odasında da yan yatmış üçüncü bir polis vardı. Bu yeni gelen çocuklardan Wardlaw olmalıydı. Başka kimseyle karıştırılamayacak kadar iriydi. Çocuğun cesedinin üstündeki yazıya da kan ve beyin parçaları sıçramıştı. Artık K VE VE Ç ÜC LİDİR yazıyordu.</p>

  <p>Arkasından alçak bir ses geldi. Rommie Burpee’yi görene kadar silahını doğrulttuğunun farkında olmadan hızla arkasına döndü. Rommie de onu fark etmemişti, üç ölü polisin cesedine bakıyordu. Ses Dick Cheney maskesinden gelmişti. Rommie maskeyi çıkarmış ve elinden düşürmüştü. “Tanrım neler olmuş burada?” diye sordu. “Bu..”</p>

  <p>Sözünü bitiremeden aşağıdan bir silah sesi geldi. “<span style="font-style:italic;">Hey bok suratlı! Seni zımbaladım değil mi? Çok güzel zımbaladım!”</span></p>

  <p>Ve sonra inanılmaz bir kahkaha. Tiz ve manyakça bir kahkaha. Bir an Jackie ile Rommie kıpırdayamadan ancak birbirlerine bakabildiler.</p>

  <p>Sonra Rommie, “Galiba bu Barbara’ydı,” dedi.</p>
</body>
</html>
