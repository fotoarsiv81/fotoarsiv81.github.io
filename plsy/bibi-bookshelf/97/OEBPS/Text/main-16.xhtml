<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">7</span></h2>

  <p>Petra Searles’in eczaneye gitmesinden sonra (envanter yapmak için gittiğini söylemişti) Toby Manning, Rommie’ye herhangi bir konuda yardımı olup olmayacağını sordu. Rommie başını salladı. “Evine git. Annenle babana yardım et bugün.”</p>

  <p>Toby, “Sadece babam,” dedi. “Annem cumartesi sabahı Castle Rock’ tâki süpermarkete gitmişti. Yemek Dünyası’nda fiyatların çok yüksek olduğunu söylüyordu. Siz ne yapacaksınız?”</p>

  <p>Rommie belirsiz bir tavırla, “Önemli değil,” dedi. “Söylesene Tobes -niye Petra’yla kolunuza o mavi bantları taktınız?”</p>

  <p>Toby kolundaki bandı unutmuş gibi o tarafa baktı. “Sadece dayanışma göstermek için,” dedi. “Dün gece hastanede olanlardan sonra... olup biten her şeyden sonra..”</p>

  <p>Rommie başını salladı. “Polis filan olmadınız mı yani?”</p>

  <p>“Hayır. Bu daha çok... hani 11 Eylül olaylarındaki gibi, sanki herkes New York İtfaiyesi’nin veya polisinin şapkasıyla tişörtünü giyiyormuş gibiydi? Onun gibi bir şey işte, dedikten sonra bir süre düşündü. “Yardım gerekirse seve seve katılırım, ama iyi idare ediyorlar galiba. Siz yardım istemediğinizden emin misiniz?”</p>

  <p>“Yok. Şimdilik gerekmez. Öğleden sonra açmaya karar verirsem ararım seni.”</p>

  <p>“Tamam.” Toby’nin gözleri ışıldadı. “Belki de bir Kubbe İndirimi yaparız. Ne derler bilirsiniz - hayat size limon verirse limonata yapın.”</p>

  <p>Rommie, “Olabilir, olabilir,” dedi ama böyle bir satış olacağından kuşkuluydu. Bu sabah kötü malları, indirimliymiş gibi gösterecek etiketler koymaya pek hevesli değildi. Geçen üç gün içinde büyük fırsatları teptiğini hissediyordu - sebebi de aslında iyi niyet sayılmazdı. Kısmen yangın mücadelesi ve sonraki dayanışmayla ilgiliydi. Bunun gerçekte kasabanın yararına olduğunu düşünmüştü. Kasabanın iyiliği için. Ve asıl sebep de bir zamanlar âşık olduğu kadının Brenda Perkins’in öldürülmesiydi... ki Rommie onu hâlâ Brenda Morse olarak hatırlıyordu. Müthiş bir kadındı ve onu öldüren her kimse -Rusty’nin Dale Barbara olmadığı konusunda haklı olduğunu varsayarak- bunun bedelini ödeyecekti. Rommie Burpee bunu şahsen sağlayacaktı.</p>

  <p>Kocaman mağazasının arka tarafındaki Kendin Yap Bölümü’nün bitişiğine kurulmuş olan Ev Onarımları Bölümü vardı. Rommie Ev Onarımları Bölümü’nden metal makasını alıp krallığının en uzak, en karanlık ve en tozlu köşesine gitti. Orada genelde çatı işlerinde, saç kaplamalarda ve baca yalıtımında kullanılan iki düzine Santa Rosa kurşun levha rulosu buldu. Rulolardan ikisini (ve metal makasını) bir alışveriş arabasına koyup arabayı Spor&nbsp;bölümü’ne sürdü. Buradan da bir şeyler alıp toparlamaya koyuldu. Ara sıra&nbsp;durup kahkahalar atıyordu. İşe yarayacaktı evet ama Rusty Everett oldukça&nbsp;komik görünecekti.</p>

  <p>İşini bitirince doğrulup gerindi ve Spor Bölümü’nün sonundaki üstüne çarpı işareti konmuş geyikli poster gözüne ilişti. Geyiğin üstünde AV SEZONU NEREDEYSE BAŞLIYOR - SİLAHLARI HAZIRLAMA VAKTİ! yazıyordu.</p>

  <p>Olayların gidişatını göz önünde bulunduracak olursa Rommie silahlanmanın iyi bir fikir olabileceğini düşündü. Özellikle de Rennie ya da Randolph polise ait olanlar dışında bütün silahlara el koymaya kalkarsa.</p>

  <p>İç içe geçirilmiş alışveriş arabalarından birini çekip kilitli tüfek kasalarına gitti, bir yandan da belinde asılı anahtar tomarını yokluyordu. Burpee özellikle Winchester ürünleri satardı ve geyik mevsimine sadece bir hafta&nbsp;kaldığına göre, Rommie sorulduğu takdirde stoklarındaki birkaç eksiği idare edebileceğini düşünüyordu. Bir Wildcat, 22’likle bir Black Shadow ve iki&nbsp;İane de Black Defenders seçti. Bunlara bir tane Extreme Weather (dürbünlü) ve bir de 70 Featherweight (dürbünsüz) ekledi. Bütün tüfeklere göre cephane de aldı ve arabayı ofisine götürüp silahları eski yeşil kasasına kaldırdı.</p>

  <p>Kasanın kolunu döndürürken, <span style="font-style:italic;">bu paronayaklık, biliyorsun</span> diye düşündü.</p>

  <p>Ama aslında paronayakça gelmiyordu. Ve Rusty’yle çocukları beklemek üzere geri döndüğünde kendi kendine koluna mavi bir bant takmayı haI ırlattı. Rusty’ye de aynısını yapmasını söyleyecekti. Kamuflaj kötü bir fikir değildi.</p>

  <p>Ve geyik avcıları bunu bilirdi.</p>
</body>
</html>
