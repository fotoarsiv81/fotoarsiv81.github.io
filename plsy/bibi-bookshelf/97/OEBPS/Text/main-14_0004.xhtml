<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">24</span></h2>

  <p>Yangın alarmı çalmaya başladığında, ortaokulun spor salonundaki tribününde yeni adıyla Chester’s Mill Güvenlik Gücü’nden Roger Killian’ la Bowie kardeşler dışında on yeni memur oturuyordu ve Koca Jim sorumluluklarla ilgili bir konuşma yapıyordu. <span style="font-style:italic;">Çocuklar erken davrandı,</span> diye düşündü. <span style="font-style:italic;">Bunlara asla güvenemem. Zaten güvenmezdim ama şimdi çok daha beter.</span></p>

  <p>Dikkatini özellikle Mickey Wardlaw’a yönelterek Tanrım, tam bir boksör bu çocuk, diye düşündü.</p>

  <p>“Eh çocuklar,” dedi. “Daha söyleyecek çok şeyim vardı, ama anlaşılan daha heyecanlı işler yapacağız. Fern Bowie, acaba seyyar tulumbalar itfaiye binasında mı, biliyor musun?”</p>

  <p>Fern akşam sırf ne tür aletler vardır diye oraya bir göz attığını ve yaklaşık bir düzine seyyar tulumba gördüğünü söyledi. Hepsi de su doluydu ve bu da iyi bir şeydi.</p>

  <p>Alay etmeyi bunu anlayacak kadar zeki insanlara saklamanın daha iyi olacağım düşünen Koca Jim de yüce Tanrı’nın onları koruduğunu söyledi. Ayrıca yanlış alarm değilse, Stewart Bowie’yi ikinci komutan yaparak görevi üstleneceğini de bildirdi.</p>

  <p>Yeni memurlar pırıl pırıl hevesli gözlerle bakarak yerlerinden kalkarken, <span style="font-style:italic;">al sana baş belası cadı,</span> diye düşündü. <span style="font-style:italic;">Artık işime burnunu sokmayı bırakırsın.</span></p>
</body>
</html>
