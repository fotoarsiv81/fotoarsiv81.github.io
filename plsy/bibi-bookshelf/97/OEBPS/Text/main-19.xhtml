<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">8</span></h2>

  <p>Ernie telefon şirketi minibüsünü Burpee’nin yükleme alanına çekti. <span style="font-style:italic;">Ben artık bir suçluyum,</span> dedi kendi kendine. <span style="font-style:italic;">Ve on iki yaşındaki torunum da&nbsp;suç ortağım.</span> Yoksa artık on üç mü olmuştu? Önemi yoktu, yakalandıkları takdirde Peter Randolph’un ona farklı muamele yapacağını sanmıyordu.</p>

  <p>Rommie arka kapıyı açtı, onların geldiğini görünce iki elinde tüfeklerle yükleme alanına çıktı. “Sorunu halledebildik mi?” diye sordu.</p>

  <p>“Tereyağından kıl çeker gibi,” diyen Ernie de yükleme alanına tırmandı. “Yollar bomboştu. Başka silah var mı?”</p>

  <p>“Evet. Birkaç tane. İçeride, kapının arkasında. Sen de yardım et Bayan Norrie.”</p>

  <p>Norrie iki tüfeği de alıp büyükbabasına uzattı, o da minibüsün arkasına yerleştirdi. Rommie yük arabalarından birini getirdi. Üstünde bir düzine kurşun levha rulosu vardı. “Bunları hemen şimdi yüklememiz gerekmiyor,” dedi. “Sadece camlar için birkaç parça kestim. Oraya varınca ön camı da kaplarız. Arada ince bir şerit bırakır -eski Sherman tanklarında olduğu&nbsp;gibi- aracı oradan bakarak kullanırız. Norrie, Ernie ile biz bu işi hallederken diğer yük arabasını getirebiliyor musun, bir dene bakalım. Getiremezsen bırak, biz sonra alırız.”</p>

  <p>Diğer yük arabaları erzakla doluydu, çoğunda konserve gıdalar veya kamp yapanların kullandığı konsantre yiyecekler vardı. Bir koli ağzına kadar bitki çaylarıyla doluydu. Araba ağırdı ama bir kez hareket ettirince kolayca itebildi. Durdurmaksa başka meseleydi, Rommie uzanıp tutmasa yükleme platformundan uçup gidebilirdi.</p>

  <p>Erme çalıntı minibüsün küçük arka camlarını kurşun levhayla kaplamayı bitirmişti. Alnındaki teri silip, “Bu iş çok riskli Burpee,” dedi. “Konvoy halinde McCoy Meyve Bahçesi’ne tırmanacağız.”</p>

  <p>Rommie omuz silkip erzakları yüklemeye başladı. Kolileri kenarlara diziyor ve ortayı sonradan gelecek diye umdukları yolcular için boş bırakıyordu. Gömleğinin sırtında terden bir ağaç meydana gelmeye başlamıştı,&nbsp;işimizi sessiz ve hızlı halledebileceğimizi umalım. Ziyaretçi Günü dikkat&nbsp;çekmemizi önlesin. Fazla seçeneğimiz yok ki.”</p>

  <p>Norrie, “Julia ile Bayan McClatchey de araba camlarını böyle kaplayacak mı?” diye sordu.</p>

  <p>“Evet. Öğleden sonra. Ben yardım edeceğim. Sonra onlar da arabalarını mağazanın arkasına bırakmak zorunda. Kurşun levha kaplı camlarıyla kasabada dolaşamazlar, yoksa merak uyandırırlar.”</p>

  <p>Ernie, “Senin Escalade ne olacak?” diye sordu. “Malzemenin bir kısmını ona koyarız. Karın kullanır onu da..”</p>

  <p>Rommie, “Misha gelmiyor,” dedi. “Benim de artık yapacak bir şeyim yok. Dizlerimin üstünde yalvarmak dışında her şeyi denedim ama evin hayaletiymişim gibi hiçbir etkim olmadı. Galiba böyle olacağını biliyordum,&nbsp;çünkü şimdiye kadar bildiklerinden başka bir şey demedim... fazla bir şey&nbsp;değil, ama böylece Rennie sıkıştırırsa başı derde girmez. Ama kendisi görmeliydi.”</p>

  <p>Norrie gözleri irileşmiş bir halde, “Niye görmedi?” diye sordu ve bu solunun kabalık olabileceğini ancak ağzından çıktıktan ve büyükbabası kaşlarını çattıktan sonra anladı.</p>

  <p>“Çünkü inatçının teki hayatım. Zarar görebileceğini söyledim. ‘Hele bir denesinler, ’ dedi. Benim Misha’m böyledir. Eh. Sonradan fırsatım olursa gizlice gelip fikrini değiştirmiş mi diye bir bakarım. Kadınların önceliği&nbsp;olduğu söylenir. Hadi şu kolilerden biraz daha yükleyelim. Silahları da gizleme Ernie. İhtiyacımız olabilir.”</p>

  <p>Ernie, “Seni bu işlere bulaştırdığıma inanamıyorum çocuğum,” dedi.</p>

  <p>“Sorun değil büyükbaba. Dışında kalmayı tercih ederim.” Ye en azından bu kadarı doğruydu.</p>
</body>
</html>
