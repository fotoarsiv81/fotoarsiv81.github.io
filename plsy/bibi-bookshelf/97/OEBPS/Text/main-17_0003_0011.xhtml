<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark11"></a><span style="font-weight:bold;">12</span></h2>

  <p>Andy Sanders nöbet geçiriyordu.</p>

  <p>Aslında bu kaçınılmazdı; Andy çekmeye hiç alışık değildi ve çok fazla çekmişti. Stüdyoda “Sen Ne Büyük Sanatçısın.” senfonisini dinliyor, kendisi de eşlik ediyordu. Kendini ölümsüz keman yaylarıyla birlikte uçarken görmekteydi.</p>

  <p>Şef camla birlikte bir yerlerdeydi ama Andy’ye de kızarmış piliçler dediği şişko melez sigaralardan bırakmıştı. “Bunlarla dikkatli olsan iyi olur Sanders,” demişti. “Dinamittir bunlar. Alışık olmayanlar dikkatli içmeli. ’ Birinci Timothy. Kızartmalar için de geçerlidir.”</p>

  <p>Andy vakur bir tavırla başını sallamış ama şef gittikten sonra deli gibi çekmeye devam etmişti. Yayılan kokudan kafası iyice bulanmıştı. Üçüncü tombul sigaranın ortasında tam Leonard Bernstein kıvamında şarkı söylerken derin bir nefes daha çekti ve anında kendinden geçti. Yere devrildi ve kutsal müziğin sularında çırpınarak yattı. Kilitlenmiş çenesine rağmen dudaklarının arasından köpükler çıkıyordu. Yarı kapalı gözleri yuvalarında dönüyor, lıalüsinasyonlar görüyordu. En azından henüz olmayan.</p>

  <p>On dakika sonra kendine gelmişti ve stüdyoyla arkadaki uzun kırmızı malzeme deposu arasındaki patikayı uçarak geçecek kadar bilinci yerindeydi.</p>

  <p>“Şef!” diye haykırdı. “Şef, neredesin? GELİYORLAR!”</p>

  <p>Şef Bushey deponun yan kapısından fırladı. Saçları yağlı tutamlar halinde dik dik duruyordu. Kasığı çiş, arkası da çimen lekesi olmuş kirli bir pijama giymişti. Pantolonun beli aşağı düştüğü için önden kasık kılları, arkadan da çatalı meydana çıkmıştı. Elinde bir AK-47 vardı. Tüfeğin kabzasına özene bezene TANRI’NIN SAVAŞÇISI yazmıştı. Öbür elinde de garajın kumandası vardı. Andy’yi omuzlarından tutup sarstı.</p>

  <p>“Kes şunu Sanders, kendini kaybetmişsin.”</p>

  <p>“Geliyorlar! Kötü adamlar! Tam dediğin gibi!”</p>

  <p>Şef bunu düşündü. “Biri seni arayıp kafanı mı karıştırdı?”</p>

  <p>“Yok, hayaldi! Kendimden geçtim ve hayal gördüm!”</p>

  <p>Şefin gözleri irileşti. Kuşku, yerini saygıya bıraktı. Bakışlarını Andy’ den Little Bitch Yolu’na ve tekrar Andy’ye çevirdi. “Ne gördün? Kaç kişiydi? Hepsi miydi, yoksa önceki gibi birkaçı mı?”</p>

  <p>“Ben... ben... ben..”</p>

  <p>Şef, Andy’yi yine sarstı ama bu sefer çok daha yumuşak bir şekilde. “Sakinleşsene Sanders. Artık Tanrı’nın ordusundasın ve..”</p>

  <p>“Bir Hıristiyan askeriyim!”</p>

  <p>“Doğru, doğru, doğru. Ben de senin amirinim. Rapor ver.”</p>

  <p>“İki kamyonla geliyorlar.”</p>

  <p>“Sadece iki mi?”</p>

  <p>“Evet.”</p>

  <p>“Turuncu?”</p>

  <p>“Evet!”</p>

  <p>Şef pijamasını çekiştirip (hemen eski haline dönmüştü) başını salladı. “Belediye kamyonları. Muhtemelen aynı ahmaklardır - Bowie kardeşlerle Tavuk Bey.”</p>

  <p>“Bay?”</p>

  <p>“Killian, Sanders, başka kim olacak? O da cam çeker ama camın asıl amacını bilmez. Aptalın tekidir. Yine yakıt almaya geliyorlar.” “Saklanmamız mı lazım? Saklanalım alıp gitsinler, ha?”</p>

  <p>“Onu daha önce yaptım. Ama bu sefer olmaz. Saklanıp istediklerini almalarına izin vermekten bıktım. Pelin Yıldızı parladı. Artık Tanrı’nın adamları bayrağı çekmeli. Benimle misin?”</p>

  <p>Ve Andy -Kubbe’nin altında kendisi için anlamı olan her şeyini yitirmiş olan Andy- hiç tereddüt etmedi. “Evet!”</p>

  <p>“Sonuna kadar mı Sanders?”</p>

  <p>“Sonuna kadar!”</p>

  <p>“Silahını nereye koymuştun?”</p>

  <p>Andy’nin hatırlayabildiği kadarıyla stüdyoda, Pat Robertson’ın müteveffa Lester Coggins’e sarılmış olarak poz verdiği postere dayalı duruyordu.</p>

  <p>Şef kendi tüfeğini alıp şarjörü kontrol ederken, “Gidip alalım,” dedi. “Ve şu andan itibaren yanından ayırma, anladın mı?”</p>

  <p>“Tamam.”</p>

  <p>“Cephane kutusu da orada mı?”</p>

  <p>“Evvet.” Andy bir saat kadar önce sandıklardan birine dalmıştı. En azından bir saat diye tahmin ediyordu; kızarmış piliçler yüzünden zaman konusunda kafası karışmış durumdaydı.</p>

  <p>Şef, “Bir dakika,” dedi. Malzeme deposunda Çin yapımı el bombalarının durduğu tarafa gitti. Andy’ye iki el bombası verip ceplerine koymasını söyledi. Üçüncü bir el bombasını da tetikten TANRI’NIN SAVAŞÇISI tüfeğinin namlusuna astı. “Sanders, bana pimi çektikten sonra yedi saniyem olduğunu söylenmişti ama daha önce bir deneme yaptım ve anladım ki aslında dört saniye var. Bu Doğululara güvenilmez. Sakın unutma.”</p>

  <p>Andy unutmayacağını söyledi.</p>

  <p>“Pekâlâ, hadi gel. Tüfeğini alalım.”</p>

  <p>Andy çekinerek, “Adamları temizleyecek miyiz?” diye sordu.</p>

  <p>Şef şaşırmış gibiydi. “Mecbur kalmadıkça hayır.”</p>

  <p>Andy, “İyi,” dedi. Her şeye rağmen aslında kimseyi incitmek istemiyordu.</p>

  <p>“Fakat zorlarlarsa ne gerekiyorsa yapacağız. Bunu anlıyor musun?”</p>

  <p>Andy, “Evet,” dedi.</p>

  <p>Şef de omzuna dostça bir şaplak indirdi.</p>
</body>
</html>
