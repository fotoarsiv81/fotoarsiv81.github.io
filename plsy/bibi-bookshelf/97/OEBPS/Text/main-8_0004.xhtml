<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark4"></a><span style="font-weight:bold;">13</span></h2>

  <p>Sammy’nin gözleri aralıktı. Piper yatağının yanına oturunca ağır ağır ıhıldı. “Siz... bizi..”</p>

  <p>Piper, kızın elini tutup, “Evet,” dedi. “Adım Piper Libby.”</p>

  <p>Sammy, “Teşekkür ederim,” dedi. Gözleri yine kapanmaya başlamıştı.</p>

  <p>“Sana tecavüz edenlerin isimlerini söyleyerek teşekkür et bana.”</p>

  <p>Loş -ve hastanenin havalandırma sistemi kapatıldığı için sıcak- odada Sammy başını salladı. “Daha beter edeceklerini söylediler. Yani konuşursam.” Piper’e bir göz attı. Kesin bir boyun eğişi ifade eden koyunsu bir bakıştı. “Küçük Walter’a da zarar verebilirler.”</p>

  <p>Piper başını salladı. “Korkmanı anlıyorum,” dedi. “Şimdi bana kim olduklarını söyle. Adlarını ver.”</p>

  <p>“Beni duymadınız mı?” Artık Piper’den uzağa bakıyordu. “Konuşursam..”</p>

  <p>Piper’in bununla uğraşacak vakti yoktu; kız her an uykuya dalabilirdi. Sammy’nin bileğini yakaladı. “O isimleri istiyorum ve sen de bana söyleyeceksin.”</p>

  <p>“Yapamam.” Sammy’nin gözyaşları akmaya başlamıştı.</p>

  <p>“Söyleyeceksin çünkü sizi bulmasam şimdiye kadar ölmüş olurdun belki de..” duraksadı, sonra hançeri dibine kadar sapladı. Sonradan pişman olabilirdi buna ama şimdi değil. Şu anda kız sadece bilmesi gerekenlerle arasında duran bir engeldi. “Bebeğinden söz etmiyorum dahi. O da ölmüş olabilirdi. Hayatınızı kurtardım ve şimdi o isimleri istiyorum.”</p>

  <p>“Olmaz.” Ama kızın direnci kırılıyordu ve Rahibe Piper Libby aslında bundan hoşnuttu. Sonradan tiksinecekti; sonradan <span style="font-style:italic;">senin de o adamlardan farkın yok, zor kullanmak zor kullanmaktır</span> diyecekti. Fakat şimdi, evet hoşnuttu, tıpkı sevgili posterini duvardan söküp paramparça ettiği zaman olduğu gibi hissediyordu kendini.</p>

  <p><span style="font-style:italic;">Hoşuma gidiyor çünkü acı,</span> diye düşündü. <span style="font-style:italic;">Ve çünkü yüreğim de öyle.</span></p>

  <p>Ağlayan kızın üstüne eğildi. “Kulak tıkaçlarını çıkar Sammy, çünkü bunu duyman lazım. Sana ne yaptılarsa bir daha yapacaklar. Ve o zaman, buraya kan revan içinde ve muhtemelen tecavüzcüsünden gebe kalmış başka kadınlar da geldiği zaman ben de sana geleceğim ve diyeceğim ki..”</p>

  <p>“Hayır! Yeter!”</p>

  <p>“Sen de bunun bir parçasısın. Sen de oradaydın, onlara alkış tutuyordun.”</p>

  <p>Sammy, “Hayır!” diye haykırdı. “Ben değil Georgia’ydı! Onlara alkış tutan Georgia’ydı.”</p>

  <p>Piper bir tiksinti hissetti. Bir kadın. Orada bir de kadın vardı. Kafasındaki kırmızı çatlak iyice büyüdü. Çok geçmeden lav püskürtmeye başlayacaktı.</p>

  <p>“İsimlerini ver bana,” dedi.</p>

  <p>Ve Sammy verdi.</p>
</body>
</html>
