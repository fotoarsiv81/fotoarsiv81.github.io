<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark4"></a><span style="font-weight:bold;">4</span></h2>

  <p>Engele gitmek üzere paltosunu iliklerken cep telefonu çaldı. Omzuna bir makine asmıştı ve cebindeki telefonu bulmaya çalışırken neredeyse yere düşürüyordu. Numaraya bakınca ekranda GİZLİ NUMARA yazdığını gördü.</p>

  <p>“Alo?” dedi ve herhalde sesinde bir şey vardı ki -kapının önünde hazır temizlenip karnı doymuşken gece gezmesi için heyecanla bekleyen- Horace kulaklarını dikip çevresine baktı.</p>

  <p>“Bayan Shumway?” Erkek sesi. Canlı aynı zamanda resmi.</p>

  <p>“Evet. Ben kiminle görüşüyorum?”</p>

  <p>“Birleşik Devletler Ordusu’ndan Albay James Cox, Bayan Shumway.”</p>

  <p>“Peki bu onuru neye borçluyum?” Kendi sesindeki alaycı tonu duymuş ve hoşlanmamıştı -profesyonelce değildi- ama korkuyordu ve korkuya daima alaycılıkla yaklaşırdı.</p>

  <p>“Dale Barbara adlı biriyle temas kurmam gerekiyor. Siz tanıyor musunuz bu adamı?”</p>

  <p>Tabii ki tanıyordu. Ve bu gece Sweetbriar’da görünce şaşırmıştı. Hâlâ kasabada olması delilikti ve daha dün Rose onun gideceğini söylememiş&nbsp;miydi? Dale Barbara’nın öyküsü Julia’nın bilip de yazmadığı yüzlercesinden biriydi. Küçük bir kasaba gazetesi çıkarınca kurtlarla dolu bir sürü kavanozun kapağını açmadan bırakmak gerekiyordu. İnsanın mücadelesini&nbsp;seçmesi lazımdı. Julia’nın, Junior Rennie’yle arkadaşlarının kendi mücadelelerini seçtiğine emin olduğu şekilde. Ve Julia, Barbara’yla Dodee’nin iyi&nbsp;arkadaşı Angie arasındakilerle ilgili dedikoduların doğruluğundan şüpheleniyordu zaten. En azından Barbara’nın daha zevkli biri olduğunu tahmin&nbsp;ediyordu.</p>

  <p>“Bayan Shumway?” Canlı. Resmi. Dışarıdan biriyim diyen bir ses. Bu yüzden sesin sahibine gücenemezdi. “Hâlâ orada mısınız?”</p>

  <p>“Buradayım. Evet, Dale Barbara’yı tanıyorum. Anacaddedeki lokantada yemek pişiriyor. Niye sordunuz?”</p>

  <p>“Anladığım kadarıyla cep telefonu yok, lokanta da cevap vermiyor...”</p>

  <p>“Kapandı.”</p>

  <p>“... tabii ki sabit hatlar da çalışmıyor.”</p>

  <p>“Bu gece kasabada her şey bozuk gibi albay. Cep telefonları da dahil. Ama siz bana rahatça ulaşabildiğinize göre, acaba bu durumun sorumlusu&nbsp;sizler misiniz diye merak ettim.” Korkudan doğan alaycılığı gibi öfkesi de&nbsp;şaşırtmıştı Julia’yı. “Ne yaptınız? Neler yapıyorsunuz?”</p>

  <p>“Hiçbir şey. Şu an itibariyle bildiğim kadarıyla hiçbir şey.”</p>

  <p>Julia o kadar şaşırmıştı ki aklına başka soru gelmiyordu. Bu da Chester’s Mill halkının uzun zamandır tanıdığı Julia Shumway’a hiç uymayan bir durumdu.</p>

  <p>Adam, “Cep telefonları evet,” dedi. “Chester’s Mill’in cep telefonu irtibatı genel olarak kesildi sayılır. Milli güvenlik icabı. Ve saygısızlık etmek istemem ama, siz de bizim yerimizde olsanız aynısını yapardınız hanımefendi.”</p>

  <p>“Ondan şüpheliyim.”</p>

  <p>“Sahi mi?” Adamın kızmış değil de merak etmiş gibiydi. “Dünya tarihinde eşi görülmemiş bir olgu ve biz dahil kimsenin anlayamadığı bir teknoloji karşısında olsanız da, öyle mi?”</p>

  <p>Julia bir kez daha verecek cevap bulamadığını fark etti.</p>

  <p>Adam, “Yüzbaşı Barbara ile konuşmam çok önemli,” diyerek ilk konusuna döndü. Julia bu kadar konuşmasına bile şaşırmıştı.</p>

  <p>“Yüzbaşı Barbara mı?”</p>

  <p>“Emekli. Bulabilir misiniz onu? Cep telefonunuzu da yanınıza alın. Size bir numara vereceğim. Oradan arasın.”</p>

  <p>“Niye beni seçtiniz Albay Cox? Niye karakolu aramadınız? Ya da meclis üyelerinden birini? Eminim ki üçü de buradadır.”</p>

  <p>“Denemedim bile. Ben de küçük bir kasabada büyüdüm Bayan Shumway...”</p>

  <p>“Aferin size.”</p>

  <p>“... ve tecrübelerime göre, kasaba politikacıları az şey bilir, kasaba polisleri çok şey bilir ve yerel gazete editörü her şeyi bilir.”</p>

  <p>Bu sözler Julia’nın kendini tutamayıp gülmesine yol açtı.</p>

  <p>“Yüz yüze görüşmek varken niye telefonla uğraşalım? Tabii benim gözetimimde. Ben zaten engelin bu tarafına gidiyordum, aslında aradığınızda yola çıkmak üzereydim. Barbie’yi de bulurum...”</p>

  <p>“Kendine hâlâ öyle mi diyor?” Cox şaşırmış gibiydi.</p>

  <p>“Onu da bulup yanıma alırım. Küçük bir basın toplantısı yapabiliriz.” “Ben Maine’de değilim. Kuvvet komutanlarıyla birlikte Washington D.&nbsp;C. ’deyim.”</p>

  <p>“Bundan etkilenmem mi gerekiyor?” Aslında etkilenmişti biraz. “Bayan Shumway, çok meşgulüm, muhtemelen siz de öylesiniz. O yüzden, bu şeyi çözmek için...”</p>

  <p>“Sizce bu mümkün mü?”</p>

  <p>Adam, “Vazgeçin,” dedi. “Editör olmadan önce muhabirlik yaptığınızdan eminim ve bu soruları sormanız doğal fakat zaman faktörü çok önemli bu meselede. Rica ettiğim şekilde yapabilir misiniz?”</p>

  <p>“Yapabilirim. Ama onu istiyorsanız beni de alacaksınız. 119’a gidip oradan ararız sizi.”</p>

  <p>“Olmaz.”</p>

  <p>Julia keyifle, “Pekâlâ,” dedi. “Sizinle konuşmak çok hoştu Albay C...”</p>

  <p>“Bırakın da bitireyim. 119’un sizde kalan tarafı tamamen FUBAR, yani...”</p>

  <p>“O tanımı bilirim albay, sadık bir Tom Clancy okuruydum. 119’da durum ne tam olarak?”</p>

  <p>“Sanki, tabirimi mazur görün, bedava genelevin açılış gecesiymiş gibi. Kasabanın yarısı arabalarıyla, pikablarıyla orada, yolun iki yanma ve bir&nbsp;tarlaya park etmiş durumdalar.”</p>

  <p>Julia fotoğraf makinesini yere bırakıp cebinden bir not defteri çıkardı ve <span style="font-style:italic;">Alb. James Cox, bedava genelev açılışı gibi</span> diye yazdı. Sonra <span style="font-style:italic;">Dinsmore&nbsp;çiftliği mi,</span> diye ekledi. Evet, muhtemelen söz ettiği yer Alden Dinsmore’un&nbsp;tarlasıydı.</p>

  <p>“Peki,” dedi. “Sizin öneriniz nedir?”</p>

  <p>“Eh, oraya gitmenize engel olamam, buna kesinlikle hakkınız var.” İçini çekti, çıkardığı ses dünyanın adaletsiz bir yer olduğunu vurgularmış gibiydi. “Gazetenizde yazacaklarınıza da engel olamam, gerçi bence bir önemi de yok çünkü Chester’s Mill dışından kimse görmeyecek.”</p>

  <p>Julia gülümsemeyi kesti. “Bunu açıklar mısınız?”</p>

  <p>“Açıklarım tabi, zaten kendiniz de göreceksiniz. Benim önerim şu, engeli görecekseniz -hoş aslında göremeyeceksiniz, eminim bunu anlatmışlardır size- Yüzbaşı Barbara’yı da alıp engelin Üç Numaralı Kasaba Yolu’nu kestiği yere getirin. Üç Numaralı Kasaba Yolu’nu biliyor musunuz?”</p>

  <p>Julia bir an için bilmediğini düşündü. Sonra adamın neden söz ettiğini anlayıp güldü.</p>

  <p>“Komik bir şey mi oldu Bayan Shumway?”</p>

  <p>“Mill’de o yola Little Bitch Yolu derler. Çünkü çamur mevsiminde aynen öyle olur.”</p>

  <p>“Çok enteresan.”</p>

  <p>“Anladığım kadarıyla Little Bitch’de kimse yok?”</p>

  <p>“Şimdilik yok.”</p>

  <p>“Pekâlâ.” Defteri cebine koyup fotoğraf makinesini aldı. Horace kapının dibinde sabırla beklemeye devam ediyordu.</p>

  <p>“Güzel. Ne zaman ararsınız? Daha doğrusu Barbie sizin telefonunuzdan ne zaman arar?”</p>

  <p>Julia saatine bakınca onu geçmiş olduğunu gördü. Zaman ne çabuk geçmişti? “Onu bulduğumu varsayarsak on buçuk gibi. Bulabileceğimi sanıyorum.”</p>

  <p>“Güzel. Ken’in selamını söyleyin. Bu bir...”</p>

  <p>“Bir şaka, evet, anladım. Kimse karşılayacak mı bizi?”</p>

  <p>Bir duraksama oldu. Albay tekrar konuştuğunda Julia gönülsüz olduğunu algıladı. “Işıklar, nöbetçiler ve barikat kurmuş askerler olacak ama kasabalılarla konuşmama emri aldılar.”</p>

  <p>“Konuşmamak mı, niye? Tanrı aşkına, niye?”</p>

  <p>“Bayan Shumway, bu durum çözülmezse bütün bunları anlayacaksınız. Çoğunu kendiniz tahmin edeceksiniz, çok zeki bir hanıma benziyorsunuz.”&nbsp;Julia zehir gibi bir sesle, “Eh, canınız cehenneme albay!” diye bağırdı.&nbsp;Horace yine kulaklarını dikmişti.</p>

  <p>Cox hiç alınmamış gibi kocaman bir kahkaha patlattı. “Evet hanımefendi hak ettim. On buçukta mı diyoruz?”</p>

  <p>Julia hayır demek istiyordu ama tabii ki buna imkân yoktu.</p>

  <p>“On buçukta. Tabii onu bulduğumu varsayarak. Ben mi arayacağım?” “Siz ya da o. Ama konuşmam gereken kişi o. Telefon elimde bekliyor&nbsp;olacağım.”</p>

  <p>“O zaman şu sihirli numarayı verin bakalım.” Telefonu kulağına kıstırıp tekrar defterini çıkardı. Tabii ki kaldırır kaldırmaz defter yine lazım olurdu; insan muhabirlik yapınca hayatın gerçeği buydu, ki o da şu an muhabirlik yapıyordu. Yine. Adamın verdiği telefon numarası Julia’yı söylediklerinden daha çok korkuttu. Alan kodu 000’dı.</p>

  <p>“Bir şey daha Bayan Shumway: üzerinizde herhangi bir cihaz takılı mı? Kalp pili? İşitme cihazı? Bu tür herhangi bir şey?”</p>

  <p>“Hayır. Niye?”</p>

  <p>Adamın yine cevap vermeyeceğini düşündü ama öyle olmadı. “Kubbe’ye yaklaşınca bir tür etkileşim oluyor. Çoğu insan için zararsız, sadece bir iki saniyelik hafif bir elektrik şoku hissediyorlar, ama elektronik aletler söz konusu olunca felaket yaşanıyor. Bazıları kapanıyor -mesela beş adımdan fazla yaklaşılırsa cep telefonlarının çoğu- bazıları da patlıyor. Ses kayıt cihazı getirirseniz kapanır. iPod veya BlackBerry gibi gelişmiş bir şey getirirseniz patlayabilir.”</p>

  <p>“Şef Perkins’in kalp pili mi patladı? O yüzden mi öldü?”</p>

  <p>“On buçuk. Barbie’yi de getirin ve mutlaka Ken selam söylüyor deyin.”</p>

  <p>Albay, Julia’yı sessizliğin ortasında köpeğiyle bırakarak telefonu kapattı. Julia, Lewiston’daki kardeşini aramaya çalıştı. Numaraları tuşladı... ama işe yaramadı. Önceki gibi hiçbir ses duyulmadı.</p>

  <p><span style="font-style:italic;">Kubbe,</span> diye düşündü. <span style="font-style:italic;">Albay engel demedi, Kubbe dedi.</span></p>
</body>
</html>
