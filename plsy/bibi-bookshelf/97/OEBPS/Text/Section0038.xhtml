<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark7"></a><span style="font-weight:bold;">4</span></h2>

  <p>Çocuk on dört yaşındaki Benny Drake’ydi ve bir Razor’du. Razor’lar küçük ama azimli bir kaykay kulübüydü, yerel polis, kulüp olayına hoş bakmasa da Meclis Üyesi Rennie ile Sanders’ın bu yöndeki kararlarına rağmen yasadışı da kabul etmiyordu (mart ayında yapılan son kasaba toplantısında aynı enerjik ikili kasabanın ortak alanında, bando sahnesinin arkasında güvenli bir kaykay sahası yapılması için ayrılan bütçe kalemini kaldırtmayı başarmıştı).</p>

  <p>Büyük olan ise “Eric Rusty.” Everett’ti. Otuz yedi yaşındaydı ve sık sık <span style="font-style:italic;">Mucizeler Diyarı Büyücüsü Oz</span> olarak nitelendirdiği Doktor Ron Haskell’in yanında asistan olarak çalışıyordu. Böyle bir sadakatsizliği karısından başka birine de itiraf edebilecek olsa, <span style="font-style:italic;">çünkü işi ben yaparken o hep perde arkasında kalıyor,</span> derdi.</p>

  <p>Şimdi de genç usta Drake’in son tetanos aşısını kontrol ediyordu. 2009 sonbahar, gayet güzel. Özellikle de genç usta Drake’in betonda kayarken bir Wilson yapıp baldırını bir güzel yardığı hesaba katılınca. Tam bir felaket sayılmazdı ama sıyrık da değildi.</p>

  <p>Genç usta Drake, “Elektrikler geldi ahbap,” dedi.</p>

  <p>Rusty, “Jeneratör ahbap,” diye cevap verdi. “Hastaneyle sağlık merkezine bağlı. Akıllıca ha?”</p>

  <p>Genç usta Drake, “Eski usul,” diye hak verdi.</p>

  <p>Yetişkinle ergen bir süre konuşmadan Benny Drake’in baldırındaki on beş santimlik yarığı düşündüler. Toprakla kan temizlenince yara ortaya çıkmıştı ama o kadar korkunç görünmüyordu. Kasaba alarmı susmuştu ama uzaklardan gelen siren sesleri duyuyorlardı. Sonra yangın alarmı çalmaya başladı ve ikisini de yerinden zıplattı.</p>

  <p>Rusty, <span style="font-style:italic;">ambulansın gitmesi lazım</span> diye düşündü. <span style="font-style:italic;">Orası kesin. Twitch’le liverett kullanacaklar yine. Şunu çabuk bilirsem iyi olacak.</span></p>

  <p>Yalnız çocuğun suratı bembeyazdı ve Rusty’ye gözünde yaşlar varmış gibi geldi.</p>

  <p>“Korktun mu?” diye sordu.</p>

  <p>Benny Drake, “Biraz,” dedi. “Annem canıma okuyacak.”</p>

  <p>“Korktuğun bu muydu?” Herhalde Benny Drake daha önce de epey ceza almıştı.</p>

  <p>“Şey... çok acır mı?”</p>

  <p>Rusty şırıngayı saklamıştı. Sonunda üç cc Xylocaine ile epinephrine hazırladı - hâlâ Novocain dediği ölümcül bir bileşimdi. Yaraya girmek için ağırdan alıyordu ki çocuğun canı gereğinden fazla yanmasın. “Bunun kadar filan.”</p>

  <p>Benny, “O-hoo,” dedi. “Çocuk işi. Yap gitsin.”</p>

  <p>Rusty güldü. “Wilson yapmadan önce tam boru çekmiş miydin?” Çoklan emekli olmuş eski bir kaykaycı olarak gerçekten merak etmişti.</p>

  <p>“Sadece yarım, ama müthişti!” Benny’nin yüzü aydınlanmıştı. “Sence kaç dikiş lazım? Geçen yaz Oxford’da bacağını paraladığında Norrie Calvert’a on iki dikiş atılmıştı.”</p>

  <p>Rusty, “O kadar da değil,” dedi. Norrie’yi tanıyordu, kızcağızın başlıca arzusu bir an önce kaykayla kendini öldürtmekmiş gibi görünen mini bir gotikti. İğneyi yaranın kenarına bastırdı. “Hissettin mi?”</p>

  <p>“Evet ahbap, olduğu gibi. Duydun mu, sanki dışarıda bir gürültü oldu?” İç çamaşırıyla muayene masasında oturan Benny aşağı yukarı güneyi göstermişti. Yarasından akan kan masanın kâğıt örtüsüne damlıyordu.</p>

  <p>Rusty, “Yok,” dedi. Aslında iki büyük gümbürtü duymuştu: bir şeylerin infilak etmiş olmasından korkuyordu. Elindeki işi hemen bitirmesi lazımdı. Ve Büyücü nerelerdeydi? Ginny’ye göre turluyordu. Bu da muhtemelen Cathy Russell’ın muayenehanede kestirdiği anlamına geliyordu. Bugünlerde Muhteşem Büyücü turlarının çoğunu orada atıyordu.</p>

  <p>İğneyle bir daha dürttü. “Bunu hissettin mi? Bakma, bakınca yanılırsın.”</p>

  <p>“Yok ahbap, hiçbir şey hissetmedim. Sen beni kandırıyorsun.”</p>

  <p>“Kandırmıyorum. Uyuştun.” Rusty hem de birkaç bakımdan, diye düşündü. “Tamam, hazırız. Sırtüstü uzan, rahatla ve Cathy Russell Havayolları’yla uçmanın keyfini çıkar.” Yarayı steril sıvıyla temizledi, sildi ve 10 numara neşteriyle pürüzleri tıraş etti. “En iyi naylon ipliğimle altı dikiş,” dedi.</p>

  <p>Çocuk, “Vay canına,” dedi. Sonra, “Galiba kusacağım,” diye de ekledi.</p>

  <p>Rutsy bu gibi durumlarda kusmuk tavası denen kusma leğenini uzattı. “Buna kus. Bayılırsan karışmam.”</p>

  <p>Benny bayılmadı. Kusmadı da. Kapı küt küt vurulup Ginny Tomlinson’un kafası içeri uzandığında Rusty yarayı gazlı bezle sarmaktaydı. “Bir dakika konuşabilir miyiz?”</p>

  <p>Benny, “Bana aldırmayın,” dedi. “Serbest radikaller gibiyimdir.”</p>

  <p>Küçük küstah hergele.</p>

  <p>Ginny, “Koridora gelir misin Rusty?” dedi. Çocuğa bakmamıştı bile.</p>

  <p>“Hemen dönerim Benny. Orada otur ve rahatına bak.”</p>

  <p>“Kafam iyi. Mesele yok.”</p>

  <p>Rusty, Ginny’nin peşinden koridora çıktı. “Ambulans mı lazım?” diye sordu. Ginny’nin arkasında, güneşli bekleme odasında Benny’nin annesi beş karış suratla ucuz kâğıtla kaplanmış bir kitaba bakıyordu.</p>

  <p>Ginny başıyla onayladı. “119’a, Tarker sınırına. <span style="font-style:italic;">Öbür</span> tarafta, Motton İtirafında da bir kaza olmuş ama olaya karışan herkesten duyduğuma göre sağ kalan yok. Kamyonla uçak çarpışmış. Uçak inmeye çalışıyormuş.”</p>

  <p>“Sen benimle <span style="font-style:italic;">dalga</span> mı geçiyorsun?”</p>

  <p>Alva Drake asık bir suratla etrafına bakınıp tekrar kitabına döndü. En azından Benny’yi on sekizine kadar bu işten men etmesine kocası destek olur mu, diye düşünerek kitaba bakmaya devam etti.</p>

  <p>Ginny, “Dalga geçtiğim filan yok,” dedi. “Başka kaza haberleri de geliyor...”</p>

  <p>“Tuhaf.”</p>

  <p>“... fakat Tarker sınırındaki adam hâlâ sağ. Galiba dağıtım kamyonunu devirmiş. Twitch bekliyor.”</p>

  <p>“Geri kalan işi sen halledebilir misin?”</p>

  <p>“Tamam. Sen git.”</p>

  <p>“Doktor Rayburn?”</p>

  <p>“Stephens Memorial’da hastaları var.” Bu da Norveç-Güney Paris hastanesiydi. “O da yola çıktı Rusty. Git artık.”</p>

  <p>Yolda durup Bayan Drake’e Benny’nin iyi olduğunu söyledi. Alva bu habere çok sevinmişe benzemiyordu ama yine de teşekkür etti. Dougie Twitchell -yani Twitch- Jim Rennie ile arkadaşı olan üyenin yenilemeyi kabul etmediği günün şartlarına uymayan ambulansın kaportasına oturmuş sigara içiyor, güneşleniyordu. Elinde bir telsiz vardı ve açıktı: sesler mısır patlakları gibi ortaya çıkıp birbirinin üstüne biniyordu.</p>

  <p>Rusty, “O kanser çubuğunu at da yola koyulalım,” dedi. “Nereye gideceğimizi biliyorsun değil mi?”</p>

  <p>Twitch izmariti fırlattı. Ona, “Fırlama,” diye isim takmış olmalarına rağmen Rusty’nin tanıdığı en soğukkanlı hemşireydi. “Gin-Gin sana ne anlattıysa onu biliyorum, Tarker sınırına, değil mi?”</p>

  <p>“Evet. Kamyon devrilmiş.”</p>

  <p>“Eh, planlar değişti. Diğer yolu kullanmamız lazım.” Kalın bir duman sütununun yükseldiği güney ufkunu gösterdi. “Hiç düşen uçak görmüş müydün?</p>

  <p>Rusty, “Evet,” dedi. “Askerdeyken. İki adam. Kalıntıları yoldan kazımak mümkündü. Bu benim için yeterliydi. Ginny orada herkesin öldüğünü söyledi, o zaman niye...”</p>

  <p>Twitch, “Belki öyledir belki değildir,” dedi. “Ama Perkins de yaralı ve ölmemiş olabilir.”</p>

  <p>“Şef Perkins mi?”</p>

  <p>“Ta kendisi. Eğer o pil göğsünde patladıysa durumu pek iyi değildir -Peter Randolph öyle olduğunu iddia ediyor- ama o polis şefi. Korkusuz Önder.”</p>

  <p>“Twitch. Dostum. Kalp pili öyle patlamaz. Bu kesinlikle mümkün değil.” “Belki o zaman hâlâ hayattadır ve bir şeyler yapabiliriz.”</p>

  <p>Sigara paketini çıkardı.</p>

  <p>Huysuz, “Ambulansta sigara içecek değilsin,” dedi.</p>

  <p>Twitch kederle yüzüne baktı.</p>

  <p>“Yani bana da vermezsen.”</p>

  <p>Twitch iç geçirip paketi uzattı.</p>

  <p>Huysuz, “Ah, Marlboro,” dedi. “Ben OP seviyorum.”</p>

  <p>Twitch, “Öldür beni,” dedi.</p>
</body>
</html>
