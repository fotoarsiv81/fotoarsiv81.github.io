<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><a id="bookmark11"></a><span style="font-weight:bold;">2</span></h2>

  <p>Üçü çeyrek geçe, yani cumartesi geceleri normal kapanış saatinden bir saat sonra, Rose son müdavimlere de kapıyı gösterdi. Barbie de kapıyı kilitleyip tabelayı AÇIK’tan KAPALI’ya çevirdi. Son dört beş kişinin kasaba meydanına giden yolu geçişini izledi, meydanda elli kişi toplanmış kendi aralarında konuşuyorlardı. Yüzleri güneye dönüktü, o tarafta 119’un üzerinde büyük beyaz bir ışık oluşmuştu. Barbie bunun televizyoncuların ışıkları olmadığına karar verdi; Amerikan Ordusu bir bölge belirliyor ve güvenlik altına alıyordu. Peki insan gece vakti bunu nasıl yapardı? Tabii ki nöbetçiler dikip yasak bölgeyi ışıklandırarak.</p>

  <p><span style="font-style:italic;">Yasak bölge.</span> Bunu telaffuz etmek hoşuna gitmiyordu.</p>

  <p>Öte yandan anacadde doğal olmayan bir biçimde bir şekilde karanlıktı. Bazı binalarda -dâhilerin çalıştığı yerlerde- lamba yanıyordu, vardı, ayrıca Burpee’nin Alışveriş Merkezi, Benzin ve Gıda, İkinci El Kitabevi, Town Common Tepesi’ndeki Yemek Dünyası ve beş altı yerde aküyle çalışan acil durum lambaları yanıyordu fakat sokak lambaları karanlıktı ve anacaddede ev olarak kullanılan çoğu ikinci kat penceresinden mum ışığı yansımaklaydı.</p>

  <p>Rose salonun ortasında bir masaya oturmuş sigara içiyordu (kapalı yerlerde yasaktı ama Barbie kimseye söyleyecek değildi). Rose saçındaki fileyi çıkarıp karşısına oturan Barbie’ye yorgun argın gülümsedi. Arkalarında Anson tezgâhı ovuyordu, onun omuz hizasına gelen saçları da artık Red Sox kepinden kurtulmuştu.</p>

  <p>Rose, “4 Temmuz’u kötü sanırdım ama bu hepsinden beterdi,” dedi. “Dönüp gelmemiş olsaydın bir köşeye kıvrılıp annemi istiyorum diye ağlayacaktım.”</p>

  <p>Barbie aklına gelen şeye gülümseyerek, “F-150 kullanan bir sarışın vardı,” dedi. “Neredeyse beni arabasına alıyordu. Alsaydı engeli aşmış olurdum. Ama Chuck Thompson’la uçaktaki kadının başına gelenler benim başıma da gelebilirdi tabii.” Thompson’ın adı CNN haberlerinde geçmişti; kadının kimliği ise tespit edilememişti.</p>

  <p>Fakat Rose biliyordu. “Claudette Sanders’tı,” dedi. “Hemen hemen eminim. Dodee dün annesinin bugün için dersi olduğunu söylemişti.”</p>

  <p>Masada bir tabak patates kızartması duruyordu. Barbie birini almak üzereydi. Ama şimdi durmuştu. Aniden artık patates kızartması istemediğine karar vermişti. Başka herhangi bir şey de. Ve tabağın kenarındaki kırmızı sos da artık ketçaptan daha çok kana benziyordu.</p>

  <p>“Demek Dodee bugün o yüzden gelmemiş.”</p>

  <p>Rose omuz silkti. “Belki de. Kesin bir şey diyemem. Kendisinden bir haber almadım. Telefonlar kesik olduğu için almayı da beklemiyordum.”</p>

  <p>Barbie, onun sabit telefonları kastettiğini düşündü, ama mutfakta çalışırken insanların cep telefonlarında da sorun olduğundan şikâyet ettiğini duymuştu. Çoğu bunu herkesin aynı anda telefon etmeye çalışıp hatları bloke etmesine yoruyordu. Bazıları da sorunu televizyoncuların -muhtemelen şu ana kadar yüzlerce Nokia, Motorola, iPhone ve BlackBerry devreye girmişti- yarattığını düşünüyordu. Barbie’nin daha karanlık şüpheleri vardı; ne de olsa bu bir ulusal güvenlik meselesi olmuştu ve şu sıralar bütün ülke terör paranoyasıyla yaşıyordu. Bazı cep telefonları çalışıyordu ama akşam ilerledikçe çalışanların sayısı giderek düşmüştü.</p>

  <p>Rose, “Tabii ki Dodes’in aklına esmiş ve Auburn Alışveriş Merkezi’ne saçını yaptırmaya gitmiş de olabilir,” dedi.</p>

  <p>“Bay Sanders, Claudette’nin uçakta olup olmadığım bilmiyor mudur?”</p>

  <p>“Kesin bir şey diyemem ama şimdiye kadar öğrenmediyse çok şaşırırım.” Ve alçak ama ahenkli bir sesle, “Burası küçük bir kasaba, bilmem anlatabiliyor muyum?” diye şarkıdan bir cümle söyledi.</p>

  <p>Barbie de tebessüm edip sonraki cümleyi söyledi. “Sadece küçük bir kasaba bebeğiyim ve hepimiz takımı destekliyoruz.” Geçen yaz bir iki aylığına esrarengiz bir nedenden dolayı yerel radyolarda popüler olan eski bir James McMurtry şarkısındandı. Tabii ki İsa Radyo’da popüler olmamıştı; James McMurtry onların onaylayacağı bir sanatçı değildi.</p>

  <p>Rose kızarmış patatesleri gösterdi. “Başka yemiyor musun?”</p>

  <p>“Yok. İştahım kapandı.”</p>

  <p>Barbie hiç durmadan sırıtan Andy Sanders’a veya Barbie’nin Dipper’daki belaya bulaşmasına yol açan söylentileri yaymakta -sıkı dostu- Angie’ye yardım ettiği kesin olan Dodee’ye bayıldığı yoktu. Ama o ceset parçalarının (yeşillikler arasındaki o bacak gözünün önünden gitmiyordu) Dodee’nin <span style="font-style:italic;">annesine...</span> Birinci üyenin <span style="font-style:italic;">karısına</span> ait olduğunu düşünmek de...</p>

  <p>Rose, “Benim de,” deyip sigarasını ketçaba bastırdı. Bir tıslama sesi çıktı ve korkunç bir an boyunca Barbie kusacağını sandı. Başını çevirip pencereden anacaddeye baktı ama buradan hiçbir şey görünmüyordu. Sadece karanlık vardı.</p>

  <p>Tezgâhtan Anson, “Başkan gece yarısı konuşma yapacakmış,” diye seslendi. Arkasından bulaşık makinesinin boğuk mırıltısı geliyordu. Barbie aniden ihtiyar Hobart’ın en azından bir süre için son turunu atıyor olabileceğini düşündü. Rose’u da buna ikna etmeliydi. Pek gönüllü olmasa da o da fikrini makul kabul etti. Zeki ve pratik bir kadındı.</p>

  <p><span style="font-style:italic;">Dodee Sanders’ın annesi. Tanrım. Olasılıklar ne?</span></p>

  <p>İhtimallerin aslında oldukça fazla olduğunu fark etti. Bayan Sanders değilse pekâlâ tanıdığı başka biri de olabilirdi. Burası küçük bir kasaba belleğim ve hepimiz takımı destekliyoruz.</p>

  <p>Rose, “Bu gece Başkan bana göre değil,” dedi. “Tanrı Amerika’yı Korusun'larını kendine saklasın. Birazdan saat beş olacak.” Pazar sabahları Sweetbriar Rose yediden önce açılmazdı ama hazırlıklar başlamıştı. Hazırlıklar hep vardı. Ve pazar günleri bu hazırlıklar arasında tarçınlı çörekler de olurdu. “Çocuklar siz isterseniz oturup izleyin. Yalnız giderken her taraf kilitli olsun. Ön de, arka da.” Kalkmaya davrandı.</p>

  <p>Barbie, “Rose yarın için konuşmamız lazım,” dedi.</p>

  <p>“Lafı dolandırma, yarın yeni bir gün. Şimdilik bırakalım Barbie. Her şey sırasıyla.” Ama Barbie’nin suratında bir şey görmüş olacak ki yeniden oturdu. “Pekâlâ, nedir o kasvetli bakış?”</p>

  <p>“En son ne zaman yakıt almıştın?”</p>

  <p>“Geçen hafta. Tüpler tamamen dolu gibi. Bunun için mi endişe ediyordun?”</p>

  <p>Mesele bu değildi ama endişelerinin başlangıç noktası buydu. Barbie hesap yaptı. Sweetbriar Rose’un birbirine bağlı iki tüpü vardı. Her tüpte de ya bin iki yüz otuz ya da bin üç yüz yirmi dört litre gaz bulunuyordu, şimdi hangisi olduğunu hatırlayamıyordu. Sabaha bakacaktı, ama Rose haklıysa elinde iki bin iki yüz yetmiş bir litreden fazla gaz var demekti. Bu iyiydi. Bütün kasabaya uğursuzluk getiren böyle bir günde küçük de olsa şanslı bir durum sayılırdı. Fakat önlerinde daha ne kadar uğursuzluk olduğumu kestirmeye imkân yoktu. Ve iki bin iki yüz yetmiş bir litre gaz sonsuza kadar yetmezdi.</p>

  <p>Rose’a, “Yanma oranı ne?” diye sordu. “Bir fikrin var mı?”</p>

  <p>“Ne önemi var ki?”</p>

  <p>“Çünkü jeneratörle idare ediyoruz. Işıklar, ocaklar, kızartma makineleri, pompalar. Ayrıca bu geceki gibi olursa ısıtıcı da. Ve jeneratör de gazla çalışıyor.”</p>

  <p>Bir süre restoranın arkasındaki yeni sayılabilecek Honda’nın tekdüze hırıltısını dinleyerek sessizce beklediler.</p>

  <p>Anson Wheeler gelip yanlarına oturdu. “Jeneratör, aletleri yüzde altmış oranında çalıştırdığında saatte yedi litre gaz harcıyor,” dedi.</p>

  <p>Barbie, “Sen nereden biliyorsun?” diye sordu.</p>

  <p>“Kullanma talimatında okumuştum. Elektrikler kesilir de öğleden beri yaptığımız gibi her şeyi onunla çalıştırırsak muhtemelen saatte on bir litre gidiyordur. Belki biraz daha fazla.”</p>

  <p>Rose’un tepkisi ani oldu. “Anse, mutfaktakiler hariç bütün ışıkları kapat. Hemen. Ve ısıtıcının termostatını da elliye düşür.” Biraz düşündü. “Hatta kapat.”</p>

  <p>Barbie gülümseyip başparmaklarım havaya kaldırdı. Rose durumu kavramıştı. Mill’deki herkes farkında değildi. Farkına varmak istemiyorlardı.</p>

  <p>“Tamam.” Ama Anson kuşkulu görünüyordu. “Yarın sabaha... ya da en geç öğleden sonraya kadar beklesek mi?”</p>

  <p>Barbie, “Amerika Birleşik Devletleri Başkam televizyon konuşması yapacak, hem de gece yarısında,” dedi. “Sen ne sanıyorsun Anse?”</p>

  <p>“Galiba ışıkları kapatsam iyi olacak.”</p>

  <p>Rose, “Termostatı da unutma,” dedi. O telaşla giderken Barbie’ye, “Yukarı çıkınca evde de aynı şeyi yapacağım,” dedi. On yıl veya daha uzun süredir dul olduğundan lokantanın üstünde kalıyordu.</p>

  <p>Barbie başıyla onayladı. Kâğıt servis tabaklarından birini (Maine’in 20 Önemli Yerini Gördünüz mü? ) çevirip arkasında hesap yapmaya başlamıştı. Engel oluştuğundan bu yana doksan beş litre ya da yüz on üç litre yakıt harcamıştı. Geride iki bin yüz elli yedi litre kalıyordu. Eğer Rose harcamayı günde doksan beş litreye düşürebilirse teorik olarak üç hafta kadar idare ederdi. Günde yetmiş beş litreye düşerse -bunu yapmak için kahvaltıyla öğle yemeği arasında ve öğle yemeğiyle akşam yemeği arasında lokantayı kapaması lazımdı- bir ay kadar dayanması mümkündü.</p>

  <p><span style="font-style:italic;">Bu kadarı yeterli olur,</span> diye düşündü. <span style="font-style:italic;">Zaten kasaba bir aya kadar dışarıya açılmazsa pişirecek bir şey de kalmamış demektir.</span></p>

  <p>Rose, “Ne düşünüyorsun?” diye sordu. “Ve de o rakamlar nedir? Ne anlama geldiklerini kestiremiyorum.”</p>

  <p>Barbie, “Çünkü tepetaklak bakıyorsun,” dedi ve kasabadaki herkesin böyle yaptığını kavradı. Bu rakamlar kimsenin düzgün şekilde bakmak isteyeceği şeyler değildi.</p>

  <p>Rose, Barbie’nin hesap kâğıdını kendine doğru çevirdi. Rakamları bir de o inceledi. Sonra kafasını kaldırıp Barbie’ye baktı; şoktaydı. Tam o anda Anson ışıkların çoğunu kapattı ve -en azından Barbie’ye- gayet ikna edici gelen loş ortamda birbirlerine bakakaldılar. Sanırım ciddi şekilde başları dertte olabilirdi.</p>

  <p>Rose, “Yirmi sekiz gün mü?” diye sordu. “Yani dört haftalık bir plan yapmamız mı lazım sence?”</p>

  <p>“Lazım mı değil mi bilmiyorum ama Irak’tayken birisi Başkan Mao'nun <span style="font-style:italic;">Küçük Kırmızı Kitabı'nı</span> vermişti bana. Cebimde taşımış ve baştan sona okumuştum. Yazılanların çoğu bizim politikacılarımızın en makul günlerinde yaptıklarından daha makuldü. Kafama kazman şeylerden biri de şuydu: <span style="font-style:italic;">Güzel günler dileyin ama hendek kazmayı da ihmal etmeyin.</span> Bence bizim, yani senin...”</p>

  <p>Rose, “Bizim,” deyip Barbie’nin elini okşadı. Barbie de elini çevirip kadının elini avucuna aldı.</p>

  <p>“Tamam, biz. Bana göre planlı hareket etmemiz lazım. Yani yemek aralarında kapatıp, ocakları söndürelim -ben de herkes kadar bayılsam da tarçınlı çörek yapmayalım- bulaşık makinesini kullanmayalım. Eski ve enerji tasarruflu değil.</p>

  <p>Dodee’yle Anson’un bulaşıkları elde yıkama fikrinden hoşlanmayacağını biliyorum...”</p>

  <p>“Bence Dodee’yi pek yakında göremeyiz, belki de hiç gelmez. Annesi ölmüşse yani.” Rose iç geçirdi. “Neredeyse Auburn Alışveriş Merkezi’ne gitmiş olsun diye dua edeceğim. Hoş yarın gazetelere çıkar diye tahmin ediyorum.”</p>

  <p>“Belki.” Bu durum çabucak ve mantıklı bir açıklamayla çözülmezse Barbie, Chester’s Mill’in dışarıyla bağlantısının ne kadar süreceğini bilemiyordu. Muhtemelen çok olmazdı. Maxwell Smart’ın Sessizlik Konisi’nin çoktan çökmemişse bile yakında kasabanın üstüne çökeceğini düşünüyordu.</p>

  <p>Anson, Barbie’yle Rose oturduğu masaya geldi. Ceketini giymişti. “Artık gidebilir miyim Rose?”</p>

  <p>“Tabii ki. Yarın altıda mı?”</p>

  <p>“Biraz geç değil mi?” Sırıtarak ekledi. “Yani şikâyet ettiğimden değil.”</p>

  <p>Rose, “Geç açacağız,” dedi. Duraksadı. “Yemek aralarında da kapatacağız.”</p>

  <p>“Sahi mi? İyiymiş.” Bakışları Barbie’ye çevrildi. “Kalacak yerin var mı? Yoksa bende kalabilirsin. Şada akrabalarını görmeye Derry’e gitti.” Şada, Anson’un karısıydı.</p>

  <p>Aslında Barbie’nin kalacak yeri vardı, hemen hemen yolun tam karşısına düşüyordu.</p>

  <p>“Sağ ol, ama kendi dairemde kalacağım. Ay sonuna kadar parasını ödediğime göre niye kalmayayım? Anahtarları sabah gitmeden önce eczaneye uğrayıp Petra Searles’e bırakmıştım ama yedeği bende.”</p>

  <p>“Tamam. Sabaha görüşürüz Rose. Sen de burada mısın Barbie?”</p>

  <p>“Hayatta kaçırmam.”</p>

  <p>Anson’un sırıtışı yayıldı. “Harika.”</p>

  <p>O gidince Rose gözlerini ovuşturup sıkıntıyla Barbie’ye baktı. “En iyi tahminle bu iş ne kadar sürer?”</p>

  <p>“Elimde en iyi tahmin yok, çünkü ne olduğunu bilmiyorum. Ya da olanın ne zaman biteceğini.”</p>

  <p>Rose çok alçak sesle, “Barbie, korkutuyorsun beni,” dedi.</p>

  <p>“Kendim de korkuyorum. İkimiz de yatsak iyi olur. Sabahları her şey daha iyi görünür.”</p>

  <p>“Bu konuşmadan sonra uyuyabilmek için Ambien içmem gerekecek herhalde, yorgunluktan da ölüyorum. Ama neyse ki sen döndün.”</p>

  <p>Barbie tekrar malzeme meselesini hatırlamıştı.</p>

  <p>“Bir şey daha. Eğer Yemek Dünyası yarın açarsa...”</p>

  <p>“Pazarları hep açıktır. Ondan altıya kadar.”</p>

  <p>“Eğer yarın da açarsa gidip alışveriş yapman lazım.”</p>

  <p>“Ama Sysco gönderir...”</p>

  <p>Rose lafını yarım bıraktı ve dehşet içinde Barbie’ye baktı. “Salıları inal dağıtır, ama buna güvenemeyiz değil mi? Tabii ki güvenenleyiz.”</p>

  <p>Barbie, “Hayır,” dedi. “Hatta birdenbire yanlış doğruya dönüşürse Ordu burayı karantinaya alır, en azından bir süreliğine.”</p>

  <p>“Ne almak lazım peki?”</p>

  <p>“Her şeyden, ama özellikle et. Et, et, et. Tabii mağaza açılırsa. Açılacağından emin değilim. Jim Rennie şimdiki müdürü kandırmaya çalışıyor olabilir...”</p>

  <p>“Jack Cale. Ernie Calvert geçen yıl emekli olunca yerine o geçti.”</p>

  <p>“Eh, Rennie durum aydınlanana kadar mağazayı açmamaya ikna etmiş olabilir. Ya da kapatılsın diye Şef Perkins’e emir vermiştir.”</p>

  <p>Rose, “Bilmiyor musun?” diye sordu ve Barbie boş boş bakınca, “Bilmiyorsun,” dedi. “Duke Perkins öldü Barbie. Orada öldü.” Güneyi göstermişti.</p>

  <p>Barbie aptallaşmış gibi Rose’a bakakalmıştı. Anson televizyonu kapatmayı unutmuştu ve arkalarında Rose’un Wolf’cuğu yine dünyaya bilinmeyen bir gücün Maine’in batısındaki küçük bir kasabayı dış âleme kapattığını, bölgenin asker tarafından abluka altına alındığını, kuvvet komutanlarının Washington’da toplantı halinde olduğunu, Başkan’ın bu gece ulusa sesleneceğini anlatıyor, bir yandan da Amerikan halkından Chester’s Mill’deki insanlar için dua etmelerini istiyordu.</p>
</body>
</html>
