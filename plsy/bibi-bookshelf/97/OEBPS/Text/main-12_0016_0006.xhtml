<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark6"></a><span style="font-weight:bold;">9</span></h2>

  <p>Twithc, Ginny’ye göz kulak olmaya ve abartmamasını sağlamaya söz verdi ama Rusty’nin de gitmeden önce Henrietta Clavard’ı muayene etmesi gerekirdi, kadın süpermarket arbedesinde yaralanmıştı.</p>

  <p>Rusty en kötüsünden korkarak, “Nesi var?” diye sordu. Henrietta yaşlı bir kadın olarak oldukça güçlü ve sağlamdı ama seksen dört yaş da seksen dört yaştı sonuçta.</p>

  <p>“Kendi ifadesi şu: ‘O işe yaramaz Mercier kız kardeşler kahrolası kıçımı kırdı. ’ Bunu yapanın Carla Mercier olduğunu tahmin ediyor. Yani şimdiki soyadıyla Carla Venziano.”</p>

  <p>Rusty, “Doğru,” dedi ve sonra durup dururken, “Burası küçük bir kasaba ve hepimiz takımı destekliyoruz,” diye ekledi. “Peki öyle mi?”</p>

  <p>“Ne öyle mi?”</p>

  <p>“Kırılmış mı?”</p>

  <p>“Bilmem. Bana göstermiyor. Şöyle buyurdu: ‘Popomu sadece profesyonel bir göze açarım.’”</p>

  <p>İkisi birden sessiz bir kahkaha atmaya çalıştılar.</p>

  <p>Kapalı kapının arkasından yaşlı bir hanımın çatlak ve hüzünlü sesi, “Kırılan kulaklarım değil, kalçam,” dedi. “Dediklerinizi duydum.”</p>

  <p>Rusty ile Twitch daha da çok güldüler. Twitch’in suratı kıpkırmızı oldu. Henrietta kapının ardından, “Kendi kıçınız olsaydı suratlarınızın öbür tarafıyla gülerdiniz dostlarım,” dedi.</p>

  <p>Rusty gülümseyerek içeri girdi. “Özür dilerim Bayan Clavard.”</p>

  <p>Kadın oturmaktan ziyade ayakta durur gibiydi ve Rusty’yi rahatlatacak bir şekilde kendi kendine gülümsüyordu. “Hah,” dedi. “Sonuçta bu işin sahiden komik bir tarafı var. Tabii benim de.” Biraz düşündü. “Üstelik ben de herkesle birlikte bir şeyler yürütüyordum. Muhtemelen başıma geleni hak etmişimdir.”</p>
</body>
</html>
