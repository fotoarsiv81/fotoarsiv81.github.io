<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark14"></a><span style="font-weight:bold;">3</span></h2>

  <p style="text-align: center;"><span style="font-weight:bold;">31 CADIYI YAKARAK TEMİZLE,</span></p>

  <p style="text-align: center;"><span style="font-weight:bold;">YAKARAK TEMİZLE ŞEYTAN CEHENNEM GÖLÜNDE YANACAK (VAHİY: 19/20).</span></p>

  <p style="text-align: center;"><span style="font-weight:bold;">GECE GÜNDÜZ EBEDİYEN AZAP İÇİNDE KIVRANACAK (VAHİY: 20/10)</span></p>

  <p style="text-align: center;"><span style="font-weight:bold;">KÖTÜYÜ YAKIN</span></p>

  <p style="text-align: center;"><span style="font-weight:bold;">AZİZLERİ ARITIN</span></p>

  <p style="text-align: center;"><span style="font-weight:bold;">31 CADIYI YAKARAK TEMİZLE. YAKARAK TEMİZLE</span></p>

  <p style="text-align: center;"><span style="font-weight:bold;">31 İSA 31 ATEŞLE GELİYOR</span></p>

  <h1 class="sigil_not_in_toc"><a id="bookmark0"></a></h1>

  <p>Motoru çalışır vaziyetteki belediye kamyonunun şoför mahalline doluşmuş üç erkek hayretle bu şifreli mesaja bakıyordu. Yazı WCIK stüdyolarının arkasındaki depoya kırmızı üstüne siyahla yazılmıştı ve harfler o kadar büyüktü ki neredeyse bütün yüzeyi kaplamıştı.</p>

  <p>Ortada oturan adam kavun kafalı oğlanların soyundan Roger Killan’dı. Killian, kamyonun direksiyonundaki Stewart Bowie’ye döndü. “Bu ne demek Stewie?”</p>

  <p>Cevap veren Fern Bowie oldu. “Kahrolası Phil Bushey iyice çıldırdı demek.” Kamyonun torpido gözünü açıp bir çift yağlı iş eldiveniyle. 38’lik bir tabanca çıkardı. İçindeki mermileri kontrol ettikten sonra silindiri bir bilek hareketiyle tekrar yerine oturttu ve tabancayı kemerine soktu.</p>

  <p>Stewart, “Fernie, bebek fabrikanı yok etmenin en iyi yolu budur, biliyorsun,” dedi.</p>

  <p>Fern stüdyonun arka tarafını işaret ederek, “Sen beni merak etme, onu düşün,” dedi. Arkadan gelen dini müzik onlara kadar ulaşıyordu. “Artık kendi malıyla yılın çoğunu uçuk vaziyette geçiriyor ve nitrogliserin kadar güvenilir bir hale geldi.”</p>

  <p>Roger Killian, “Phil artık ona şef denmesini seviyor,” dedi.</p>

  <p>Önce stüdyonun önüne park etmişlerdi ve Stewart kamyonun güçlü kornasını, hem de birkaç kere çalmıştı. Phil Bushey dışarı çıkmamıştı. Orada saklanıyor olabilirdi; istasyonun arkasındaki koruda dolanıyor olabilirdi; hatta Stewart’a göre laboratuvarda bile olabilirdi. Paranoyaktı. Tehlikeliydi. Ama yine de tabanca iyi fikir değildi. Uzanıp tabancayı Fern’in kemerinden aldı ve sürücü koltuğunun altına soktu.</p>

  <p>Fern, “Hey!” diye bağırdı.</p>

  <p>Stewart, “Orada ateş edemezsin,” dedi. “Hepimizi aya kadar uçurursun sonra.” Ve Roger’a, “O sıska herifi en son ne zaman görmüştün?” diye sordu.</p>

  <p>Roger düşünüp taşındı. “En azından dört hafta olmuştur... kasabadan yaptığımız son büyük sevkıyattaydı. Hani şu koca <span style="font-style:italic;">Chinook</span> helikopter gelmişti ya.” Onun da aksam bozuktu. Rommie Burpee ile gayet iyi anlaşabilirlerdi.</p>

  <p>Stewart düşündü. İyi değildi. Eğer Bushey ormandaysa tamamdı. Yok stüdyoda saklanıyor ve paranoyakça onları federal sanıyorsa yine sorun olmayabilirdi... tabii ateş ederek dışarı fırlamaya kalkışmazsa.</p>

  <p>Ama depo binasındaysa işte o zaman gerçek bir sorun olabilirdi.</p>

  <p>Stewart kardeşine, “Kamyonun arkasında sağlam tahtalar var,” dedi. “Onlardan birini al. Phil başımıza bela olursa onu kullanırsın.”</p>

  <p>Roger, “Ya silahı varsa?” diye sordu, oldukça mantıklı bir soruydu.</p>

  <p>Stewart, “Yoktur,” dedi. Bundan o kadar emin değildi ama aldığı emirler açıktı: iki tane propan tankı acilen hastaneye nakledilecekti. Koca Jim <span style="font-style:italic;">geri kalanını da mümkün olan ilk fırsatta oradan taşıyacağız</span> demişti. <span style="font-style:italic;">Met işini resmen bırakıyoruz.</span></p>

  <p>Biraz rahatlamıştı, aslında şu Kubbe işi halledilince Stewart cenaze işini de bırakmak niyetindeydi. Jamaica veya Barbados gibi sıcak bir yere taşınacaktı. Bir daha ceset görmek istemiyordu. Ama, “Şef,” Bushey’e işi bırakacaklarını söyleyen kişi olmayı da istemezdi ve Koca Jim’e de bunu bildirmişti.</p>

  <p>Koca Jim de <span style="font-style:italic;">bırak da şefi ben düşüneyim</span> demişti.</p>

  <p>Stewart koca turuncu kamyonu binanın etrafından dolandırıp arka kapıya yanaştırmıştı. Vinci çalıştırabilmek için motoru kapatmamıştı.</p>

  <p>Roger Killian hayretler içinde, “Şuna bakın,” dedi. Batıya bakıyordu, güneş kırmızıya yakın bir renk almış batmaktaydı. Çok geçmeden orman yangınının bıraktığı koca is lekesinin ardında kaybolacaktı. “Şeytanlar dans ediyor sanki.”</p>

  <p>Stewart, “Kes zırvalamayı,” dedi. “Bu işi bir an önce bitirmek istiyorum. Fernie, tahtayı al. İyi bir şey seç.”</p>

  <p>Fern vincin üstüne tırmandı ve hemen hemen beyzbol sopası uzunluğunda bir tahta seçti. İki eliyle kavrayıp kılıç gibi savurarak bir deneme yaptı. “Bu işe yarar,” dedi.</p>

  <p>Roger rüyada gibi, “Baskin-Robbins,” dedi. Hâlâ elini siper ettiği gözlerini kısmış batıya bakıyordu. Gözlerini kısması iyi olmamıştı; masal cücesine benzemişti.</p>

  <p>Stewart arka kapıyı kilitliyordu, iki kilit ve bir dokunmatik ekran gerektiren karmaşık bir işlemdi. “Neler saçmalıyorsun?”</p>

  <p>Roger, “Otuz bir çiçek,” dedi. Sonra da gülümseyip ne Joe Boxer’a ne de başka bir dişçiye uğramışa benzemeyen çürük dişlerini ortaya serdi.</p>

  <p>Stewart’in Roger’ın neden bahsettiği hakkında hiçbir fikri yoktu ama kardeşinin vardı. Fern, “Binanın yanındakini dondurma reklamı sanma,” dedi. “Tabii <span style="font-style:italic;">Vahiyler</span> kitabında Baskin-Robbins dondurmasının sözü geçmiyorsa.”</p>

  <p>Stewart, “İkiniz de çenenizi kapayın,” dedi. “Fernie, o sopayla hazır bekle sen.” Kapıyı iterek açtı ve içeriye baktı. “Phil?”</p>

  <p>Roger, “Şef diye seslen,” diye tavsiyede bulundu. “Hani şu <span style="font-style:italic;">South Park'</span> tâki zenci aşçı gibi. Öylesi hoşuna gidiyor.”</p>

  <p>Stewart, “Şef,” diye seslendi. “Şef orada mısın?”</p>

  <p>Cevap yoktu. Stewart elinin her an kıstırılmasını bekleyerek karanlığa daldı ve lambanın düğmesini buldu. Lambayı yakıp depo binasının yaklaşık dörtte üçünü kaplayan odayı aydınlattı. Duvarlar kaplanmamış tahtaydı, kerestelerin arası pembe köpükten dolgu malzemesiyle doldurulmuştu. Odanın neredeyse tamamı her boyda ve markada yakıt tüpleriyle doluydu. Toplam kaç tane olduğunu bilmiyordu, ama tahmin etmesi gerekse dört yüz ile altı yüz arasında olduğunu söyleyebilirdi.</p>

  <p>Stewart tüplerin üzerindeki kabartma yazıları okuyarak ortadaki koridorda dikkatle ilerledi. Koca Jim hangilerini alması gerektiğini söylemiş ve arka tarafa yakın olduklarını belirtmişti ve Tanrı tarafından sahiden de oradaydılar. Yanında <span style="font-weight:bold;">CR HASTANESİ</span> yazan beş büyük boy tankın önünde durdu. Postaneden yürütülenlerle yanında <span style="font-weight:bold;">CHESTER’S MILL ORTAOKULU</span> yazanların arasındaydılar.</p>

  <p>Roger’a, “İki tane almamız lazım,” dedi. “Zinciri getir de kancaları takalım. Fernie, sen de gidip laboratuvar açık mı bak. Kilitli değilse kilitle.” Fern’e anahtarlarını attı.</p>

  <p>Fern bu işi söylenmeden de yapabilirdi, ama itaatkâr bir kardeşti. Propan tüplerinin arasındaki koridordan yürüdü. Tüpler kapıya on adım kala bitiyordu ve yüreği ağzına gelerek kapının aralık durduğunu gördü. Arkadan zincirin şakırtısını, sonra vincin gıcırtısını ve sürüklenmeye başlayan ilk tüpün takırtısını duyuyordu. Özellikle de şefin kan çanağına dönmüş gözleriyle çılgın bir şekilde kapının arkasında atılmaya hazır beklediğini hayal edince, sesler çok uzaktan geliyormuş gibiydi. İyice uçmuş vaziyette ve bir TEC-9’la nişan almış olarak.</p>

  <p>“Şef?” diye seslendi. “Burada mısın ahbap?”</p>

  <p>Cevap gelmedi. Ve üstüne vazife olmadığı halde -muhtemelen anlık bir çılgınlıkla- merakına yenik düştü ve elindeki sopayla iterek kapıyı açtı.</p>

  <p>Laboratuvardaki floresan lambalar yanıyordu ama onun dışında İsa Kraldır depo binasının bu kısmı tamamen boş görünüyordu. Yirmi kadar pişirici -her biri kendi havalandırma sistemine ve yakıt tankına bağlı koca elektrik ızgaraları- kapalıydı. Pişirme ve pahalı deney kapları raflardaki yerlerinde duruyordu. İçerisi iğrenç kokuyordu (Fern hep öyle koktuğunu ve hep öyle kokacağını düşündü) ama yerler süpürülmüştü ve hiçbir dağınıklık yoktu. Duvarın birinde Rennie’nin ağustos ayında kalmış olan Kullanılmış Araba Deposu’na ait takvim asılıydı. Fern, <span style="font-style:italic;">herhalde herifin gerçek dünyayla bağını tamamen kopardığı zaman,</span> diye düşündü. <span style="font-style:italic;">Yani iyice kafayı yediği.</span> Biraz daha içeri girdi. Burası hepsini zengin etmişti ama hiçbir zaman sevmemişti. Kokusu fazlasıyla cenaze evinin alt katındaki ölü hazırlama odasınınkini andırıyordu.</p>

  <p>Bir köşesi ağır çelik bir panelle ayrılmıştı. Panelin ortasında da bir kapı vardı. Buranın şefin ürettiklerinin saklandığı yer olduğunu biliyordu. Bu depo dolu olduğunda bütün Amerika’ya aylarca, hatta belki de bir yıl yetecek kadar mal olurdu.</p>

  <p>Fern, <span style="font-style:italic;">Koca Jim niye ona bu kadar çok mal</span> yaptırdı ki, diye merak etti. <span style="font-style:italic;">Ve niye biz de ona uyduk? Aklımızda ne vardı</span>? Bu soruya gayet açık olandan başka bir cevap bulamadı: çünkü yapabiliyorlardı. Bushey’in dehasıyla bütün o ucuz Çin hammaddeleri onları baştan çıkarmıştı. Ayrıca, tüm Doğu Sahili’nde inançla kişilerin kurduğu şirkete de fon sağlamıştı. Birisi sorunca Koca Jim hep bunu öne sürerdi. Ve Kutsal Kitap’tan alıntı yapardı: <span style="font-style:italic;">İşçi ücretinin karşılığını verir</span> -Luka İncili- ve <span style="font-style:italic;">öküz harman sürerken önü kesilmez -</span> Birinci Timothy.</p>

  <p>Fern o öküzlerle ilgili olana hiç mana veremezdi.</p>

  <p>“Şef?” Hâlâ yavaş yavaş ilerliyordu. “Ahbap?”</p>

  <p>Hiçbir tepki yoktu. İleri doğru baktı ve binanın iki yanında uzanıp giden çıplak tahtaları gördü. Bunlar depolamakta kullanılıyordu ve o karton kutuların içindekiler FBI, FDA ve ATF’yi bayağı ilgilendirirdi. Orada da kimse yoktu ama Fern yeni olduğunu tahmin ettiği bir şey görmüştü: her iki galerinin korkulukları boyunca uzanan, büyük zımba telleriyle tahtaya tutturulmuş beyaz bir kablo. Elektrik kablosu muydu? Nereye gidiyordu? Bu kaçık oraya başka ocaklar da mı koymuştu? Eğer öyleyse, Fern görmemişti. Kablo ancak basit bir aleti, mesela televizyonu çalıştıracak incelikteydi...</p>

  <p>Stewart, “Fern!” diye bağırıp yerinden zıplamasına neden oldu. “Orada değilse gel de bize yardım et! Buradan gitmek istiyorum! Saat altıda televizyonda son durumu vereceklermiş ve bir şey yapıp yapmadıklarını öğrenmek istiyorum!”</p>

  <p>Chester’s Mill’de “onlar.” kelimesi giderek kasaba sınırları dışındakiler anlamına gelmeye başlamıştı.</p>

  <p>Fern geri döndü. Kapının arkasına bakmadığı için elektrik kablosunun bağlandığı yeri de görmemişti: beyaz kilden yapılmışa benzeyen büyük bir tuğla kendi küçük rafında duruyordu. Patlayıcıydı.</p>

  <p>Şefin kendi tarifi.</p>
</body>
</html>
