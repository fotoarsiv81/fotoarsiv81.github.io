<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4.html" xml:lang="tr-TR" xmlns:xml="http://www.w3.org/XML/1998/namespace">
    <div class="Basic-Text-Frame">
      <p class="BB" id="toc_marker-2"><br/>
      İKİ: BENEKLİ KURDELA</p>

      <p class="Paragraph-Style-1">Karnım doyunca, eski defterleri karıştırdım. Sekiz yıldan beri dostum olan Sherlock Holmes’un yöntemlerini incelemekteyim. Notlarıma göz gezdirdiğim zaman, olağanüstü yetmiş meseleye rastlıyorum. Feci, komik, acayip olanları var, ama hiç biri sıradan, basit değil. Sebebi meydanda, Holmes herhangi bir işle uğraşmaz, o para kazanmak için değil, meslek aşkı uğruna, çalışır. Bunun için sıradan olaylara karışmaz, ona olağanüstü, şeytanın karıştığı meseleler lâzımdır.</p>

      <p class="x- para-style-override-5"><span class="char-style-override-12">Bana kalırsa Sherlock Holmes’un üzerine aldığı “Şeytanın karıştığı” en acayip iş de, Surrey’de temasa geçtiği Roylott Stoke Moran ailesi macerasıdır.</span></p>

      <p class="x- para-style-override-5"><span class="char-style-override-12">Bu macera, Baker Street’teki evinde Sherlock Holmes’le beraber oturduğum zamana aittir. Eğer namus sözü vermemiş olsaydım, bu macerayı daha önce açıklardım. Namus sözü verdiğim kadın geçen ay öldü, verdiğim sözü tutmayabilirim artık. Hem bu meselenin iç yüzünü açıklamakta da fayda vardır. Doktor Grimesby Roylott’un ölümü halk arasında birçok söylentilere yol açmıştı. Hakikat de korkunçtur ama söylenenler kadar değil.</span></p>

      <p class="x- para-style-override-5"><span class="char-style-override-12">Bir Nisan sabahı erkenden uyandım, çünkü Sherlock Holmes giyinmiş olarak başucumda duruyordu. Dostumda erken kalkmış bir insan hali yoktu. Saatin yediyi çeyrek geçtiğini görünce, Holmes’e hem hayretle, hem sitemle baktım. Benim değişmez alışkanlıklarım vardır, rastgele saatte rahatsız edilmek istemem.</span></p>

      <p class="x- para-style-override-5"><span class="char-style-override-12">Sherlock Holmes:</span></p>

      <p class="x- para-style-override-5"><span class="char-style-override-12">—Sizi uyandırdığıma müteessifim, dedi, fakat başa gelen çekilirmiş: Bayan Hudson’u uyandırmışlar, o da beni uyandırdı, ben de sizi uyandırdım.</span></p>

      <p class="x- para-style-override-5"><span class="char-style-override-12">—Ne oluyor? Yangın mı var?</span></p>

      <p class="x- para-style-override-5"><span class="char-style-override-12">—Hayır yangın değil, müşteri geldi.</span></p>

      <p class="x- para-style-override-5"><span class="char-style-override-12">—Ne müşterisi?</span></p>

      <p class="x- para-style-override-5"><span class="char-style-override-12">—Son derece heyecanlı bir genç kadın gelmiş, beni hemen görmek istiyormuş. Salon da insanları uyandıran kadının, her halde önemli bir işi olsa gerektir. Eğer enteresan, bir işse, başından dinlemek istersiniz değil mi? Bunun için sizi uyandırdım.</span></p>

      <p class="x- para-style-override-5"><span class="char-style-override-12">—İyi ettiniz.</span></p>

      <p class="x- para-style-override-5"><span class="char-style-override-12">Tahkikat sırasında Holmes’un yanında bulunmaktan daha büyük zevkim yoktu. Mantığı o derece hızlı gelişirdi ki, bunda önseziyle âdeta rekabet ederdik. Buna hayrandım. Tahminlerini sağlam temele dayandırır, tahlil kudretine sunulan en karışık işleri bu sayede aydınlatırdı. Hemen kalkıp giyindim.</span></p>

      <p class="x- para-style-override-5"><span class="char-style-override-12">Biz salona girince, kalın siyah peçeli, siyahlı bir kadın ayağa kalktı.</span></p>

      <p class="x- para-style-override-5"><span class="char-style-override-12">Holmes cana yakın bir sesle:</span></p>

      <p class="x- para-style-override-5"><span class="char-style-override-12">—Günaydın bayan, dedi.</span></p>

      <p class="x- para-style-override-5"><span class="char-style-override-12">Kadın sesi titriyordu:</span></p>

      <p class="x- para-style-override-5"><span class="char-style-override-12">—Günaydın . . .</span></p>

      <p class="x- para-style-override-5"><span class="char-style-override-12">—Sherlock Holmes benim. Size iş arkadaşım ve dostum doktor Watson’u takdim ederim. Onun önünde benim önümde konuşur gibi serbest konuşabilirsiniz…</span></p>

      <p class="x- para-style-override-5"><span class="char-style-override-12">Şöminede yanan odunlara göz attı:</span></p>

      <p class="x- para-style-override-5"><span class="char-style-override-12">—Bayan Hudson salonu ısıttığına iyi etmiş. Şöminenin başına oturunuz. Size bir fincan kahve ikram edeyim, ürperiyorsunuz.</span></p>

      <p class="x- para-style-override-5"><span class="char-style-override-12">Kadın ocağın başındaki iskemleye oturdu:</span></p>

      <p class="x- para-style-override-5"><span class="char-style-override-12">—Soğuktan mı ürperiyorsunuz?</span></p>

      <p class="x- para-style-override-5"><span class="char-style-override-12">—Ya neden ürperiyorsunuz?</span></p>

      <p class="x- para-style-override-5"><span class="char-style-override-12">Peçesini kaldırdı, yürekler acısı bir sinir buhranı geçirmekte olduğunu gördük. Yüz çizgileri gergin, rengi sarıydı, yerlerinden uğramış gözlerinde müthiş bir korku ifadesi vardı: Peşinden kovalandığından kaçacak delik arayan bir mahlûka benziyordu.</span></p>

      <p class="x- para-style-override-5"><span class="char-style-override-12">Saçlarına ak düşmüştü ama yaşı otuzdan fazla değildi. Bitkin ve şaşkındı. Sherlock Holmes keskin bakışlarını kadına dikti. Sonra yaklaştı, koluna okşar gibi dokunarak tatlı bir sesle:</span></p>

      <p class="x- para-style-override-5"><span class="char-style-override-12">—Artık korkmayın, dedi. Bu meseleyi çabuk halledeceğimize eminim. Bu sabah trenle geldiniz değil mi?.</span></p>

      <p class="x- para-style-override-5"><span class="char-style-override-12">Kadın büsbütün şaşaladı:</span></p>

      <p class="x- para-style-override-5"><span class="char-style-override-12">—Beni tanıyor musunuz?</span></p>

      <p class="x- para-style-override-5"><span class="char-style-override-12">—Hayır, nereden tanıyayım?</span></p>

      <p class="x- para-style-override-5"><span class="char-style-override-12">—Trenle geldiğimi nereden biliyorsunuz?</span></p>

      <p class="x- para-style-override-5"><span class="char-style-override-12">—Sol eldiveninizin avuçbaşı iliğinde bir dönüş bileti gördüm; Sabah karanlığı sokağa çıkmış, tek atlı, iki tekerlekli bir arabayla bozuk yollardan geçip gara ulaşmışsınız.</span></p>

      <p class="x- para-style-override-5"><span class="char-style-override-12">Kadın irkildi ve gözleri biraz daha açılmış, dehşetle dostuma baktı.</span></p>

      <p class="x- para-style-override-5"><span class="char-style-override-12">Sherlock Holmes gülümsedi:</span></p>

      <p class="x- para-style-override-5"><span class="char-style-override-12">—Sakın beni falcı sanmayın bayan. Sol kolunuzda taze çamur lekeleri var. Ancak iki tekerlekli arabalar içeri çamur fırlatır. Arabacının solunda oturduğunuzu da söyleyebilirim.</span></p>

      <p class="x- para-style-override-5"><span class="char-style-override-12">—Evet. Saat altıda evden çıktım, altıyı yirmi geçe Leatherhead’e geldim, Londra’ya giden ilk trene bindim.</span></p>

      <p class="x- para-style-override-5"><span class="char-style-override-12">“Artık tahammülüm kalmadı Bay Holmes, bu böyle devam ederse çıldıracağım. Beni koruyacak hiç kimsem yok. Biri var, benimle alâkadar olan biri var ama o zavallı da bana yardım edemez. Sizden bahsedildiğini duydum Bay Sherlock Holmes. Sizden Bayan Farintosh bahsetti. Yardıma muhtaç olduğu zaman kendisine yardım etmişsiniz. Adresinizi o verdi. Bana da yardım edemez misiniz? İçinde çırpındığım karanlıkta hiç değilse aydınlık bir nokta görebilsem! Şu anda, bana edeceğiniz hizmete karşı hiçbir şey vermeyi vaat edemem. Fakat bir iki aya kadar evleneceğim, evlendikten sonra gelirimden faydalanmaya başlayacağım. O zaman borcumu öderim.</span></p>

      <p class="x- para-style-override-5"><span class="char-style-override-12">Holmes masasına gitti, bir çekmeyi çekti, fiş dosasını çıkardı, karıştırdı:</span></p>

      <p class="x- para-style-override-5"><span class="char-style-override-12">—Farintosh! Dedi. Tamam!. Meseleyi buldum. Opal taşlı bir taç işiydi . . . daha o zaman tanışmamıştık Watson.</span></p>

      <p class="x- para-style-override-5"><span class="char-style-override-12">Kadına döndü:</span></p>

      <p class="x- para-style-override-5"><span class="char-style-override-12">—Sizin işinizle meşgul olacağım bayan ve arkadaşınıza nasıl yardıma gayret ettimse, size yardım için de aynı gayreti göstereceğim. Ücretime gelince, mesleğim bunu kat kat ödemektedir. Eğer işinizi takip için masraf etmem icap ediyorsa, bütçemin izin verdiği nispette harcarım, siz bana bu masrafları ilerde ödersiniz. Şimdi bana işi etraflıca anlatmanızı rica ederim.</span></p>

      <p class="x- para-style-override-5"><span class="char-style-override-12">Kadın derin bir iç çekti:</span></p>

      <p class="x- para-style-override-5"><span class="char-style-override-12">—Bulunduğum durumun korkunç tarafı, endişelerimin açık ve belirgin olmaması ve sizden başka birine anlamsız görünecek ufak tefek vak’alara dayanmasıdır. Örneğin bu konuda fikrini almak istediğim, bana yardım etmesini dilediğim insan, anlattıklarımı çok sinirli bir kadının kuruntusu sanıyor. Bunu açıkça söylemiyor, fakat sesimin sakin ahenginden, bakışlarını bakışlarımdan anlattıklarıma inanmadığını anlıyorum.</span></p>

      <p class="x- para-style-override-5"><span class="char-style-override-12">“Bana, insanların ne derece kötülük edebileceklerini kavradığınızı temin ettiler Bay Holmes. Öyleyse beni, her adım başında maruz bulunduğum tehlikeden koruyabilirsiniz.</span></p>

      <p class="x- para-style-override-5"><span class="char-style-override-12">—Sizi dikkatle dinliyorum bayan.</span></p>

      <p class="x- para-style-override-5"><span class="char-style-override-12">—İsmim Hele Stoner’dir. İngiltere’nin en eski Saksonyalı ailelerinden birine mensup üvey babam Roylott Stoke Moran’la Surrey’in o batı kısmının en ucunda oturuyorum.</span></p>

      <p class="x- para-style-override-5"><span class="char-style-override-12">Holmes başını salladı:</span></p>

      <p class="x- para-style-override-5"><span class="char-style-override-12">—Vaktiyle bu aile İngiltere’nin en zengin ailesinden biriydi. Arazileri, Berkohire’de kuzeye, Hampshire’de batıya doğru yayılıp uzanmaktaydı. Geçen yüzyılda, birbiri ardı sıra dört mirasçı har vurup harman savurdular, rejans devrinde de bir kumarbaz aileyi tam iflâs ettirdi. Elde yalnız birkaç hektar araziyle iki yüz yıllık bir ev kaldı, bunlar da ipotekli.</span></p>

      <p class="x- para-style-override-5"><span class="char-style-override-12">“Son sahibi çok sefil bir hayat sürmüş: Müthiş bir aristokrat hayatı. Fakat tek oğlu, benim üvey babam, yeni hayat şartlarına uymak gerektiğini anlamış. Biraz borçlanmış, tıp tahsilini bitirip Kalküta’ya yerleşmiş, azmi ve iyi doktor olması sayesinde tutunmuş. Fakat bir gün, evden öteberi çalındığına kızıp Hintli uşağını dayaktan öldürmüş ve asılmaktan güç kurtulmuş. Uzun müddet cezaevinde yattıktan sonra İngiltere’ye dönmüş: Ama dönen artık o eski adam değildi, hayata küsmüş, ümitleri suya düşmüş bir insandı.</span></p>

      <p class="x- para-style-override-5"><span class="char-style-override-12">“Doktor Roylott Hindistan’dayken, Bengal topçu tümeni tuğgenerali Stoner’den genç yaşında dul kalan annemle evlendi. Julie ile ikiz kardeştik, annem doktora vardığı zaman iki yaşındaydık. Annem çok zengindi, yılda bir milyona yakın geliri vardı. Bütün servetini vasiyetnameyle doktora bıraktı; doktor, evleneceğimizi göz önünde tutarak bize senede bir miktar para ayıracaktı.</span></p>

      <p class="x- para-style-override-5"><span class="char-style-override-12">“İngiltere’ye döndükleri bir müddet sonra annem öldü. Bundan sekiz sene evvel Creve civarında bir tren kazasında kurban gitti. Bunun üzerine Londra’ya yerleşmekten vazgeçen doktor bizi Stoke Moran’a atalarından kalan eve götürdü.</span></p>

      <p class="x- para-style-override-5"><span class="char-style-override-12">“Annem bize her ihtiyacımızı karşılayacak kadar para bıraktığından, sıkıntı çekmeyecektik.</span></p>

      <p class="x- para-style-override-5"><span class="char-style-override-12">“Fakat üvey babamız değişti. Eski evde Roylatt’lardan birini görünce sevinen konu komşuyla ahbaplık edecek yerde eve kapandı, arada sırada sokağa çıktığı zaman da önüne gelenle kavga etti. O ailede hiddetlenmek huyu âdeta irsiydi. Üvey babamda ise bu huy, sıcak iklimin tesiriyle bir kat daha şiddetlenmişti. Yakışmayacak birkaç kavga olayı oldu, ikisi mahkemeye intikal etti. Kasabada herkes ondan korkuyor, onu gören kaçıyordu, çünkü Herkül kadar kuvvetliydi, hiddetlenince kendini tutamıyordu.</span></p>

      <p class="x- para-style-override-5"><span class="char-style-override-12">“Geçen hafta nalbandı köprüden nehre attı. İş mahkemeye düşmesin diye elimde ne kadar para varsa verdim.</span></p>

      <p class="x- para-style-override-5"><span class="char-style-override-12">“Üvey babamın yegâne dostları Çingeneler. Onların, böğürtlen bürümüş arazisinde kamp kurmalarına izin veriyor, bazen çadırlarına gidip oturuyor, hafta sonlarında da onlarla beraber yürüyüşe çıktığı oluyor.</span></p>

      <p class="x- para-style-override-5"><span class="char-style-override-12">“Hindistan hayvanlarına karşı da sevgisi var. Biri ona muntazaman Hindistan’dan hayvan yolluyor. Şu anda evde bir şebek maymunu ile bir yaban kedisi başıboş dolaşıp durmakta.</span></p>

      <p class="x- para-style-override-5"><span class="char-style-override-12">“Kardeşim Julie ile rahat bir ömür sürmediğimizi anlamışsınızdır. Uşak, hizmetçi oturmuyordu, uzun zaman evin bütün işini biz görmek zorunda kaldık. Julie öldüğü zaman otuz yaşında yoktu, ama onun saçları da, benimkiler gibi, vakitsiz ağarmıştı.</span></p>

      <p class="x- para-style-override-5"><span class="char-style-override-12">—Demek kız kardeşiniz öldü?</span></p>

      <p class="x- para-style-override-5"><span class="char-style-override-12">—Evet. Tam iki sene evvel. Ben de size şimdi onun ölümünden bahsedecektim. Anlattığım gibi kendi seviyemizde, yaşıtımız kimseyi görmüyoruz, yalnız Harrow civarında teyzemiz Honoria Vestphail vardır, hiç evlenmemiştir; arada sırada izin alıp ona gidiyorduk.</span></p>

      <p class="x- para-style-override-5"><span class="char-style-override-12">İki sene evvel Julie, teyzemin evinde bir deniz subayı tanıdı, nişanlandılar. Eve dönünce üvey babasına nişanlandığını söyledi, doktor ses çıkarmadı. Fakat düğününe on beş gün kala müthiş bir şey oldu, tek dostum, kardeşim öldü.</span></p>

      <p class="x- para-style-override-5"><span class="char-style-override-12">Sherlock Holmes koltuğuna yaslanmış, başını yastığa dayamış, gözlerini yummuştu. Sözün burasında gözlerini açıp kadına şöyle bir baktı:</span></p>

      <p class="x- para-style-override-5"><span class="char-style-override-12">—Olup bitenleri aynen ve tam anlatınız; diye mırıldandı.</span></p>

      <p class="x- para-style-override-5"><span class="char-style-override-12">—Benim için güç bir şey değil… Olup bitenler hafızama kazındı… Evimizin çok eski olduğunu söylemiştim. Bir tarafında oturuyorduk. Salonlar binanın orta kısmında olduğundan yatak odaları yer katındadır. Bu odalardan ilki doktorun, üçüncüsü benim odamdır. Julie’ninki ikinci odaydı. Bu odaların arakapısı yoktur ama, aynı koridor üstündedirler. İyi anlatabiliyor muyum?</span></p>

      <p class="x- para-style-override-5"><span class="char-style-override-12">—Evet, çok iyi anlatıyorsunuz.</span></p>

      <p class="x- para-style-override-5"><span class="char-style-override-12">—Bu üç oda da bahçeye bakar. O gece doktor Roylott odasına erken çekildi; fakat Julie sigara kokusundan uyumadığını anladı. Üvey babam sert Hindistan tütünü içer. Julie benim odama geldi, düğününden bahsettik, saat on bire doğru kalktı, odasına gidecekti. Kapıyı açacağı sırada durakladı:</span></p>

      <p class="x- para-style-override-5"><span class="char-style-override-12">—Helene, dedi, gece karanlığında hiç ıslık duydun mu?.</span></p>

      <p class="x- para-style-override-5"><span class="char-style-override-12">—Hiç duymadım.</span></p>

      <p class="x- para-style-override-5"><span class="char-style-override-12">—Herhalde uykunda ıslık çalmazsın ya?</span></p>

      <p class="x- para-style-override-5"><span class="char-style-override-12">—Çalmam sanırım. Neden sordun?</span></p>

      <p class="x- para-style-override-5"><span class="char-style-override-12">—Çünkü birkaç gecedir, hep saat üçe doğru, herkesin duyması istenmiyormuş gibi çalınan bir ıslık duyuyorum. Nereden geldiğini söyleyemeyeceğim, ya yandan veya bahçeden geliyor. Senin de bu ıslığı duyup duymadığını merak ediyordum.</span></p>

      <p class="x- para-style-override-5"><span class="char-style-override-12">—Ben hiç duymadım. O Allahın belâsı Çingeneler çalıyordur.</span></p>

      <p class="x- para-style-override-5"><span class="char-style-override-12">—Olabilir. Fakat bahçede çalınsaydı sende duyardın.</span></p>

      <p class="x- para-style-override-5"><span class="char-style-override-12">—Benim uykum seninki kadar hafif değildir.</span></p>

      <p class="x- para-style-override-5"><span class="char-style-override-12">—Her neyse, ehemmiyetli bir şey değil.</span></p>

      <p class="x- para-style-override-5"><span class="char-style-override-12">Gülümsedi, çıktı, kapımı kapadı, kapısını sürmelediğini duydum.</span></p>

      <p class="x- para-style-override-5"><span class="char-style-override-12">Sherlock Holmes sordu:</span></p>

      <p class="x- para-style-override-5"><span class="char-style-override-12">—Yok canım? Geceleri oda kapınızı sürmeler miydiniz?</span></p>

      <p class="x- para-style-override-5"><span class="char-style-override-12">—Her gece.</span></p>

      <p class="x- para-style-override-5"><span class="char-style-override-12">—Sebep?</span></p>

      <p class="x- para-style-override-5"><span class="char-style-override-12">—Doktor Roylott’in bir yaban kedisiyle bir şebeği var demiştim ya. Kapımızı sürmelemeden içimiz rahat etmiyordu.</span></p>

      <p class="x- para-style-override-5"><span class="char-style-override-12">—Pekalâ. Devam ediniz.</span></p>

      <p class="x- para-style-override-5"><span class="char-style-override-12">—O gece beni bir türlü uyku tutmadı. Bir önsezi uykumu kaçırıyordu. İkiz olduğumuzu hatırlatayım; ikizler arasındaki bağlar çok sağlam ve çok hassastır. Esasen berbat bir geceydi; rüzgâr uğulduyor, yağmur camları kamçılıyordu.</span></p>

      <p class="x- para-style-override-5"><span class="char-style-override-12">Ansızın fırtınanın gürültüsünü korkudan haykıran vahşi bir kadın çığlığı bastırdı. Kız kardeşimin sesini tanıdım. Yatağımdan fırladım, bir şala büründüm, koridora çıktım. Kapımı açarken kardeşimin bahsettiği ıslığı duyar gibi oldum, ıslığın arkasından, bir iki saniye sonra, sanki yere ağır madenî bir şey düşmüş gibi bir ses işittim.</span></p>

      <p class="x- para-style-override-5"><span class="char-style-override-12">Koridorda koşmaya başladım, kız kardeşimin kapısı açıldı. Korkudan taş kesilip baktım: Kim çıkacaktı? Koridorun ışığında Julie göründü. Korkudan yüzü bembeyazdı, yardıma çağırır gibi ellerini salladı, sarhoş gibi başını tutamıyordu.</span></p>

      <p class="x- para-style-override-5"><span class="char-style-override-12">Koştum, beline sarıldım, fakat dizleri büküldü, yere çöktü. Istırap içinde kıvranıyordu, vücudu yay gibi bükülmüştü.</span></p>

      <p class="x- para-style-override-5"><span class="char-style-override-12">Evvelâ beni tanıyamadı sandım, fakat üstüne eğilince, ömrümün sonuna kadar kulağımdan gitmeyecek bir sesle haykırdı:</span></p>

      <p class="x- para-style-override-5"><span class="char-style-override-12">—Aman yarabbi!... Helene !... Kurdele!... Benekli kurdele!...</span></p>

      <p class="x- para-style-override-5"><span class="char-style-override-12">Bana başka bir şey daha söyleyecekti, parmağını doktorun odasına doğru uzattı, fakat yine ıspazmoza yakalandı, konuşamadı.</span></p>

      <p class="x- para-style-override-5"><span class="char-style-override-12">Avaz avaz bağırarak üvey babamın odasına koştum, robdöşambrını giymeye çalışarak çıkıyordu. Kız kardeşimin yanına geldiği zaman Julie kendini kaybetmişti. Doktor, Julie’ye, dişlerini aralayıp biraz konyak içirmeye uğraştı, kasabadan doktor çağırttı, kız kardeşim komadan kurtulamadı, kendine gelemeden öldü. İşte sevgili kardeşimi böyle kaybettim.</span></p>

      <p class="x- para-style-override-5"><span class="char-style-override-12">Sherlock Holmes doğruldu.</span></p>

      <p class="x- para-style-override-5"><span class="char-style-override-12">—Biraz müsaade edin, dedi, bir şey soracağım.</span></p>

      <p class="x- para-style-override-5"><span class="char-style-override-12">—Buyurunuz.</span></p>

      <p class="x- para-style-override-5"><span class="char-style-override-12">—Islıkla madenî sesi duyduğunuza emin misiniz?</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Yemin eder misiniz?</span></p>

      <p class="x- para-style-override-5"><span class="char-style-override-12">—Tahkikat sırasında savcı da bunu sordu. O sesleri duyduğuma eminim, fakat yemin edemem, çünkü fırtına gürültüsü arasında yanılmış olabilirim. Evin her tarafı çatırdıyordu.</span></p>

      <p class="x- para-style-override-5"><span class="char-style-override-12">—Kız kardeşiniz giyinik miydi?...</span></p>

      <p class="x- para-style-override-5"><span class="char-style-override-12">—Hayır, gecelikleydi. Sağ elinde yanmış bir kibrit, sol elinde kibrit kutusu vardı?</span></p>

      <p class="x- para-style-override-5"><span class="char-style-override-12">—Doktor Roylott’un gidişatını kimse beğenmediğinden ince eleyip sık dokudu, fakat ölüm sebebi anlaşılamadı. Ben ifademde kapısının sürmeli olduğunu söyledim. Pencerelerin kapakları her gece sıkı sıkı kapanırdı. Pencereler demir parmaklıdır.</span></p>

      <p class="x- para-style-override-5"><span class="char-style-override-12">Duvarlar muayene edildi. Sağlamdı. Yer döşemeleri muayene edildi. Hiçbir netice alınamadı. Şömine genişti, fakat baca ağzı demir çubukları dört çengelle tutturulmuştu. Kız kardeşlerimin odasında kendisinden başka kimse bulunmadığına şüphe kalmadı. Vücudunda de hiçbir yara bere, boğuşma, zorlama işareti görülmedi.</span></p>

      <p class="x- para-style-override-5"><span class="char-style-override-12">—Zehirlenme olması ihtimali üzerinde duruldu mu?</span></p>

      <p class="x- para-style-override-5"><span class="char-style-override-12">—Evet, fakat doktorların tetkikleri olumsuz çıktı.</span></p>

      <p class="x- para-style-override-5"><span class="char-style-override-12">—Peki, size göre kız kardeşiniz neden öldü?</span></p>

      <p class="x- para-style-override-5"><span class="char-style-override-12">—Bana kalırsa korkudan öldü. Ama korktuğu neydi? İşte bunu tasavvur edemiyorum.</span></p>

      <p class="x- para-style-override-5"><span class="char-style-override-12">—O gece evin yakınlarında Çingeneler var mıydı?</span></p>

      <p class="x- para-style-override-5"><span class="char-style-override-12">—Her zaman vardır.</span></p>

      <p class="x- para-style-override-5"><span class="char-style-override-12">—Benekli kurdele nedir?</span></p>

      <p class="x- para-style-override-5"><span class="char-style-override-12">—Ya sayıkladı veya Çingenelerin başlarına bağladıkları renk renk mendilleri ima etti.</span></p>

      <p class="x- para-style-override-5"><span class="char-style-override-12">Holmes başını salladı, benekli kurdelenin izahı bu olamazdı.</span></p>

      <p class="x- para-style-override-5"><span class="char-style-override-12">—Çok derinlerde yüzüyoruz, dedi, devam edin.</span></p>

      <p class="x- para-style-override-5"><span class="char-style-override-12">—İki sene geçti. Son günlere kadar tek başıma, münzevi bir ömür sürdüm. Bir ay evvel, çok eskiden tanıdığım ve sevdiğim bir arkadaşım benimle evlenmek istediğini söyledi. Reading Civarında, Crane Vatır’de oturan Bay Armitage’in ortanca oğlu Percy Armitage ile evlenme kararı verdik.</span></p>

      <p class="x- para-style-override-5"><span class="char-style-override-12">Evvelki gün konağın batı kanadında biraz tadilat yapıldı. Benim odamın duvarı delindi, ben de kız kardeşimin öldüğü odada, onun yatağında yatmak zorunda kaldım.</span></p>

      <p class="x- para-style-override-5"><span class="char-style-override-12">Geçen gece uyku tutmadı, kız kardeşimin feci akıbetini düşünürken, Julie’nin ölmeden önce duyduğu ıslığı duymayayım mı? Ne derece korktuğumu tasavvur edersiniz.</span></p>

      <p class="x- para-style-override-5"><span class="char-style-override-12">Yataktan fırlayıp lâmbayı yaktım. Hiçbir şey göremedim fakat korkudan tekrar yatamadım, giyinip sabahı bekledim, şafak sökerken Couronne hanımın arabasına binip istasyona gittim, trenle buraya geldim. Size sığındım.</span></p>

      <p class="x- para-style-override-5"><span class="char-style-override-12">—İyi ettiniz… Ama olup biten her şeyi bana anlattınız mı?</span></p>

      <p class="x- para-style-override-5"><span class="char-style-override-12">—Evet anlattım.</span></p>

      <p class="x- para-style-override-5"><span class="char-style-override-12">—Hayır bayan Stoner, bana her şeyi anlatmadınız, üvey babanızı koruyorsunuz!</span></p>

      <p class="x- para-style-override-5"><span class="char-style-override-12">—Yani ne demek istiyorsunuz!.</span></p>

      <p class="x- para-style-override-5"><span class="char-style-override-12">Holmes cevap verecek yerde kızın kolunun dantel yerini kaldırdı, bileğinde beş mor nokta vardı: Dört parmakla bir başparmak yeri…</span></p>

      <p class="x- para-style-override-5"><span class="char-style-override-12">—Size çok sert davranıyor.</span></p>

      <p class="x- para-style-override-5"><span class="char-style-override-12">Helene Stoner kızardı:</span></p>

      <p class="x- para-style-override-5"><span class="char-style-override-12">—Çok serttir, ne derece kuvvetli olduğunu da fark etmez…</span></p>

      <p class="x- para-style-override-5"><span class="char-style-override-12">Bunu uzun bir sessizlik takip etti. Holmes, elini çenesine dayamış şöminedeki ateşi seyrediyordu. Nihayet:</span></p>

      <p class="x- para-style-override-5"><span class="char-style-override-12">—İşte karışık bir iş dedi. Hareket plânını çizmeden önce ufak tefek binlerce şey var ki, onların mahiyetlerini bilmeliyim. Fakat kaybedecek vaktimiz yok. Bugün Stoke Morane’a gidersek, babanızdan gizli o odaları görebilir miyiz?</span></p>

      <p class="x- para-style-override-5"><span class="char-style-override-12">—Bugün mühim bir iş için şehre gideceğini söylemişti. Akşama kadar gelmez. Evde ihtiyar bir hizmetçi var ama o da kafadan sakat, ona sizi göstermem.</span></p>

      <p class="x- para-style-override-5"><span class="char-style-override-12">—Peki. Watson bir diyeceğiniz var mı?</span></p>

      <p class="x- para-style-override-5"><span class="char-style-override-12">—Hiçbir diyeceğim yok.</span></p>

      <p class="x- para-style-override-5"><span class="char-style-override-12">—O halde beraber gideriz. Şimdi ne yapacaksınız bayan Stoner?</span></p>

      <p class="x- para-style-override-5"><span class="char-style-override-12">—Çarşıya gideceğim. Londra’ya gelmişken bir iki eksiğimi tamamlayayım. Öğle treniyle dönerim.</span></p>

      <p class="x- para-style-override-5"><span class="char-style-override-12">—Biz de öğleye doğru geliriz. Benim de bu sabah bazı işlerim var. Kahvaltı etmez miydiniz?</span></p>

      <p class="x- para-style-override-5"><span class="char-style-override-12">—Hayır, teşekkür ederim. Size derdimi döktüm, içim rahatladı, omzumdan bir yük kalkmış gibi hafifledim.</span></p>

      <p class="x- para-style-override-5"><span class="char-style-override-12">Siyah peçesini indirip gitti.</span></p>

      <p class="x- para-style-override-5"><span class="char-style-override-12">Koltuğuna yaslanan Holmes sordu:</span></p>

      <p class="x- para-style-override-5"><span class="char-style-override-12">—Bu işe ne dersiniz Watson?</span></p>

      <p class="x- para-style-override-5"><span class="char-style-override-12">—Uğursuz bir işe benziyor.</span></p>

      <p class="x- para-style-override-5"><span class="char-style-override-12">—Doğru, oldukça uğursuz…</span></p>

      <p class="x- para-style-override-5"><span class="char-style-override-12">—Eğer bu kız doğru söylediyse, tavanda, yer döşemelerinde gedik yoksa, baca ağzı demir parmaklıysa, kız kardeşi odada yalnızdı.</span></p>

      <p class="x- para-style-override-5"><span class="char-style-override-12">—Peki ya ıslıkla, kızın son nefesinde bahsettiği benekli kurdele nedir?</span></p>

      <p class="x- para-style-override-5"><span class="char-style-override-12">—Ne bileyim.</span></p>

      <p class="x- para-style-override-5"><span class="char-style-override-12">—Bir ıslık duyulmuş, yakınlarda Çingeneler varmış, üvey babanın da, üvey kızının evlenmesinin işine gelmediği ve buna mâni olmak istediği muhakkak… Kız son nefesinde benekli kurdeleden bahsediyor, Bayan Helene Stoner madem ki bir ses duyduğunu söylüyor. Demek ki, pencere demirlerinden biri sökülüp yerine konmuş… Esrarın bu esaslara dayandığını tahmin ediyorum.</span></p>

      <p class="x- para-style-override-5"><span class="char-style-override-12">—Öyleyse Çingeneler ne yaptı?</span></p>

      <p class="x- para-style-override-5"><span class="char-style-override-12">—Bu hususta şimdilik bir şey söyleyemem.</span></p>

      <p class="x- para-style-override-5"><span class="char-style-override-12">—Herhalde tahminlerinizi çürütecek birçok şey var.</span></p>

      <p class="x- para-style-override-5"><span class="char-style-override-12">—Malûm. Bunun için hemen bugün Stoke Morane’a gidiyoruz. Bakalım tahminlerimi çürütecek şeyler sağlam ve sarsılmaz şeyler mi, yoksa onları bertaraf edebilir miyiz?… Yahu bu gürültü de nedir?</span></p>

      <p class="x- para-style-override-5"><span class="char-style-override-12">Kapı açıldı, eşikte dev cüsseli bir adam göründü. Acayip kıyafeti vardı, noter de diyebilirdiniz köylü de . . . şapkası yüksek kalıplı, siyahtı. Redingotlu ve çizmeliydi, elinde bir av kamçısı sallıyordu. O kadar uzun boyluydu ki, şapkası kapının üst pervazına değiyordu. O kadar iriydi ki, vücudu kapıyı tıkamıştı.</span></p>

      <p class="x- para-style-override-5"><span class="char-style-override-12">Ablak, kırışık, güneşten yanmış binbir ihtiras ifadesi beliren yüzü bir bana, bir Holmes’e dönüyordu. İçeri çökük gözleri hiddetliydi, ateş püskürmekteydi. Kocaman gaga burnuyla ihtiyar bir kartalı andırıyordu.</span></p>

      <p class="x- para-style-override-5"><span class="char-style-override-12">Homurdanır gibi sordu:</span></p>

      <p class="x- para-style-override-5"><span class="char-style-override-12">—Holmes hanginizsiniz?</span></p>

      <p class="x- para-style-override-5"><span class="char-style-override-12">Dostum serinkanlı cevap verdi:</span></p>

      <p class="x- para-style-override-5"><span class="char-style-override-12">—Benim. Kendinizi tanıtmanızı bekliyorum.</span></p>

      <p class="x- para-style-override-5"><span class="char-style-override-12">Adam yine homurdanır gibi konuştu:</span></p>

      <p class="x- para-style-override-5"><span class="char-style-override-12">—Doktor Grimesby Roylott.</span></p>

      <p class="x- para-style-override-5"><span class="char-style-override-12">Sherlock Holmes yine serinkanlı olarak karşılık verdi:</span></p>

      <p class="x- para-style-override-5"><span class="char-style-override-12">—Ya, demek sizsiniz?</span></p>

      <p class="x- para-style-override-5"><span class="char-style-override-12">—Evet benim.</span></p>

      <p class="x- para-style-override-5"><span class="char-style-override-12">—Buyurun, oturun.</span></p>

      <p class="x- para-style-override-5"><span class="char-style-override-12">—Gerek yok. Üvey kızım biraz evvel evinizden çıktı. Peşindeydim. Size ne anlattı?</span></p>

      <p class="x- para-style-override-5"><span class="char-style-override-12">Sherlock Holmes sordu:</span></p>

      <p class="x- para-style-override-5"><span class="char-style-override-12">—Senenin bu mevsimine göre hava çok soğuk değil mi?!</span></p>

      <p class="x- para-style-override-5"><span class="char-style-override-12">İhtiyarın sesi kükredi:</span></p>

      <p class="x- para-style-override-5"><span class="char-style-override-12">—Size ne anlattı?</span></p>

      <p class="x- para-style-override-5"><span class="char-style-override-12">—Fakat safran gülleri bol olacakmış!...</span></p>

      <p class="x- para-style-override-5"><span class="char-style-override-12">Adam kırbacını kaldırıp üzerimize yürüdü:</span></p>

      <p class="x- para-style-override-5"><span class="char-style-override-12">—Siz beni atlatmaya mı bakıyorsunuz!... Sizin kim olduğunuzu biliyorum… Sizden çok bahsedildi: Her işe burnunu sokan Holmes değil mi?</span></p>

      <p class="x- para-style-override-5"><span class="char-style-override-12">Dostum tatlı tatlı gülümsedi.</span></p>

      <p class="x- para-style-override-5"><span class="char-style-override-12">—Kahve dövücünün hınk deyicisi Holmes!.</span></p>

      <p class="x- para-style-override-5"><span class="char-style-override-12">Holmes sırıttı:</span></p>

      <p class="x- para-style-override-5"><span class="char-style-override-12">—Scotland Yard’ın cankurtaran simidi Holmes!...</span></p>

      <p class="x- para-style-override-5"><span class="char-style-override-12">Holmes’un keyfi geldi:</span></p>

      <p class="x- para-style-override-5"><span class="char-style-override-12">—Pek hoşsohbetsiniz doktor, ama giderken kapıyı kapayın da cereyan yapmasın!</span></p>

      <p class="x- para-style-override-5"><span class="char-style-override-12">—Canım istediği zaman giderim!</span></p>

      <p class="x- para-style-override-5"><span class="char-style-override-12">—Hay hay!.</span></p>

      <p class="x- para-style-override-5"><span class="char-style-override-12">—Küstahlık edip işlerime burnunuzu sokmayın!.</span></p>

      <p class="x- para-style-override-5"><span class="char-style-override-12">—Başüstüne!.</span></p>

      <p class="x- para-style-override-5"><span class="char-style-override-12">—Bayan Stoner’in buraya geldiğini biliyorum.</span></p>

      <p class="x- para-style-override-5"><span class="char-style-override-12">—İyi ediyorsunuz.</span></p>

      <p class="x- para-style-override-5"><span class="char-style-override-12">—Onu takip ettim.</span></p>

      <p class="x- para-style-override-5"><span class="char-style-override-12">—İyi ettiniz.</span></p>

      <p class="x- para-style-override-5"><span class="char-style-override-12">—Dikkatli olun, kendinizi koruyun. Bana karşı koymak tehlikelidir.</span></p>

      <p class="x- para-style-override-5"><span class="char-style-override-12">Şömineye gitti, demir maşayı aldı, kocaman elleriyle tutup büktü ve tehdit etti:</span></p>

      <p class="x- para-style-override-5"><span class="char-style-override-12">—Yolumun üstünden çekilin!.</span></p>

      <p class="x- para-style-override-5"><span class="char-style-override-12">Büktüğü maşayı ocağın kenarına fırlatıp çıktı.</span></p>

      <p class="x- para-style-override-5"><span class="char-style-override-12">Holmes kahkahayla güldü:</span></p>

      <p class="x- para-style-override-5"><span class="char-style-override-12">—Çok medeni adam!... Tam salon adamı!...</span></p>

      <p class="x- para-style-override-5"><span class="char-style-override-12">—Allah için!...</span></p>

      <p class="x- para-style-override-5"><span class="char-style-override-12">—Ben onun kadar iri yarı değilim ama, biraz daha kalsaydı, bileklerimin kendi bileklerinden daha az kuvvetli olmadığını ispat edecektim.</span></p>

      <p class="x- para-style-override-5"><span class="char-style-override-12">Konuşurken maşayı aldı ve kendini hiç sıkmadan doğrulttu.</span></p>

      <p class="x- para-style-override-5"><span class="char-style-override-12">—Aferin Holmes!.</span></p>

      <p class="x- para-style-override-5"><span class="char-style-override-12">—Benim bu kadar kuvvetli olduğumu bilmiyordunuz?</span></p>

      <p class="x- para-style-override-5"><span class="char-style-override-12">—Biliyordum, ama görmek hoşuma gitti.</span></p>

      <p class="x- para-style-override-5"><span class="char-style-override-12">Holmes düşünüyordu. Sordum:</span></p>

      <p class="x- para-style-override-5"><span class="char-style-override-12">—Şimdi ne yapacaksınız?</span></p>

      <p class="x- para-style-override-5"><span class="char-style-override-12">—Herhalde onun küstahlığına, cüretine kulak asacak değilim.</span></p>

      <p class="x- para-style-override-5"><span class="char-style-override-12">—Evine gidecek misiniz?</span></p>

      <p class="x- para-style-override-5"><span class="char-style-override-12">—Gideceğiz.</span></p>

      <p class="x- para-style-override-5"><span class="char-style-override-12">—Sizi resmi polis sanıyor.</span></p>

      <p class="x- para-style-override-5"><span class="char-style-override-12">—Ne sanırsa sansın. Buraya gelmesi merakımı kamçıladı…</span></p>

      <p class="x- para-style-override-5"><span class="char-style-override-12">—Kız ihtiyatsızlık etmiş.</span></p>

      <p class="x- para-style-override-5"><span class="char-style-override-12">—Evet. Fakat, üvey babasının kendisini takip etmesine mâni olamadığına pişman olmayacağını umuyorum.</span></p>

      <p class="x- para-style-override-5"><span class="char-style-override-12">—Bu ümide neden kapılıyorsunuz?</span></p>

      <p class="x- para-style-override-5"><span class="char-style-override-12">—Sonra anlatırım Watson, şimdi kahvaltı edelim…</span></p>

      <p class="x- para-style-override-5"><span class="char-style-override-12">—Daha sonra?</span></p>

      <p class="x- para-style-override-5"><span class="char-style-override-12">—Ben bir yere kadar gideceğim.</span></p>

      <p class="x- para-style-override-5"><span class="char-style-override-12">—Bu iş için mi?</span></p>

      <p class="x- para-style-override-5"><span class="char-style-override-12">—Evet, lâzım olan bilgiyi alabileceğini sanıyorum.</span></p>

      <p class="x- para-style-override-6"><span class="char-style-override-12"><br/>
      <br/>
      •••<br/>
      <br/></span></p>

      <p class="x- para-style-override-5"><span class="char-style-override-12">Sherlock Holmes eve döndüğü zaman saat bire geliyordu.</span></p>

      <p class="x- para-style-override-5"><span class="char-style-override-12">Önce gözüme elindeki mavi kâğıt ilişti. Bir sürü yazı yazılmış, planlar çizilmişti.</span></p>

      <p class="x- para-style-override-5"><span class="char-style-override-12">—Ne haber Holmes?</span></p>

      <p class="x- para-style-override-5"><span class="char-style-override-12">—Raylott’un ölen karısının vasiyetnamesini okudum. Arazinin bugünkü gelirini hesapladım. Kadın öldüğü zaman toprakları kendisine senede bin yüz sterlin getiriyormuş, bugünse, hububat fiyatları düştüğünden yedi yüz elli sterlin getiriyor. Kızların evlenince iki yüz ellişer sterlin gelirleri var demektir. Eğer kızların ikisi de evlenselerdi üvey baba çok parasız kalacaktı. Hatta birisi evlense, gelir bir hayli eksilecekti.</span></p>

      <p class="x- para-style-override-5"><span class="char-style-override-12">Holmes memnun, ellerini ovuşturdu:</span></p>

      <p class="x- para-style-override-5"><span class="char-style-override-12">—Bu sabahki, çalışmam boşa gitmedi. Üvey baba elbette üvey kızlarının evlenmelerini istemez. Buna kanaat getirdim.</span></p>

      <p class="x- para-style-override-5"><span class="char-style-override-12">—Şimdi ne yapacağız?</span></p>

      <p class="x- para-style-override-5"><span class="char-style-override-12">—Bu işi sürüncemede bırakamayız. Moruk işine burnumuzu soktuğumuzu biliyor. Eğer hazırsanız hemen bir arabaya binip Waterloo istasyonuna gidelim. Ceplerinizden birine tabancanızı koymanızı rica ederim. Demir bükenlere karşı tabanca en iyi müdafaa silâhıdır. Tabancanızla diş fırçalarımızı alalım, başka bir şey istemez.</span></p>

      <p class="x- para-style-override-5"><span class="char-style-override-12">Bir araba çağırtıp bindik, istasyona kadar konuşmadık. Şansımıza Leatherhead’a kalkan bir tren varmış.</span></p>

      <p class="x- para-style-override-5"><span class="char-style-override-12">Leatherhead’de istasyon otelinin arabasını kiralayıp Surrey’in yolunu tuttuk. Altı yedi kilometrelik yol güzel bir arazi ortasından geçer. Hava da çok güzeldi. Güneşliydi, gökte pamuk yığınına benzer beyaz bulutlar vardı. Ağaçlar ve yol kenarındaki çitler tomurcuklanmaya başlamıştı. Etraf burcu burcu nemli toprak kokuyordu.</span></p>

      <p class="x- para-style-override-5"><span class="char-style-override-12">Ben tabiatın bu güzelliğini, takip etmeğe gittiğimiz uğursuz işle nasıl tezat teşkil ettiğini düşünüyordum.</span></p>

      <p class="x- para-style-override-5"><span class="char-style-override-12">Dostumsa, şapkasını gözlerinin üstüne eğmiş, çenesini göğsüne dayamış, derin bir düşünceye dalmıştı. Ansızın omzuma vurup uzakta bir şeye işaret etti:</span></p>

      <p class="x- para-style-override-5"><span class="char-style-override-12">—Şuraya bakın!</span></p>

      <p class="x- para-style-override-5"><span class="char-style-override-12">Hafif bir meyilde, sık ağaçlı bir parkı gösteriyordu. Meylin en yüksek yerinde ağaçlar bir küme teşkil etmişti.</span></p>

      <p class="x- para-style-override-5"><span class="char-style-override-12">Dalların arasından eski bir evin çatısıyla damı görünüyordu.</span></p>

      <p class="x- para-style-override-5"><span class="char-style-override-12">Holmes arabacıya sordu:</span></p>

      <p class="x- para-style-override-5"><span class="char-style-override-12">—Orası Stoke Morone mi?</span></p>

      <p class="x- para-style-override-5"><span class="char-style-override-12">—Evet efendim, Doktor Grimesby Roylott’un mâlikânesi.</span></p>

      <p class="x- para-style-override-5"><span class="char-style-override-12">—Tamir edilen bir bina varmış öyle mi?</span></p>

      <p class="x- para-style-override-5"><span class="char-style-override-12">—Evet efendim.</span></p>

      <p class="x- para-style-override-5"><span class="char-style-override-12">—Bizi oraya götürün.</span></p>

      <p class="x- para-style-override-5"><span class="char-style-override-12">Arabacı soldaki damları gösterdi:</span></p>

      <p class="x- para-style-override-5"><span class="char-style-override-12">—İşte kasaba. Ama konağa gidecekseniz şu kısa yokuşu tırmanıp, tarlalar arasındaki kestirmeden gidiniz… Bakınız bir kadın dolaşıyor.</span></p>

      <p class="x- para-style-override-5"><span class="char-style-override-12">—Bayan Stoner olacak Evet, hakkınız var, oradan gitmeliyiz.</span></p>

      <p class="x- para-style-override-5"><span class="char-style-override-12">Arabadan indik, parayı verdik, araba Leatherhead’a döndü, biz de yokuşu tırmanmaya başladık. Holmes:</span></p>

      <p class="x- para-style-override-5"><span class="char-style-override-12">—İsabet dedi, çok isabet.</span></p>

      <p class="x- para-style-override-5"><span class="char-style-override-12">—İsabet olan nedir?</span></p>

      <p class="x- para-style-override-5"><span class="char-style-override-12">—Arabacı bizi mimar sandı.</span></p>

      <p class="x- para-style-override-5"><span class="char-style-override-12">—Bundan ne çıkar?</span></p>

      <p class="x- para-style-override-5"><span class="char-style-override-12">—Dilini tutmazsa, yapıya mimarları götürdüğünü söyler.</span></p>

      <p class="x- para-style-override-5"><span class="char-style-override-12">Arabacının tarif ettiği yoldan doktorun malikânesine ulaştık. Holmes:</span></p>

      <p class="x- para-style-override-5"><span class="char-style-override-12">—Günaydın Bayan Stoner, dedi. Görüyorsunuz ya, sözümüzde durduk.</span></p>

      <p class="x- para-style-override-5"><span class="char-style-override-12">Kız bizi görünce koşarak karşıladı, sevindiği güler yüzünden belliydi.</span></p>

      <p class="x- para-style-override-5"><span class="char-style-override-12">Ellerimizi sıktı:</span></p>

      <p class="x- para-style-override-5"><span class="char-style-override-12">—Dört gözle sizi bekliyordum. İş yolunda. Doktor şehre indi. Bu akşam geç vakit gelir.</span></p>

      <p class="x- para-style-override-5"><span class="char-style-override-12">Holmes gülümsedi:</span></p>

      <p class="x- para-style-override-5"><span class="char-style-override-12">—Kendisiyle tanışmak şerefine nail olduk.</span></p>

      <p class="x- para-style-override-5"><span class="char-style-override-12">—Sahi mi söylüyorsunuz?</span></p>

      <p class="x- para-style-override-5"><span class="char-style-override-12">Kızın gözleri faltaşı gibi açılmıştı:</span></p>

      <p class="x- para-style-override-5"><span class="char-style-override-12">—Nerede gördünüz onu?</span></p>

      <p class="x- para-style-override-5"><span class="char-style-override-12">—Bize geldi.</span></p>

      <p class="x- para-style-override-5"><span class="char-style-override-12">Holmes doktorun odaya nasıl girdiğini, neler söylediğini anlattı. Bayan Stoner sarardı.</span></p>

      <p class="x- para-style-override-5"><span class="char-style-override-12">—Beni takip etmiş!</span></p>

      <p class="x- para-style-override-5"><span class="char-style-override-12">—Öyle olacak.</span></p>

      <p class="x- para-style-override-5"><span class="char-style-override-12">—O kadar kurnazdır ki, beni gözlüyor mu, gözlemiyor mu farkına varamıyorum.</span></p>

      <p class="x- para-style-override-5"><span class="char-style-override-12">Biraz düşünüp sordu:</span></p>

      <p class="x- para-style-override-5"><span class="char-style-override-12">—Dönünce acaba bana ne diyecek?</span></p>

      <p class="x- para-style-override-5"><span class="char-style-override-12">—Korunmaya, sakınmaya başlasın. Belki kendinden daha kurnaz bir çıkar karşısına.</span></p>

      <p class="x- para-style-override-5"><span class="char-style-override-12">—Ben ne yapacağım?.</span></p>

      <p class="x- para-style-override-5"><span class="char-style-override-12">—Siz odanıza kapanıp oturacaksınız.</span></p>

      <p class="x- para-style-override-5"><span class="char-style-override-12">—Ya…</span></p>

      <p class="x- para-style-override-5"><span class="char-style-override-12">—Anladım, zorbalığa kalkışırsa teyzenize kaçarsınız. Şimdi vakit kaybetmeyelim. Bize odaları gösterin.</span></p>

      <p class="x- para-style-override-5"><span class="char-style-override-12">Bina külrengi taştandı, yer yer yosun tutmuştu. Orta kısmı yüksekti, iki kanadı yengeç kıskacı gibi iki yana kıvrık uzanıyordu.</span></p>

      <p class="x- para-style-override-5"><span class="char-style-override-12">Kanatlardan birinde camlar kırıktı, pencerelere tahta kaplanmıştı. Damda bir oyuk görünüyordu, sözün kısası harap bir şatoydu.</span></p>

      <p class="x- para-style-override-5"><span class="char-style-override-12">Orta kısmı az çok onarılmıştı, hele sağdaki blok yeniydi, pencerelerde perde vardı ve bacadan mavi bir duman tütüyordu. Demek ki, oturulan kısım o kısımdı.</span></p>

      <p class="x- para-style-override-5"><span class="char-style-override-12">Duvarlardan birine iskele kurulmuştu, taşlardan biri delinmişti, fakat işçi görmedik.</span></p>

      <p class="x- para-style-override-5"><span class="char-style-override-12">Holmes bakımsız bahçede ağır ağır yürüyor, pencerelerin dış taraflarını dikkatle gözden geçiyordu.</span></p>

      <p class="x- para-style-override-5"><span class="char-style-override-12">Bir aralık kıza sordu:</span></p>

      <p class="x- para-style-override-5"><span class="char-style-override-12">—Burası değil mi?</span></p>

      <p class="x- para-style-override-5"><span class="char-style-override-12">—Evet, burası.</span></p>

      <p class="x- para-style-override-5"><span class="char-style-override-12">—Bu sizin yatak odanızın penceresi olacak.</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Ortadaki kız kardeşinizin, sondaki, orta kısmın yanındaki de üvey babanızın odasının penceresi değil mi?</span></p>

      <p class="x- para-style-override-5"><span class="char-style-override-12">—Evet, ama şimdi ben ortadaki odada yatıyorum.</span></p>

      <p class="x- para-style-override-5"><span class="char-style-override-12">—Tamirat bitene kadar herhalde?</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Ama tamirat pek acele bir iş değil gibi geliyor bana.</span></p>

      <p class="x- para-style-override-5"><span class="char-style-override-12">—Acele tamire ihtiyaç gösteren hiçbir yer yoktu.</span></p>

      <p class="x- para-style-override-5"><span class="char-style-override-12">—Öyleyse?</span></p>

      <p class="x- para-style-override-5"><span class="char-style-override-12">—Galiba oda değiştirtmek için bir bahane.</span></p>

      <p class="x- para-style-override-5"><span class="char-style-override-12">—Bu sözünüz kulaklarınızda küpe olsun.</span></p>

      <p class="x- para-style-override-5"><span class="char-style-override-12">—Mühim mi?</span></p>

      <p class="x- para-style-override-5"><span class="char-style-override-12">—Çok… Şimdi gelelim bu kanadın öbür tarafına.</span></p>

      <p class="x- para-style-override-5"><span class="char-style-override-12">—Odaların koridoru var.</span></p>

      <p class="x- para-style-override-5"><span class="char-style-override-12">—Üç odanın kapısı da o koridora açılıyor demiştiniz.</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Koridora açılan pencere yok mu?</span></p>

      <p class="x- para-style-override-5"><span class="char-style-override-12">—Var amma, bir insan geçemeyecek kadar küçük ve dar.</span></p>

      <p class="x- para-style-override-5"><span class="char-style-override-12">Sherlock Holmes biraz düşündü.</span></p>

      <p class="x- para-style-override-5"><span class="char-style-override-12">—Demek ki, geceleri kapılarınızı sürmeledikten sonra, koridordan odalarınıza girmek için imkân ve ihtimal yoktu?</span></p>

      <p class="x- para-style-override-5"><span class="char-style-override-12">—Şimdi bizi odanıza götürmenizi rica ediyorum.</span></p>

      <p class="x- para-style-override-5"><span class="char-style-override-12">—Lütfen panjurları kapatın.</span></p>

      <p class="x- para-style-override-5"><span class="char-style-override-12">Kız panjurları kapadı.</span></p>

      <p class="x- para-style-override-5"><span class="char-style-override-12">Holmes uzun müddet açık pencereden bakmıştı. Sonra yine bahçeye çıkıp panjurları dışarıdan açmaya uğraştı, muvaffak olamadı.</span></p>

      <p class="x- para-style-override-5"><span class="char-style-override-12">Bıçak girecek bir gedik aradı. Yoktu. Pertavsızını çıkarıp rezeleri muayene etti. Sağlam demirdendi, kunt harçla yerlerine sağlam oturtulmuştu.</span></p>

      <p class="x- para-style-override-5"><span class="char-style-override-12">Kararsız bir halde çenesini okşadı:</span></p>

      <p class="x- para-style-override-5"><span class="char-style-override-12">—Hımmmm!...</span></p>

      <p class="x- para-style-override-5"><span class="char-style-override-12">Nihayet sordum:</span></p>

      <p class="x- para-style-override-5"><span class="char-style-override-12">—Ne var üstat?</span></p>

      <p class="x- para-style-override-5"><span class="char-style-override-12">—Sebep?</span></p>

      <p class="x- para-style-override-5"><span class="char-style-override-12">—Tahminim çatallaşıyor.</span></p>

      <p class="x- para-style-override-5"><span class="char-style-override-12">—Panjurlar kapanıp arkadan kol demiri vurulunca pencereden kimse giremez.</span></p>

      <p class="x- para-style-override-5"><span class="char-style-override-12">—Şu halde?</span></p>

      <p class="x- para-style-override-5"><span class="char-style-override-12">—Tekrar içeri girip bakalım, başka bir koz bulamaz mıyız?</span></p>

      <p class="x- para-style-override-5"><span class="char-style-override-12">Yan kapıdan koridora girdik. Holmes üçüncü odayla ilgilenmedi. Bayan Stoner’in şimdi yattığı, kız kardeşinin öldüğü odayla meşguldü.</span></p>

      <p class="x- para-style-override-5"><span class="char-style-override-12">Alçak tavanlı, koca şömineli, her eski sayfiye evleri odasına benzer daracık bir odaydı. Bir köşede bir dolap, bir köşede karyola vardı. Tuvalet masası pencerenin solundaydı. İki iskemle ve dört köşe bir yer halısıyla odanın döşemesi tamamlanıyordu.</span></p>

      <p class="x- para-style-override-5"><span class="char-style-override-12">Duvar pervazlarıyla kirişler meşe ağacındandı, kurt yeniği içindeydi. Galiba şatonun yapıldığı zamandan kalmıştı bunlar.</span></p>

      <p class="x- para-style-override-5"><span class="char-style-override-12">Holmes iskemlelerden birinin bir köşeye çekip oturdu, sessiz sedasız odayı tetkik etti.</span></p>

      <p class="x- para-style-override-5"><span class="char-style-override-12">Nihayet sapı yastıkta duran bir çıngırak kordonunu gösterdi:</span></p>

      <p class="x- para-style-override-5"><span class="char-style-override-12">—Kordon çekilince çıngırak nerede çalar?</span></p>

      <p class="x- para-style-override-5"><span class="char-style-override-12">—Hizmetçi odasında.</span></p>

      <p class="x- para-style-override-5"><span class="char-style-override-12">—Yeni konmuşa benziyor.</span></p>

      <p class="x- para-style-override-5"><span class="char-style-override-12">—Üç dört sene evvel kondu.</span></p>

      <p class="x- para-style-override-5"><span class="char-style-override-12">—Kız kardeşiniz mi koydurdu?</span></p>

      <p class="x- para-style-override-5"><span class="char-style-override-12">—Hayır. O bu çıngırağı hiç çalmadı. Biz kendi işimizi kendimiz görürdük.</span></p>

      <p class="x- para-style-override-5"><span class="char-style-override-12">—Bu kadar güzel bir çıngırak kordonuna hiç gerek görmüyorum…</span></p>

      <p class="x- para-style-override-5"><span class="char-style-override-12">—Affedersiniz, biraz yer döşemesiyle meşgul olmak istiyorum.</span></p>

      <p class="x- para-style-override-5"><span class="char-style-override-12">Çömeldi, sonra ellerini de yere dayayıp uzandı, pertavsızla döşeme aralıklarını dikkatle inceledi, sonra duvar başlangıcındaki kirişlere baktı. Sonra kalktı, karyolaya gitti, bir müddet seyretti: Gözü duvar boyu yatağa sarkan kordona ilişti.</span></p>

      <p class="x- para-style-override-5"><span class="char-style-override-12">Birdenbire kordonu tutup çekti:</span></p>

      <p class="x- para-style-override-5"><span class="char-style-override-12">—A! Bu kordonun ucunda çıngırak yok!...</span></p>

      <p class="x- para-style-override-5"><span class="char-style-override-12">—Çalmıyor mu?</span></p>

      <p class="x- para-style-override-5"><span class="char-style-override-12">—Çalmıyor ya. Hatta ucu tele de bağlı değil. Tuhaf şey! Bakın, kordonun öbür ucu hava deliği ağzında bir çengele bağlı.</span></p>

      <p class="x- para-style-override-5"><span class="char-style-override-12">Kız şaşırdı:</span></p>

      <p class="x- para-style-override-5"><span class="char-style-override-12">—Sahi tuhaf! Ama dikkat etmemiştim.</span></p>

      <p class="x- para-style-override-5"><span class="char-style-override-12">Holmes elini kordondan çekemiyordu:</span></p>

      <p class="x- para-style-override-5"><span class="char-style-override-12">—Çok tuhaf!. Bu odada tuhaf olan bir iki şey daha var.</span></p>

      <p class="x- para-style-override-5"><span class="char-style-override-12">—Neler?</span></p>

      <p class="x- para-style-override-5"><span class="char-style-override-12">—Meselâ bir odadan öbür odaya hava deliği açmak için insan deli olmalıdır. Hava deliği hiç değilse koridora açılır.</span></p>

      <p class="x- para-style-override-5"><span class="char-style-override-12">Bayan Storner:</span></p>

      <p class="x- para-style-override-5"><span class="char-style-override-12">—Bu delik de yeni açıldı; dedi</span></p>

      <p class="x- para-style-override-5"><span class="char-style-override-12">Holmes sordu:</span></p>

      <p class="x- para-style-override-5"><span class="char-style-override-12">—Çıngırak konduğu zaman mı?</span></p>

      <p class="x- para-style-override-5"><span class="char-style-override-12">—Evet, o zaman bu odada bazı ufak tefek tadilât! Çalmayan bir çıngırak, hava değiştirmeyen bir hava deliği!...</span></p>

      <p class="x- para-style-override-5"><span class="char-style-override-12">Bayan Storner şaşalamıştı. Holmes:</span></p>

      <p class="x- para-style-override-5"><span class="char-style-override-12">—Şimdi öbür odaya geçelim, dedi.</span></p>

      <p class="x- para-style-override-5"><span class="char-style-override-12">—Buyurun.</span></p>

      <p class="x- para-style-override-5"><span class="char-style-override-12">Bayan Storner yol gösterdi, öbür odaya girdik.</span></p>

      <p class="x- para-style-override-5"><span class="char-style-override-12">Doktor Grimesby Roylott’un odası, üvey kızının odasından daha genişti. Eşyası, portatif bir karyola, rafları teknik kitap dolu bir etajer, bir tahta iskemle, yuvarlak bir masa ve büyük bir kasadan ibaretti.</span></p>

      <p class="x- para-style-override-5"><span class="char-style-override-12">Holmes bütün eşyayı dikkatle muayene etti.</span></p>

      <p class="x- para-style-override-5"><span class="char-style-override-12">Nihayet elini kasaya koyup Bayan Storner’a sordu:</span></p>

      <p class="x- para-style-override-5"><span class="char-style-override-12">—Bu kasada ne var?</span></p>

      <p class="x- para-style-override-5"><span class="char-style-override-12">—Üvey babamın evrakı.</span></p>

      <p class="x- para-style-override-5"><span class="char-style-override-12">—Siz içini gördüğünüz mü?</span></p>

      <p class="x- para-style-override-5"><span class="char-style-override-12">—Bir defa gördüm.</span></p>

      <p class="x- para-style-override-5"><span class="char-style-override-12">—Ne zaman?</span></p>

      <p class="x- para-style-override-5"><span class="char-style-override-12">—İki sene evvel.</span></p>

      <p class="x- para-style-override-5"><span class="char-style-override-12">—Ne vardı içinde?</span></p>

      <p class="x- para-style-override-5"><span class="char-style-override-12">—Bir yığın kâğıt.</span></p>

      <p class="x- para-style-override-5"><span class="char-style-override-12">Holmes’un yüzünde acayip bir ifade belirdi:</span></p>

      <p class="x- para-style-override-5"><span class="char-style-override-12">—Sakın bu kasanın içinde bir kedi olmasın?</span></p>

      <p class="x- para-style-override-5"><span class="char-style-override-12">Kızın gözleri yine dört açıldı:</span></p>

      <p class="x- para-style-override-5"><span class="char-style-override-12">—Kedi mi?</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Ne münasebet?</span></p>

      <p class="x- para-style-override-5"><span class="char-style-override-12">—Çünkü… Bakın…</span></p>

      <p class="x- para-style-override-5"><span class="char-style-override-12">Kasanın üstünde duran bir süt çanağını gösterdi . . . kız başını salladı:</span></p>

      <p class="x- para-style-override-5"><span class="char-style-override-12">—Hayır, kedimiz yoktur, yalnız bir Hindistan yaban kedisiyle bir şebek maymunu var…</span></p>

      <p class="x- para-style-override-5"><span class="char-style-override-12">—Evet, söylemiştiniz. Yaban kedisi de büyük bir kedidir, fakat bir çanak süt ona yetmez.</span></p>

      <p class="x- para-style-override-5"><span class="char-style-override-12">Aydınlatmak istediğim bir nokta var…</span></p>

      <p class="x- para-style-override-5"><span class="char-style-override-12">Tahta iskemlenin önüne çömelip yakından baktı, sonra doğruldu, pertavsızını cebine koydu:</span></p>

      <p class="x- para-style-override-5"><span class="char-style-override-12">—Teşekkür ederim! Bu iş tamam… Aaa! işte enteresan bir şey…</span></p>

      <p class="x- para-style-override-5"><span class="char-style-override-12">Karyolanın köşesinden kısa, ince bir kayış sarkıyordu, ucu ilmikliydi.</span></p>

      <p class="x- para-style-override-5"><span class="char-style-override-12">Sherlock Holmes yüzüme baktı:</span></p>

      <p class="x- para-style-override-5"><span class="char-style-override-12">—Ne dersiniz Watson?</span></p>

      <p class="x- para-style-override-5"><span class="char-style-override-12">—Bildiğimiz köpek tasma kayışı.</span></p>

      <p class="x- para-style-override-5"><span class="char-style-override-12">—Ya ilmik?</span></p>

      <p class="x- para-style-override-5"><span class="char-style-override-12">—İşte ilmiğe anlam veremiyorum.</span></p>

      <p class="x- para-style-override-5"><span class="char-style-override-12">—Bilmediğiniz bir şey bu! Dünya kötüdür azizim. Ve bir insan zekâsını cürüm işlemek için işletirse, yeryüzünün en kötü mahlûku olur!...</span></p>

      <p class="x- para-style-override-5"><span class="char-style-override-12">Bayan Stoner’e döndü:</span></p>

      <p class="x- para-style-override-5"><span class="char-style-override-12">—Burada işimiz bitti bayan, müsaade ederseniz biraz da bahçede dolaşalım.</span></p>

      <p class="x- para-style-override-5"><span class="char-style-override-12">—Buyurunuz.</span></p>

      <p class="x- para-style-override-5"><span class="char-style-override-12">Genç kız önde, biz arkada odadan çıktık. Dostumun yüzünde, o güne kadar görmediğim korkunç bir ifade vardı. Tüylerinin ürperdiğini, tiksindiğini ve nefretle irkildiğini anlıyordum.</span></p>

      <p class="x- para-style-override-5"><span class="char-style-override-12">Bahçeye çıktık, çimen tarhının etrafında birkaç kere dolaştık, fakat ne ben bir şey sormaya cesaret ediyordum, ne de Bayan Storner…</span></p>

      <p class="x- para-style-override-5"><span class="char-style-override-12">Nihayet Holmes konuştu:</span></p>

      <p class="x- para-style-override-5"><span class="char-style-override-12">—Bayan Storner, söyleyeceklerime aynen riayet etmeniz şarttır.</span></p>

      <p class="x- para-style-override-5"><span class="char-style-override-12">—Ederim.</span></p>

      <p class="x- para-style-override-5"><span class="char-style-override-12">—Durum, tereddüde yer bırakmayacak kadar vahim…</span></p>

      <p class="x- para-style-override-5"><span class="char-style-override-12">—Ben de tehlike seziyordum…</span></p>

      <p class="x- para-style-override-5"><span class="char-style-override-12">—Açık söyleyeyim: Hayatınız tehlikede. Canınızı sözümü dinlemek şartıyla kurtarabilirsiniz.</span></p>

      <p class="x- para-style-override-5"><span class="char-style-override-12">—Ne derseniz yapacağım.</span></p>

      <p class="x- para-style-override-5"><span class="char-style-override-12">—Öncelikle, bu geceyi dostumla beraber odanızda geçireceğiz.</span></p>

      <p class="x- para-style-override-5"><span class="char-style-override-12">Holmes’un yüzüne hayretle baktık. Bayan Storner kadar ben de şaşmıştım.</span></p>

      <p class="x- para-style-override-5"><span class="char-style-override-12">Holmes devam etti:</span></p>

      <p class="x- para-style-override-5"><span class="char-style-override-12">—Geceyi muhakkak odanızda geçirmeliyiz.</span></p>

      <p class="x- para-style-override-5"><span class="char-style-override-12">Bırakın da anlatayım. Kasabanın Hanı o tarafta değil mi?</span></p>

      <p class="x- para-style-override-5"><span class="char-style-override-12">—Evet, Couronne Hani.</span></p>

      <p class="x- para-style-override-5"><span class="char-style-override-12">—Handan odanızın penceresi görünür mü?</span></p>

      <p class="x- para-style-override-5"><span class="char-style-override-12">—Evet.</span></p>

      <p class="x- para-style-override-5"><span class="char-style-override-12">—Babanız gelince odanıza kapanacaksınız.</span></p>

      <p class="x- para-style-override-5"><span class="char-style-override-12">—Ne bahane bulayım?</span></p>

      <p class="x- para-style-override-5"><span class="char-style-override-12">—Müthiş bir baş ağrısı.</span></p>

      <p class="x- para-style-override-5"><span class="char-style-override-12">—Peki, sonra?</span></p>

      <p class="x- para-style-override-5"><span class="char-style-override-12">—Onun yattığını anlar anlamaz panjuru açar, lâmbayı tutarsınız. Sonra öteki odaya, yani kendi odanıza geçersiniz… Tamirata rağmen geceyi orada geçirebilirsiniz değil mi?</span></p>

      <p class="x- para-style-override-5"><span class="char-style-override-12">—Tabii geçiririm.</span></p>

      <p class="x- para-style-override-5"><span class="char-style-override-12">—Üst tarafını bize bırakın.</span></p>

      <p class="x- para-style-override-5"><span class="char-style-override-12">—Ne yapacaksınız?</span></p>

      <p class="x- para-style-override-5"><span class="char-style-override-12">—Geceyi odanızda geçirip sizi korkutan gürültünün neden ileri geldiğini anlayacağız.</span></p>

      <p class="x- para-style-override-5"><span class="char-style-override-12">Bayan Storner dostumun kolunu tuttu:</span></p>

      <p class="x- para-style-override-5"><span class="char-style-override-12">—Sizin bir bildiğiniz var, Bay Holmes.</span></p>

      <p class="x- para-style-override-5"><span class="char-style-override-12">Holmes’un çatık kaşları düzeldi:</span></p>

      <p class="x- para-style-override-5"><span class="char-style-override-12">—Belki…</span></p>

      <p class="x- para-style-override-5"><span class="char-style-override-12">—Hem de siz işin hakikatini biliyorsunuz.</span></p>

      <p class="x- para-style-override-5"><span class="char-style-override-12">—Belki…</span></p>

      <p class="x- para-style-override-5"><span class="char-style-override-12">—Allah aşkına söyleyin, kardeşim neden öldü?</span></p>

      <p class="x- para-style-override-5"><span class="char-style-override-12">Holmes başını salladı:</span></p>

      <p class="x- para-style-override-5"><span class="char-style-override-12">—Delil bulmadan söyleyemem.</span></p>

      <p class="x- para-style-override-5"><span class="char-style-override-12">—Korkudan mı öldü?</span></p>

      <p class="x- para-style-override-5"><span class="char-style-override-12">—Hayır. Sizin sandığınız gibi korkudan ödü patlayıp ölmedi. Ölümün daha elle tutulabilir bir sebebi olsa gerek.</span></p>

      <p class="x- para-style-override-5"><span class="char-style-override-12">—Nedir bu?</span></p>

      <p class="x- para-style-override-5"><span class="char-style-override-12">—Şimdilik bir şey söyleyemeyeceğim. Müsaade ediniz de artık gidelim. Üvey babanız gelip bizi burada bulursa, bütün emeklerimiz boşa gider.</span></p>

      <p class="x- para-style-override-5"><span class="char-style-override-12">—Nasıl isterseniz Bayan Holmes.</span></p>

      <p class="x- para-style-override-5"><span class="char-style-override-12">—Allahaısmarladık Bayan. Metin ve cesur olun. Dediklerimi yaparsanız karşı karşıya bulunduğunuz bütün tehlikeleri bertaraf ederiz.</span></p>

      <p class="x- para-style-override-5"><span class="char-style-override-12">—Güle güle.</span></p>

      <p class="x- para-style-override-5"><span class="char-style-override-12">Holmes’le beraber, ağır ağır kasabaya indik.</span></p>

      <p class="x- para-style-override-5"><span class="char-style-override-12">Handa bir odayla bir salon tuttuk. Bu küçük daire birinci kattaydı. Stoke Morane konağının oturulan kısmıyla sokak kapısı görünüyordu.</span></p>

      <p class="x- para-style-override-5"><span class="char-style-override-12">Ortalık kararırken Doktor Roylott’un konağa girdiğini gördük. Arabacısı yanında pire kadar kalıyordu. Arabacı parkın kapısını açmakta güçlük çekti. Doktorun sesinin kükrediğini duyduk. Yumruklarını sıkıp adamcağızı tehdit etti.</span></p>

      <p class="x- para-style-override-5"><span class="char-style-override-12">Nihayet araba kapıdan geçti, ağaçlar arasında fenerinin ilerleyen ışığı göründü, konağın pencerelerinden biri aydınlandı.</span></p>

      <p class="x- para-style-override-5"><span class="char-style-override-12">Dışarıyı seyreden Holmes:</span></p>

      <p class="x- para-style-override-5"><span class="char-style-override-12">—Sizi buraya getirdiğime pişmanım, dedi.</span></p>

      <p class="x- para-style-override-5"><span class="char-style-override-12">Hayret ettim:</span></p>

      <p class="x- para-style-override-5"><span class="char-style-override-12">—Neden Holmes?</span></p>

      <p class="x- para-style-override-5"><span class="char-style-override-12">—Çünkü bu iş tehlikeli…</span></p>

      <p class="x- para-style-override-5"><span class="char-style-override-12">Tereddütsüz cevap verdim:</span></p>

      <p class="x- para-style-override-5"><span class="char-style-override-12">—Size yardımım dokunacak mı?</span></p>

      <p class="x- para-style-override-5"><span class="char-style-override-12">—Sizin varlığınız işi neticelendirecek.</span></p>

      <p class="x- para-style-override-5"><span class="char-style-override-12">—Öyleyse yanınızdan ayrılmam.</span></p>

      <p class="x- para-style-override-5"><span class="char-style-override-12">—Teşekkür ederim.</span></p>

      <p class="x- para-style-override-5"><span class="char-style-override-12">—Tehlikeden bahsettiniz.</span></p>

      <p class="x- para-style-override-5"><span class="char-style-override-12">—Evet, tehlikeye atılıyoruz.</span></p>

      <p class="x- para-style-override-5"><span class="char-style-override-12">—Öyleyse odalarda benim göremediğim kim bilir neler gördünüz.</span></p>

      <p class="x- para-style-override-5"><span class="char-style-override-12">—Hayır. Siz ne gördünüzse ben de onları gördüm. Yalnız ben gördüklerime anlam verip netice çıkardım.</span></p>

      <p class="x- para-style-override-5"><span class="char-style-override-12">—Ben göze çarpacak o çıngırak kordonundan başka bir şey görmedim, ne işe yaradığını da anlayamadım.</span></p>

      <p class="x- para-style-override-5"><span class="char-style-override-12">—Hava deliğini gördünüz.</span></p>

      <p class="x- para-style-override-5"><span class="char-style-override-12">—Gördüm. Fakat iki oda arasındaki bu delik neye yarar? Bir fare bile güç geçer.</span></p>

      <p class="x- para-style-override-5"><span class="char-style-override-12">—Ben, buraya gelmeden önce bir hava deliği bulacağımızı biliyordum.</span></p>

      <p class="x- para-style-override-5"><span class="char-style-override-12">—Amma yaptınız Holmes!</span></p>

      <p class="x- para-style-override-5"><span class="char-style-override-12">—Sizi temin ederim biliyordum. Bayan Storner kız kardeşinin Doktor Roylott’un içtiği tütün kokusundan rahatsız olduğunu söylemişti. Demek iki oda arasında bir menfez vardı. Bu menfez çok küçüktü, yoksa savcı görürdü.</span></p>

      <p class="x- para-style-override-5"><span class="char-style-override-12">—Peki, bunda ne kötülük olabilir?</span></p>

      <p class="x- para-style-override-5"><span class="char-style-override-12">—Garip tesadüflere ne dersiniz? Bir hava deliği açılıyor, bir kordan sarkıtılıyor, yatağında yatan bir kız ölüyor.</span></p>

      <p class="x- para-style-override-5"><span class="char-style-override-12">—Aralarında bağlantı bulamıyorum.</span></p>

      <p class="x- para-style-override-5"><span class="char-style-override-12">—Hayır, basbayağı bir karyola.</span></p>

      <p class="x- para-style-override-5"><span class="char-style-override-12">—Yatak gözünüze çarpmadı mı?</span></p>

      <p class="x- para-style-override-5"><span class="char-style-override-12">—Ayakları yere mıhlanmış. Siz yere çakılı karyola gördünüz mü?</span></p>

      <p class="x- para-style-override-5"><span class="char-style-override-12">—Görmedim.</span></p>

      <p class="x- para-style-override-5"><span class="char-style-override-12">—Kız yatağının yerini değiştiremezdi. Hava deliğiyle çıngırak kordonuna karşı aynı vaziyette kalmaya mahkûmdu. Çıngırak çalmaya yaramadığına göre, bilhassa çıngırak kordonuna karşı…</span></p>

      <p class="x- para-style-override-5"><span class="char-style-override-12">—Holmes, ne demek istediğinizi anlar gibi oluyorum. Müthiş ve kurnazca bir cinayeti önlemek için tam vaktinde geldik galiba.</span></p>

      <p class="x- para-style-override-5"><span class="char-style-override-12">—Evet Watson, kurnazca olduğu kadar müthiş bir cinayet işlenecekti. Doktor cinayet işlemek istedi mi, korkunç bir katil olur. Hem serinkanlı hem bilgindir… Ama merak etmeyin Watson, onu mağlûp edeceğiz… Şafak sökene kadar da tüyler ürperten bazı şeylere şahit olacağız gibi geliyor bana.</span></p>

      <p class="x- para-style-override-5"><span class="char-style-override-12">Allah rızası için fırsat bulmuşken rahat rahat birer pipo içip daha eğlenceli şeylerden bahsedelim.</span></p>

      <p class="x- para-style-override-6"><span class="char-style-override-12"><br/>
      <br/>
      •••<br/>
      <br/></span></p>

      <p class="x- para-style-override-5"><span class="char-style-override-12">Gece dokuza doğru ağaçlar arasında görünen ışık söndü. Doktorun konağı artık karanlıktı. İki uzun, çok uzun saat geçti, on birde tam karşımızda hafif bir ışık göründü.</span></p>

      <p class="x- para-style-override-5"><span class="char-style-override-12">Holmes ayağa kalktı.</span></p>

      <p class="x- para-style-override-5"><span class="char-style-override-12">—Kız işaret verdi. Orta pencere aydınlandı.</span></p>

      <p class="x- para-style-override-5"><span class="char-style-override-12">Handan çıkarken bir dostumuzu ziyarete gideceğimizi, gece dönmememiz ihtimali olduğunu hancıya haber verdik.</span></p>

      <p class="x- para-style-override-5"><span class="char-style-override-12">Yol karanlık, hava soğuktu.</span></p>

      <p class="x- para-style-override-5"><span class="char-style-override-12">—Konağın bahçe duvarları yer yer yıkılmış olduğundan bahçeye girmekte güçlük çekmedik. Ağaçlar arasında ilerledik, çemen tarhını geçtik pencereden içeri atlayacağımızı zaman defneler içinden, kambur, iğrenç bir çocuk fırladı, emekleyerek çemen tarhına atlayıp, karanlıkta kayboldu.</span></p>

      <p class="x- para-style-override-5"><span class="char-style-override-12">—Gördüğünüz mü Holmes, diye mırıldandım.</span></p>

      <p class="x- para-style-override-5"><span class="char-style-override-12">Holmes bir saniye kalakaldı, bileğimi tutmuş, mengenede sıkar gibi sıkıyordu. Nihayet bıraktı ve gülümseyerek kulağıma fısıldadı:</span></p>

      <p class="x- para-style-override-5"><span class="char-style-override-12">—Ne sevimli ev!... Gördüğünüz şebekti.</span></p>

      <p class="x- para-style-override-5"><span class="char-style-override-12">Doktorun garip meraklarını unutmuştum. Evet, bir şebeğiyle bir yabankedisi vardı. Belki yabankedisi, hiç ummadığımız bir anda omzumuza tırmanıverecekti!.</span></p>

      <p class="x- para-style-override-5"><span class="char-style-override-12">Holmes’un yaptığı gibi, ayakkabılarımı çıkarıp odaya girdikten sonra içim biraz rahatladı.</span></p>

      <p class="x- para-style-override-5"><span class="char-style-override-12">Dostum usulca panjuru kapadı, lâmbayı masanın üstüne koydu, etrafa göz gezdirdi.</span></p>

      <p class="x- para-style-override-5"><span class="char-style-override-12">Öğleden sonra gördüğümüz gibi her şey yerli yerindeydi.</span></p>

      <p class="x- para-style-override-5"><span class="char-style-override-12">Holmes bana sokuldu, ağzını kulağıma yaklaştırıp fısıldadı:</span></p>

      <p class="x- para-style-override-5"><span class="char-style-override-12">En hafif bir gürültü başımıza belâ açar!</span></p>

      <p class="x- para-style-override-5"><span class="char-style-override-12">Duyduğumu anlatmak için başımla işaret ettim.</span></p>

      <p class="x- para-style-override-5"><span class="char-style-override-12">Karanlıkta oturmalıyız, hava deliğinden bizi görebilir.</span></p>

      <p class="x- para-style-override-5"><span class="char-style-override-12">Yine başımla işaret ettim.</span></p>

      <p class="x- para-style-override-5"><span class="char-style-override-12">—Sakın uyuyakalmayın. Bir dikkatsizlik hayatınıza malolabilir. Tabancanız elinizin altında bulunsun, belki kullanmanız gerekir.</span></p>

      <p class="x- para-style-override-5"><span class="char-style-override-12">Bir baş işaret daha.</span></p>

      <p class="x- para-style-override-5"><span class="char-style-override-12">—Ben karyolanın yanına oturuyorum.</span></p>

      <p class="x- para-style-override-5"><span class="char-style-override-12">Ya ben? Demek ister gibi baktım.</span></p>

      <p class="x- para-style-override-5"><span class="char-style-override-12">—Siz şu iskemleye oturun.</span></p>

      <p class="x- para-style-override-5"><span class="char-style-override-12">Oturdum, tabancamı masanın kenarına koydum.</span></p>

      <p class="x- para-style-override-5"><span class="char-style-override-12">Holmes ince, uzun hezaran bir baston getirmişti. Mumla kibritin yanına, yatağın üstüne koyup lâmbayı söndürdü.</span></p>

      <p class="x- para-style-override-5"><span class="char-style-override-12">Karanlıkta kaldık.</span></p>

      <p class="x- para-style-override-5"><span class="char-style-override-12">O geceyi ömrüm oldukça unutmayacağım. Çıt çıkmıyordu. Gözlerini dört açmış sinirleri benimki kadar gergin yanı başımda oturan dostumun nefesi bile duyulmuyordu.</span></p>

      <p class="x- para-style-override-5"><span class="char-style-override-12">Panjurlar sıkı sıkı kapalıydı. Zifiri karanlığındaydık. Arada sırada dışarıda bir gece kuşu ötüyor, yabankedisi miyavlıyordu. Yabankedisi serbest demekti. Kasabanın saati çeyrekte bir çalıyordu.</span></p>

      <p class="x- para-style-override-5"><span class="char-style-override-12">Ne uzun geçiyordu o çeyrek saatler!</span></p>

      <p class="x- para-style-override-5"><span class="char-style-override-12">Gece yarısını, sonra biri, sonra ikiyi, sonra üçü çaldı. Yerimizden kımıldamamıştık, her şeye hazırdık.</span></p>

      <p class="x- para-style-override-5"><span class="char-style-override-12">Ansızın hava deliğinde bir ışık görünüp hemen kayboldu. Sonra yanık bir yağ kokusuyla, kızgın demir kokusu duyuldu.</span></p>

      <p class="x- para-style-override-5"><span class="char-style-override-12">Yan odada biri bir hırsız feneri yakmıştı. Bir pıtırtı oldu, sonra yine sessizlik çöktü, fakat koku artıyordu.</span></p>

      <p class="x- para-style-override-5"><span class="char-style-override-12">Yarım saat kulağım kirişte bekledim. Ansızın bir ses duyuldu, hafif, hoş bir ses. Kaynayan bir ibrikten fışkıran buhar sesi gibi bir şey. Bu sesi duyar duymaz Holmes yataktan fırladı, bir kibrit çakıp çıngırak kordonuna bastonuyla vurdu, şiddetle vurdu ve gürledi:</span></p>

      <p class="x- para-style-override-5"><span class="char-style-override-12">—Görüyor musunuz Watson?... Görüyor musunuz?</span></p>

      <p class="x- para-style-override-5"><span class="char-style-override-12">Hiç bir şey görmüyordum. Holmes kibriti çaktığı zaman fısıltı halinde bir ıslık duymuştum ama, aydınlık gözlerimi kamaştırdığından Holmes’un korkarak gösterdiği şeyi görememiştim.</span></p>

      <p class="x- para-style-override-5"><span class="char-style-override-12">Yalnız Holmes’un yüzündeki dehşet ifadesini fark ettim. Rengi bembeyazdı.</span></p>

      <p class="x- para-style-override-5"><span class="char-style-override-12">Sherlock Holmes nihayet kordona bastonla vurmaktan vazgeçti. Başını kaldırmış, hava deliğine bakıyordu. O anda, ömrümde işitmediğim bir çığlık koptu, gecenin sessizliğini korkunç bir feryat yırttı: Biri hiddetten, acıdan ve korkudan vahşi bir çığlık koparmıştı.</span></p>

      <p class="x- para-style-override-5"><span class="char-style-override-12">Ertesi gün anlattılar. Bu feryat kasabadan duyulmuştu, uyuyan halk, çığlığı duyup yataklarından fırlamışlardı.</span></p>

      <p class="x- para-style-override-5"><span class="char-style-override-12">Bu çığlık bizim de kalplerimizi, dondurdu. Şaşkın, taş kesilmiş Holmes’a bakıyordum; o da, rengi hali bembeyaz bana bakıyordu.</span></p>

      <p class="x- para-style-override-5"><span class="char-style-override-12">Çığlığın son yankıları karanlıkta dindi. Kekeleyerek sordum:</span></p>

      <p class="x- para-style-override-5"><span class="char-style-override-12">—Bu nedir?</span></p>

      <p class="x- para-style-override-5"><span class="char-style-override-12">—Tamam. Olup bitti. Belki de hayırlı oldu. Tabancanızı alın da doktorun odasına girelim.</span></p>

      <p class="x- para-style-override-5"><span class="char-style-override-12">Lâmbayı yaktı. Koridora çıktık. Holmes doktorun kapısını iki kere vurdu. Cevap yok. Tokmağı çevirip kapıyı açtı, girdi. Elimde tabanca onu takip ettim.</span></p>

      <p class="x- para-style-override-5"><span class="char-style-override-12">Acayip bir manzarayla karşılaştık:</span></p>

      <p class="x- para-style-override-5"><span class="char-style-override-12">Masanın üstünde, kapağı kalkık bir hırsız feneri yanıyor, ışığı açık duran demir kasayı aydınlatıyordu.</span></p>

      <p class="x- para-style-override-5"><span class="char-style-override-12">Doktor Grimesby Roylott, masanın yanındaki tahta iskemlede oturuyordu. Külrengi uzun bir hırka giymişti, eteklerinden çıplak ayak bilekleri görünüyordu. Ayaklarında kırmızı terlik vardı. Bacaklarının arasına ince kayışı geçirmişti. Çenesi havaya kalkmış, gözleri tavanın bir köşesine dikilmişti.</span></p>

      <p class="x- para-style-override-5"><span class="char-style-override-12">Alnını garip, sarı bir kurdele sıkmaktaydı, bu kurdele siyah benekliydi.</span></p>

      <p class="x- para-style-override-5"><span class="char-style-override-12">Girdiğimiz zaman sesi çıkmadı, kımıldamadı.</span></p>

      <p class="x- para-style-override-5"><span class="char-style-override-12">Holmes mırıldandı:</span></p>

      <p class="x- para-style-override-5"><span class="char-style-override-12">—Kurdele!... Benekli kurdele!...</span></p>

      <p class="x- para-style-override-5"><span class="char-style-override-12">Bir adım attım. Garip kurdele kıpırdandı, saçların ortasında doğruldu:</span></p>

      <p class="x- para-style-override-5"><span class="char-style-override-12">Boynu şiş, üçgen şeklinde, bodur bir yılan başı gördüm.</span></p>

      <p class="x- para-style-override-5"><span class="char-style-override-12">Sherlock Holmes:</span></p>

      <p class="x- para-style-override-5"><span class="char-style-override-12">—Bu bataklıklarda yaşayan engerek yılanıdır dedi, Hindistan’ın zehirli yılanıdır, soktuğunu öldürür!. Doktor yılan soktuktan on saniye sonra ölmüştür… Bu dünyada eden bulur!... Bu hayvanı mağarasına sokalım, sonra Bayan Storner’i emniyete alır, polise gidip rapor veririz.</span></p>

      <p class="x- para-style-override-5"><span class="char-style-override-12">Doktorun bacakları arasındaki kayışı aldı, ilmiği yılanın boynuna geçirdi, çekti ve kasaya koyup, kapağını hemen kapadı.</span></p>

      <p class="x- para-style-override-6"><span class="char-style-override-12"><br/>
      <br/>
      •••<br/>
      <br/></span></p>

      <p class="x- para-style-override-5"><span class="char-style-override-12">İşte Doktor Grimesby Roylott böyle öldü.</span></p>

      <p class="x- para-style-override-5"><span class="char-style-override-12">Bayan Storner’e olayı nasıl haber verdiğimizi, kendisini teyzesinin evine nasıl götürdüğümüzü, polis soruşturmasının, Doktor zehirli yılanıyla oynarken, kazaya kurban gittiğini neticesine nasıl vardığını anlatarak sözü uzatmayacağım.</span></p>

      <p class="x- para-style-override-5"><span class="char-style-override-12">Evimize dönerken, olay hakkında Holmes’un bana anlattıklarını aynen nakletmekle yetineceğim. Holmes:</span></p>

      <p class="x- para-style-override-5"><span class="char-style-override-12">—Bütün tahminlerim yanlıştı, dedi. Yarım malûmatla düşünüp olaylardan netice çıkarmanın ne kadar tehlikeli bir şey olduğu bir kere daha meydana çıktı.</span></p>

      <p class="x- para-style-override-5"><span class="char-style-override-12">Civarda Çingenelerin bulunması, Julie’nin gördüğü şeyi Benekli Kurdele diye anlatmaya kalkışmış olması, beni tamamıyla yanlış bir yola götürdü.</span></p>

      <p class="x- para-style-override-5"><span class="char-style-override-12">—Ama doğru yolu buldunuz.</span></p>

      <p class="x- para-style-override-5"><span class="char-style-override-12">—Julie’nin odasına girip, kızı dışarıdan ve pencereden saldırıya uğramamış olduğuna kanaat getirdikten sonra ilk tahminlerimde aldandığımı anladım.</span></p>

      <p class="x- para-style-override-5"><span class="char-style-override-12">—Doğru yolu nasıl buldunuz?</span></p>

      <p class="x- para-style-override-5"><span class="char-style-override-12">—Hava deliğiyle, o delikten karyolaya sarkan kordon beni şüphelendirdi… Kordonun öbür ucunda çıngırak yoktu, karyola yere çivilenmişti. Demek ki hava deliğinden bir şey geçiyor ve kordon boyundan yatağa iniyordu.</span></p>

      <p class="x- para-style-override-5"><span class="char-style-override-12">Tabii aklıma hemen yılan geldi. Doktorun Hindistan’dan hayvan getirttiğini de bildiğimden doğru yolu bulduğuma şüphem kalmadı.</span></p>

      <p class="x- para-style-override-5"><span class="char-style-override-12">—Peki ama bu nerden aklınıza geldi?</span></p>

      <p class="x- para-style-override-5"><span class="char-style-override-12">—Ancak, kimyanın başaramayacağı bir zehir kullanmayı, amansız ve akıllı bir adam akıl edebilirdi, Doğu’da yaşamış bir adam…</span></p>

      <p class="x- para-style-override-5"><span class="char-style-override-12">Böyle bir zehrin meziyeti de vardı. Yılanın diş yerlerini görmek kolay değildi. Nasıl ki Savcı göremedi. Sonra ıslığı düşündüm. Doktor yılanı gün ağarmadan kasadan çıkarıyordu. Kasanın üstünde gördüğümüz süt çanağı sayesinde hayvanı terbiye etmişti. Islık çalınca yılan geliyordu. Onu hava deliğinden sokuyor, yılan kordon boyu süzülüp karyolaya iniyordu.</span></p>

      <p class="x- para-style-override-5"><span class="char-style-override-12">Mesele yılanın yatakta uyuyanı ısırıp ısırmadığıydı. Belki de Julie’yi birkaç sefer ısırmadı, ama eninde sonunda ısıracaktı! Doktorun odasına girmeden bu neticeye varmıştım.</span></p>

      <p class="x- para-style-override-5"><span class="char-style-override-12">Tahta iskemleyi gözden geçirince yılanın, iskemleye çıktığını anladım. Hava deliğine başka türlü yetişemezdi.</span></p>

      <p class="x- para-style-override-5"><span class="char-style-override-12">Demir kasa, süt çanağı, ilmikli kayış hiçbir şüphe bırakmadı.</span></p>

      <p class="x- para-style-override-5"><span class="char-style-override-12">—Peki, Helen’in duyduğu madenî gürültü?</span></p>

      <p class="x- para-style-override-5"><span class="char-style-override-12">—Doktorun kasasının kapısının gürültüsü. Telaşla kapadığı için ses vermişti. Her şeyi anlayınca bildiğiniz tertibatı aldım. Yılanın kordondan aşağı süzülürken hışırtısını duydum, kibriti çaktım…</span></p>

      <p class="x- para-style-override-5"><span class="char-style-override-12">—Yılan geri fırladı.</span></p>

      <p class="x- para-style-override-5"><span class="char-style-override-12">—Bastonla canını yakmıştım. Kızdı ve kızan her yılan gibi önüne ilk çıkan insana saldırdı.</span></p>

      <p class="x- para-style-override-5"><span class="char-style-override-12">Derin bir iç çekti:</span></p>

      <p class="x- para-style-override-5"><span class="char-style-override-12">—Doktorun ölümünden beni sorumlu tutabilirsiniz. Ben de bu sorumluluğu kabul ederim. Ama bu sorumluluk bana vicdan azabı çektirmeyecektir. Vicdan bakımından rahatım.</span></p>

      <p class="x- para-style-override-5"/>
    </div>
  </div>
</body>
</html>
