<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dortluittifak</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><br class="chapter"/>
  <br class="chapter"/>
  <br class="chapter"/>
  Bölüm IX<br class="chapter"/>
  &nbsp;<img alt="missing image file" class="calibre2" src="../Images/kolombo.jpeg"/>&nbsp;<br class="chapter"/>
  Zincirde Bir Kırılma</h1>

  <div class="calibre1" id="calibre_pb_20"/>

  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="normal">Uyandığımda ikindi vakti idi, güçlenmiş ve yenilenmiştim. Sherlock Holmes aynen bıraktığım gibi oturuyordu, yalnızca kemanının yanına kurulmuş, derinlemesine bir kitaba gömülmüştü. Ben hareketlenince bana doğru baktı, yüzünde sıkıntılı bir hal vardı:</p>

    <p class="normal">“Deliksiz uyudun,” dedi. “Konuşmamız seni uyandırır diye endişe ettim.”</p>

    <p class="normal">“Ben bir şey duymadım.” dedim, “Yeni haberler var mı peki?”</p>

    <p class="normal">“Maalesef hayır, hayal kırıklığına uğradım, şaşkınım, bu saate kadar belirgin bir şeyler duyarız diye tahmin ediyordum. Wiggins gelişmeleri anlatmak için geldi. Henüz hiçbir ize rastlanmadığını söylüyor. Can sıkıcı bir arayış bu, her geçen saatin önemi var.”</p>

    <p class="normal">“Yapabileceğim bir şey var mı? İyice dinlendim, yeni bir gece gezintisine hazırım.”</p>

    <p class="normal">“Şu an yapabileceğimiz hiçbir şey yok. Yalnızca bekleyeceğiz. Eğer dışarı çıkarsak, haberler biz yokken gelir, bu da gecikmeye neden olur. Sen istediğini yapabilirsin ama ben burada kalmalıyım.”</p>

    <p class="normal">“Öyleyse ben de Camberwell’e gidip, Bayan Cecil Forrester’e uğrayayım. Dün uğramamı söylemişti.”</p>

    <p class="normal">“Bayan Cecil Forrester mı?” dedi Holmes, bıyık altından gülerek.</p>

    <p class="normal">“Tabii Bayan Morstan’a da uğramış olacağım. Olanları merak ediyorlardır.”</p>

    <p class="normal">“Ben olsam onlara fazla bir şey anlatmazdım,” dedi Holmes, “kadınlara asla tam anlamıyla güvenemezsin, en güvenilir olanlarına bile…”</p>

    <p class="normal">Bu acımasız fikir üzerine tartışmak istemedim. “Bir iki saat içinde gelirim.” dedim.</p>

    <p class="normal">“Pekâlâ! İyi şanslar! Ama nehri geçeceksen oradan da Toby’i bırak, artık ona göre bir işimiz kaldığını sanmıyorum.”</p>

    <p class="normal">Bunun üzerine köpeğimizi de yanıma aldım ve Pinchin Yolu’ndaki ihtiyar tabiatsevere birkaç kuruşla birlikte teslim ettim. Camberwell’de Bayan Morstan’ı gece yaşadıklarından sonra biraz bezgin ama gelişmeleri duymak için de istekli buldum. Bayan Forrester da merak içindeydi. Onlara yaptıklarımızı tek tek anlattım ama olayın en trajik yanlarını kendime sakladım. Bay Sholto’nun ölümü hakkında bazı şeyler anlattım ama tam anlamıyla cinayetin ayrıntılarını gizledim. Tüm gizlediklerime rağmen anlattıklarım içinde onları şaşkına düşürecek ve ürkütecek yeteri kadar ayrıntı vardı.</p>

    <p class="normal">“Tam anlamıyla bir roman gibi!” dedi Bayan Forrester. “Yaralı bir kadın, yarım milyonluk bir hazine, kara bir yamyam, tahta bacaklı bir eşkıya. Ejderha ya da lanetli kont hikâyeleri gibi.”</p>

    <p class="normal">Bayan Morstan, bana parıltılı bir bakış atarak “ve kurtarıcı olarak da iki gezgin şövalye,” diye ekledi.</p>

    <p class="normal">“Mary, senin kaderin bu araştırmanın sonuçlarına bağlı ama yeteri kadar heyecan duyduğunu düşünmüyorum. Bu denli zengin olmanın nasıl bir şey olacağını bir düşün, dünya ayaklarının altında!”</p>

    <p class="normal">Bu olasılık karşısında en küçük bir mutluluk belirtisi göstermemesi içime serinlik verdi. Aksine bu konuya en ufak bir ilgi duymadığını gösterircesine başını gururla kaldırdı:</p>

    <p class="normal">“Şu an sadece Bay Thaddeus Sholto’yu düşünüyorum.” dedi. “Başka hiçbir şeyin önemi yok; bence başından beri çok nazik ve onurlu davrandı. Onu bu asılsız ve korkunç suçlamadan aklamak bizim görevimiz.”</p>

    <p class="normal">Camberwell’den ayrıldığımda akşam olmuştu. Eve vardığımda hava oldukça karanlıktı. Arkadaşımın kitabı ve piposu, sandalyesinin üzerinde duruyordu, fakat kendisi ortadan kaybolmuştu. Bir not bulurum umuduyla etrafa bakındım ama yoktu.</p>

    <p class="normal">Panjurları indirmek üzere geldiğinde Bayan Hudson’a “Sanırım Bay Sherlock Holmes gitmiş” dedim.</p>

    <p class="normal">“Hayır Efendim. Odasına gitti. Biliyor musunuz efendim,” dedi, sesini etkileyici bir fısıltıya dönüştürerek, “onun sağlığından endişe ediyorum.”</p>

    <p class="normal">“Neden Bayan Hudson?”</p>

    <p class="normal">“Çok garip bir hali var. Siz gittikten sonra bir yukarı bir aşağı yürüdü durdu. Artık ayak seslerinden bitkin düşmüştüm. Sonra kendi kendine konuşmaya, homurdanmaya başladı. Ne zaman zil çalsa, merdiven başına gelerek: “Kim gelmiş Bayan Hudson?” diye sordu. Şimdi odasına kapandı ama hâlâ aynı şekilde odada volta atıyor, duyuyorum. Umarım hastalanmaz efendim. Sakinleştirici bir şeyler vereyim mi diyecektim ki bana dönüp öyle bir baktı ki odadan nasıl çıktığımı bilemedim.”</p>

    <p class="normal">“Endişelenmeniz için bir neden yok, Bayan Hudson,” diye karşılık verdim. “onu çok defalar bu şekilde gördüm. Zihninde onu huzursuz eden birtakım küçük meseleler var.”</p>

    <p class="normal">Her ne kadar kıymetli ev sahibemize karşı rahatlatıcı bir tonda konuştuysam da, gece boyu odada dolaşan fersiz ayak seslerini duymaktan ve ince ruhunun bu hareketsizlik karşısında nasıl da örselendiğini düşünmekten, ben de tedirgin olmuştum.</p>

    <p class="normal">Kahvaltıda yorgun ve bitkin görünüyordu. Her iki yanağında küçük birer kızarıklık vardı.</p>

    <p class="normal">“Kendini çok yoruyorsun ihtiyar,” dedim. “Gece boyu volta attın durdun.”</p>

    <p class="normal">“Hayır, uyuyamadım,” dedi. “bu berbat mesele beni tüketiyor. Tüm engelleri aşmışken böylesine basit bir engeli aşamamak çok fena… Adamları biliyorum, istimbotu biliyorum, her şeyi biliyorum, fakat yine de hiçbir haber alamıyorum. Başkalarını da seferber ettim, tasarrufum altında olan her yolu kullandım. Nehrin tamamı iki yandan da arandı, hiçbir ize rastlanmadı. Bayan Smith de kocasından bir haber alamadı. Yakında istimbotu batırdıklarını düşünmeye başlayacağım. Gerçi bunu düşünmem için de maniler var.”</p>

    <p class="normal">“Belki de Bayan Smith bizi yanlış yönlendirdi.”</p>

    <p class="normal">“Hayır, o olasılığı eledim. Araştırdım, o tarife uyan bir istimbot var.”</p>

    <p class="normal">“Nehrin yukarısına gitmiş olabilir mi?”</p>

    <p class="normal">“Onu da düşündüm. Bunun için de Richmond’a kadar araştıracak bir ekip var. Eğer bugün bir haber gelmezse, yarın kendim çıkacağım, hem de istimbotun değil, adamların peşine düşeceğim. Ama kesin, kesin bir şey duyacağız.”</p>

    <p class="normal">Fakat duymadık. Wiggins’ten ya da diğerlerinden bir kelimelik olsun bilgi gelmedi. Gazetelerin birçoğunda Norwood trajedisi konusunda makaleler vardı. Hepsi de zavallı Thaddeus Sholto’ya cephe almış görünüyordu. Ancak hiçbirinde ertesi gün yeni bir soruşturma başlatılacağı bilgisi dışında yeni bir ayrıntı yoktu. Akşam bayanlara başarısızlığımızı anlatmak için Camberwell’e gittim, döndüğümde Holmes keyifsizdi ve somurtuyordu. Sorularıma bile zorla cevap verdi. Akşam boyunca çokça ısıtma, buhar, damıtma içeren anlaşılması zor bir kimyasal analizle meşgul oldu. Sonunda öyle bir koku çıktı ki kendimi binadan zor attım. Deney tüplerinin tıkırdamalarını sabahın erken saatlerine kadar işittim ki bu da o iğrenç kokulu deneyin o saatlere kadar sürdüğü anlamına geliyordu.</p>

    <p class="normal">Şafakla birlikte uyandığımda onu yatağımın başında ayakta dikilir vaziyette buldum. Üzerinde kruvaze ceketli kaba bir gemici elbisesi vardı. Aynı kabalıkta bir atkı da boynunu örtmüştü:</p>

    <p class="normal">“Nehre iniyorum Watson” dedi. “Düşünüp durdum ve şimdi bir tek yol görebiliyorum. Her şeye rağmen denemeye değer.”</p>

    <p class="normal">“Neden olmasın, ben de gelebilir miyim?” dedim.</p>

    <p class="normal">“Hayır, beni temsilen burada kalırsan daha faydalı olabilirsin. Pek gidesim yok, Wiggins geçen gece biraz ümitsiz konuştu ama gün içinde yeni bir haber gelebilir. Gelen tüm notları, telgrafları açmanı istiyorum, herhangi bir haber gelirse de kendin karar ver ve uygula. Sana güvenebilir miyim?”</p>

    <p class="normal">“Kesinlikle.”</p>

    <p class="normal">“Korkarım bana haber ulaştıramazsın, çünkü ben de tam olarak nerede olacağımı bilmiyorum. Ama eğer şansım varsa, fazla uzun sürmez. Öyle ya da böyle bir şeyler öğrenmiş olarak döneceğim.”</p>

    <p class="normal">Kahvaltı süresince hiçbir gelişme olmadı. Standard gazetesini açınca, yeni bir şeylere rastladım: “<span class="ideitalik">Yukarı Norwood trajedisine dair, meselenin başta sandığımızdan daha karmaşık olduğunu gösteren yeni gelişmeler oldu. Yeni kanıtlara göre Bay Thaddeus Sholto’nun her hangi bir şekilde bu cinayetlerle ilişkili olması imkânsız görünüyor. Bay Sholto ve kâhya Bayan Bernstone dün akşam salıverildi. Polisin gerçek suçlular hakkında da bazı ipuçlarına sahip olduğu sanılıyor. Scotland Yard’dan Bay Athelney Jones da, çok iyi bilinen enerjisi ve zekâsı ile konuyu takip ediyor. Bu durumda başka tutuklamalar da bekleniyor.</span>”</p>

    <p class="normal">“Şimdilik bu sonuç tatmin edici” diye düşündüm. En azından dostumuz Sholto serbest kalmıştı. Her ne kadar polisin bilindik zarf atmalarından biri gibi gözükse de, buldukları yeni kanıtların ne olduğunu merak ediyordum.</p>

    <p class="normal">Gazeteyi masanın üstüne attım, tam o sırada gözüm gazetenin taziye sütununda bir ilana takıldı. Şöyle deniliyordu:</p>

    <p class="normal">“<span class="ideitalik">KAYIP – Geçen Salı sabahı saat üç sularında Aurora isimli, iki kırmızı şeritli siyah renkte ve bacası beyaz bantlı siyah bir istimbot ile evden ayrılan Sandalcı Mordecai Smith ve oğlu Jim kaybolmuştur. Mordecai Smith ve Aurora istimbotunun nerede olduğu hakkında bilgisi olanların Smith iskelesindeki Bayan Smith’e ya da 221B Baker Caddesi adresine başvurmaları rica olunur. Bilgi verenlere beş pound ödül verilecektir.</span>”</p>

    <p class="normal">Bunun Holmes’in işi olduğu açıkça belliydi. Baker Caddesi adresi bunun yeterli kanıtıydı. Oldukça çarpıcı, zekice bir hamleydi. Kaçaklar bunun kayıp kocasını arayan bir kadının kaygısından öte bir şey olmadığını düşüneceklerdi.</p>

    <p class="normal">Uzun bir gün olmuştu. Ne zaman kapı çalınsa ya da caddede sert bir ayak sesi duyulsa Holmes’in geri döndüğünü ya da ilanına bir cevap geldiğini sandım. Birazcık kitap okumaya çalıştım ama düşüncelerim sürekli bu garip olaya ve peşinde olduğumuz kötü tabiatlı alçak ikiliye kayıyordu. Arkadaşımın yürüttüğü mantıkta köklü bir hata olabilir miydi? Aşırı özgüveninin esiri olduğu için gerçekleri görme yetisini kaybetmiş olabilir miydi? Çevik ve kuramsal zihni bu ham teoriyi yanlış temeller üzerine bina etmiş olamaz mıydı? Hiç yanıldığını görmemiştim; oysa en usta mantıkçılar bile arada sırada yanılırdı. Kurduğu aşırı ince mantık nedeniyle yanılmış olabileceğini düşünüyordum. Daha düz ve sıradan bir açıklama dururken çok daha ince ve tuhaf açıklamaları tercih ediyordu. Öte yandan kanıtları kendi gözlerimle görmüştüm, yaptığı kestirimleri de ondan dinlemiştim. Bu garip olaylar zincirinde geriye doğru baktığımda, birçoğu kendi içinde sıradandı ama hepsi de aynı yöne bakıyordu. Holmes’in açıklamaları yanlış çıksa bile gerçeklerin aynı düzeyde acayip ve sarsıcı olacağını düşünmekten kaçınamıyordum.</p>

    <p class="normal">Öğleden sonra saat üçte kapı zili yüksek sesle çaldı, şaşırtıcı bir şekilde evin girişinde otoriter bir ses tonuyla Bay Athelney Jones belirdi. Yalnız çok farklı görünüyordu. Yukarı Norwood’daki davayı kendinden gayet emin bir şekilde almış olan o kamu vicdanının usta ve kudretli temsilcisinden eser kalmamıştı. Moralman çökmüş bir ifadesi vardı, gayet uysal hatta özür dilercesine bir havaya bürünmüştü.</p>

    <p class="normal">“İyi günler bayım, iyi günler,” dedi, “Bay Sherlock Holmes yok galiba, anlıyorum.”</p>

    <p class="normal">“Evet, ne zaman geleceğini de bilmiyorum. Fakat belki beklemek istersiniz. Lütfen oturun, puro alın.”</p>

    <p class="normal">“Teşekkür ederim, bekleyeyim.” dedi, yüzünü büyük kırmızı bir mendille kuruladı.</p>

    <p class="normal">“Viski soda alır mıydınız?”</p>

    <p class="normal">“Peki, yarım bardak alayım. Yılın bu zamanına göre hava oldukça sıcak. Başımda da oldukça bela bir iş var. Şu Norwood davası ile ilgili teorimi biliyor muydunuz?”</p>

    <p class="normal">“Açıkladığınızı hatırlıyorum.”</p>

    <p class="normal">“Aslında bir daha gözden geçirmek zorunda kaldım. Ağımı Bay Sholto etrafında sımsıkı örmüştüm bayım, fakat Sholto bu ağı tam ortasından parçaladı. Suçsuzluğunu şüpheye yer bırakmaz şekilde kanıtladı. Kardeşinin odasından ayrıldığı andan itibaren gözden kaybolduğu bir an bile yok. Dolayısıyla o çatıya tırmanan kişi o olamaz. Bu çok karanlık bir dava ve mesleki itibarım tehlikede. Birazcık yardım almak beni çok mutlu eder.”</p>

    <p class="normal">“Hepimiz belli zamanlarda yardıma ihtiyaç duyarız.” dedim.</p>

    <p class="normal">“Bayım, arkadaşınız Bay Sherlock Holmes harika bir adam,” dedi, boğuk ve fısıltılı bir sesle. “yenilmez bir adam o. O genç adamın içinde yer aldığı birçok vaka gördüm ama onun bir ışık tutamadığı bir dava henüz görmedim. Yöntemleri bilindik türden değil ayrıca teoriler kurmakta biraz da aceleci ama son tahlilde, bence gelecek vaat eden bir polis olurdu; bunu kim biliyordur, umursamıyorum. Bu sabah ondan bir telgraf aldım. Anladığım kadarıyla bu Sholto işi hakkında bazı kanıtlara ulaşmış. İşte mesajı.”</p>

    <p class="normal">Telgrafı cebinden çıkardı ve bana uzattı. Poplar’dan saat on ikide atılmıştı. “<span class="ideitalik">Hemen Baker Caddesi’ne git,</span>” yazıyordu. “<span class="ideitalik">Eğer gelmemişsem beni bekle. Sholto çetesinin izini bulmak üzereyim. Eğer işi sonuçlandıran ekibin içinde olmak istiyorsan bu gece bizimle gelebilirsin.</span>”</p>

    <p class="normal">“Bu çok iyi… Belli ki yine bazı yeni kokular almış,” dedim. Belirgin bir hoşnutlukla atıldı: “Haa, demek ki o da benim gibi başta yanılmış. Bazen en iyilerimiz bile gerçekleri ıskalayabiliyor. Çok tabii ki bu da yanlış bir alarm olabilir. Ancak bir kanun görevlisi olarak vazifem hiçbir olasılığı kaçırmamak… Kapıda birileri var, geldi galiba.”</p>

    <p class="normal">Ağır adımlarla merdivenlerden çıkan ayak sesleri ve nefes nefese kalmış birinin hırıltılı nefesi duyuldu. Merdivenler fazla gelmiş olacaktı ki bir ya da iki kez durakladı, nihayet odamıza ulaştı ve içeri girdi. Görünüşü de işittiğimiz seslerle uyumluydu. Yaşlı bir adamdı, üzerinde denizci kıyafeti vardı. Eski kruvaze ceketinin düğmelerini boğazına kadar iliklemişti. Sırtı kamburlaşmıştı, dizleri titriyordu ve ağır astımlı bir nefesi vardı. Kalın meşeden yapılmış bastonuna dayanırken ciğerlerine hava doldurma gayreti içinde omuzları inip kalkıyordu. Çenesini kaplayan renkli bir atkısı vardı, koyu ve keskin bakışlı gözleri, gür ve beyaz kaşları, kırlaşmış uzun favorileri dışında yüzünün çok az kısmı görünüyordu. Bütün bu görüntü, bana yaşlı ve fakir, bir o kadar da saygıdeğer, usta bir denizci izlenimi veriyordu.</p>

    <p class="normal">“Ne oldu adamım?” diye sordum.</p>

    <p class="normal">Yaşlı insanlara özgü yavaş ve muntazam bakışlarla etrafını süzdükten sonra, “Bay Sherlock Holmes burada mı?” dedi.</p>

    <p class="normal">“Hayır, fakat onun yerine ben varım. Ona bir mesajın varsa bana söyleyebilirsin.”</p>

    <p class="normal">“Bunu ancak ona söyleyebilirim.” dedi.</p>

    <p class="normal">“Fakat dedim ya, onu temsilen ben buradayım. Konu Mordecai Smith’in teknesi miydi?”</p>

    <p class="normal">“Evet, onun nerede olduğunu biliyorum. Peşinde olduğu adamların da nerede olduğunu biliyorum. Hazinenin de yerini biliyorum. Her şeyi biliyorum.”</p>

    <p class="normal">“Öyleyse bana söyle, ben de ona söyleyeyim.”</p>

    <p class="normal">Yine ihtiyarlara mahsus huysuz bir inatçılıkla “Yalnız ona söyleyebilirim” diye tekrarladı.</p>

    <p class="normal">“Peki, öyleyse beklemen gerekiyor.”</p>

    <p class="normal">“Hayır, hayır, kimsenin keyfi olsun diye bütün günümü harcayamam. Eğer Bay Holmes burada değilse, tüm bunları kendi bulsun. İkinizin de kim olduğu umurumda değil, bir tek kelime söylemem.”</p>

    <p class="normal">Kapıya doğru atılırken, Athelney Jones önüne geçti:</p>

    <p class="normal">“Biraz bekle dostum,” dedi. “önemli şeyler biliyorsun, böyle çekip gitmemelisin. İstesen de istemesen de arkadaşımız gelinceye kadar seni koruyacağız.”</p>

    <p class="normal">Yaşlı adam, kapıya doğru küçük bir hamle yaptıysa da, Athelney Jones, geniş sırtıyla kapıyı kapayınca, direnmenin beyhude olduğunu anladı.</p>

    <p class="normal">Bastonunu yere vurarak: “Bu nasıl bir muamele böyle?” diye bağırdı. “Buraya bir beyefendiyi görmeye geliyorum ve siz ikiniz, hayatım boyunca hiç görmediğim iki kişi, beni alıkoyarak böyle davranıyorsunuz!”</p>

    <p class="normal">“Merak etme, sana bir şey olmayacak,” dedim. “Kaybettiğin zamanı sana ödeyeceğiz. Şuradaki kanepeye otur, çok beklemezsin.”</p>

    <p class="normal">Öfkeyle gelerek, oturup, yüzünü ellerinin arasına aldı. Jones ve ben purolarımıza ve sohbetimize geri döndük. Bir anda, Holmes’in sesi çınladı:</p>

    <p class="normal">“Sanırım bana da bir puro ikram edersiniz” dedi.</p>

    <p class="normal">İkimiz de sandalyelerimizden fırladık. Holmes, yanıbaşımızda gülerek oturuyordu.</p>

    <p class="normal">“Holmes!” diye haykırdım. “Sen buradasın da, ihtiyar nerede?”</p>

    <p class="normal">“İşte ihtiyar,” dedi, elinde bir beyaz saç yığını tutarak. “İşte burada, peruk, favoriler, kaşlar, hepsi burada. Kamuflajımın gayet başarılı olduğunu biliyordum ama bu testi geçebileceğini ummuyordum.”</p>

    <p class="normal">Jones, keyifle “Nasıl bir düzenbazlık bu!” diye bağırdı. “Oyuncu olmalıymışsın, az bulunan bir oyuncu olurdun. O darülaceze öksürüğü, o titrek bacaklarla haftada on pound kazanırdın. Gerçi gözlerindeki parıltı bana yabancı gelmemişti ama biz de kaçmana öyle kolay müsaade etmedik, gördün.”</p>

    <p class="normal">Purosunu yakarken “Bunun için tüm gün çalıştım.” dedi. “Biliyorsunuz, artık suç dünyasındakilerin büyük bir çoğunluğu beni tanımaya başladı. Hele de bu arkadaşımız benim bazı maceralarımı kaleme alıp bastırdıktan sonra… Bu yüzden araştırmalarım sırasında böylesi birtakım kılık değiştirmeler yapmam gerekiyor. Telgrafımı aldın mı?”</p>

    <p class="normal">“Evet, beni buraya getiren de o oldu.”</p>

    <p class="normal">“Soruşturman ne sonuç verdi?”</p>

    <p class="normal">“Hiçbir şey elde edemedik. İki mahkûmumu serbest bırakmak zorunda kaldım, diğer ikisi hakkında da elimde kanıt yok.”</p>

    <p class="normal">“Üzülme. Onların yerine başka iki kişi vereceğiz sana. Ama benim emirlerim altına girmen gerekiyor. Resmiyette bütün başarı senin hanene yazılacak, ancak çalışırken yalnızca benim gösterdiğim yolu takip edeceksin. Anlaştık mı?”</p>

    <p class="normal">“Tamamen… Yeter ki o adamları bulalım.”</p>

    <p class="normal">“Güzel, öyleyse ilk etapta hızlı bir polis teknesi isteyeceğim –bir istimbot-, saat yedide Westminster Merdivenleri’nde olacak.”</p>

    <p class="normal">“Sorun değil, ayarlarım. Zaten orada her zaman bir tane bulunur, fakat emin olmak için caddenin karşısına çıkıp bir telefon açabilirim.”</p>

    <p class="normal">“Sonra, dirençle karşılaşma ihtimalimize karşı iki sağlam adam istiyorum.”</p>

    <p class="normal">“Teknede iki ya da üç adam bulunacak. Başka?”</p>

    <p class="normal">“Adamları hakladıktan sonra hazineyi alacağız. Sanırım hazine sandığını, yarısına hakkıyla sahip olan genç bayana götürmek bu arkadaşım için zevk olacaktır. Genç bayan, sandığı ilk açan kişi olsun. Ee, Watson?”</p>

    <p class="normal">“Benim için büyük bir zevk olur.”</p>

    <p class="normal">“Teamüllere aykırı bir plan,” dedi Jones, başını sallayarak. “Ne var ki zaten olan biten her şey teamüllere aykırı. Sanırım bunu da görmezlikten gelmek durumundayız. Yalnız bunun ardından hazine resmi tahkikat için yetkililere teslim edilmek zorunda.”</p>

    <p class="normal">“Tabii ki, bu ayarlanabilir. Bir diğer nokta: Bu mesele hakkında Jonathan Small’ın kendi ağzından bazı detayları duymaktan memnun olurum. Biliyorsunuz, dosyalarımın detayları üzerinde çalışmayı severim. Onunla gayrıresmi bir görüşme yapmama engel olunmayacak, burada, benim evimde ya da başka bir yerde olabilir. Tabii adamakıllı korunması sağlandıktan sonra…”</p>

    <p class="normal">“Pekâlâ, patron sensin. Bu Jonathan Small’ın gerçekten var olduğuna dair bile bir delil yok elimde. Eğer onu yakalarsanız, onunla bir görüşme yapma isteğinizi nasıl geri çevirebilirim?”</p>

    <p class="normal">“O zaman anlaştık yani…”</p>

    <p class="normal">“Tamamen. Başka bir şey var mı?”</p>

    <p class="normal">“Akşam yemeğini lütfen bizimle yiyin. Yarım saat içinde hazır ederim. İstiridyem ve bir çift kekliğim, bir iki çeşit de beyaz şarabım var. Watson, henüz ev işlerindeki hünerlerimi görmüş değilsin.”</p>
  </div>
</body>
</html>
