<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>97</h2>

  <p>Dr. LECTER’ın, evi güzelleştirmek için mobilyalarım değiştirmeden yapabileceği çok az şey vardı. Çiçekler ve paravanlar kullanmıştı. Koca mobilyalar ve karanlıkta kaybolan tavanlar arasında renkler, ilginç duruyordu. Ağır mobilyalar ve çiçekler sonsuz, cazip bir zıtlık sergiliyordu; insanın eline konmuş bir kelebek gibi.</p>

  <p>Ortalarda pek görünmeyen evsahibi, anlaşıldığı kadarıyla Leda ve Swan ile ilgili bir saplantıya sahipti. Evde Donatello’nun bir yeniden üretimi olan dört bronz heykel ve sekiz tablo vardı. Tablolardan biri Dr. Lecter’ın çok hoşuna gidiyordu. Anne Shingleton anatomik ayrıntılara gösterdiği tutkuyla, yatakta hayli sıcak olmalıydı. Geri kalanların üstünü örtmüştü. Evsahibinin avcılıkla ilgili madalyaları da örtülmüştü.</p>

  <p>Sabahın erken saatlerinde doktor, üç kişilik bir masa hazırladı. Eli çenesinde, farklı açılardan masaya baktı. Şamdanların yerini iki kez değiştirdikten sonra, kareli örtünün yerine oval yemek masasını daha derli toplu gösterecek tek renk bir masa örtüsü serdi.</p>

  <p>Karanlık ve tehditkâr servis masası, üzerindeki servis tabakları ve kalaylı bakırdan ısıtıcılarıyla bir kargo taşıtı gibi görünüyordu.</p>

  <p>Aslında Dr. Lecter bir tür asma bahçe havası katmak için servis masasının çekmecelerinden birçoğunu açıp içlerine çiçekler yerleştirmişti.</p>

  <p>Odada gereğinden çok fazla çiçek olduğunu görebiliyordu. Çok fazlaydı. Ama bu fazlalık iyi bir görüntü veriyordu. Masa için iki takım çiçek hazırladı: Gümüş bir tabağın içine puf puflar gibi beyaz duran, kocaman bir şakayık yığını ve süsen çiçekleri, orkideler ile papağan lâlelerinden bir aranjman. Çiçekler masanın büyük bir bölümünü kaplıyor ve ona mahrem bir hava katıyordu.</p>

  <p>Servis tabaklarının önündeki kristal bardaklar bir buzul katmanı gibi duruyordu. Ama yayvan gümüş tabak son anda servise girmek için ısıtıcının üstünde bekliyordu.</p>

  <p>Başlangıçlar masada hazırlanacaktı. Isıtıcılar, çok amaçlı bakır tava, tencere, kızartma tavası, baharatlık ve otopsi bıçkısı bunun için hazırdı.</p>

  <p>Dışarı çıkıp daha çok çiçek getirebilirdi. Ona dışarı çıktığım söylediğinde Starling bundan rahatsız olmadı. İyi bir uyku çekmesini önerdi Lecter.</p>
</body>
</html>
