<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>60</h2>

  <p>MASON VERGER’in adamı Cordell, yüzünde biraz duygu belirtisi olsa yakışıklı bile bulanabilecek iri bir adamdı. Otuz yedi yaşında, İsviçre’de sağlık sektöründe veya orada çocuklarla yakın temas gerektiren herhangi bir işte bir daha çalışması yasaklanmış bir adamdı.</p>

  <p>Mason, köşke yaptırdığı bu eklentinin sorumluluğunu, onun bakımı ve beslenmesiyle birlikte üstlenmesi için Cordell’e hayli iyi bir maaş ödüyordu. Cordell’in tümüyle güvenilir ve becerikli biri olduğuna inanıyordu. Cordell, Mason’un çocuklarla görüşmelerinin video kayıtlarından başka, herkesi gözyaşlarına veya öfkeye boğacak zalimlik örneklerine tanıklık etmişti.</p>

  <p>Cordell bugün biraz düşünceliydi, onun için tek kutsal mesele; para.</p>

  <p>Kapıyı her zamanki gibi iki kere çaldı ve Mason’un odasına girdi. Parıldayan akvaryum dışında oda zifirİ karanlıktı. Yılan balığı Cordell’in içeri girdiğini anladı ve umutla deliğinden dışarı çıktı.</p>

  <p>“Bay Verger?”</p>

  <p>Mason birkaç saniye sonra uyandı.</p>

  <p>“Sana bahsetmem gereken bir şey var. Baltimore’daki daha önce hakkında konuştuğumuz kişiye ek para ödemem gerekiyor. Acil bir durum değil, ama hassas bir mevzu. Şu Zenci çocuk Franklin fare zehiri yutmuş ve bu hafta başında kiritik bir durumdaydı. Cici annesine, polislerin ona işkence yapmasını engellemek için kediye fare zehiri vermesi gerektiğini senin söylediğini anlatmış. Kediyi bir komşusuna vererek fare zehirini kendi içmiş.”</p>

  <p>“Bu çok saçma,” dedi Mason, “benim bununla hiçbir alakam yok.”</p>

  <p>“Elbette çok saçma Bay Verger.”</p>

  <p>“Şikâyet eden kim, çocuğu aldığın kadın mı?”</p>

  <p>“O hemen para ödenmesi gereken kişi.”</p>

  <p>“Cordell, küçük piçe girmedin, öyle değil mi? Hastanede bir şey bulmadılar umarım. Biliyorsun sonunda haberim olur.”</p>

  <p>“Hayır efendim. Sizin evinizde? Yemin ederim ki, asla. Ben aptal değilim, işimi seviyorum.”</p>

  <p>“Franklin nerede?”</p>

  <p>“Marland-Misericordia Hastanesinde. Taburcu edilince yetimevine gidecek. Birlikte yaşadığı kadın esrar içtiği için yetimevinin listesinden çıkarılmış. Senin hakkında şikâyette bulunan o. Onunla ilgilenmemiz gerekebilir.”</p>

  <p>“Marsık keş, böyle sorun olmamalı.”</p>

  <p>“Yardımını alabileceği kimseyi tanımıyor. Sanırım onunla ilgilenirken biraz titiz davranmalıyız. Temizce. Yoksullara yardım görevlisi onun çenesini kapatmasını istiyor.” “Bunu düşüneceğim. Harekete geç. Yoksullara yardım görevlisine ödemesini yap.”</p>

  <p>“Bin dolar.”</p>

  <p>“Yalnızca daha fazlasını alamayacağını bilsin yeter.” Margot, karanlıkta Mason’un sofasında uzanmış Cordell ve Mason’un konuşmasını dinlerken, yanaklarından gözyaşları dökülüyordu. Mason uykuya dalmadan önce onu ikna etmekle uğraşmıştı. Besbelli ki Mason, Margot’nun gitmiş olduğunu düşünmüştü. Respiratörün tıslamalarına denk getirmeye çalışarak sessizce nefes almak için ağzını açtı. Cordell kapıyı açıp odayı terk ederken dışardan gri bir ışık vurdu.</p>

  <p>Margot sofada uzanıyordu. Odayı terk etmeden önce hava pompası Mason’un uyku düzenine geçene kadar, yirmi dakika karanlıkta uzanarak bekledi. Mason onu görmedi, ama yılan balığı görmüştü.</p>
</body>
</html>
