<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>90</h2>

  <p>SABAH. Güneş ışıkları Muskrat Çiftliği’nin oyun odasını dolduruyor. Gözleriyle Cordell’in cesedini süzen doldurulmuş hayvanların üzerlerine örtüler örtülmüş.</p>

  <p>Kışın ortası olmasına karşın bir karasinek, bedeni bulmuş, çarşafın kanı emdiği yerin üzerinde geziniyor.</p>

  <p>Margot Verger önemli insanların öldürülmesine medyanın bu kadar ilgi gösterdiğini bilseydi, yılan balığını kardeşinin boğazına tıkıştırmaya kalkışmazdı.</p>

  <p>Kararı, Muskrat Çiftliği’ndeki karışıklığı toplamak yerine, fırtına geçene kadar ortaya çıkmamak gibi daha akıllıca bir karardı. Muskrat Çiftliği’nde hiçbir canlı, Mason ve diğerleri öldürülürken onu görmemişti.</p>

  <p>Polislere, Judy’yle yaşadığı evi arayan çılgına dönmüş gece bakıcısının telefonuyla uyandığını anlatmıştı. Olay mahalline doğru yola koyulmuş, şeriften hemen sonra oraya varmıştı.</p>

  <p>Şerif departmanından gelen şef dedektif Clarence Franks, gözleri birbirine biraz fazla yakın genç bir adamdı ve Margot’nun beklediği kadar aptal çıkmadı.</p>

  <p>“Canı her isteyen, bu asansörü kullanarak yukarı çıkamaz, iki tane anahtar lazım bunun için, yanlış mıyım?” diye sordu Franks, Margot’ya. Dedektif ve Margot, biraz tedirgin koltukta yan yana oturmuşlardı.</p>

  <p>“Sanırım haklısınız, eğer bu yolu kullanarak geldilerse.”</p>

  <p>“Geldiler Bayan Verger! Birkaç kişi mi olduklarını düşünüyorsunuz?”</p>

  <p>“Hiçbir fikrim yok Bay Franks.”</p>

  <p>Hâlâ yılan balığıyla sarmaş dolaş olan kardeşinin bedenine bakmış ve çarşafi örtmüştü sonra. Birisi respiratörü durdurmuştu. Uzmanlar akvaryum suyundan örnekler alıyor, yerden kan örnekleri topluyordu. Margot, Mason’un elindeki Dr. Lecter’ın kafa derisi örneğini görebiliyordu. Polisler henüz fark etmemişlerdi. Uzmanlar sanki tek yumurta ikiziymiş gibi bakıyorlardı Margot’ya.</p>

  <p>Dedektif Franks not defterine bir şeyler karalamakla meşguldü.</p>

  <p>“Öteki zavallıların kimler olduğunu biliyor musunuz?” dedi Margot. “Ailelerine ulaşabildiniz mi?”</p>

  <p>“Biz de bunu bulmaya çalışıyoruz,” dedi Franks. “Şimdiye kadar üç silah bulabildik.”</p>

  <p>Aslında şerif departmanı ambarda kaç kişinin öldürülmüş olabileceğini bilmiyordu, çünkü domuzlar artanları daha sonra yemek için yanlarında götürmüştü.</p>

  <p>“Bu soruşturma sırasında sizden ve sizin...eski dostunuzdan polygraf incelemesine girmenizi, yani yalan makinesine bağlanmanızı isteyebiliriz. Buna razı mısınız, Bayan Verger?”</p>

  <p>“Bay Franks, bu insanların yakalanması için elimden gelen her şeyi yaparım. Özellikle sizin sorunuza gelince, ihtiyacınız olduğunda beni ve Judy’yi arayın yeter. Aile avukatımla görüşmeme gerek var mı?”</p>

  <p>“Gizleyecek bir şeyiniz yoksa, gerek yok Bayan Verger.”</p>

  <p>“Gizlemek?” Margot gözünden birkaç damla yaş akıtmayı başardı.</p>

  <p>“Lütfen, bunu yapmak zorundayım, Bayan Verger.” Franks elini Margot’nun devasa omzuna atmak istedi, ama sonra en iyisinin hiç dokunmamak olduğuna karar verdi.</p>
</body>
</html>
