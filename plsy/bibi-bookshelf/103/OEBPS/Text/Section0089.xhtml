<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>82</h2>

  <p>MASON’un ambarı, nalbanthaneden gelen kömür ve içinde bulunan hayvanlar ile insanların kokusunu taşıyordu.</p>

  <p>Carlo, kiraz kızılına dönüşmüş demir bir çubuğu kızdırırken demirci ocağındaki kömürler körüğün her nefesinde alev alıyor, canlanıyordu.</p>

  <p>Dr. Hannibal Lecter, at başının altında korkunç bir kilise süsü gibi duvara asılmıştı; kolları, midillilerin arabalarının oklarından yapılmış meşeden bir çarmıha sıkıca bağlanarak gerilmişti. Tek parçadan ibaret kalas doktorun sırtında tıpkı bir boyunduruk gibi duruyordu ve Carlo’un yapımı zincirlerle duvara bağlanmıştı. Ayakları yere değmiyordu. Bacakları pantolonunun üstünden sarılarak bağlanmış, her sarıma düğüm atılmıştı. Bağlarda zincir veya kelepçe, domuzların dişlerine zarar verecek ve heveslerini kıracak hiçbir metal kullanılmamıştı.</p>

  <p>Carlo demir akkor hale geldiğinde maşayla tutarak örse getirdi ve parlak demir çubuğu çekiçle dövmeye başladı. Kıvılcımlar yarı karanlıkta etrafa saçılıyor, Carlo’nun göğsüne, çarmıha gerili Hannibal Lecter’ın vücuduna sıçrıyordu.</p>

  <p>Antika eşyalar arasında Mason’un televizyon kamerası, örümceği andıran üç metal ayağından Dr. Lecter’ı süzüyordu. Tezgâhın üstünde şu anda kapalı olan bir televizyon duruyordu.</p>

  <p>Carlo, metal çubuğu yeniden ısıttı ve henüz tayındayken ve kızgınken vinç daha hızlı çalışmaya başladı. Çekicin sesi ambarın en kuytu köşelerine çarpıp yankılanıyordu. Önce çekicin, ardından yankısının sesi duyuluyordu. BAM-bam, BAM-bam.</p>

  <p>Piero kısa dalgada yeniden verilen bir futbol maçını bulunca ambardan hışırtılı bir ses yükseldi. Taraftarı olduğu Cagliari takımı, Roma’da can düşmanları Juventus ile karşılaşıyordu.</p>

  <p>Tommaso, örme bir sandalyede oturuyordu, uyuşturucu tüfeği duvara dayalıydı. Kara papaz gözleri bir saniye bile Dr. Lecter’ın yüzünden ayrılmıyordu.</p>

  <p>Tommaso bağlı adamın kıpırtısız duruşunda bir değişme sezdi. Bilinçsizlik halinden bilinç haline geçişin hayli güç fark edilir değişikliğiydi bu.</p>

  <p>Sandalyesinden kalkıp ambarın içine seslendi.</p>

  <p>“Si sta svegliando.”</p>

  <p>Carlo nalbanthaneye geçti, geyik dişi dudaklarının arasından bir görünüp bir kayboluyordu. Sebze, meyve ve tavukla doldurulmuş bir pantolon taşıyordu. Pantolonu Dr. Lecter’ın bedenine ve koltuk atlarına sürdü.</p>

  <p>Elini yüzden uzakta tutmaya dikkat ederek, Lecter’ın başını saçlarından yakalayıp yukarı kaldırdı.</p>

  <p>“Bouna sera, Dottore.”</p>

  <p>Televizyon ekranına bağlı hoparlör çıtırdadı. Ekran aydınlandı ve Mason’un yüzü göründü...</p>

  <p>“Işığa, kameraya doğru çevir,” dedi Mason. “Günaydın Dr. Lecter.”</p>

  <p>Doktor ilk kez gözlerini açtı. Carlo, canavarın göz bebeklerinden bir kıvılcımın geçtiğini sandı, ama ateşin bir yansıması da olabilirdi. Kem göze karşı haç çıkardı.</p>

  <p>“Mason,” dedi doktor kameraya. Mason’un arkasında, akvaryumun yanında bir karaltı halindeki Margot’yu görebiliyordu. “İyi akşamlar, Margot,” dedi, şimdi kibar bir ses tonu kullanıyordu. “Seni tekrar gördüğüme sevindim.” Konuşmasının netliğinden Dr. Lecter’ın bir süredir ayık olduğu belli oluyordu.</p>

  <p>“Dr. Lecter,” diye seslendi Margot, kişnemeyi andıran sesiyle.</p>

  <p>Tommaso kameranın üzerindeki spot lambasının düğmesini açtı.</p>

  <p>Kuvvetli ışık bir süreliğine hepsinin birden gözlerini kamaştırdı.</p>

  <p>Mason mikrofonik ses tonuyla, “Doktor, yirmi dakika içinde domuzlara ilk öğünlerini, yani senin bacaklarını vereceğiz. Ondan sonra küçük bir pijama partisi düzenleriz, sen ve ben. O zaman şortunu giyebilirsin. Cordell uzun süre canlı kalmanı sağlayacak...”</p>

  <p>Mason sözlerine devam ediyordu, Margot daha yakından görmek için öne doğru eğilmişti.</p>

  <p>Dr. Lecter, Margot’nun kendini seyredip seyretmediğinden emin olmak için ekrana baktı. Ardından düz bir sesle Carlo’nun kulağına hızla fısıldadı:</p>

  <p>“Kardeşin Matteo şu anda senden daha kötü kokuyor olmalı. Onu doğradığımda altına sıçtı.”</p>

  <p>Carlo elini arka cebine uzatıp elektrik şok aygıtını çıkardı. Televizyon kameralarının parlak ışığı altında aygıtı Dr. Lecter’ınyüzüne yaklaştırdı. Bir eliyle doktoru saçlarından tutarak kulptaki düğmeye bastı, yüksek voltaj elektrik iki elektrot arasında ince, parlak bir çizgi oluşturdu.</p>

  <p>“Kendi ananı becer,” deyip parlak çizgiyi Dr. Lecter’ın gözüne dokundurdu.</p>

  <p>Dr. Lecter’ın gıkı çıkmadı. Haykırış hopörlerden geliyordu. Mason nefesinin yettiğince bağırıyordu. Tommaso, Carlo’yu uzaklaştırmak için atıldı. Piero aşağıya yardıma koştu. Onu örme sandalyeye oturtup orada tuttular.</p>

  <p>“Onu kör et de beş kuruş alamayalım!” diye bağırdılar.</p>

  <p>Dr. Lecter kızgın ışıktan kurtulmak için zihin sarayındaki serinliklere çekilmişti. Ahhhh. Yüzünü, Venüs heykelinin soğuk mermerine dayadı.</p>

  <p>Dr. Lecter bütün yüzüyle kameraya doğru döndü ve anlaşılır bir şekilde şunları söyledi: “Ben çikolataları kabul etmiyorum Mason.”</p>

  <p>“Orospu çocuğu kafayı yemiş. Neyse çatlak olduğunu baştan biliyorduk,” dedi Şerif Mogli. “Ama Carlo da çatlak.” “Oraya git ve aralarında dur,” dedi Mason.</p>

  <p>“Silahları olmadığına emin misin?”</p>

  <p>“Seni de adam diye kiralamıştık. Hayır. Yalnızca uyuşturucu silahları var.”</p>

  <p>“Bırak ben halledeyim,” dedi Margot. “Aralarında boktan maço muhabbetlerine izin vermem.”</p>

  <p>“Kamerayı çevir ve bana domuzları göster,” dedi Mason. “Yemek akşam sekizde!”</p>

  <p>“Bunu izlemek zorunda değilim,” dedi Margot. “Zorundasın,” dedi Mason.</p>
</body>
</html>
