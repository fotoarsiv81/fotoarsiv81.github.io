<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>68</h2>

  <p>TEKSAS, Hubbard, Battle Creek Mezarlığı, Teksas’ın aralık ayının boz renginde küçük bir çizik. Şu anda rüzgâr orada uğuldayarak esiyor ve bu her zaman böyle olacak. Uğultunun kesilmesini beklemek nafile.</p>

  <p>Mezarlığa eklenen yeni bölümde kullanılan mezar taşları zeminle aynı seviyede, bu yüzden çimleri kesmek kolay oluyor. Bugün, orada, bir kız çocuğunun mezarında doğum gününü kutlayan kalp şeklinde gümüşi balonlar görüyorsunuz. Mezarlığın eski kısmında sürekli olarak patikaların çimlerini kesiyorlar ve fırsat buldukça da mezar taşları arasına bir çim makinesi sokuyorlar. Toprak, kurumuş çiçekler ve kurdelelerle kaplı. Mezarlığın epey arkasında eski çiçeklerin gittiği bir gübre bölümü var.</p>

  <p>Kalp şeklindeki, rüzgârda dans eden balonlarla gübre yığını arasında bir kepçe traktör boş boş duruyor; kumandasında genç bir siyah oturuyor, yerdeyse sigarasını yakmak için ellerini rüzgâra siper etmiş bir başkası.</p>

  <p>“Bay Closter, bunu yaparken burada olmanızı istedim, çünkü böylece nasıl saygılı davrandığımızı görebilirsiniz. Sevdiğiniz birinin başkalarınca bu halde görünmesine karşı olduğunuza eminim,” dedi Hubbard Cenaze Evi’nin müdürü</p>

  <p>Bay Greenlea. “Bu tabut -ne zevkli olduğunuzu bir kez daha takdir etmek isterim ki -hayli hoş bir seyir yaratacak, tam insanların görmek istediği bir şey. Size indirim yaptığım için gerçekten memnunum. Merhum babam da tıpkı buna benzeyen bir tabutun içinde istirahat ediyor.” Başıyla kepçeye işaret etti ve makinenin pençesi üzeri ayrık otlarıyla kaplanmış, çökmüş mezardan bir ısırık aldı. “Taştan memnunsunuz umarım Bay Closter?”</p>

  <p>“Evet,” dedi Dr. Lecter. “Çocuklar hem anneleri hem de babaları için tek bir mezar taşı yaptırıyor.”</p>

  <p>Rüzgar pantolonlarının paçalarını savururken, kepçe işini bitirene kadar orada durdular.</p>

  <p>“Bu noktadan sonra kürek kullanırsak daha iyi olacak,” dedi Bay Greenlea. İki işçi çukura atlayıp rahat, tecrübeli hareketlerle toprağı atmaya başladı.</p>

  <p>“Dikkatli olun,” dedi Bay Greenlea. “Altınızda öyle sağlam bir tabut yok. Beyefendinin satın aldığının yanında ona tabut bile denmez.”</p>

  <p>Gerçekten de suntadan yapılmış ucuz tabut merhumun üzerine çökmüştü. Greenlea işçilerine tabutun üstünü temizlettirerek hâlâ sağlam olan alt kısmına bir branda serdirdi. Brandanın içindeki tabut mezardan çıkarılarak kamyonetin arkasına yüklendi.</p>

  <p>Hubbard Cenaze Evi’nin garajındaki tezgâhta çökmüş kapağın parçaları temizlendi ve ortaya hayli iri bir iskelet çıktı.</p>

  <p>Dr. Lecter vakit kaybetmeden iskeleti inceledi. Bir mermi karaciğerin üstünden kısa kaburga kemiğini yalayıp geçmişti ve alnın sol üst kısmında ise bir mermi deliği ve çökme vardı. Küf ve et parçalarıyla yumru yumru olan ve kemiklerinin yalnızca bir kısmı görünen kafatasının, Dr. Lecter’ın aşina olduğu çıkık elmacık kemikleri vardı.</p>

  <p>“Toprak her şeyi yiyip bitiriyor,” dedi Greenlea. Paçavraya dönmüş pantolon ve gömlek, kemikleri örtüyordu. Gömleğin inci başlı kopçaları kemiklerin arasına düşmüştü. Tepe kısmında bir delik, kenarında bir yırtık olan kovboy şapkası göğsün üzerinde duruyordu.</p>

  <p>“Merhumu tanır mıydınız?” diye sordu Dr. Lecter.</p>

  <p>“Bu cenaze evini ve mezarlığı yalnızca 1989 yılında şirketimize kattık,” diye yanıtladı Bay Greenlea. “Ben burada yaşıyorum, ama şirketin merkezi St. Louis’de. Elbiseleri saklamak ister misiniz?”</p>

  <p>“Hayır,” dedi Dr. Lecter. “Kemikleri fırçalayın yeter, şapka, toka ve botlar dışındakiler kalsın. El ve ayakların küçük kemiklerini ise paketleyip kafatası ve uzun kemiklerle birlikte elinizdeki en iyi ipek kumaşa sarın. Kemikleri dizmenize gerek yok, yalnızca bohçalayın yeter. Taşın sizde kalması, mezarın kapatılma ücretini karşılar mı acaba?”</p>

  <p>“Evet, şurayı imzalarsanız, size diğer kâğıtların bir kopyasını da vereceğim,” dedi Greenlea satmış olduğu tabuttan dolayı hayli keyifli.</p>

  <p>Dr. Lecter, ölüyü mezarından çıkarmak için 711.004 nolu Teksas Sağlık ve Güvenlik Kanunu’nun gerektirdiği tüm belgelere sahipti. Gerekli belgeleri ve faks metinlerini internetteki Teksas Hızlı Başvuru Hukuk Kütüphanesinden bilgisayarına yükleyerek bizzat kendi hazırlamıştı.</p>

  <p>İki işçi, Dr. Lecter’ın kamyonetinin elektrikli arka kapağına minnettar bir şekilde, tabutu arkaya, mukavva gardırobun yanma yerleştirmişlerdi.</p>

  <p>“Kıyafetlerinizi birlikte taşımak ne de akıllıca bir fikir. Cenaze törenlerinde giydiğiniz kıyafetlerin kırışmasını engelliyorsunuz böylece, öyle değil mi?” dedi Bay Greenlea.</p>

  <p>Dallas’a geldiğinde doktor, gardırobun içinden keman muhafazasını çıkardı ve yerine ipek kemik bohçasını koydu. Şapka muhafazanın çukur kısmına kolayca uyuverdi, kafatası da onun içine oturdu. Fish Trap Mezarlığı’nda tabutu kamyonetten atıp Dallas-Forth Worth Havalanındaki kiralık kasasına yöneldi. Orada keman muhafazasını doğruca Philadelpha’ya gönderdi.</p>
</body>
</html>
