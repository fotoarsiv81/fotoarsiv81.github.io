<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>56</h2>

  <p>MUSKRAT ÇİFTLİĞİ’ndeki jimnastik salonu, tüm Nautilus aletleri, ağırlıkları, aerobik aletleri ve meyve suyu barıyla bir yüksek teknoloji ürünü, siyah ve kromdu.</p>

  <p>Barney odada yalnız olmadığını fark ettiğinde, kendi seansının neredeyse sonuna gelmiş, bir bisikletin üstünde terini soğutuyordu. Margot Verger, köşede eşofmanlarını çıkarıyordu. Lastikli sıkı bir şort, spor sutyenin üstüne bir badi giymiş, şimdi de beline halter kemeri takıyordu. Barney bir ısınma serisini tamamlayan Margot’nun soluk sesini işitiyordu.</p>

  <p>Margot serileri arasında ona doğru geldiğinde Barney, bisikletin dirençsiz pedalını çeviriyordu.</p>

  <p>Bir Barney’inkilere bir kendi pazularına baktı. Hemen hemen aynı kalınlıktaydılar. “Yatarak ne kadar halter basabilirsin?”</p>

  <p>“Bilmem.”</p>

  <p>“Bilmeni istiyorum, tamam mı?”</p>

  <p>“Belki üç kez seksen beş, o civar.”</p>

  <p>“Üç kez seksen beş? Hiç sanmıyorum koca oğlan. Üç kez seksen beş basabileceğine inanmıyorum.”</p>

  <p>“Belki haklısındır.”</p>

  <p>“Elimde senin üç kez seksen beş basamayacağını söyleyen bir yüz dolar var.”</p>

  <p>“Neye karşı?”</p>

  <p>“Yüz dolara karşı, sen ne bok sandın? Ben de bakacağım.”</p>

  <p>Barney, Margot’ya baktı ve geniş alnını çattı. “Uyar.” Ağırlıkları yüklediler. Margot sanki Barney’in hile yapma ihtimali varmış gibi halterdeki ağırlıkları hesapladı. Barney karşılık olarak iyice ağırdan alarak Margot’nun tarafındaki ağırlıkları hesapladı.</p>

  <p>Bankın üzerine yattı, başı Margot’nun şortuna bakıyordu. Bacaklarının vücuduyla birleştiği bölge ve karnı barok bir çerçeve deseni gibi kaslarla yumru yumruydu. Geniş bedeni tavana değecek gibi görünüyordu.</p>

  <p>Barney sırtında bankı hissederek bedenini yerleştirdi. Margot’nun bacakları mafsal kremi kokuyordu. Elleriyle hafifçe halterin demirini tutuyordu, elleri böyle kaslı biri için oldukça biçimliydi, tırnakları açık pembeye boyalıydı.</p>

  <p>“Hazır mısın?”</p>

  <p>“Evet.” Halteri üzerine eğilmiş Margot’nun yüzüne doğru kaldırdı.</p>

  <p>Barney için pek güç olmadı. Halteri yerine koydu. Margot jimnastik çantasından parayı çıkardı.</p>

  <p>“Teşekkür ederim,” dedi Barney.</p>

  <p>“Senden daha çok çömelip kalkarım,” oldu Margot’ nun tüm söylediği.</p>

  <p>“Biliyorum.”</p>

  <p>“Nereden biliyorsun?”</p>

  <p>“Ben ayakta işeyebilirim.”</p>

  <p>Kalın boynu kızardı Margot’nun. “Ben de.”</p>

  <p>“Yüz dolarına?” dedi Barney.</p>

  <p>“Sen bana bir atom hazırla.”</p>

  <p>Meyve suyu barında bir kâse meyve ve yemiş vardı. Barney meyve sularını blenderda hazırlarken, Margot iki tane ceviz alıp avucunda kırdı.</p>

  <p>“Avucunda, kırmana yardım edecek başka bir ceviz olmadan, tek bir cevizi kırabilir misin?” diye sordu Barney. Blender’ın ağzında iki yumurta kırarak içine attı.</p>

  <p>“Ya sen?” dedi Margot, eliyle bir ceviz uzatarak.</p>

  <p>Ceviz, Barney’in açık avucunda duruyordu. “Bilmiyorum,” dedi. Önündeki barın üstünü açtı ve bir portakal Margot’nun tarafına yuvarlandı. “Hop, pardon,” dedi Barney.</p>

  <p>Margot portakalı yerden aldı ve barın üstündeki kâseye koydu.</p>

  <p>Barney'in koca yumruğu sıkılıydı. Barney’in boyun damarları çıkıp yüzü kızarırken Margot’nun gözleri avuç ile yüz arasında yukarı aşağı mekik dokuyordu. Barney titremeye başladı. Avucunun içinden boğuk bir çatlama sesi geldi, Margot’nun yüz hatları düştü. Barney avucunu blenderin üstüne doğru götürdü ve bu sefer çatlama sesi daha yüksekti. Bir yumurtanın sarısı ve beyazı blenderin içinde cupladı. Barney makineyi çalıştırdı ve parmaklarının uçlarını yaladı. Margot, bu aldatılmaya kızmasına karşın güldü.</p>

  <p>Barney atomları bardaklara doldurdu. Odanın köşesinden bakıldığında bir erkek ve bir kadın daha ziyade iki farklı kilodaki halterciler veya güreşçiler gibi görünüyorlardı.</p>

  <p>“Erkeklerin yaptığı her şeyi yapmak zorunda mı hissediyorsun kendini?”</p>

  <p>“Bazı aptalca şeyleri değil tabii.”</p>

  <p>“İçip serserilik yapmayı denemek ister misin?” Margot’nun yüzündeki gülümseme kayboldu. “Bana çük şakaları yapmaya kalkma Barney.”</p>

  <p>Barney hayır anlamında başını salladı. “Bana takıl,” dedi.</p>
</body>
</html>
