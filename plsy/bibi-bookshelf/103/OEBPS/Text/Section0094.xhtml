<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>87</h2>

  <p>MASON, tıpkı yaz kampında, altında ezmeden önce ona birkaç yumruk sallamayı başarıp direnen, kendisinden yapıca daha küçük oğlanların bir zamanlar yapmış olduğu gibi odasına dönmek için ağlıyor, ciyak ciyak bağırıyordu.</p>

  <p>Margot ile Cordell onu asansöre bindirip odasına taşıdı, yatağı eski yerine yerleştirip respiratörü sürekli güç kaynağına bağladılar.</p>

  <p>Mason, Margot’nun ömründe tanık olmadığı kadar sinirliydi. Kemiklerinin üzerindeki damarlar kanla şişmişti.</p>

  <p>“Ona bir şeyler versem iyi olur,” dedi Cordell oyun odasına giderken.</p>

  <p>“Henüz değil. Biraz düşünmeye ihtiyacı var. Bana Honda’nın anahtarlarını ver.”</p>

  <p>“Neden?”</p>

  <p>“Birinin aşağı inip sağ kalan olup olmadığına bakması lazım. Sen mi gitmek istiyorsun?”</p>

  <p>“Hayır, ama...”</p>

  <p>“Arabanla nalbanthaneye girebilirim. Kapı Allah’ın belası minibüs için fazla dar. Şu lanet olası anahtarları verecek misin?”</p>

  <p>Zemin kat. Tommaso korkuyla arkasını kontrol ederek ağaçların arasından açık alana çıkıyordu. Düşün Margot. Saatine baktı. 08:20. Gece yansı CordelPin nöbeti bitecek. Washington’dan etrafı temizlemeleri için adam çağıracak vaktin var. Açıkta, çimlerin üzerinde duran Tommaso’ya doğru sürdü.</p>

  <p>“Onları yakalamaya çalışıyordum, ama bir domuzun saldırısına uğradım. O...” Tommaso kollarıyla göstererek, “Dr. Lecter kadını kolunda taşıyordu. Çalışan bir arabaya binip gittiler. Kadının işi bitti” -eliyle zafer işareti yaparak- “frecette.” Sırtını ve bacaklarını işaret etti. Frecette. Dardı. Yapıştırıverdim. Bam. “Frecette.” Ateş eder gibi yaptı.</p>

  <p>“Dartlar,” dedi Margot.</p>

  <p>“Dartlar belki aşırı narcotico... Ölmüş olabilir.”</p>

  <p>“Bin,” dedi Margot. “Bakmak zorundayız.”</p>

  <p>Margot, daha önce Starling’in içeri girmiş olduğu çift kanatlı kapıdan içeri girdi. Çığlıklar ve hışımla hareket eden boz sırtlar. Margot geride ne kaldığım görmek için koma çalarak domuzları uzaklaştırdı, cesetler tanınmaz haldeydiler.</p>

  <p>Nalbanthaneye geçip arkalarından kapıyı kapadılar.</p>

  <p>Margot, Tommaso’nun onu ambarda görenlerden hayatta kalan tek kişi olduğunu düşündü, Cordell’i hesaba katmıyordu.</p>

  <p>Bu belki Tommaso’nun da aklına gelmişti. Zeki siyah gözlerini kadından ayırmadan ihtiyatlı bir uzaklıkta duruyordu. Yanaklarında gözyaşları vardı.</p>

  <p>Düşün, Margot. Sardinyalılar’ın seni rahatsız etmesini istemiyorsun. Onların parasının sende olduğunu biliyorlar. Göz açıp kapayıncaya kadar bulurlar seni.</p>

  <p>Tommaso gözlerini, Margot’nun cebine giden elinden bir an olsun ayırmadı.</p>

  <p>Cep telefonu. Margot, Stueben Bankası’nın müdürünün numarasını çevirdi, İtalya’da sabah saatin ikisiydi. Kısaca konuşup telefonu Tomasso’ya uzattı. Tommaso başıyla onayladı, yanıt verdi ve yine başıyla onayladı. Telefonu geri verdi. Para onundu. Yukarıdaki samanlığa tırmanıp doktorun paltosu ve şapkasıyla birlikte çantasını aldı. O eşyalarını toplarken, Margot elektrikli şok aletini alıp akımı kontrol ettikten sonra, ceketinin koluna soktu. Demirci çekicini de aldı.</p>
</body>
</html>
