<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>96</h2>

  <p>Barney tekrar Baltimetre’daki evine, Misericordia’daki nöbetlerine dönmüştü. Üç-on bir nöbetinden sonra evinin yolundaki bir kafeteryada bir kâse çorba içmişti. Evine gece yarısı girmiş, ışığı yakmıştı.</p>

  <p>Ardelia Mapp, mutfak masasında oturuyordu. Kadın yüzünün ortasına yarı otomatik bir tabanca dayadı. Barney namlunun çapından silahın kırk kalibrelik olduğu fikrine vardı.</p>

  <p>“Otur, Hastabakıcı,” dedi Mapp. Sesi boğuk, gözleri kanlıydı. “Şuraya bir sandalye çek ve sırtını duvara dayayıp otur.”</p>

  <p>Elindeki tabancadan o kadar olmasa da, masada, Ardelia’nın önünde duran diğerinden korkmuştu Barney. Bir Colt Woodman 22’ydi bu ve ucuna susturucu takılmıştı.</p>

  <p>Sandalye Barney’in ağırlığıyla gıcırdadı. “Sandalyenin bacağı kırılırsa bana ateş etme, elimden bir şey gelmez.” “Clarice Starling’e ne olduğu hakkında bir bilgin var mı?”</p>

  <p>“Hayır.”</p>

  <p>Mapp susturuculu tabancayı aldı eline. “Ben dalga geçmiyorum Barney. Yalan söylediğini düşündüğüm an, hayatını karartırım, bana inanıyor musun?”</p>

  <p>“Evet.” Barney kadının doğru söylediğini biliyordu.</p>

  <p>“Sana tekrar soracağım. Clarice Starling’i bulmama yardım edecek herhangi bir şey biliyor musun? Postane bir ay boyunca mektuplarının Mason Verger’in adresine geldiğini söylüyor. Nedir bu koduğumun şeyi Barney?”</p>

  <p>“Orada çalışıyordum. Mason Verger’in bakımıyla ilgileniyordum, o da bana Dr. Lecter hakkında sorular sordu.</p>

  <p>Orada çalışmak hoşuma gitmedi ve işi bıraktım. Mason tam bir piç.”</p>

  <p>“Starling ortadan kayboldu.”</p>

  <p>“Biliyorum.”</p>

  <p>“Ya doktor götürdü onu ya da domuzlar. Eğer doktor aldıysa, ona ne yapar?”</p>

  <p>“Sana karşı dürüst olacağım. Hiçbir fikrim yok. Elimden gelirse Starling’e yardım etmek isterim. Neden etmeyecek mişim? Ondan hoşlanıyordum, ayrıca benim sabıkamı silecekti. Raporlarına veya aldığı notlara bak...”</p>

  <p>“Baktım. Bir şeyi çok iyi anlamanı istiyorum Barney. Bunu yalnızca bir kez söyleyeceğim. Eğer bir şey biliyorsan, bana söylemen senin için en iyisi. Eğer sonradan bulursam, üzerinden ne kadar geçerse geçsin, bir gün bana yardımı dokunabilecek bir şeye sahip olduğun halde gizlediğini anlarsam, hayatında gördüğün en son şey şu silah olur. Senin o boklu kıçında bir delik daha açarım. Sözlerime inanıyor musun?”</p>

  <p>“Evet.”</p>

  <p>“Bir şey biliyor musun?”</p>

  <p>“Hayır.” Hayatındaki en uzun sessizliği yaşadı Barney. “Ben gidene kadar sakın yerinden kıpırdama.”</p>

  <p>Barney uyumadan önce bir buçuk saat yatağında dönüp durdu. Yatağında uzanıp tavanı seyretti, kaşları, yunuslarınkini andıran alnı terliyor, kuruyor, gene terliyordu. Barney daha kimlerin ziyaret edebileceğini düşündü. Işığı söndürmeden önce banyoya gidip denizcilik günlerinden kalma, paslanmaz çelik cep aynasını aldı.</p>

  <p>Ayaklarını sürüyerek mutfağa gidip lambayı yaktı ve aynayı duvara gömülü elektrik panellerinden soldakinin içine yerleştirdi.</p>

  <p>Elinden bu kadarı gelebiliyordu. Uykusunda dört dönüp durdu.</p>

  <p>Bir sonraki nöbetinden sonra eve hastahaneden bir tecavüz seti getirdi.</p>
</body>
</html>
