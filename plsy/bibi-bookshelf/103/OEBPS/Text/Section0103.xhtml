<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>95</h2>

  <p>BELLİ Kİ Starling, babasını, bir insan başka birini ne kadar çok sevebilirse o kadar seviyordu ve babasına karşı söylenecek en ufak bir söze karşı duraksamadan kavga ederdi. Bununla birlikte, derin hipnotik uyuşturucuların etkisi altında Dr. Lecter ile sohbeti sırasında şunları söylemişti:</p>

  <p>“Ona gerçekten çok kızgınım. Yani, söyle bana, nasıl olup da gece yarısı o eczanenin arkasında, onu öldüren iki herifin karşısına çıktı. Eski pompalı tüfeğine bir fişek sürmeyi bile beceremedi ve serseriler onu öldürdü. Bir bok değillerdi, ama onu öldürebildiler. Babam ne yaptığını bilmiyordu. Hiçbir zaman bir şey öğrenmedi.”</p>

  <p>Başka biri bu sözleri sarf etmiş olsaydı çoktan tokadı yemişti. Bu liseli kızın hatıraları can sıkıcı olmaya başladı, diye düşündü Dr. Lecter.</p>

  <p>Starling ayaklarını sandalyenin altında savurmak istedi, ama bacakları fazla uzundu. “İşi kabul etti, oraya gitti ve ne deniyorsa onu yaptı. Kahrolası gece bekçisi pelerinini takıp sokaklarda dolaştı ve öldü. Annem de onunla birlikte gömmek için şapkasındaki kanları yıkamak zorunda kaldı. Kim geldi cenazesine? Hiç kimse. Ondan sonra artık puf puf yüzü göremedim. Annem ve ben otellere temizliğe gittik. Yerlerden insanların kullanılmış prezervatiflerini topluyorduk.</p>

  <p>Kendini öldürüp bizi bir başımıza bıraktı. Ahmağın tekiydi. Allah’ın belası köylülere işi kıçlarına sokmalarını söyleyebilirdi.” Asla ağzına alamayacağı, süper egosunun ona yasakladığı şeylerdi bu sözler. Daha yeni tanıştıkları zamanlar Dr. Lecter, ona babası hakkında iğneli laflar etmişti, babasına bir gece bekçisi bozuntusu demişti. Şimdiyse Starling’in babasının koruyucusu olmuştu.</p>

  <p>“Senin iyiliğinden ve mutluluğundan başka bir isteği yoktu.”</p>

  <p>“Dileği bir kefeye koy ötekine sıç. Bakalım hangisi ağır basacak?” dedi Starling. Yetimhaneye ait bu özdeyişin böylesi güzel bir yüzden geliyor olması insanı özellikle rahatsız edebilirdi, ama Dr. Lecter memnun olmuş ve gayrete gelmiş görünüyordu.</p>

  <p>“Clarice benimle başka bir odaya gelmeni isteyeceğim,” dedi Dr. Lecter. “Baban seni daha önce ziyaret etti. Onun yanında kalmasını istemene karşın gördün ki kalamadı. Yalnızca ziyaretine gelmişti. Şimdi de senin onu ziyaret etme vaktin geldi.”</p>

  <p>Koridordan geçerek misafir odasına yöneldiler. Kapı kapalıydı.</p>

  <p>“Biraz bekle Clarice.” Lecter içeri girdi.</p>

  <p>Eli kapının tokmağında koridorda bekledi ve bir kibrit çakma sesi duydu. Dr. Lecter kapıyı açtı.</p>

  <p>“Clarice babanın öldüğünü biliyorsun. Bunu herkesten daha iyi biliyorsun.”</p>

  <p>“Evet.”</p>

  <p>“İçeri gel ve onu gör.”</p>

  <p>Babasının iskeleti iki kişilik bir yatakta. Kaval kemikleri ve leğen kemiği çarşafla örtülüydü. Beyaz çarşafın altındaki beden incecikti.</p>

  <p>Babasının okyanus tuzlu sularıyla temizlenmiş, kurutulmuş ve parlatılmış kafatası yastığa yaslanmıştı.</p>

  <p>“Yıldızı neredeydi Starling?”</p>

  <p>“Köy geri aldı. Yedi dolara mal olduğunu söylediler.”</p>

  <p>“Şimdi artık bu halde. Ondan geriye kalan bu. Zaman onu bu hale getirdi.”</p>

  <p>Starling kemiklere baktı. Arkasına dönüp hemen odayı terk etti. Birkaçış değildi, Dr. Lecter peşinden gitmedi. Yan karanlıkta bekledi. Bir keçinin dikilmiş kulakları gibi hassas kulaklarıyla onun yaklaşan ayak seslerini duydu. Korkmuyordu. Starling’in elinde parlak metalden bir şeyler vardı. John Brigham’ın rozeti. Starling onu çarşafın üstüne koydu.</p>

  <p>“Bu rozetin senin için anlamı ne Clarice? Ambardayken ona ateş ederken duraklamamıştın.”</p>

  <p>“Onun için her şeydi. Ancak bu kadarını biliyord...” Kelimeler boğazına düğümlendi, dudakları büküldü. Babasının kafatasını eline alarak yatağın kenarına oturdu, gözlerinden sıcak yaşlar süzülüyordu.</p>

  <p>Tıpkı yeni emekleyen bir çocuk gibi süveterini yüzüne götürüp yanaklarını sildi. Hıçkırıyor, gözyaşları babasının kafatasına dökülüyordu. Ağızdaki metal dişler parıldıyordu. “Babamı seviyorum. Kendine göre bana iyi bir baba olmak için elinden geleni yaptı. Hayatımın en güzel günleriydi.” Doğruydu, kızgınlığının ortaya çıkmasına izin verdiğinde de bunun doğruluğundan hiçbir şey eksilmedi.</p>

  <p>Dr. Lecter ona bir mendil uzattığında mendili alıp yüzünü temizledi.</p>

  <p>“Clarice seni bu enkazla birlikte burada bırakacağım. Enkaz Clarice. Göz deliklerine bağır bağırabildiğin kadar, bir yanıt alamayacaksın.” Starling’in başını avuçlarının içine aldı. “Senin baba diye ihtiyaç duyduğun her şey burada, senin kafanın içinde. Her şey sana kalmış, ona değil. Seni şimdi yalnız bırakacağım. Mumun kalmasını ister misin?” “Lütfen.”</p>

  <p>“Dışarı çıkarken yalnızca ihtiyacın olanları al.”</p>

  <p>Oturma odasında şöminenin önünde bekledi. Clarice’nin başına sanki bir müziği yönlendiriyormuş gibi koyduğu ellerini şimdi, tereminin elektronik alanının etrafında çevirerek vakit geçirdi. Parçasını bitirmeden önce, Starling’in arkasında dikildiğini biliyordu.</p>

  <p>Ona döndüğünde, Starling’in gülümsediğini ve ellerinin boş olduğunu gördü.</p>

  <p>Dr. Lecter bile davranışlarda tutarlılık arıyordu.</p>

  <p>Tüm duygu sahibi yaratıklar gibi Starling’in de ilk çocukluk dönemindeki deneyimlerle şekil aldığını ve onun sonraki algılarının bu çerçeveye dayandığını biliyordu.</p>

  <p>Yıllar önce hücresinin parmaklıkları arasından onunla konuşurken Starling için önemli bir şeyi, kuzuların kıyımını ve çiftlikteki atları fark etmişti. Onların kötü hallerinin etkisi altında kalmıştı.</p>

  <p>Jame Gumb’ı yakalama konusundaki takıntısı ve başarısı kurbanların içine düştüğü kötü durum nedeniydi.</p>

  <p>Aynı sebeple onu işkenceden kurtarmıştı.</p>

  <p>İyi. Davranışta süreklilik.</p>

  <p>Kendini tekrar eden bir davranış motifi için baktığında, Dr. Lecter, Starling’in John BrighamT babasının iyi niteliklerine sahip biri olarak gördüğünü anladı ve babasının erdemlerine sahip olan zavallı Brigham ne yazık ki ensest yasağına tabiydi. Brigham ve muhtemelen Crawford babasının iyi yanlarını temsil ediyordu. Ya kötü yanlar?</p>

  <p>Dr. Lecter dahasım bulmak için hipnotik ilaçlar hipnoz teknikleri kullanarak araştırmasına devam etti. Clarice Starling’in katı ve inatçı bir kişiliği olduğunu, bazı aşılması zor bariyerlere sahip olduğunu gördü.</p>

  <p>En sonunda, Starling’in beyninde bir fırtınadaki şimşekler gibi öfke parlamalarına neden olan, acımasızca canlı renklerle bezenmiş, eski ama iyi korunmuş tablolar buldu.</p>

  <p>Birçoğunda Paul Krendler vardı. Krendler’in neden olduğu adaletsizliğe duyduğu kırgınlık, babasına karşı duyduğu, hiçbir zaman kendisine itiraf edemeyeceği öfkeyle doluydu. Babasını öldüğü için hiç affetmeyecekti. Ailesini terk etmişti ve mutfakta portakal soymayı bırakmıştı. Annesini tahta zeminleri fırçalama ve ovma kötü kaderine terk etmişti. Gecenin karanlığına doğru dolu dizgin koşarlarken, Hannah’nın kalbi gibi gümbür gümbür çarpan kalbinden onu mahrum bırakmış, ona bir daha sarılmamıştı.</p>

  <p>Krendler, başarısızlığın ve hüsranın sembolüydü. Bütün her şeyin suçlusu o olabilirdi. Ama acaba aynı zamanda yenilebilir miydi? Yoksa Krendler, tıpkı diğer otoriteler ve tabular gibi, Dr. Lecter’ın deyimiyle, Starling’i alçak tavanlı hücresine hapsetmek için güç kazandırılmış da olabilirdi.</p>

  <p>Lecter’a göre hâlâ bir umut ışığı vardı: Rozet onun için çok önemli olmasına karşın hâlâ ona ateş edip rozet takan birini öldürebiliyordu. Neden? Çünkü harekete geçmiş, yıldızı takan kişiyi bir suçlu olarak belirlemiş, orada kararını vermiş ve yıldızın, tabunun kurallarına karşı gelmişti. Potansiyel esneklik. Serebral korteks kuralları. Bu Starling’in içinde Mişa için bir yer var anlamına gelir mi? Yoksa Starling’le birlikte ölecek olan iyi niteliklerden biri daha mıydı?</p>
</body>
</html>
