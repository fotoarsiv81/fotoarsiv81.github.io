<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>101</h2>

  <p>OTURMA odasında şöminenin önünde sufle ve Château d’Yquem kadehleri, kahve, Starling’in dirseklerine gelen yer sehpasının üzerinde hazır.</p>

  <p>Ateş altın renkli şarap kadehinde dans ediyor, şarabın rayihası yanık odunun keskin tonlarını bastırıyor.</p>

  <p>Dr. Lecter ve Clarice Starling, çay fincanları, zaman ve düzensizlik yasası üzerine konuşuyorlar.</p>

  <p>“Ve böylece,” diyordu Dr. Lecter “dünyada Mişa için bir yer olduğu, onun için tahliye edilmesi gereken bir yerin olduğuna inanmaya, onun için dünyadaki en iyi yerin Clarice, seninki olduğunu düşünmeye başladım.”</p>

  <p>Ateşten vuran ışık Starling’in korsesinin derinlerini, mumlardan vuran ışık kadar belirginleştiremiyordu, ama ateşin yüzünün kemiklerindeki raksı görülmeye değerdi.</p>

  <p>Starling biraz düşündü. “İzninle sormak istiyorum Dr. Lecter, eğer Mişa için yeryüzünde bir yere ihtiyaç varsa, bak yok demiyorum, ihtiyaç varsa, senin yerin ne oluyor? Yine hayli iyi doldurulmuş bir yer ve onu ihmal edeceğini sanmıyorum. O ve ben, kızkardeşler gibi olabilirdik. Eğer senin söylediğin gibi, benim içinde babam için bir yer varsa, neden Mişa için senin içinde bir yer yok?”</p>

  <p>Dr. Lecter memnun olmuş görünüyordu, fikirden mi, yoksa Starling’in alıntı yaptığı kaynaktan mı bilinmez. Belki de elinden geleni daha iyisini yaratmış olmanın belirsiz endişesini hissetmiştir.</p>

  <p>Starling kahve fincanını yer sehpasının üzerine koyduğunda, fincanı aşağı itti. Fincan yere düşerek parçalandı. Starling dönüp parçalara bakmadı bile.</p>

  <p>Hareketsizdiler, Dr. Lecter şöminenin zeminini seyrediyordu.</p>

  <p>“Kararım hemen şimdi vermen gerektiğini sanmıyorum,” dedi Starling. Gözleri ve kesilmemiş zümrüt taşları ateşte parıl parıldı. Ateşte bir kıpırtı, vuran sıcaklığın elbisesinden içeri sızması... Starling’in aklına geldi; Dr. Lecter çok uzun zaman önce, Senatör Martin’e kızını memeyle besleyip beslemediğini sormuştu... Bir anda Starling’in zihnindeki bütün pencereler açıldı ve Starling deneyimin çok ötesini gördü. Sordu. “Hannibal Lecter, annen sana meme verdi mi?” “Evet.”</p>

  <p>“Mişa için memeden umudunu kesmek zorunda kaldığım hiç hissettiğin oldu mu? Onun yüzünden memeyi bırakmak zorunda kaldığını?”</p>

  <p>Sessizlik. “Bunu hatırlamıyorum, Clarice. Eğer memeden vazgeçtiysem, bunu memnuniyetle yaptım.”</p>

  <p>Clarice Starling, avucunu elbisesinin derin memeliğine uzatıp göğsünü dışarı çıkardı. Göğüs ucu hemen dikiliverdi havada. “Bundan vazgeçmek zorunda değilsin,” dedi. Gözlerini Lecter’ın gözlerinden bir saniye olsun ayırmadan, tetik parmağıyla ağzından bir damla sıcak Château d’Yquenı aldı. Damla, bir altın damlası gibi meme ucunda asılı kaldı ve nefes alış verişleriyle titremeye başladı.</p>

  <p>Dr. Lecter kayarcasına koltuğundan kalkıp Starling’e yaklaştı, koltuğunun önünde tek dizi üstüne çöküp bakımlı siyah saçlarla kaplı başını onun mercanına eğdi.</p>
</body>
</html>
