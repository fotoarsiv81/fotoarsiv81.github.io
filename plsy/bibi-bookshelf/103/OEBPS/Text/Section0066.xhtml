<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>61</h2>

  <p>MARGOT VERGER ve Barney birlikte takılıyorlardı. Öyle çok fazla konuşmuyorlardı, ama dinlenme odasında birlikte futbol maçlarını, Simpson Ailesini ve eğitim kanalındaki konserleri seyrediyorlardı. Birlikte Birinci Cladius’i izlemişlerdi. Barney işi sebebiyle bazı bölümleri kaçırdığı için, kasetlerini istemişlerdi.</p>

  <p>Margot, Barney’i seviyordu. Onunla bir erkek arkadaş gibi takılmaktan hoşlanıyordu. Tanıdıkları arasında böyle rahat davranan tek kişiydi Barney. Çok akıllıydı, biraz hayal âlemindeydi ve Margot onun bu özelliğini de çok seviyordu.</p>

  <p>Margot, bilgisayar mühendisliğinde olduğu kadar serbest sanatlar hakkında da iyi bir eğitime sahipti. Barney’in, kendi kendini yetiştirmiş biri olarak hemen her konuda, kimileri çocuksu kimileri hayli derin görüşleri vardı. Onunla istediği derinliği yakalayabiliyordu. Margot’nun eğitimi hayli genişti. Zihni mantıkla sınırlandırılmış bir düzlük gibiydi. Ama bu düzlük zihninin üstünde, kaplumbağanın sırtında duran Düz Dünyacıların dünyası gibi duruyordu.</p>

  <p>Margot Verger, Barney’in çömelerek işemek konusunda yaptığı şakanın bedelini ona ağır ödetti. Bacaklarının onunkilerden daha kuvvetli olduğunu düşünüyordu ve zaman onu haklı çıkardı. Hafif kiloları kaldırmakta güçlük çekiyormuş gibi yaparak, ağırlıkla çömelme üzerine onunla iddiaya girdi ve yüz dolarını geri aldı. Ayrıca ondan daha hafif olmasının avantajını kullanarak tek elle şınav çekmekte onu yendi. Ama yalnızca sağ kolda iddiaya girebiliyordu çünkü sol eli çocukluğunda Mason’a karşı koyarken sakat kalmıştı.</p>

  <p>Barney'in, Mason nöbeti bittikten sonra, gecenin belirli bir vaktine kadar, birbirlerinin egzersizlerini sayarak birlikte çalıştılar. Bunlar, nefes almaları dışında hiçbir şeyin işitilmediği sessiz ve ciddi bir antrenmanlardı. Bazen aralarında iyi gecelerden başka bir söz işitilmez ve Margot çantasını toplayıp personele yasak olan aile bölümüne çekilirdi.</p>

  <p>Bu gece Margot gözleri yaşlı olarak doğrudan Mason’un odasından çıkıp gelmişti.</p>

  <p>“Hey, hey,” dedi Barney. “İyi misin?”</p>

  <p>“Yalnızca aile bokları, sana ne anlatabilirim ki? Ben iyiyim,” dedi Margot.</p>

  <p>Deli gibi egzersiz yaptı, çok fazla ağırlık, çok fazla tekrar.</p>

  <p>Barney ona doğru gelip elinden halteri çekip aldı. “Bir yerlerini yırtacaksın,” dedi.</p>

  <p>Barney artık pes edip salonun duş kabinlerine gittiğinde Margot hâlâ bir bisikletin üstünde pedal basıyordu. Barney kendini günün yorgunluğunu yıkayıp götüren sıcak suya bıraktı. Kabin, suyun hem yukardan, hem de bel ile baldır seviyesinden geldiği normal jimnastik salonu duşluğuydu. Barney duşun altında dönüp suyun tüm bedeninde dolaşmasından çok keyif alıyordu.</p>

  <p>Barney her şeyi görünmez kılan buhar bulutu tarafından sarmalanır sarmalanmaz başını suyun altına soktu. Duş alırken düşünmeyi seviyordu; buhar bulutları. Orada, eğer Dr. Lecter çekici tarafından dövülmemiş olsaydı, Doemling gibi heriflerin onu itip kakabileceğim keşfetti.</p>

  <p>Öteki duşun da kullanılmaya başladığını işittiğinde, fazla önemsemedi ve bedenini ovmaya devam etti. Diğer çalışanlar da jimnastik salonunu kullanıyordu, ama genellikle ya sabahları ya da öğleden sonraları. Normalde atletlerin duşlarında, yanında duş yapan kimseyle ilgilenmemek erkeklere özgü bir davranıştı. Barney kim olduğunu merak etti. İnşallah Cordell değildir diye düşündü, Cordell’ den hiç hoşlanmıyordu. Başka birinin gecenin bu vaktinde duşu kullanması nadir rastlanılan bir şeydi. Hangi Allah’ın belasıydı yan duştaki? Barney suyun boynuna akmasını sağlamak için başını çevirdi. Yanındaki kişinin bedeninin kısımları, buhar bulutları arasından sıvalı bir duvardaki freskolardan parçalar gibi görünüverdi. Şurada geniş bir omuz, şurada bir bacak. Biçimli bir el, kaslı boynu ve omzu ovuyordu, açık pembe tırnaklar, bu Margot’nun eliydi. Bunlar onun ojeli ayak tırnakları, şu Margot’nun bacağıydı.</p>

  <p>Barney başını yeniden tazyikli suyun altına tuttu ve derin bir nefes aldı. Yan taraftaki şekil hareket ediyor, ustaca bedenini ovuyordu. Şimdi saçlarını yıkıyordu. Bu Margot’nun kaslı kamı, tazyikli suyun altında dikilmiş uçlarıyla memeleri, onun kalçaları, onun kasıkları ve şu da, mohavk kesilmiş sarı kıllarıyla onun...</p>

  <p>Barney bütün gücüyle derin bir nefes alıp tuttu... Bir belaya batmaya başladığını hissedebiliyordu. Margot aşırı egzersizle bütün kasları şişmiş, bir at gibi parıldıyordu. Barney ilgisi çok belirgin hale gelmeye başlayınca, Margot’ya sırtını döndü. Belki o duştan gidene kadar ona aldırmadan devam edebilirdi.</p>

  <p>Yanda su kesiliverdi. Ama bu sefer ses geldi. “Hey Barney, Patriotlar için ne diyorlar?”</p>

  <p>“Bizim...bizim çocuklar Miami’yi yener, beş çeker.” Omuzunun üzerinden baktı.</p>

  <p>Barney'in duşunun hemen dışında kendini kuruluyordu Margot. Kılları dümdüz aşağı doğruydu. Yüzü şimdi yenilenmiş görünüyordu ve gözlerindeki yaşlar gitmişti. Margot’nun harika bir teni vardı.</p>

  <p>“Öyleyse bahse giriyorsun?” dedi Margot. “Judy’nin bahis bürosunda...”</p>

  <p>Barney gerisini dinleyemedi. Margot’nun pembeyle çevrili mohavkında su damlaları pırlanta gibi parıldıyordu. Barney yüzüne ateş bastığını hissetti ve tam bir ereksiyon yaşadı. Şaşırmış, kafası karışmıştı. O dondurucu duyguyu hissetti. Hiçbir zaman bir erkeğe ilgi duymamıştı. Ama Margot bütün kaslarına karşın kesinlikle bir erkek değildi ve ondan hoşlanıyordu.</p>

  <p>Yine de duşta ona olan bu bok da neyin nesiydi?</p>

  <p>Suyu kapadı ve ıslak ıslak ona döndü. Elini düşünmeden Margot’nun yanağına koydu. “Of Tanrım, Margot,” dedi sesi boğazında düğümlenerek.</p>

  <p>Margot ona baktı ve “Hasiktir! Barney. Sakın...” Barney boynunu ona doğru uzattı ve aletiyle ona dokunmadan Margot’nun yüzünü rastgele öpmeye çalıştı. İstemese de ona dokundu ve Margot kendini uzaklaştırıp ikisi arasında uzanan kavisin ucundaki kristal meni damlasına bakarak bir orta saha oyuncusunun gücüyle dirseğini kullanıp Barney’in göğsüne bir tane geçirdi. Barney’in ayakları yerden kesildi ve duş kabininde kıç üstü oturdu.</p>

  <p>“Seni siktiğimin piçi,” diye tısladı “aklıma gelmeliydi. İbne kılıklı! Şu şeyini topla da kıçına sok...”</p>

  <p>Barney, ayağa kalıp duştan çıktı. Kurulanmadan elbiselerini giydiği gibi tek kelime etmeden jimnastik salonunu terk etti.</p>

  <p>Barney'in yeri evin dışında, şimdi çatı kısmında dairelerin bulunduğu bir zamanların ağılı olan binadaydı. Gecenin geç bir vakti dizüstü bilgisayarının başına oturmuş, internetteki bir kurs üzerine çalışıyordu. Altındaki zeminin merdivenleri çıkan birinin ağırlığıyla sallandığını hissetti.</p>

  <p>Kapı hafif bir biçimde çalındı. Kapıyı açtığında başında bir şapkayla, iri ter damlaları dökerek derin nefes alan Margot’yu gördü.</p>

  <p>“Bir dakikalığına girebilir miyim?”</p>

  <p>Barney kapının önünden çekilmeden önce bir süre önüne bakarak öylece durdu.</p>

  <p>“Barney. Hey, orada olanlar için üzgünüm,” dedi. “Bir tür paniğe kapıldım. Yani, çok şaşırdım ve panikledim. Arkadaşın olarak kalmak isterim.”</p>

  <p>“Ben de.”</p>

  <p>“Bizim... bilirsin işte iyi kanka olabileceğimizi düşünmüştüm.”</p>

  <p>“Yapma Margot. Arkadaş olabileceğimizi söylemiştim. Ama benim de arzularım var. Duşa sen geldin. Gözüme güzel görününce, kendimi engelleyemedim. Duşa geldin, hem de çırılçıplak, hoşuma giden iki şeyi bir arada gördüm.” “Ben ve amcık,” dedi Margot.</p>

  <p>Kendileri de şaşırarak birlikte kahkahaya boğuldular. İçeri girip onu, daha güçsüz birini sakat bırakacak bir güçle kucakladı. “Dinle, eğer bir erkekle birlikte olacaksam bu sen olursun. Ama bu bana göre değil. Gerçekten bana göre değil. Ne şimdi ne de sonra.”</p>

  <p>Barney başıyla onayladı. “Bunu biliyorum. İstemeden oldu.”</p>

  <p>Epey bir süre orada, birbirlerine sarılmış olarak durdular.</p>

  <p>“Arkadaş olmayı deneyecek misin?” dedi.</p>

  <p>Barney biraz düşündükten sonra, “Evet, ama senin de biraz yardım etmen lazım. İşte anlaşma: Ben duşta gördüklerimi unutmaya çalışacağım ve sen de bana bir daha göstermeyeceksin. Ayrıca bana ampullerini de gösterme olur mu? Ne diyorsun?”</p>

  <p>“İyi arkadaşın olabilirim, Barney. Yarın bize gel. Judy yemek yapacak, ben de.”</p>

  <p>“Tamam, ama benden daha iyi yemek yapabileceğini sanmıyorum.”</p>

  <p>“Bir dene bakalım,” dedi Margot.</p>
</body>
</html>
