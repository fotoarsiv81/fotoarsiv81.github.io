<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>92</h2>

  <p>GÜNLER süren konuşmalar... Ağzından çıkanları duyduğu kimi zamanlar, düşüncelerine bu kadar yakın konuşanın kim olduğunu merak ediyordu Starling. Günlerce uyku ve yemek...</p>

  <p>Ve bir gün Dr. Lecter, “Clarice, pijamalardan ve sabahlıklardan bıkmış olmalısın. Gardıropta hoşuna gidebilecek bir şeyler var. Hoşuna gideni giyebilirsin,” dedi ve aynı tonla devam etti, “kişisel eşyalarını, cüzdanını, silahını ve çantanı komodinin üst çekmecesine koydum, bunlardan birine ihtiyaç duyarsan diye söylüyorum.”</p>

  <p>“Teşekkür ederim Dr. Lecter.”</p>

  <p>Gardrobun içinde bir sürü elbise vardı; uzun etekli elbiseler, takım elbiseler, upuzun pamuk dokuma bir cüppe. Kaşmir pantolon ve kazak hoşuna gitmişti. Kahverengi kaşmiri ve mokasenleri seçti.</p>

  <p>Çekmecede kemeri ve kayıp 45’liğinin Yaqui kılıfı vardı. Ama koltuk altı kılıfı oradaydı, içinde de namlusu kısaltılmış 45’lik duruyordu. Silahı yüklü değildi, ama her taraf şarjör doluydu. Çizmesine koyduğu bıçağı da kılıfıyla birlikte oradaydı. Arabasının anahtarları cüzdanındaydı.</p>

  <p>Starling hem kendisiydi hem değildi. Olayları hatırladığında, onları dışardan, kendisini de belirli bir uzaklıktan görüyordu.</p>

  <p>Dr. Lecter, onu dışarı çıkardığında arabasını garajda görmekten mutlu olmuştu. Cam sileceklerine baktı ve onları değiştirmeye karar verdi.</p>

  <p>“Clarice, Mason’un adamlarının bizi markette takip etmeleri hakkında ne düşünüyorsun?”</p>

  <p>Bir süre garajın tavanına bakarak düşündü.</p>

  <p>Arka koltuktan bagaja uzanan kabloyu ve oradan da gizlenmiş vericiyi bulması iki dakikadan az bir zamanını aldı.</p>

  <p>Vericiyi kapadıktan sonra anteni, sanki bir fareyi kuyruğundan tutuyormuş gibi eve götürdü.</p>

  <p>“Hayli iyi,” dedi. “Son model. Ayrıca ustalıkla yerleştirilmiş. Eminim üzerinde Bay Krendler’in parmak izini taşıyordun Plastik bir torban var mı?”</p>

  <p>“Bir hava aracı kullanarak vericiyi araştırabilirler mi?” “Artık kapalı. Krendler bunu kullandığını itiraf etmediği sürece hava aracı kullanamazlar. Biliyorsun bunu o yapmadı. Mason helikopter kullanarak araştırma yapabilir.” “Mason öldü.”</p>

  <p>“Hımmmm. Benim için çalar mısın?”</p>
</body>
</html>
