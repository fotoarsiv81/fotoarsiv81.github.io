<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>40</h2>

  <p>Artabaks pistinde, arkasında bir tabut taşıyan bir kamyon bekliyordu. Pilot parayı az buldu ve söylenmeye başladı. Tommaso içeri atlamadan önce Carlo pilotu tokatladı.</p>

  <p>Üç saat dağlara doğru sürüp sonunda eve ulaştılar.</p>

  <p>Carlo, Matteo ile birlikte inşa ettikleri barakaya kadar tek başına yürüdü. Her şey hazırdı; kameralar Dr. Lecter’ın ölümünü çekmek için bekliyordu. Carlo, Matteo’nun elleriyle yapmış olduğu eserin önünde durdu ve kafesin üstünde asılı duran büyük rokoko ayna da kendine baktı. Etrafına, birlikte kesmiş oldukları kerestelere baktı ve Matteo’nun büyük dolgun elini bıçkının üzerinde görür gibi oldu. Ardından, acılı kalbinden, ağaçların yapraklarını sallayacak kadar yüksek bir çığlık kopuverdi. Çığlığı duyan domuzlar çalıların arasından merakla başlarını uzattı.</p>

  <p>Piero ve Tommaso, Carlo’yu biraz yalnız bıraktılar.</p>

  <p>Dışardan kuş sesleri geliyordu.</p>

  <p>Odalardan birinden Oreste Pini çıkageldi; bir eliyle pantolonunun önünü ilikliyor, öteki eliyle cep telefonunu sallıyordu. “Demek Lecter’ı elinizden kaçırdınız. Kötü şans.”</p>

  <p>Carlo onu işitmemiş gibi görünüyordu.</p>

  <p>“Dinle, henüz bir şey kaybetmiş sayılmayız. Bu halen işe yarayabilir,” dedi Oreste Pini. “Mason telefonda, Dr. Lecter’ı yakaladığında ona sergileyebileceğin bir gösteri istiyor.</p>

  <p>Zaten her şey hazır. Elimizde beden var. Mason, adam sadece kiralanmış bir salak diyor. Mason diyor ki, şey... bedeni domuzlara fırlatıverir, sonra da teybi çalarsınız. Al burada, konuş.”</p>

  <p>Carlo, Oreste’ye döndü ve adama sanki Ay’dan yeni gelmiş gibi baktı. Sonunda cep telefonunu eline aldı. Mason’la konuşurken yüzü aydınlandı ve bir tür huzur çöktü üzerine.</p>

  <p>Carlo cep telefonunu kapattı ve “Hazırları,” dedi.</p>

  <p>Carlo, Pierro ve Tomasso’yla konuştu ve kameramanın da yardımıyla tabutu içeri taşıdılar.</p>

  <p>“Bu kadar yakın durup filmde çıkmak istemezsin herhalde. Şimdi önce çayırdaki hayvanların bir filmini çekelim, sonra oradan buraya geliriz.”</p>

  <p>Barakanın içindeki faaliyeti gören ilk domuzlar içeri daldılar.</p>

  <p>“Giriamo!”diye seslendi Oreste.</p>

  <p>Bir insanınki kadar uzun bacakları, iri göğüsleri, uzun dişleri, bir kurdunki kadar hızlı hareket eden küçük toynakları, cehennemden çıkıp gelmiş yüzlerindeki küçük zeki gözleri, kalkmış yeleleri, sürgü dişlerini takıp bir insanı bile kaldıracak kadar kalın boyunlarıyla, kahverengi, boz domuzlar koşarak geldi.</p>

  <p>“Pontirdiye seslendi kameraman.</p>

  <p>Üç gündür hiçbir şey yememişlerdi ve çitin yanındaki adamı geride bırakarak bir bir ortaya çıkıyorlardı.</p>

  <p>“<i>Motore!</i>” diye seslendi Oreste.</p>

  <p>“<i>Partito!</i>”diye bağırdı kameraman.</p>

  <p>Ortalarında gebe bir domuzun olduğu domuzlar, barakanın birkaç metre ötesinde, bir diş ve toynak yığını olarak bir araya geliyor, huzursuzca sağa sola hareket ediyorlardı. Oreste eliyle onları çerçeveye aldı.</p>

  <p>“<i>Azione!</i>” diye bağırdı Sardinyalılara ve arkasından gelen</p>

  <p>Carlo adamın kalçasının ortasına bıçağı savurdu ve onu böğürttü. Bacağının kenarından yakalayarak tepe üstü kafesin içine attı. Domuzlar fırladı. Oreste, ayağa kalkmayı denedi, bir dizinin üstüne doğrulmayı başardı; ama bir domuz kaburgalarına vurarak onu yere yıktı. Üzerine çıktılar. Hırlıyor, çığlık atıyorlardı. İki domuz yüzüne saldırarak çene kemiklerini lades kemiğiymişçesine ikiye ayırdı. Oreste yine de ayağa kalkmayı neredeyse başarıyordu ki, sırtından aldığı darbeyle karnı patlamış halde tekrar yere düştü. Yemlenen hayvanların sırtları arasından hâlâ çırpınmakta olan elleri görülüyordu. Oreste çenesiz ağzıyla, herhangi bir ses çıkaramadan böğürüyordu.</p>

  <p>Carlo bir silah sesi duyunca geriye döndü. Kamerasını çalışır durumda bırakmış kameraman sıvışmaya çalışıyordu. Ama ayakları Piero’nun silahından çıkan mermiden daha hızlı değildi.</p>

  <p>Domuzlar şimdi sakinleşmiş, kopardıkları parçaları öteye taşıyorlardı.</p>

  <p>“Azione, götüm,” dedi Carlo ve yere tükürdü.</p>
</body>
</html>
