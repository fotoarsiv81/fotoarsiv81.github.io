<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>72</h2>

  <p>STARLING, J. Edgar Hoover Binası’nın üst düzey görevlilere tahsis edilmiş yedinci katına çok az gelmişti. Yedi yıl önce o ve mezun arkadaşları, Ardelia Mapp’in bir mezuniyetinin müdür tarafından kutlanışını görmeye gitmişlerdi. Bir başka seferinde de Atış Şampiyonasının ödül töreni için çağrılmıştı.</p>

  <p>Müdür Yardımcısı Noonan’ın bürosundaki halı, ömründe görmediği kadar güzeldi. Deri sandalyelerin bir gece kulübü havasında keskin bir sigara kokusu vardı. Kendisi odaya girmeden hemen önce kül tablalarını temizleyip odayı havalandırıp havalandırmadıklarını merak etti.</p>

  <p>Crawford ile birlikte odaya girdiğinde üç kişi ayağa kalktı, bir kişi oturduğu yerde kaldı. Ayakta duranlar Starling’in patronlarıydı: Washington Bölgesi Bürosu’ndan ve Buzzard’ın müdür yardımcısı Clint Persall, FBI’ın Noonan’ı ve bir de ipek birtakım elbise giymiş, uzun boylu kızıl saçlı bir adam. Ayağa kalkmayan tek kişi Başmüfettişlik’ten Paul Krendler idi. Krendler sanki Starling’in yerini kokusundan hareketle tespit ediyormuş gibi uzun boynunu yavaşça ona doğru çevirdi. Starling, yüzünü tam olarak kendine çeviren Krendler’in yuvarlak kulaklarının her ikisini birden görebiliyordu. Tuhaftır odanın köşesinde tanımadığı bir federal görevli daha vardı.</p>

  <p>FBI ve Adalet Bakanlığı’nın personeli her zaman düzgün giyinirdi, ama bu sefer adamlar televizyon için giyinmişlerdi. Starling daha sonra Başkan Bush ile birlikte aşağıdaki seremoniye katılma ihtimali yüzünden böyle giyinmiş olduklarını fark etti. Öyle olmasaydı Hoover Binası’na değil, yargı bölümüne çağrılırdı.</p>

  <p>Krendler, Jack Crawford’u Starling’in yanında görünce kaşlarını çattı.</p>

  <p>“Bu prosedür için katılımınızın gerekli olduğunu sanmıyorum Bay Crawford.”</p>

  <p>“Ben Özel Ajan Starling’in doğrudan şefiyim. Benim yerim burası.”</p>

  <p>“Ben öyle düşünmüyorum,” dedi Krendler. Noonan’a döndü. “Resmi şefi Clint Pearsaü’dır, Crawford ile sadece geçici bir görev için birlikte. Bana sorarsanız Ajan Starling yalnız olarak sorgulanmalıdır,” dedi, “ek malumata ihtiyaç duyarsak diye Bölüm Şefi Crawford’dan ulaşabileceğimiz bir yerde hazır beklemesini isteyebiliriz.”</p>

  <p>Noonan başıyla onayladı. “Hiç kuşkusuz senin katkın bize mutluluk verir Jack, şeyin... Özel Ajan Starling’in huzurunda bağımsız bir sorgudan sonra. Buralarda olmanı istiyorum. Kütüphanede rahatına bakabilirsin, seni arayacağım.”</p>

  <p>Crawford ayağa kalktı. “Müdür Noonan izin verirseniz...”</p>

  <p>“Çıkabilirsin, izin senin” dedi Krendler.</p>

  <p>Noonan ayağa kalktı. “Bir dakika susar mısınız, ben size izin verene kadar toplantı, benim toplantım Bay Krendler. Jack’in, senin ve benim ortak bir geçmişimiz var. Adalet Bakanlığından gelen beyefendi bunu bilemeyecek kadar yeni. Crawford, sana da söz hakkı verilecek, şimdi bize izin ver de Starling kendini savunsun,” dedi Noonan. Krendler’e eğilip kulağına bir şeyler söyledi ve Krendler kıpkırmızı kesildi.</p>

  <p>Crawford, Starling’e baktı. Tüm yapabildiği içi içini yemekti.</p>

  <p>“Geldiğiniz için teşekkür ederim efendim,” dedi Starling.</p>

  <p>Fedaral görevli Crawford’a dışarı kadar eşlik etti.</p>

  <p>Arkasındaki kapının kapandığını işiten Starling koltuğunda doğrularak adamların yüzlerine baktı.</p>

  <p>Bundan sonra toplantı ortaçağın cerrahi kesip biçmeleri gibi aceleyle olup bitti.</p>

  <p>Noonan, odadaki en üst düzey FBI görevlisiydi. Ama Başmüfettiş onun üstündeydi ve anlaşılana göre Krendler başmüfettiş tarafından tam yetkili temsilci olarak gönderilmişti.</p>

  <p>Noonan önündeki dosyayı aldı. “Lütfen, kayıt için kendinizi tanıtır mısınız?”</p>

  <p>“Özel Ajan Clarice Starling. Kayıt yapılıyor mu Müdür Noonan? Kayıt yapılıyorsa bundan memnun olurum.”</p>

  <p>Yanıt alamayınca, “Toplantıyı benim kaydetmemin bir sakıncası var mı?” dedi ve çantasından küçük bir Nagra ses kayıt cihazını çıkardı.</p>

  <p>Krendler sesini yükseltti. “Genellikle bu tür ön toplantılar Başmüfettişin Adalet Bakanlığındaki bürosunda olur. Burada yapmamızın nedeni, bugünkü seremoni sebebiyle herkes için daha kolay olmasından kaynaklanmaktadır, ama başmüfettişlik kuralları burada da geçerli olmaya devam etmektedir. Bu belli ölçülerde diplomatik hassasiyete sahip bir konudur. Kayıt yok.”</p>

  <p>“Suçlamayı anlatın ona Bay Krendler,” dedi Noonan. “Ajan Starling kaçak bir mahkûma kanunlara aykırı bir biçimde önemli bilgiler vermekle suçlanıyorsunuz,” dedi Krendler yüz ifadesini dikkatle kontrol altında tutarak. “Esasen, suçlu Hannibal Lecter’ı yakalanma tehlikesine karşı uyaran şu ilanları iki farklı Italyan gazetesine vermekle suçlanıyorsunuz.”</p>

  <p>Federal görevli La Nazione gazetesinden işaretli bir sayfayı getirdi. Daire içine alınmış yazıyı okumak için Starling pencerenin ışığından faydalandı.</p>

  <p>AAAaron- En yakın görevliye dön, düşmanların çok yakında. Hannah</p>

  <p>“Cevabınız nedir?”</p>

  <p>“Ben yapmadım. Bunu ilk defa görüyorum.”</p>

  <p>“Yalnızca Dr. Hannibal Lecter ile bu büronun bildiği bir kod adın kullanılmasını nasıl açıklıyorsunuz? Lecter’ın sizden kullanmanızı istediği kodu?”</p>

  <p>“Bilmiyorum. Kim buldu bunu?”</p>

  <p>“Lanley’deki doküman servisi Lecter’la ilgili olarak La Nazione’nin çevirisini yaparken rastlamış.”</p>

  <p>“Eğer kod yalnızca Büro tarafından biliniyorsa Langley’deki doküman servisi nasıl olup da gazetede onu tanıdı? Doküman Servisi CIA’ye aitti. ‘Hannah’a dikkatlerini çekenin kim olduğunu sorun onlara.”</p>

  <p>“Çevirmenin vaka dosyalarına aşina olduğuna eminim.” “Bu kadar mı aşina? Kuşkuluyum. Ona böyle bir şey için dikkatli olmasını söyleyen kişiyi sorun. Dr. Lecter’in Floransa’da olduğunu nereden bilebilirim?”</p>

  <p>“Lecter’ın VICAP dosyası için Questura’ya bilgisayarla soru yönelten sensin,” dedi Krendler. “Soru Pazzi’nin öldürülmesinden birkaç gün önce erişmişti. Keşfedip keşfetmediğini bilmiyoruz. Yoksa neden Floransa’daki Questera’ya Lecter hakkında soru sorasın?”</p>

  <p>“Hangi nedenden dolayı onun uyarmış olabilirim ki? Müdür Noonan, neden böyle bir şey Başmüfettişliğin sorunu oluyor? istediğiniz zaman yalan makinesine bağlı olarak sorguya çekilmeye hazırım. Hemen burada uygulayalım.” “İtalyanlar ülkelerinde tanınan bir suçlunun uyarılma teşebbüsünü resmen protesto ettiler,” dedi Noonan. Yanındaki kırmızı saçlı adamı işaret etti. “Beyefendi İtalyan Elçiliğinden Bay Montenegro.”</p>

  <p>“Günaydın efendim. İtalyanlar nasıl buldu bunu?” diye sordu Starling. “Langley’in yardımıyla değil herhalde?” “Bazı İtalyan diplomatlar topu bize attı,” dedi Krendler, daha Montenegro ağzını açamadan. “Bunun, hem İtalyan otoritelerini hem beni, hem de Başmüfettişliği memnun edecek şekilde temizlenmesini istiyoruz. Ve bunun hemen olmasını istiyoruz. Bütün her şeyi bir arada değerlendirmek herkes için daha iyi olacaktır. Dr. Lecter ile aranızda ne var, Bayan Starling?”</p>

  <p>“Dr. Lecter’ı Bölüm Şefi Crawford’un emriyle birçok defa sorguladım. Dr. Lecter’ın firarından sonra ondan iki mektup aldım ve ikisi de elinizde,” dedi Starling.</p>

  <p>“Aslında elimizde daha fazlası var,” dedi Krendler. “Bu dün geçti elimize. Sana başka nelerin gönderilmiş olduğunu bilmiyoruz.” Arkasına uzanıp postada defalarca mühür yemiş, defalarca sağa sola çarparak yumulmuş mukavva bir kutu çıkardı.</p>

  <p>Krendler kutudan gelen kokuların tadını çıkarıyormuş gibi yaptı. Starling’e gösterme zahmetine girmeden parmağıyla kargo etiketini gösterdi. “Arlington’daki evinize gönderilmiş Özel Ajan Starling. Bay Montenegro, acaba bize bu maddelerin neler olduğunu söyleyebilir misiniz?”</p>

  <p>İtalyan diplomat kâğıda sarılmış malzemeleri karıştırdı, kol düğmeleri parıldıyordu.</p>

  <p>“Evet, bunlar losyonlar, Floransa, Santa Maria Novella’da bulunan Farmacia’dan ünlü badem sabunu sapone di mandorle ve bazı parfümler. İnsanların âşık olduklarında hediye ettikleri şeyler.”</p>

  <p>“Bunlar zehir ve irritasyon maddeleri için taranmıştı, öyle değil mi Clint?” diye sordu Noonan, Starling’in resmi patronu Pearsall’a.</p>

  <p>Pearsall utanmış görünüyordu. “Evet,” dedi. “Hiçbir sorun yok.”</p>

  <p>“Bir aşk hediyesi,” dedi Krendler tuhaf bir memnuniyetle. “Şimdi elimizde bir de bir not var.” Kutudan çıkan parşömenin katlarını açarak, Starling’in yüzünü taşıyan kanatlı aslan resmini ortaya çıkardı. Dr. Lecter’ın el yazısını okumak için kâğıdı ışığa tuttu: “Bayağı insanların seni neden anlamadığını hiç düşündün mü, Clarice? Çünkü sen Samsoriun bilmecesinin çözümüsün. Sen aslandaki balsın.”</p>

  <p>“<i>II miele dentro la leonessa,</i> çok güzel,” dedi Montenegro, daha sonra kullanmak için aklında tutarak.</p>

  <p>“Ne dediniz?” dedi Krendler.</p>

  <p>Krendler’in ne Dr. Lecter’ın teşbihindeki müziği duyabilecek ne de onun uyandırdığı duyguları hissedebilecek biri olmadığını gören İtalyan, elinin bir hareketiyle soruyu geçiştirdi.</p>

  <p>“Başmüfettiş, uluslararası sonuçlarından dolayı olayın dallanıp budaklanmasını istemiyor,” dedi Krendler. “İdari mi, yoksa adli bir dava mı, onu soruşturma sırasında bulduğumuz şeyler gösterecek. Eğer adli bir suç olarak kabul edilirse Adalet Bakanlığının Kamunun Selametine Aykırı Suçlar sınıfına girer, o zaman Adalet Bakanlığı size dava açar. Kendinizi savunmanız için yeterli zaman bırakılarak çok önceden size haber verilecektir. Müdür Noonan...”</p>

  <p>Noonan derin bir nefes alıp son darbeyi indirdi. “Clarice Starling, bu mesele karara bağlanana kadar sizi zorunlu izne tabi tutuyorum. Silahlarınızı ve FBI kimliğinizi teslim edeceksiniz. Fedaral polisin kamuya açık teşekkülleri dışında hiçbir erişim hakkınız yok. Binadan polis eşliğinde çıkacaksınız. Lütfen üzerinizdeki silahı ve kimliği şimdi, Özel Ajan Pearsall’a teslim edin. Şimdi.”</p>

  <p>Masaya yürürken Starling, bir an için adamları bowling tahtalarına benzetti. Aralarından biri silahına uzanamadan dördünü birden öldürebilirdi. Gözlerini Krendler’in gözlerinden ayırmadan 45’liğini çekti ve şarjörün miline basarak masaya düşürdü. Krendler onu havada yakaladı ve parmakları bembeyaz kesilene kadar elinde sıktı.</p>

  <p>Ardından rozeti ve kimliği geldi</p>

  <p>“Belinde de bir silah var?” dedi Krendler. “Ve bir de çifte?”</p>

  <p>“Starling?” diye ısrar etti Noonan.</p>

  <p>“Arabamdalar.”</p>

  <p>“Diğer taktik malzemeler?”</p>

  <p>“Bir miğfer ve bir yelek.”</p>

  <p>Krendler FBI görevlisine seslendi: “Bayan Starling’e arabasına kadar eşlik ettikten sonra bu şeyleri teslim alacaksınız.” Sonra da Starling’e döndü. “Herhangi şifreli bir telefonunuz var mı?”</p>

  <p>“Evet.”</p>

  <p>Krendler bir kaşını kaldırarak Noonan’a baktı.</p>

  <p>“Onu da verin,” dedi Noonan.</p>

  <p>“Bir şey söylemek istiyorum. Sanırım buna hakkım var.”</p>

  <p>Noonan saatine baktı. “Devam et.”</p>

  <p>“Bu bir dolap. Sanırım Mason Verger, kişisel öç alma isteğiyle Dr. Lecter’ı kendisi yakalamak istiyor. Sanırım onu Floransa’da kıl payı elinden kaçırdı. Sanırım Bay Krendler, Verger ile işbirliği yapmaktadır ve FBI’ınDr. Lecter ile ilgili çabalarının Verger’e hizmet etmesine uğraşmaktadır. Sanırım Paul Krendler bu şekilde para elde ediyor ve sanırım bunu yapmak için de beni harcamaktan çekinmiyor. Bay Krendler, geçmişte bana karşı uygunsuz bir şekilde davranmıştır ve şimdi de garez ve ekonomik çıkarlarından hareketle böyle davranmaya devam etmektedir. Daha bu hafta bana ‘köy şeftalisi,’ diye hitap etti. Huzurunuzda Bay Krendler’e yalan makinesine bağlanmak için meydan okuyorum. Ben ne zaman isterseniz hazırım. Hemen başlayabiliriz.”</p>

  <p>“Starling, size bugün burada yemin ettirilmemesi iyi bir şey...” diye başladı Krendler.</p>

  <p>“Yemin edebilirim. Ya sen?”</p>

  <p>“Seni temin ederim ki Starling, eğer yeterli kanıt bulunamazsa, tüm haklarına yeniden kavuşacaksın,” dedi Krendler en hoş ses tonunu kullanarak. “Bu sırada maaşını almaya devam edeceksin ve sigortalı kalacaksın. İdari zorunlu izne tabi tutulma, kendi başına bir ceza sayılmaz, faydalanmaya bak,” diye devam etti sesine biraz kendine güvenen bir ses tonuyla. “Aslına bakarsan, bu boşluğu yanağındaki şu pislikten kurtulmak için değerlendirebilirsin. Eminim ki hastanede...”</p>

  <p>“Pislik değil,” dedi Starling. “Barut izi. Tanımamış olmanıza şaşmıyorum.”</p>

  <p>FBI görevlisi bekliyordu, ellerini Starling’e uzattı.</p>

  <p>Clint Pearsall, elleri Starling’in masaya bıraktıklarıyla dolu, “Kusura bakma Starling,” dedi.</p>

  <p>Starling ona bakıp başını öteye çevirdi. Diğerleri çıkmak için ilk önce diplomatın, Montenegro’nun odayı terk etmesini beklerken Paul Krendler, Starling’e doğru yaklaştı. Krendler, dişlerinin arasından bir şeyler söylemeye başlamıştı. Lafı ağzında hazırladı: “Starling babanla dü...”</p>

  <p>“izninizle.” Montenegro’ydu. Uzun boylu diplomat kapıdan geri dönmüş ve Starling’e yaklaşmıştı.</p>

  <p>“İzninizle,” dedi tekrar, Krendler yüzünü buruşturup uzaklaşana kadar gözlerini ondan ayırmadan.</p>

  <p>“Bunun sizin başınıza gelmiş olmasına üzgünüm,” dedi. “Umarım masumsunuzdur. Söz veriyorum Floransa’daki Questera’ya La Nazione’dcki reklamın nasıl verildiğini bulmaları için baskı yapacağım. Eğer aklınızda bir... İtalya’da araştırmak istediğiniz bir şey varsa lütfen bana bildirin, ben de sizinle birlikte ısrarcı olacağım.” Montenegro, kabartmalı, küçük bir kart uzattı Starling’e ve odayı terk ederken Krendler’in uzanmış elini görmemiş gibiydi.</p>

  <p>Gazeteciler ana giriş kapısını yaklaşan yıldönümü kutlaması için boşaltmış ve salonda toplanmışlardı. Aralarından bir kısmı, kimi beklediğini biliyor gibiydi.</p>

  <p>“Kolumu tutmak zorunda mısın?” diye sordu Starling FBI görevlisine.</p>

  <p>“Hayır madam,” dedi görevli, bağıra bağıra sorulan soruların, uzatılan mikrofonların arasından Starling için yol açarak.</p>

  <p>Temiz Tıraş bu sefer meseleyi biliyor gibi görünüyordu. “Hannibal Lecter davasından alındığınız doğru mu? Mahkemede yargılanmayı bekliyor musunuz? İtalyan görevlilere ne diyeceksiniz?”</p>

  <p>Garaja geldiklerinde Starling, yeleğini, kaskını, silahını ve destek tabancasını teslim etti. Görevli, Starling’in silahı boşaltıp yağlı bir bezle silmesini bekledi.</p>

  <p>“Quantico’da seni ateş ederken gördüm, Ajan Starling,” dedi. “Ben de kendi servisimde çeyrek finale kadar çıktım. Kırkbeşliğinizi, yerine kaldırmadan önce kendi ellerimle sileceğim.”</p>

  <p>“Teşekkür ederim.”</p>

  <p>Görevli, Starling arabaya binene kadar oyalandı. Mustang’in gümbürtüsü arasında bir şeyler söyledi. Starling pencereyi açınca bir daha söyledi.</p>

  <p>“Bunun senin başına gelmiş olması çok kötü.”</p>

  <p>“Teşekkür ederim. Böyle düşündüğünüze sevindim.”</p>

  <p>Garajın dışında bir basın takip arabası bekliyordu. Starling, onu arkada bırakmak için gaza bastı ve J. Edgar Hoover Binası’nın üç sokak ötesinden bir hız bileti aldı. Trafik polisi bileti verirken fotoğrafçılar Starling’in resmini çekiyordu.</p>

  <p>Müdür Yardımcısı Noonan toplantı bittikten sonra odada oturup gözlüklerinin burnunun iki tarafında bıraktığı izleri ovuşturdu. Starling’i kaybetmek onu fazla rahatsız etmiyordu. Kadınlarda büroya pek uymayan duygusal bir yan olduğuna inanıyordu. Ama Jack Crawford’un küçük düşmesini görmek onu üzmüştü. Jack her zaman aralarından biri olmuştu. Belki Jack, Starling denilen kıza karşı çok yumuşaktı; böyle şeyler hep olurdu. Jack’ın karısı öldüğü için falan filan. Noonan, kendini çekici sekreterine bakmaktan alıkoyamadığı bir hafta yaşamış ve kız bazı sorunlara yol açtığı için onu kovmak zorunda kalmıştı.</p>

  <p>Noonan gözlüklerini taktı ve asansörle aşağı, kütüphaneye indi. Jack Crawford okuma bölümünde başını duvara yaslayarak bir koltuğa gömülmüştü. Noonan onun uyuduğunu sandı. Crawford’un yüzü kireç gibiydi ve ter içindeydi. Gözlerini açtı ve pençesini Noonan’ın eline geçirdi.</p>

  <p>“Jack?” Noonan, Crawford’un omzunu sıvazladı ve soğuk yüzüne dokundu. Ardından Noonan’ın kütüphanede yankılanan sesi işitildi. “Hey kütüphaneci, çabuk bir doktor çağır!”</p>

  <p>Crawford, FBI revirine, ardından da Jefferson Hastanesi Kalp Yoğun Bakımı Bölümü’ne kaldırıldı.</p>
</body>
</html>
