<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>65</h2>

  <p>BARNEY daha önce ambarda hiç bulunmamıştı. İçeri eski bir mezatı çevreleyen sıraların altındaki yan kapıdan girmişti. Çatı kirişlerindeki güvercinlerin gürültüsü dışında sessiz ve boş olan mezatta, hâlâ bir beklenti havası vardı. Açık arttırmacının durduğu podyumun arkasında üstü açık ambar uzanıyordu. Çift kanatlı büyük kapılar nalbanthaneye ve ahıra açılıyordu.</p>

  <p>Barney sesler duydu ve seslendi. “Kimse yok mu?”</p>

  <p>“Nalbanthane tarafına Barney, içeri gel,” dedi Margot’nun derin sesi.</p>

  <p>Yularların, at maskelerinin asılı olduğu nalbanthane neşeli bir yerdi. Deri kokusu. Saçağın hemen altındaki tozlu pencerelerden süzülen güneş ışığı yerden saman ve deri kokusu yükseltiyordu. Ağılın arkasında, ağıla açılan yüksek bir samanlık vardı.</p>

  <p>Margot kaşağıları ve yularları raflara kaldırıyordu. Saçları samandan daha sarı, gözleri et üzerindeki teftiş mührü rengindeydi.</p>

  <p>“Selam,” dedi kapıdan Barney. Ziyaretçi çocuklar için hazırlanmış odanın biraz cafcaflı olduğunu düşündü. Tavanların yüksekliği, pencereden vuran güneş ışığının eğimi yere bir kilise havası katıyordu.</p>

  <p>“Selam Barney, biraz beklersen... yirmi dakika içinde yemeğe başlarız.”Judy Ingram’ın sesi geldi yukarıdaki ambardan. “Barneeeeey. Günaydın. Bekleyip görelim bakalım öğlen yemeğinde neyle karşılaşacağız! Margot, dışarda yemeye ne dersin?”</p>

  <p>Her cumartesi ziyaretçi çocukların binmesi için muhafaza edilen envai çeşit şişman midillileri kaşağılamak Margot ve Judy’nin alışkanlığıydı. Her seferinde de piknik yaparlardı.</p>

  <p>“Hadi ambarın güney tarafını deneyelim, orası güneşlik,” dedi Margot.</p>

  <p>Herkes biraz fazla neşeli görünüyordu. Barney gibi yıllarını hastanede geçirmiş biri, aşırı neşenin gerçek neşe olmadığını bilirdi.</p>

  <p>Nalbanthane, Verger’in renkleriyle bezeli yularları ve at gözlükleri hâlâ üzerinde olan, boy aşırı yüksekliğe asılmış at başlarıyla dekore edilmişti.</p>

  <p>“Bu Uçan Gölge, elli ikide Lodgepole yarışlarını kazandı, babamın sahip olduğu tek şampiyon at,” dedi Margot. “Doldurmak çok ucuza gelmişti.” Ata baktı. “Mason’a çok benziyor, değil mi?”</p>

  <p>Köşede aceleyle yakılmış bir ateş ve bir körük vardı. Margot, soğuğu kesmek için bir kömür mangalı yakmıştı. Ateşin üstünde çorba gibi kokan bir şeyler kaynıyordu.</p>

  <p>Bir tezgâhın üzerinde eksiksiz bir nalbant takımı vardı. Margot sapı kısa, çekiç kısmı kalın bir nalbant çekicini eline aldı. Güçlü kolları ve göğsüyle Margot bir nalbant olabilirdi veya kabarık göğüsleriyle bir demirci.</p>

  <p>“Bana örtüleri atabilir misin?” diye seslendi yukarıdan Judy.</p>

  <p>Margot yeni yıkanmış at örtülerinden bir yığını alıp tek bir savurmayla yukarıya, samanlığa fırlatıverdi.</p>

  <p>“Tamam, çamaşır yıkayacağım ve Jeep’ten malzemeleri alacağım. On beş dakika sonra yemeğe otururuz, tamam mı?” dedi merdivenlerden inerken.</p>

  <p>Barney, Margot’nun dimdik kendisine baktığını hissetmesine karşın gözlerini Judy’nin sırtından ayırmadı. At örtüleriyle kaplanmış saman balyalarından koltuklara oturdu Margot ve Barney.</p>

  <p>“Midillileri göremedin. Lester’daki ahırlarına gittiler,” dedi Margot.</p>

  <p>“Sabah kamyonların gürültüsünü işittim. Hayrola?”</p>

  <p>“Mason’un işleri.” Kısa bir sessizlik. Şimdiye dek aralarında böyle ağır bir sessizlik olmamıştı. “Peki Barney, bazen yeni bir şeyler yapmadıkça konuşacak bir şey bulamadığın bir noktaya gelirsin. Biz şimdi bu noktada mıyız?”</p>

  <p>“Yani kaçamak falan gibi mi?” Yersiz benzetme havada asılı kaldı.</p>

  <p>“Kaçamak” dedi Margot, “benim elimde sana verecek çok daha iyi bir şey var. Ne hakkında konuştuğumuzu biliyor musun?”</p>

  <p>“Epey,” dedi Barney.</p>

  <p>“Ama bir şeyi yapmak istemediğine karar verirsen ve o şey bir şekilde gerçekleşirse, bu konuyla ilgili bir daha bana gelemezsin.” Açık mavi kasap gözlerini Barney’den ayırmadan, belki de farkında olmadan, elindeki nalbant çekiciyle diğer avucunu dövüyordu.</p>

  <p>Barney, hayatını bazı yüz ifadelerini doğru okumaya borçlu olduğu zamanlar yaşamıştı. Margot’nun ciddi olduğunu gördü.</p>

  <p>“Bunu biliyorum.”</p>

  <p>“Aynı şey birlikte bir şey yaptığımızda da geçerli. Aşırı derecede cömert olacağım, ama yalnızca bir kere. Ama yeterli olacaktır. Ne kadar olduğunu bilmek ister misin?”</p>

  <p>“Benim nöbetim sırasında hiçbir şey olmayacak Margot. Ona bakmak için para alırken değil.”</p>

  <p>“Neden, Barney?”</p>

  <p>Saman yığınını üzerinde oturmuştu, omuzlarını silkti. “Anlaşma anlaşmadır.”</p>

  <p>“Sen buna anlaşma mı diyorsun? İşte sana anlaşma,” dedi Margot. “Beş milyon dolar, Barney. Bilmek istersen, Krendler’in FBI’ı sattığı fiyat.”</p>

  <p>“Mason’dan Judy’yi hamile bırakmaya yetecek kadar sperm almaktan bahsediyoruz.”</p>

  <p>“Başka bir şeyden daha bahsediyoruz. Mason’un spermlerini alır ve onun yaşamasına izin verirsen seni bulur Barney. Nereye kaçarsan kaç fark etmez. Allah’ın belası domuzların midesini boylarsın.”</p>

  <p>“Ne dedin?”</p>

  <p>“Bu ne Barney, Semper Fi gibi bir şeyler mi yazıyor kolunda?”</p>

  <p>“Parasını aldığımda ona bakacağımı söyledim. Onunla çalışırken ona bir zarar vermeyeceğimi.”</p>

  <p>“Hiçbir şey... ölmeden önce hiçbir şey yapmak zorunda değilsin ona. Onun yanma bile yaklaşamam orada. İkinci kez değil. Cordell için bana yardım etmen gerekiyor.”</p>

  <p>“Mason’u öldürürsen, yalnız bir kez sperm alabilirsin,” dedi Barney.</p>

  <p>“Beş CC alacağız, içine genişletici karıştır ve beş kez dölleyecek spermin olur, yapay dölleme Judy’nin ailesi hayli bereketlidir.”</p>

  <p>“Cordell’i satın almayı hiç düşünmedin mi?”</p>

  <p>“Hayır. Çünkü asla anlaşmaya sadık kalmaz. Verdiği söze güvenemezsin. Eninde sonunda bana şantaj yapmaya kalkacaktır. Gitmek zorunda.”</p>

  <p>“Her şeyi düşünmüşsün.”</p>

  <p>“Evet. Barney bakıcılık işlerini senin kontrol etmen gerekiyor. Ekranın arkasında her saniyeyi kaydeden bir kamera var orada. Bir video teyp takacağız. Biz... ben respiratörün içine elimi sokup onu durduracağım. Ekran respiratörü çalışır gösterecek. Kalp atışları ve kan basıncı değiştiği zaman içeri koşup istediğini yapabilirsin, istersen onu hayata döndürmeye çalış. Tek istediğim beni görmemiş gibi yapman. Ölene kadar göğsüne bastırmaktan başka bir şey yapmayacağım. Yeterince otopside çalıştın Barney. Bir insanın boğulup boğulmadığım anlamak için neye bakıyorlar?”</p>

  <p>“Göz kapaklarının altındaki hemorejlere.”</p>

  <p>“Mason’un göz kapağı yok.”</p>

  <p>Margot epey bir araştırma yapmıştı ve herkesi, her şeyi satın almaya alışmıştı.</p>

  <p>Barney, elindeki çekici gözden kaçırmadan Margot’nun yüzüne bakıp cevabını verdi: “Hayır, Margot.”</p>

  <p>“Beni düzmene izin verirsem yapar mısın?”</p>

  <p>“Hayır.”</p>

  <p>“Ben seni düzsem yapar mısın?”</p>

  <p>“Hayır.”</p>

  <p>“Burada çalışmıyor olmasaydın, ona karşı hiçbir tıbbi sorumluluk taşımasaydın yapar miydin?”</p>

  <p>“Muhtemelen hayır.”</p>

  <p>“Ahlâk mı, yoksa tavuk boku mu?”</p>

  <p>“Bilmiyorum.”</p>

  <p>“Git ve biraz düşün. Kovuldun Barney.”</p>

  <p>Barney başıyla onayladı, şaşırmış görünmüyordu.</p>

  <p>“Haa bir de...” Parmağını dudaklarına götürdü, “Şişşşt. Söz veriyor musun? Seni Califomia’da kolayca öldürtebileceğimi söylememe gerek var mı? Gerek yok, var mı?”</p>

  <p>“Senin kaygılanmana gerek yok,” dedi Barney. “Kaygılanacak olan benim. Mason’un nasıl işten çıkardığını bilmiyorum. Belki insanlar sadece ortadan kayboluyordun”</p>

  <p>“Senin de kaygılanmana gerek yok, Mason’a senin hepatitin olduğunu söyleyeceğim. Onun kanunlara yardım etmeye çalışmak dışında neler yaptığını bilmiyorsun, ayrıca senin elimizde olduğunu biliyor, gitmene izin verecektir.” Barney, Dr. Lecter’ın kimin terapisini daha ilginç bulacağına merak etti, Mason Verger’inkini mi yoksa kız kardeşininkini mi?”</p>
</body>
</html>
