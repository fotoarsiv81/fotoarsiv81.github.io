<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>63</h2>

  <p>Dr . LECTER’ın kadehini mum ışığına kaldırdığı sırada Benning, geç saate kadar kaldığı DNA laboratuvarında en son elde ettiği jeli ışığa doğru kaldırmış, kırmızı, mavi ve sarıyla belirlenmiş olan elektroforesislere bakıyordu. Örnek, Palazzo Capponi’den diplomatik bir çanta içinde getirilmiş deri hücresiydi.</p>

  <p>“Hımmımm hımmm hımnım,” dedi kendi kendine ve Starling’in Quantico’daki telefonunu aradı.</p>

  <p>Telefonu Eric Pickford yanıdadı.</p>

  <p>“Selam, Clarice Starling ile görüşmem mümkün mü acaba?”</p>

  <p>“Görevde. Şu anda sorumlu benim, size nasıl yardımcı olabilirim?”</p>

  <p>“Çağrı cihazının numarası falan var mı?”</p>

  <p>“Şu anda öteki hatta. Ne buldunuz?”</p>

  <p>“Acaba DNA laboratuvarından Benning’in aradığını söyleyebilir misiniz? Diş fırçasındaki ve oktaki örneklerin birbirini tuttuğunu söyleyebilir misiniz? Adam Dr. Lecter’mış. Ve ona beni aramasını söyleyin.”</p>

  <p>“Elbette bana numaranızı bırakın. Hemen söylerim. Teşekkürler.”</p>

  <p>Starling, öteki hatta falan değildi. Pickford hemen Paul Krendler’i aradı.</p>

  <p>Starling, laboratuvarı aramayınca A. Benning biraz hayal kırıklığı yaşadı. Çünkü upuzun mesai yapmıştı. Pickford, Starling’i aramadan çok önce evine gitti.</p>

  <p>Mason, haberi Starling’ten bir saat önce aldı.</p>

  <p>Paul Krendler’le kısaca, acele etmeden, nefesin gelmesini bekleyerek konuştu. Zihni hayli açıktı.</p>

  <p>“Onlar tedbir almaya başlamadan önce Starling’i attırmanın ve onu yem yapmanın vakti geldi. Bugün cuma. Elinde hafta sonu var. Harekete geç Krendler. İtalyanları gazete ilanından haberdar et ve onu FBI’dan attır, artık onun gitme vakti geldi, Krendler.”</p>

  <p>“Keşke bunun yerine...”</p>

  <p>“Ne diyorsam onu yap ve timsahtan yeni kartpostalı aldığında mührün üzerinde telefon numarasını göreceksin.” “Tamam, ben...” dedi Krendler, telefon yüzüne kapanmıştı.</p>

  <p>Bu kısa konuşma bu sefer Mason’a çok yorucu geldi.</p>

  <p>Yarıda kesilmiş uykusuna dönmeden önce Cordell’i emretti. “Domuzlar için haber gönder.”</p>
</body>
</html>
