<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>16</h2>

  <p>SARDİNYA’NIN Gennargentu dağlarında Dr. Lecter dışında bütün aktörler yerlerini almışken Mason, dikkatini seyir keyfi için doktorun ölümüne yoğunlaştırdı. Uzun zamandan beri hazırlık yapılıyordu, artık harekete geçme zamanı gelmişti.</p>

  <p>Bu nazik işi, Las Vegas Castaways yakınlarındaki yasal bahishanesinin telefon santralı vasıtasıyla yürütmüştü. Onun aramaları, bahishanenin hafta sonu yoğunluğu düşünüldüğünde, ambara düşmüş bir iğne gibiydi.</p>

  <p>Mason’un patlayıcı ve sızıcı sessizlerden yoksun mekanik sesi, Chesapeake kıyısında bulunan National Forest ile Arizona, oradan tekrar geriye, Atlantik’in öte yakası ile Roma arasında mekik dokuyordu.</p>

  <p>Via Arşimet’teki aynı isimli otelin arkasında bulunan bir binanın yedinci katındaki dairede bir telefon, İtalyan usulünde: kesik kesik ve tiz bir biçimde çalıyordu. Uykulu bir ses telefona cevap verdi.</p>

  <p><i>“Cô’sa? Cô’sa c’e?”</i></p>

  <p><i>“Accendi la lauce, idiota.”</i></p>

  <p>Yatağın başucundaki ışık yandı. Yatakta üç kişi vardı. Telefona yakın olan genç adam ahizeyi aldı ve ortada yatan daha yaşlıca olan adama uzattı. Öteki tarafta yirmi yaşlarında sarışın bir genç kız vardı. Kız uykulu başını ışığın geldiği yöne doğru kaldırdı ve tekrar yastığına gömüldü.</p>

  <p><i>“Pronto, chi? Chiparla?”</i></p>

  <p>“Hey Oreste, ben, Mason.”</p>

  <p>İri yarı adam yatakta doğruldu ve gence bir bardak soda için işaret etti.</p>

  <p>“Ooo Mason, dostum, kusura bakma, uyuyordum, orada saat kaç?”</p>

  <p>“Her yerde geç Oreste. Senin için ne yapabileceğime, ama bunun için senin ne yapman gerektiğine dair söylediklerimi hatırlıyor musun?”</p>

  <p>“Eh, elbette.”</p>

  <p>“Vakit geldi dostum. Ne istiyorum biliyor musun? İki kameralık çekim ve senin seks filmlerindekinden daha iyi ses ve görüntü kalitesi istiyorum. Ayrıca elektrik bulmak zorundasın, setten epey uzakta bir yer için jeneratör. Montaj için ise yeşil bir yer, kuş sesleri falan istiyorum. Yarın yeri tespit etmeni ve aletleri yerleştirmeni istiyorum. Malzemeleri orada bırakabilirsin. Güvenliği ben sağlayacağım, yani Roma’ya geri dönüp film çekilene kadar orada kalabilirsin. Ama iki saat öncesinden haber verildiğinde hazır olabilmelisin. Anladın mı, Oreste? Citibank’ta hesabına yatırılmış para seni bekliyor, anladın mı?”</p>

  <p>“Mason, şu sıra bir iş...”</p>

  <p>“Bu işi almak istiyor musun, Oreste? Seks filmlerinden, vurdulu kırdılı filmlerden, Akademi için uyduruk tarih filmleri çekmekten gına geldiğini söylemiştin. Gerçekten büyük bir film yapmayı istiyor musun?”</p>

  <p>“Evet, Mason.”</p>

  <p>“O zaman bugün yola çık. Nakit bankada. Bugün gitmeni istiyorum.”</p>

  <p>“Nereye?”</p>

  <p>“Sardinya. Cagliari’ye uç, orada seni bekleyenler olacak.”</p>

  <p>İkinci arama Sardinya’daki Porto Torres’e yapıldı. Kısa bir konuşmaydı. Söylenecek pek bir şey yoktu, çünkü aygıt çok önceden hazırlanmıştı ve tıpkı Mason’un taşınabilir giyotini gibi etkiliydi. Üstelik çevreyle daha dosttu, ama o kadar hızlı değildi.</p>
</body>
</html>
