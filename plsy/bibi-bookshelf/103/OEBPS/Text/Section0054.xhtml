<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>49</h2>

  <p>STARLING’E ayrılan bölmede, kâğıt, dosya ve disket yığınları artık başedilmez bir karmaşa yaratmıştı. Daha fazla yer talebi yanıtsız kalmıştı. Artık yeter. Gözden düşmüşlerin pervasızlığıyla Quantico’nun bodrum katındaki daha büyük bir yere el koydu. Oda, Kongre biraz para tahsis eder etmez Davranış Bilimleri’nin karanlık odası haline getirilmek üzere boş bekliyordu. Penceresi yoktu, ama bir sürü rafı vardı. Karanlık oda olarak inşa edildiği için kapı niyetine, iki kat siyah perde vardı.</p>

  <p>Aynı büroda çalışanlardan biri, Gotik harflerle HANNI-BAL’IN EVİ yazmış ve odanın perdeli girişine iğnelemişti. Starling, odayı kaybetme korkusuyla yazıyı içeri aldı.</p>

  <p>Neredeyse birdenbire, bir Hannibal Lecter odası kurmuş olan Colombia Üniversitesi Ceza Hukuku Kütüphanesi’nde bir sürü işe yarar malzeme bulmuştu. Üniversite, tıbbi ve psikiyatrik hayatından orijinal belgelere, ona karşı açılan davaların ve duruşmaların kâğıtlarına sahipti. Kütüphaneyi ilk ziyareti sırasında Starling, Lecter’ınodasının anahtarlarını arayıp bulamayan görevliler için kırk beş dakika beklemişti. İkinci seferinde, görevli kişinin ilgisiz bir master öğrencisi ve malzemelerin de darmadağınık olduğunu gördü.</p>

  <p>Starling otuzuna gelmişti ama eskisinden daha sabırlı değildi. Bölüm Şefi Jack Crawford’un desteği sayesinde, ABD</p>

  <p>Savcılar Kurulu’ndan üniversitenin tüm koleksiyonunu Quantico’daki ofisine taşımak için bir mahkeme emri çıkarabildi. Federal polis, her şeyi tek bir minibüste taşıyıverdi.</p>

  <p>Mahkeme emri, tam Starling’in korktuğu gibi dalgalanmalara sebep oldu. Dalgalar sonunda Krendler’i vurdu kıyıya.</p>

  <p>İki haftanın sonunda Starling, kütüphaneden alman malzemelerin büyük bir kısmını yeni Lecter merkezinde organize etmeyi başarmıştı. Bir cuma günü öğleden sonra ellerindeki ve yüzündeki kiri ve kitap tozlarını yıkadıktan sonra ışıkları söndürüp köşede yere oturmuş, kâğıtlarla ve kitaplarla tıka-basa dolu raflara bakıyordu. Belki bir süreliğine pineklemiş olabilir...</p>

  <p>Burnunda bir kokuyla uyandı. Yalnız olmadığının farkına vardı. Bir ayakkabı cilası kokuşuydu.</p>

  <p>Oda yarı karanlıktı ve Başmüfettiş Yardımcısı Paul Krendler, raflar arasında yavaşça hareket ediyor, kitaplara ve resimlere bakıyordu. Belki perdeleri çalamadığınız için, belki Krendler, hiçbir koşulda alt mevkiden bir ajanın odasına girerken bunu yapmadığı için, kapıyı çalma zahmetine girmemişti. Buraya, Quantico’nun bodrum katına gelmekle Krendler, gerçekten ayakkabılarını kirletiyordu.</p>

  <p>Odanın, Rinaldo Pazzi’nin Palazzo Vecchio’dan bağırsakları dışarda asılışının resmini taşıyan duvarı İtalya’daki Dr. Lecter’a ayrılmıştı. Karşı duvar ise ABD’de işlenen suçlara tahsis edilmişti ve ağırlıklı olarak Dr. Lecter’ın yıllar önce öldürdüğü ok avcısının polis fotoğraflarıyla kaplıydı. Ceset bir duvara asılıydı ve ortaçağa ait Yaralı Adam temsillerindeki bütün yara tiplerini içeriyordu. Birçok dava dosyası, kurbanların ailelerinin Dr. Lecter’ıninsafsız cinayetlere karşı açtığı dava dosyalarıyla birlikte rafları dolduruyordu.</p>

  <p>Dr. Lecter’ın tıp kitapları, eski psikiyatri ofisindeki düzene göre alfabetik sıraya dizilmişti. Starling, büyütücüyle polis fotoğraflarını inceleyerek bulmuştu kitapların orijinal düzenini.</p>

  <p>Loş odadaki ışığın çoğu duvarda bulunan bir ışıklı kutuya asılı doktorun kafatası ve boyun röntgen filmlerinden süzülerek geliyordu. Öteki ışık ise köşedeki masada bulunan bir bilgisayardan yansıyordu. Ekrandaki mönünün başlığı “Tehlikeli Yaratıklar” idi. Bilgisayar arada bir tirildiyordu.</p>

  <p>Makinenin yanında ise Starling’in güç bela bir araya getiril iği malumat kırıntıları, dosyalar halinde üst üste yığılmıştı. Güçlükle bir araya getirilmiş kâğıt parçaları, reçeteler, madde madde düzenlenmiş faturalar, Dr. Lecter’ın İtalya’da ve tımarhaneye gönderilmeden önce ABD’de nasıl yaşadığını gösteriyordu. Doktorun beğenilerinin tamamlanmamış bir listesi.</p>

  <p>Üzeri düz bir tarayıcıyı masa niyetine kullanan Starling, üzerine, Dr. Lecter’ın Baltimore’daki evinden kurtardığı parçaları, porselenleri, gümüşleri, kristalleri, kandilleri ve masa lambasını yerleştirmişti. Burası karmakarışık, çirkin odanın içinde bir zarafet köşesi gibiydi.</p>

  <p>Krendler büyük bir şarap bardağını alarak, tırnağıyla çınlattı.</p>

  <p>Hiçbir zaman suçlularla yüz yüze karşılaşmamış, hiç alt alta üst üste boğuşmamış biri olarak Krendler, Dr. Lecter’ı bir tür medyatik bir canavar ve bir fırsat olarak görüyordu. Lecter olur da öldürülürse, FBI müzesinin buna benzer bir köşesinde kendi resminin de asılacağını görebiliyordu. Krendler, doktorun hacimli kafatasının röntgenini, Starling onu dürttüğünde, sümüğünü filmlere sıçratacak kadar yakından inceliyordu.</p>

  <p>“Yardımcı olabilir miyim, Bay Krendler?”</p>

  <p>“Neden orada, karanlıkta oturuyorsun?”</p>

  <p>“Düşünüyorum, Bay Krendler.”</p>

  <p>“Yukarıdakiler Lecter Ta ilgili neler yaptığımızı merak ediyor.”</p>

  <p>“işte bunları yapıyoruz.”</p>

  <p>“Anlat bakalım, Starling. Yeni haberlerden bahset.”</p>

  <p>“Bay Crawford’u tercih etmez miydiniz?”</p>

  <p>“Bay Crawford nerede?”</p>

  <p>“Bay Crawford mahkemede.”</p>

  <p>“Sanırım aklını yitiriyor, hiç böyle bir şey hissettin mi?”</p>

  <p>“Hayır efendim, hissetmedim.”</p>

  <p>“Burada ne yapıyorsun? Bütün bu malzemeleri kütüphaneden aldığında üniversite şikâyetçi oldu. Sorun çıkarmadan yapabilirdin.”</p>

  <p>“Dr. Lecter hakkında bulabildiğimiz her şeyi, nesneleri ve kayıtları, buraya topladık. Silahları Ateşli Silahlar Bürosu’nda ama burada her şeyin ikinci bir kaydı var. Kişisel kâğıtlarından geriye ne kaldıysa elimizde.”</p>

  <p>“Derdin ne? Sapığın birini mi yakalamaya çalışıyorsun, yoksa kitap mı yazmaya?” Krendler sözlerinin etkisini artırmak için biraz ara verdi. “Bana lazım olan... İçişleri bana Özel Ajan Starling’in, Lecter’ı yakalamak için ne yaptığını sorduğunda bir cevap vermek. Onlara ne anlatacağım?”</p>

  <p>Starling bütün ışıkları yaktı. Krendler’in takım elbiselere para harcamaktan korkmazken gene de ucuz kravatlar ve gömlekler giymekte ısrar ettiğini gördü. Bileklerinin kılları ceketinin kolundan dışarı fırlamıştı.</p>

  <p>Starling bir süre duvara, duvarın içinden sonsuz bir noktaya baktı ve düşüncelerini topladı. Sanki Krendler polis akademisinde bir öğretmenmiş gibi davranmaya karar verdi.</p>

  <p>“Doktor Lecter’ın kimlik konusunda sıkıntı içinde olmadığını biliyoruz,” diye başladı. “En az bir tane temiz kimliği var, belki daha fazla. Bu konuda çok dikkatli. Aptalca bir yanlış yapmayacaktır.</p>

  <p>Hayli incelmiş beğenileri olan birisi, yiyecek, şarap ve müzik konusunda egzotik tercihleri var. Buraya gelirse, aynı şeyleri isteyecektir. Onları almak zorunda kalacaktır. Kendini yadsıyacak biri değil o.</p>

  <p>Bay Crawford ve ben, Dr. Lecter’ın tutuklanmadan önceki Baltimore yaşantısından arta kalan kâğıtları ve faturaları, İtalyan polisinin tedarik edebildiği faturalar ve tutuklandıktan sonra hakkında elde edilen malûmatları bir araya getirdik. Hoşlandığı şeylerin bir listesini çıkardık. İşte burada. Flütçü Benjamin Raspail’in yumurtalıklarını Baltimore Filarmoni Orkestrası’nın diğer üyelerine servis ettiği ay, kasası üç bin altı yüz dolardan, iki kasa Şato Petras Bordeaux şarabı satın aldı. Yine, kasası bin yüz dolardan beş kasa Bâtard-Montrachet ve diğer birçok çeşit ucuz şaraptan aldı. Aynı şarabı hapisten kaçtıktan sonra Saint Louis Oteli’nin servisinden istedi ve Floransa’da Vera dal 1926’ya da aynı şarabın siparişini verdi. Kasa satışları için ithalatçıları ve dağıtımcıları kontrol ediyoruz.</p>

  <p>New York’tak. İron Gate’den kilosu iki yüz dolardan birinci kalite foie gras ve Büyük İstiridye Barı’ndan Gironde’den yeşil istiridyeler sipariş etti. Filarmoni Orkestrası için verdiği yemek bu istiridyelerle başladı ve ardından yumurtalıklar ve dondurma servis edildi. Burada Town &amp; Country sosyete dedikodu dergisinde neler yediklerini takip edebilirsiniz.” Yüksek sesle okudu. “Safran pilavının üstünde, hayli koyu renkte ve içinde nelerin olduğunun bilinmediği soslu et. Tadı, ancak çok uzun zaman boyunca ağır ağır pişirilince elde edilen ana tatların olduğu korkutucu bir tat. Şimdilik hangi kurbanın et sosuna dönüştüğü hakkında bilgimiz yok. Tırımnımmm! Devam ediyor, işte burada masada kullanılan tabaklar ve çatal kaşık ayrıntısıyla tarif edilmiş. Kristal ve porselen satıcılarından kredi kartıyla yapılan alımları çapraz olarak kontrol ediyoruz.”</p>

  <p>Krendler homurdandı.</p>

  <p>“İşte burada ona karşı açılan bir dava. Baltimore’daki Galeazo Motor Şirketi’nin Bentley’ini geri almak için açtığı dava. Kullanılmış ve yeni Bentley’lerin satışlarını takip ediyoruz. Piyasada pek az bulunuyorlar. Ayrıca süperşarjlı Jaguar’ların satışlarını da kontrol altında tutuyoruz. Restoranlara yiyecek temin eden şirketlere yaban domuzu almalarıyla ilgili bilgi isteğimizi şimdi faksladık ve kırmızı bacaklı keklikler İskoçya’dan ithal edilmeden bir hafta önce bülten yayımlayacağız.” Klavyenin tuşlarına bastı ve bir listeye baktı. Krendler’in nefesini, çok yakınında, arkasında hissedince ayağa kalktı.</p>

  <p>“New York ve Sarı Francisco’daki kültür akbabaları, yani sezonun en iyi biletlerinin kara borsacılarından yardım almak için para ayırdık. Doktorun özellikle sevdiği iki orkestra ve yaylı çalgılar konseri var. Beşinci ve altıncı sırada ve ortada oturmayı seviyor. Elimizde olan son haline en yakın resmini Lincoln ve Kennedy Çenter’a ve filarmoni orkestralarından çoğuna gönderdik. Belki Adalet Bakanlığı’nın bütçesiyle bize yardım edebilirsiniz, Bay Krendler.” Yanıt alamayınca konuşmasını sürdürdü. “Geçmişte abone olduğu, linguistik, antropoloji, matematik, müzikle ilgili bazı dergileri de kontrol ediyoruz.”</p>

  <p>“Fahişe falan kiralıyor mu, böyle şeylerle ilgisi var mı? Jigolo falan?”</p>

  <p>Starling, Krendler’in soruyu sorarkenki iştahını hissedebiliyordu. “Böyle bir bilgimiz yok, Bay Krendler. Yıllar önce Baltimore konserlerinde, hepsi de sosyetenin önde gelen isimlerinden birçok çekici kadınla birlikte görüldüğü olmuştu. Onlara doğum günü hediyeleri aldığını biliyoruz. Bunlardan hiçbiri bildiklerimizi yalanlamadı ve hiçbiri onun hakkında ifade vermeyi kabul etmedi. Cinsel tercihleri konusunda hiçbir bilgimiz yok.”</p>

  <p>“Her zaman onun bir homoseksüel olduğunu düşünmüşümdür.”</p>

  <p>“Bu sonuca nereden varıyorsunuz, Bay Krendler?”</p>

  <p>“Bütün bu sanat manat mevzuları. Oda müziği, çay partisi kanepeleri. Pardon, bu tür insanlar için falan bir sempati besliyorsan, kişisel bir şey ima etmek istemedim. Sen de fark ettiğim birinci şey bu, Starling. Ben daha çok bizimle ortak çalışmanı istiyorum. Hiç kimse kendi başına hareket edemez. Elindeki tüm bilgilerin bir kopyasını, bütün ipuçlarını istiyorum. Anladın mı, Starling?”</p>

  <p>“Evet efendim.”</p>

  <p>Kapıda arkasına dönüp, “Anlasan iyi olur. Burada yükselme şansın olabilir. Senin kariyerim dediğin şey, alabileceğin her yardıma muhtaç.”</p>

  <p>Geleceğin karanlık odasının duvarlarına daha şimdiden vantilatörler yerleştirilmişti. Starling, Krendler’in yüzüne dimdik bakarak vantilatörlerin hepsini birden açtı. Tıraş losyonunun ve ayakkabı cilasının kokusunu somurup atmaya başladılar. Krendler, hoşça kal bile demeden karartma perdelerini iterek odadan çıktı. İçerdeki hava, bir çatışmada parıldayarak geçen mermiler gibi Starling’in önünde dans ediyordu.</p>

  <p>Krendler, holde yürürken Starling’in ardından seslenişini duydu. “Seninle dışarı kadar geliyorum, Bay Krendler.” Krendler’i şoförlü bir araba bekliyordu. Hâlâ üst düzey görevlilerini taşıyan dört kapılı Mercury Grand Marquis kullanıyordu.</p>

  <p>Arabasına binmeden Starling, “Bir saniye Bay Krendler,” diye seslendi.</p>

  <p>Krendler, merakla Starling’e döndü. Bir umut ışığı mı, öfkeli bir teslim bayrağı mı? Duyargaları harekete geçti.</p>

  <p>“Burada baş başayız,” dedi Starling. “Dinleme cihazı yok, tabii eğer üzerinde taşımıyorsan.” Durduramadığı bir öfke dalgası yükseldi içinden. Tozlu kitaplar üzerinde çalışmak için bol bir gömlek ve avcı yeleği giymişti.</p>

  <p>Bunun yapmamalıydı. Siktir et!</p>

  <p>Kopçalı gömleğini bir çekişte açtı. “Görüyorsun, bende dinleme cihazı yok.” Sutyeni de yoktu. “Belki bu, özel olarak konuştuğumuz tek andır ve cevaplamanı istiyorum. Ben yıllardır işimi yapıyorum ve sen ne zaman fırsatını bulsan beni arkamdan bıçakladın. Sizin sorununuz ne, Bay Krendler?”</p>

  <p>“Konuya hoş geldin... Sana zaman verebilirim, eğer olaylara bir...”</p>

  <p>“Şu anda konuşuyoruz ya.”</p>

  <p>“Sebebini sen bul, Starling.”</p>

  <p>“Seninle çıkmadığım için mi? Sana evine, karına git dediğim için mi?”</p>

  <p>Starling’e tekrar baktı. Üzerinde gerçekten de dinleme cihazı yoktu.</p>

  <p>“Kendini bir şey sanma, Starling... Senin gibi köy şeftalilerinden çok var bu kasabada.”</p>

  <p>Şoförün yanına oturdu ve kapıya vurarak harekete geçme emrini verdi, araba büyük bir gürültüyle yola koyuldu.</p>

  <p>Dudakları kıpırdadı, keşke laflarını çerçeveletebilseydi:</p>

  <p>“Senin gibi köy şeftalileri.” Krendler, geleceğinde birçok politik konuşmanın onu beklediğine inanıyordu, sözsel dövüş sanatını geliştirmeli ve hazır cevapları aklının bir yerinde biriktirmeliydi.</p>
</body>
</html>
