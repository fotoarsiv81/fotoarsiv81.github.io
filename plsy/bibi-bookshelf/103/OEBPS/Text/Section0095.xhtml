<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>88</h2>

  <p>CORDELL’in arabasını kullanan Tommaso, Margot’yu eve bıraktı. Honda’yı, Dulles Uluslararası Havaalanı’nın uzun süreli park yerine bırakabilecekti. Margot, Carlo ile Piero’dan artanları bir cenaze töreniyle gömdüreceğine söz verdi.</p>

  <p>Tommaso’nun kadına anlatması gerektiğini düşündüğü şeyler vardı ve tüm İngilizcesini toplayıp “Signorina, domuzlar, bilin ki domuzlar Dottore’ye yardım etti. Onu görünce geri çekildiler ve etrafını sarıp onu korudular. Kardeşimi ve Carlo’yu öldürdüler, ama onunla karşılaşınca geri çekildiler. Galiba ona tapıyorlar.” Haç çıkardı. “Artık onun peşini bırakmalısınız.”</p>

  <p>Ve Sardinya’daki uzun ömrü boyunca Tommaso hikâyeyi böyle anlatacaktı. Altmışına gelmeden, Dr. Lecter kollarında kadın, çiftliği domuzların maiyetinde terk eder oldu.</p>

  <p>Araba yangın yolunda gözden kaybolduktan sonra Margot, bir süre binanın dışında durup Mason’un odasının pencerelerini seyretti. Mason’un nefes alışları ve nabız atışları için ekranı yerleştiren Cordell’in telaşlı gölgesinin hareketlerini izledi.</p>

  <p>Demirci çekicinin sapını pantolonun içine sokarak ceketinin eteğiyle çekicin başını gizledi.</p>

  <p>Margot, asansörden çıktığında Cordell, Mason’un odasından geliyordu.</p>

  <p>“Cordell, ona bir martini hazırla”</p>

  <p>“Bilmem ki...”</p>

  <p>“Ben biliyorum. Ona bir martini hazırla.”</p>

  <p>Cordell, elindeki yastıkları koltuğun üstüne koyarak barın dolabına çömeldi.</p>

  <p>“Meyve suyu kalmış mı?” dedi Margot, adama yaklaşarak. Eline aldığı çekici adamın kafasının arkasına savurdu ve kemiklerin çatırtısını duydu. Cordell’in başı dolabın kapağına çarpıp geri sıçradı, göz bebeklerinden biri titrek, öteki kıpırtısız tavana bakan açık gözleriyle sırt üstü yığıldı. Margot, adamın başını yan yatırıp çekiçle şakaklarını çökertti, Cordell’in kulaklardan kopkoyu bir kan aktı.</p>

  <p>Hiçbir şey hissetmemişti.</p>

  <p>Mason odanın kapısının açıldığını duydu ve göz yuvarlarını kapıya çevirdi. Birkaç saniyeliğine uykuya dalmıştı, oda yarı karanlıktı. Yılan balığı ise kayasının altında uyuyordu.</p>

  <p>Margot’nun heybetli hatları doldurdu kapı boşluğunu. Kapıyı arkasından kapadı.</p>

  <p>“Selam Mason.”</p>

  <p>“Aşağıda neler oldu? Neden bu kadar geç kaldın?” “Aşağıdaki herkes öldü, Mason.” Margot yatağın kenarına gelip telefonun fişini çıkardı.</p>

  <p>“Piero, Carlo ve Mogli öldü, Dr. Lecter, Starling’i yanında götürerek kaçtı.”</p>

  <p>Mason lanetler okurken dişleri tükrüğe boğuldu. “Tommaso’ya parasını verip gönderdim.”</p>

  <p>“Ne bok yedin?... Seni aptal kaltak, şimdi beni dinle. Bütün bunları temizleyip yeniden başlayacağız. Elimizde hafta sonu var. Starling’in ne gördüğü hakkında şimdilik kaygılanmamıza bir sebep yok. Eğer Lecter’ın elindeyse şimdiden ölü demektir.”</p>

  <p>Margot omuzlarını silkti. “Beni görmedi.” “Washington’a ıslığı çal ve dört köpeği çağır buraya. Helikopter gönder. Onlara kepçenin yerini göster... onlar... Cordell! Çabuk buraya gel!” Mason önündeki kumandaya üfledi. Margot kumandayı kenara iterek yüzünü görmesi için Mason’a eğildi.</p>

  <p>“Cordell gelmiyor Mason. Cordell öldü.”</p>

  <p>“Ne?”</p>

  <p>“Oyun odasında öldürdüm onu. Şimdi Mason’cuğum bana borcun olan şeyi vereceksin.” Yatağın kenarındaki tutacakları açtı. Mason’un uzun saç örgüsünü kenara çekerek çarşafi kaldırdı. Mason’un bacakları bir hamur oklavasından daha kalın değildi. Elleri, vücudunun hareket ettirebildiği tek organı telefon için uzandı. Respiratörü normal ritmini terk etmişti.</p>

  <p>Margot cebinden bir prezervatif çıkararak görmesi için Mason’un yüzüne tuttu. Ceketinin kolundan elektrikli şok aletini çıkardı.</p>

  <p>“Kayganlık vermesi için aletinin üzerine nasıl tükürdüğünü hatırlıyor musun? Belki biraz tükürük verebilirsin? Hayır mı? Belki ben yapabilirim.”</p>

  <p>“Sen artık ölüsün Margot.” İsim daha çok Nargot gibi çıktı.</p>

  <p>“Ah Mason, hepimiz ölüyüz. Bilmiyor muydun? Ama bunlar değil,” dedi elindeki sıcak sperm taşıyıcısını bluzuna sararak. “Kıpır kıpırlar. Sana göstereyim. Sana nasıl kıpır kıpır olduklarını göstereceğim.”</p>

  <p>Margot yılan balığını tutmak için akvaryumun kenarında duran eldivenleri aldı.</p>

  <p>“Judy’yi evlat edinebilirim,” dedi Mason. “Benim mirasçım olabilir ve bir anlaşma yapabiliriz.”</p>

  <p>“Elbette yapabiliriz,” dedi Margot akvaryumun kenarındaki yemlikten bir sazan balığını aldı, “ama yapmayacağız.” Akvaryumun yanına bir sandalye koyup aşağı eğilerek kalın kollarını içeri uzattı. Sazan balığını kuyruğundan, akvaryumun içindeki kayalığa yakın tuttu. Yılan balığı dışarı çıktığında onu kafasının arkasından yakalayıp sudan dışarı çıkardı. Yılan balığı Margot’nun güçlü parmaklarından kurtulmaya çalışıyordu.</p>

  <p>Dikkatle sandalyeden aşağı inip Mason’a doğru geldi. Yılan balığının şimdiye kadar hiçbir balığın kurtulamadığı geriye bükük dişli ağzı açılıp kapanıyor, bir telgraf aygıtı gibi çat çat ses çıkarıyordu. Yılan balığını respiratörün üstüne bırakarak büyük saç örgüsünü yılanın bedenine doladı, doladı, doladı.</p>

  <p>“Biraz kıvranır mısın Mason, böyle zevk vermiyor,” dedi.</p>

  <p>Bir eliyle yılan balığını başından tutarken diğer eliyle ağırlığını Mason’un çenesine vererek onu ağzına açmaya zorladı. Mason tüm gücüyle direndi, sonunda ağız bir çatırdama sesiyle açıldı.</p>

  <p>“Çikolataları kabul etmeliydin,” dedi Margot ve yılan balığının kafasını Mason’un ağzından içeri soktu. Hayvan, bedeni Mason’un saçlarına dolanmış, dişlerini Mason’un leziz bir balık gibi kıpır kıpır olan diline geçirdi. Dişlerini dil hareketsizleşene kadar bırakmamaya karar vermişçesine sımsıkı kenetledi. Mason’un burun deliklerinden kanlar fişkırdı, boğuluyordu.</p>

  <p>Margot ikisini baş başa bırakıp dışarı çıktı, sazan balığı serbestçe salınıyordu akvaryumun içinde. Cordell’in masasında zihnini toplarken çizgi düzleşene kadar Mason’un monitörünü izledi.</p>

  <p>Mason’un odasına geri döndüğünde yılan balığı hâlâ hareket halindeydi. Respiratör de hareketine devam ediyor, Mason’un ciğerlerindeki kanlı balgamı dışarı boşaltıyordu. Margot akvaryumun kenarındaki şok aletini alarak cebine koydu.</p>

  <p>Cebinden Dr. Lecter’ın bir tutam saçının ve bir parça kafa derisinin olduğu küçük bir cüzdan çıkardı. Mason’un tırnaklarıyla kafa derisinin üzerindeki kanı kazıdı ve saç tellerini onun avucuna yerleştirdi. Son olarak da balığın derisinin üzerine Lecter’a ait bir tel saç koydu.</p>

  <p>Margot, hediyesini sıcak tutabileceği yere sokuşturmuştu, Cordell’in cesedine bakmadan eve, Judy’sine döndü.</p>
</body>
</html>
