<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>45</h2>

  <p>MASON’un odasında yalnızca aileden olanlar kalmıştı; ağabey ve kız kardeş.</p>

  <p>Loş ışık ve müzik. Kuzey Afrika müziği ve davul. Margot dirseklerini dizlerine dayamış, divanın üzerinde oturuyordu. Egzersiz yaptıktan sonra bir halterciye veya çekiç fırlatıcısına benziyordu. Mason’un respiratöründen biraz daha hızlı soluyordu.</p>

  <p>Şarkı sona erdi ve Margot ayağa kalkıp ağabeyinin yanma seğirtti. Yılan balığı gümüş renkli gökyüzünden bugün sazan yağıp yağmayacağını görmek için başını kaldırdı. Margot’un paslı sesi çok yumuşak çıkıyordu. “Uyanık mısın?” Mason, her zaman açık olan gözlerinin arkasında sessizce bekliyordu. “Şimdi -bir nefes- Margot’un ne istediğini konuşma vakti mi? Gel de Noel Baha’nın kucağına otur.”</p>

  <p>“Ne istediğimi biliyorsun.”</p>

  <p>“Söyle bakalım.”</p>

  <p>“Judy ve ben bir bebek istiyoruz. Bir Verger bebeği, bizim bebeğimizi.”</p>

  <p>“Neden bir porselen bebek almıyorsun? Damızlıklardan daha ucuza geliyorlar.”</p>

  <p>“Faydalı bir şey. Bunu da yapabiliriz.”</p>

  <p>“Babanın vasiyeti ne diyor... Bütün malvarlığını Cellmark Labaratuvarı ve DNA testince aynı kanı taşıdığımızın tespit edildiği sevgili oğlum Mason’a... Sevgili oğlum. Mason. O benim. Bir mirasçının yokluğunda tek mirasçı, Teksas’taki Baylor Üniversitesi’ne de katkıda bulunmak kaydıyla Güney Baptist Manastırı’na gidecektir. Sen fındık yalamayı tercih etmekle Babamızı çok kızdırdın Margot.”</p>

  <p>“Belki inanmayacaksın, ama Mason bunun parayla bir ilişkisi yok. Tamam biraz ilişkili. Ama bir mirasçı istemiyor musun? Senin de mirasçın olacak o.”</p>

  <p>“Neden yakışıklı birini bulup ona vermiyorsun Margot? Nasıl yapıldığını pekâlâ biliyorsun.”</p>

  <p>Fas müziği yeniden yükselmeye başlamıştı, davulun sürekli ritmi Margot’nun kulağında kızgınlığın nabız atışları gibiydi.</p>

  <p>“Ben kendimi mahvettim, Mason. Aldığım haplar yüzünden tüm rahmimi kuruttum. Ve bebekte Judy’den bir parça olmasını istiyorum. O da çocuk doğurmak istiyor. Sana yardım ettiğim takdirde biraz sperm vereceğine söz vermiştin Mason.”</p>

  <p>Mason’un örümcek eli işaret etti. “Keyfine bak. Orada iki bacağımın arasında duruyor.”</p>

  <p>“Mason hâlâ canlı spermlerin olması muhtemel ve döllemeyi kolayca yapabiliriz, canın acımayacak...”</p>

  <p>“Benim canlı spermlerimi döllemek? Sanki başka biriyle konuşuyormuşsun gibi.”</p>

  <p>“Dölleme kliniği, güvenli bir yer.” Margot’un yüzü yumuşadı, akvaryumun soğuk ışığı da. “Çocuğa çok iyi bakabiliriz. Mason çocuk yetiştirme kurslarına katıldık, Judy hayli kültürlü bir aileden geliyor, kursta sadece kadınlardan ibaret ebeveynler de vardı.”</p>

  <p>“Biz çocukken beni getirirdin Margot. Tavana kadar fışkırttırırdın. Ayrıca bol bol gelirdi.”</p>

  <p>“Beni küçükken incittin Mason. Dirseğimi çıkardın ve ötekini de bana çıkarttın. Sol elimle hâlâ elli kilodan fazla basamıyorum.”</p>

  <p>“Çikolatayı kabul etmeseydin o zaman. Sevgili küçük kardeşim, sana bu iş bitince konuşacağız dedim, duymadın mı?” “Tamam şimdi seni test edelim o zaman,” dedi Margot. “Doktor sana acı vermeden bir numune alabilir...”</p>

  <p>“Ne acısızlığı? Aşağıda hiçbir şey hissetmiyorum. Suratın morarana kadar somurabilirsin, ama daha önceki gibi olmayacaktır. Bunun için çok orospu tuttum ama hiçbir şey olmadı.”</p>

  <p>“Doktor yalnızca canlı spermin olup olmadığını görmek için canını yakmadan bir örnek alabilir. Judy şimdiden Clomid kullanıyor. Âdetlerini takip ediyoruz. Yapılacak çok iş var.”</p>

  <p>“Hâlâ Judy ile tanışma şerefine layık olamadım. Cordell onun parantez bacak olduğunu söylüyor. Ne zamandan beri birliktesiniz Margot?”</p>

  <p>“Beş yıl.”</p>

  <p>“Bir gün onu da getirsene. Belki... birlikte bir iş çıkarabiliriz, yani.”</p>

  <p>Kuzey Afrika davulu, Margot’nun kulağında yankısını bırakarak son bir vuruşla sustu.</p>

  <p>“Adalet Bakanlığı’nın dosyalarına girme işini neden kendi başına yapmıyorsun?” diye fısıldadı Margot, Mason’un kulağına. “Neden kendi boktan laptobunu kullanarak denemiyorsun? Senin yüzünle köpekleri besleyen herifi yakalatmak için neden elini biraz daha cebine atmıyorsun? Bana yardım edeceğini söylemiştin Mason.”</p>

  <p>“Edeceğim, yalnızca zamanlamasını düşünüyorum.” Margot avcunda iki ceviz kırarak kabukları bilerek respiratörün üzerine düşürdü. “Çok fazla düşünme, Sırıtık.” Odadan çıkarken pantolonu öfkeyle ötüyordu.</p>
</body>
</html>
