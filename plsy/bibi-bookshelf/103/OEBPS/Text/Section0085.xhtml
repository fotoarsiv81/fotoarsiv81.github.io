<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>78</h2>

  <p>STARLING’in araması gereken numaralar ezberindeydi. Telefon etmek için on sokak ötedeki eve mi gitmeliydi? Hayır, tekrar kulübeye döndü, yapış yapış olmuş ahizeyi genç bir kadının elinden, özürler dilerek kapıp çeyreklikleri doldurdu telefona. Kadın mağazanın korumasına olanları anlatıyordu.</p>

  <p>Starling, Washington Bölgesi Ofisi, Buzzad Point’teki baskın ekiplerini aradı. Geçmişte birçok kez birlikte baskınlara katılmış oldukları için Starling hakkındaki her şeyi biliyorlardı. Onu Clint PearsallTn ofisine bağladılar, bu sırada Starling bir yandan daha fazla çeyreklik bulmak için cebini karıştırıyor, bir yandan da ona kimliğini sorup duran mağazanın korumasıyla baş etmeye çalışıyordu.</p>

  <p>Sonunda PearsallTn tanıdık sesini duydu.</p>

  <p>“Bay Pearsall, Safeway marketinin park yerinde üç, belki dört kişi Hannibal Lecter’ı kaçırdı. Tekerleklerimi patlattıkları için takip edemedim.”</p>

  <p>“Onun için hazırlanmış polis otobüsü olabilir mi?” “Polis otobüsünden haberim yok. Bu özürlülere ait bir plaka taşıyan gri bir minibüstü.” Starling plakanın bilgilerini verdi.</p>

  <p>“Lecter olduğunu nereden biliyorsun?”</p>

  <p>“O benim için bir hediye bırakmış, arabanın altındaydı.”</p>

  <p>“Hımmm...” Pearsall durakladı ve Starling’te sessizliğe gömüldü.</p>

  <p>“Bay Pearsall bunun arkasında Mason Verger var. O olmalı. Başka hiç kimse bunu yapmaz. O bir sadist ve Dr. Lecter ölene kadar ona işkence yapmak ve seyretmek istiyor. Onlara ait tüm minibüsler için bir bülten çıkarmamız ve Baltimore’daki ABD Savcılığı’ınevini aramaları için harekete geçirmemiz gerekiyor.”</p>

  <p>“Starling... Tanrım, Starling. Bir dakika durur musun? Ne gördüğüne emin misin? Biraz düşün. Buradaki iyi geçmişini düşün. Ne için yemin ettiğini düşün. Bu noktadan dönüş yok. Ne gördün?”</p>

  <p>Ne söylemeliyim ben histerik miyim? Hayır bu histeriklerden duyacağın ilk şeydir. Birdenbire Pearsal’ın güvenini nasıl yitirmiş olduğunu ve onun güveninin ne boş şeylere dayanmış olduğunu anladı.</p>

  <p>“Safevvay’in park yerinde üç veya dört adamın birini kaçırdığını gördüm. Olay mahallinde Hannibal Lecter’dan, üzerinde benim doğum günümün tarihi olan bir şişe Château d’Yquem ve onun el yazısıyla yazılmış bir not buldum. Aracı sana tarif ettim. Şu anda size, Stratejik Hava Komando Buzzard Karargâhı’ndan Clint PearsalPa, rapor ediyorum.” “Bunun üzerine bir adam kaçırma olayı olarak gideceğim, Starling.”</p>

  <p>“Oraya geliyorum. Göreve alınabilir ve komandolarla birlikte çıkabilirim.”</p>

  <p>“Buraya gelme. Seni içeri alamam.”</p>

  <p>Ne yazık ki Starling, Arlington polisi gelmeden önce park yerini terk edememişti. Araçlara yapılan anonsu düzeltmek on beş dakika sürdü. Şişman bir polis memuru Starling’in ifadesini aldı. Yakası açılmış ceketinden bir ceza makbuzu koçanı, telsiz, silah ve kelepçeler görünüyordu. Memur, Starling’in iş hanesine FBI mı, yoksa işsiz mi yazacağına karar veremedi. Starling gelecek soruları tahmin ederek memura gürlediğinde, kadın biraz alttan almaya başladı. Starling minibüsün çarptığı arabayı, lastiklerden kalan çamur ve kar izlerini gösterdiğinde, etrafta hiç kimsede fotoğraf makinesi yoktu. Starling polis memuruna kendininkini nasıl kullanacağım gösterdi.</p>

  <p>Yanıtlarını tekrarlarken durmadan, durmadan aklından şu cümleler geçiyordu: Takip edebilirdim, Takip edebilirdim, Takip edebilirdim, Lincoln’dakilerin kıçına tekmeyi basıp onları takip edebilirdim.</p>
</body>
</html>
