<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>2</h2>

  <p>VIRGINIA’da, Arlington’da bir işçi sınıfı mahallesinde çıkmaz sokak. Yağmur sonrası, sıcak bir bahar gecesi. Gece yarısını biraz geçmiş. Havada uğursuz bir esinti. Islak toprak ve yaprak kokuları arasında bir cırcır böceği ötüyor. Peşinde federal şerifin arabası olan; çelik karbüratörlü bir 5.0 litrelik Mustang’in boğuk gümbürtüsünü işitir işitmez cırcır böceği sessizliğe gömülüyor. Sade bir dubleks ev, arabalar garajın önüne park ediyor. Mustang, bir süre rölantide çalışıyor. Motor sustuğunda cırcır böceği, soğuk havalar başlamadan önceki son, en son şarkısına devam ediyor.</p>

  <p>Mustang’in şoför koltuğundan üniformalı bir federal şerif çıkıyor. Arabanın etrafını dolaşıyor ve Clarice Starling için arka kapıyı açıyor. Clarice kulağı beyaz bandajlar içinde, dışarı çıkıyor. Tişört yerine giydiği hastane gömleğinin üzerinde, boynunda kırmızımtırak tentürdiyot lekeleri duruyor.</p>

  <p>Kişisel eşyaları fermuarlı bir plastik poşetin içine konulmuş. Biraz para, bazı anahtarlar, Federal Soruşturma Bürosu’nun Özel Ajan kimliği, beş mermi alan bir toplu, küçük bir sprey tüpü. Diğer elinde ise kemer ve boş bir kılıf taşıyor.</p>

  <p>Federal şerif arabanın anahtarını uzatıyor.</p>

  <p>“Teşekkürler Bobby.”</p>

  <p>“Pharon ve benim, yukarı gelip bir süre seninle kalmamızı ister misin? Yoksa Sandra’yı mı çağırayım? Beni bekliyordun Onu hemen buraya getiririm, bir süre sana yoldaşlık...”</p>

  <p>“Hayır, eve gireceğim, Ardelia birazdan evde olur. Sağ ol Bobby.”</p>

  <p>Şerif bir süre arabada bekledi. Starling’in sağ salim içeri girdiğini gören federal polis gaza bastı.</p>

  <p>Starling’in evindeki çamaşır odası sıcaktı ve yumuşatıcı kokuyordu. Çamaşır makinesinin ve kurulayıcının hortumları plastik kelepçelerle tutturulmuştu. Starling kişisel eşyalarını çamaşır makinesinin üstüne bıraktı. Anahtarlar metal kapağa çarparak çınladı. Çamaşır makinesinden bir tomar çamaşırı alıp kurutma makinesine doldurdu. Operasyon sırasında giydiği pantolonunu, cerrah gömleğini, üzerinde kurumuş kanlar bulunan sutyenini çıkarıp çamaşır makinesine koydu ve makineyi çalıştırdı. Altında çorap, pantolon ve kılıfa gizlenmiş bir çekiç taşıyan 38 Special vardı. Boynunda ve sırtında morluklar, dirseklerinde çizikler vardı. Sağ gözü ve yanağı şişmişti.</p>

  <p>Su ısındı ve çamaşır makinesi suyu çalkalamaya başladı. Starling büyük bir plaj havlusuna sarınıp ağır adımlarla oturma odasına gitti. Elinde iki parmak kalınlığında Jack Daniel’s dolu bir kadehle geri döndü. Çamaşır makinesi uğultuyla suyu çalkalarken, önündeki plastik tabanlığın üzerine oturup sırtını makineye yasladı. Başını yukarı kaldırmıştı. Birkaç kuru hıçkırıktan sonra gözlerinden yaşlar boşaldı. Sıcak gözyaşı damlaları yanaklarından süzülüp çenesine akıyordu.</p>

  <p>Erkek arkadaşı, Ardelia Mapp’i saat sabah 0:45’te, Cape May’den buraya uzun bir yolculuğun ardından eve bıraktı. Ardelia kapıda ona iyi geceler diledi. Mapp suyun sesini, hızla dönen çamaşır makinesinin hortumundaki homurtuları işittiğinde banyodaydı. Evin arka kısmına geldi ve StarlingTe ortak kullandıkları mutfağın ışıklarını yaktı. Çamaşır odasını buradan görebiliyordu. Orada oturan başı bandajlı Starling’i gördü.</p>

  <p>“Starling! Canım benim.” Çabucak yanma çökerek, “Ne oldu sana böyle?” diye sordu.</p>

  <p>“Kulağımdan vuruldum. Walter Reed Hastanesi’nde tedavi ettiler. Işıkları yakma, olur mu?”</p>

  <p>“Tamam. Sana bir şeyler hazırlayayım. Haberleri dinlemedim. Arabada oturup müzik dinledik. Neler oldu?”</p>

  <p>“John öldü, Ardelia.”</p>

  <p>“Johnny Brigham’dan söz etmiyorsun ya!” Her ikisi de bir zamanlar FBI akademisinde onlara atış öğretmenliği yapan Brigham’a hayrandılar. Gömleğinin kolundan dövmesini okumaya çalışırlardı.</p>

  <p>Starling başıyla onayladı ve tıpkı bir çocuk gibi elinin tersiyle gözlerini sildi. “Evelda Drumgo ve adamları. Evelda vurdu onu. Burke’yi, Ateşli Silahlar Şubesi’nden Marquez Burke’yi de öldürdüler. Hep birlikte gittik oraya. Televizyon ekipleri aynı zamanda geldi ve Evelda başından vuruldu. Evelda’yla ben ilgileniyordum. Teslim olmaya niyeti yoktu Ardelia. Kucağında bir bebek taşıyor ve teslim olmuyor. Birbirimize ateş ettik, o öldü.”</p>

  <p>Mapp daha önce hiç Starling’i ağlarken görmemişti. “Ardelia, bugün beş kişi öldürdüm.”</p>

  <p>Mapp yere, Starling’in yanma oturup ona sarıldı. Her ikisi de sırtını çamaşır makinesine yaslamıştı. “Evelda’nın bebeğine ne oldu peki?”</p>

  <p>“Üzerindeki kanı temizledim, bedeninde görebildiğim bir çizik bile yoktu. Hastane fiziksel olarak iyi durumda olduğunu söyledi. Birkaç gün içinde oğlanı Evelda’nın annesine teslim edecekler. Evelda’nın bana söylediği en son şeyi biliyor musun? ‘Gel de birbirimizin ağzına tükürelim, seni kaltak.’ ” “izin ver de sana bir şeyler hazırlayayım,” dedi Mapp. “Ne hazırlayacaksın?” diye sordu Starling.</p>
</body>
</html>
