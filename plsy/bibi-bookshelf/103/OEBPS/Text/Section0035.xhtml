<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>30</h2>

  <p>DHL EXPRESS kargosunun kutusu hayli sağlam yapılmıştı. Parmak izi uzmanları Mason’un odasında oturma köşesindeki sıcak ışıkların atında, elektrikli bir tornavidanın yardımıyla özenle vidaları söküyorlardı.</p>

  <p>Geniş gümüş künye kadife bir mücevher kutusunda, künyenin yüzeyi hiçbir şeye değmeyecek şekilde desteklerin arasında uzanıyordu.</p>

  <p>“Buraya getirin,” dedi Mason.</p>

  <p>Künyeden parmak izlerini çıkarmak, gün boyunca teknisyenlerin görev başında olduğu Baltimore Polis Karargâhındaki Kimlik Tespit Bölümü’nde çok daha kolay olurdu; ama Mason çok yüksek bir nakit para teklif etmiş ve işin gözlerinin önünde yapılmasında ısrar etmişti. Mason’un gözleri önünde, bir hastabakıcı tarafından uzatılan Çin porseleni tabağın üzerine bilekliği dikey olarak koyan teknisyen halinden memnun görünmüyordu.</p>

  <p>Bakıcı, tabağı bir süre Mason’un patlak gözleri önünde tuttu. Onu Mason’un kalbi üzerine çöreklenmiş örgüsünün üzerine koyamazdı, çünkü respiratör Mason’un göğsünün üzerinde ara vermeksizin bir ileri bir geri gidip geliyordu.</p>

  <p>Ağır bileklik çizilmiş ve kanla kaplanmıştı ve pıhtılaşmış kan parçaları tabağın üzerine düştü. Mason patlak gözleriyle bilekliği inceledi. Hiç et parçası olmadığı için yüzü ifadesizdi ama gözleri parıldıyordu.</p>

  <p>“Tozu sürün,” dedi.</p>

  <p>Teknisyen Lecter’a ait FBI parmak izi kartının ön tarafındaki izlerin kopyasına sahipti. Kartın arka tarafında altı parmak izi vardı.</p>

  <p>Pıhtılaşmış kanlar arasındaki boşluğu toza buladı. Tercih ettiği Dragon Kanı parmak izi tozu, bileklik üzerindeki kurumuş kanın rengindeydi. Bu yüzden siyah tozu dikkatle sürdü.</p>

  <p>“Parmak izlerini çıkardık,” dedi teknisyenlerden biri oturma köşesinde, sıcak ışıkların altında, başını kurulamayı bırakarak. Işık fotoğraf çekmek için çok uygundu, bu yüzden mikroskobik karşılaştırmadan önce parmak izlerinin bir resmini çekti. “Sol elin orta parmağı ve başparmağı tümüyle tutuyor, mahkeme kanıt olarak kabul edecektir,” dedi en sonunda. “Kesinlikle aynı kişi.”</p>

  <p>Mahkeme Mason’un umurunda değildi. Solgun eli, telefon için önündeki kumandaya doğru çoktan yola koyulmuştu bile.</p>
</body>
</html>
