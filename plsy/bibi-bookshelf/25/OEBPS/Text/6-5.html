<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-5.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-6">6. BÖLÜM</p>

      <p class="resim3"><img alt="2.png" class="image4" src="../Images/2_fmt6.jpeg" /></p>

      <p class="paragraf2"><span class="char-style-override6">“B</span>oyu devrilesiye...” diye bağırmaya devam etti çirkin kadın. “Ne dolanıyorsun fır fır evin etrafında?”</p>

      <p class="paragraf2">Ne diyeceğimi bilemedim bir an.</p>

      <p class="paragraf3">Kadın balkonun demirlerine dayanmış bağırmaya devam ediyordu. Çevreden pencereler açılsa, sokaktan geçenler durup kulak verse daha çok memnun olacak diye düşündüm.</p>

      <p class="paragraf3">“Hırlı mıdır, hırsız mıdır? Yüzüne bakan da adam zanneder. İşin yok mu senin?”</p>

      <p class="paragraf3">Çevreden pencereler açılmadı, sokakta durup bize doğru bakan olmadı.</p>

      <p class="paragraf3">“Teyze, sakin ol,” demek geldi aklıma sadece.</p>

      <p class="paragraf3">“Nereden teyzen oluyorum senin?” diye bağırmaya devam etti kadın. “Nereden teyzen oluyorum senin? Manyak mısın, sapık mısın nesin? İnsanların evinin içini ne hakla dikizliyorsun ha? Şimdi gelirsem aşağıya...”</p>

      <p class="paragraf3">Yapacak bir şey yoktu markete girmekten başka. Cevap verirsem gerçekten açılacaktı pencereler.</p>

      <p class="paragraf3">Kapıda sesleri duyup dışarı yöneldiği anlaşılan bir adamla karşılaştık. Yüzünde hafif bir gülümseme vardı adamın. Benim içeri yöneldiğimi görünce, o da geri çekildi.</p>

      <p class="paragraf3">Biz içeri girerken kadın hâlâ bağırıyordu balkondan.</p>

      <p class="paragraf3">“Kazık kadar boyuyla... Utanmaz arlanmaz... Bir de cevap veriyor. Ne günlere kaldık ya Rabbim...”</p>

      <p class="paragraf3">Adam gülümsemeye devam ediyordu.</p>

      <p class="paragraf3">“Deli mi bu kadın?” dedim adama.</p>

      <p class="paragraf3">“Daha beter,” dedi adam. “Zaten terelelliydi, gazetede öldürülen kızın evi diye kendi evinin fotoğrafı çıkınca iyice tozuttu.”</p>

      <p class="paragraf3">“Yapma yahu?” dedim. “Kim öldürüldü?”</p>

      <p class="paragraf3">“Bir tiyatrocu kız vardı şu üstteki evde. Dün akşam vurdular zavallıyı. Gazetecinin teki de, kızın evi diye bizimkinin evinin fotoğrafını basmış gazeteye, gelen geçen o eve bakıyor sabahtan beri. Mefharet Teyze de iyice dellendi işte gördüğün gibi.”</p>

      <p class="paragraf3"><span>“Yapma yahu?” dedim yeniden. “Kimin yaptığı belli mi bari?”</span></p>

      <p class="paragraf3">“Vallaha her kafadan bir ses çıkıyor ama ortaya çıkmadı bir şey henüz.” dedi marketin sahibi olduğu anlaşılan adam. “Bakalım. Polis bir zaman sonra yakalar diye bekliyoruz. Ne istemiştiniz?”</p>

      <p class="paragraf3">Bir sigara istedim. Kasanın arkasında üst üste duran paketlerden birini aldı koydu tezgâhın üzerine.</p>

      <p class="paragraf3">Parasını verirken sordum.</p>

      <p class="paragraf3">“Kızın evi hangisi peki?”</p>

      <p class="paragraf3">“Bir yandaki apartman,” dedi marketin sahibi.</p>

      <p class="paragraf3">Sigaramla paranın üstünü alıp çıktım. Mefharet Hanım fırtınası içeriye girmişti. O tarafa fazla bakmamaya çalışarak binalara bir göz attım. Marketin bulunduğu apartmanın iki yanında, balkonlu iki apartman vardı. Her ikisinin de yan cepheleri daha dar sokaklara bakıyordu. Fotoğrafçının aceleden mi, yoksa başka bir nedenle mi konu mankenini yanlış evi gösterirken çektiğini çıkaramadım.</p>

      <p class="paragraf3">Tuğçen Yavaş’ın evinin balkon kapısı kapalıydı. Mefharet Hanım’ın balkonundan biraz yüksek bir balkondu bu. Tam bir ikinci kat balkonu.</p>

      <p class="paragraf3">Dışarıya açılan pencerelerin tümü sıkı sıkıya korunuyordu perdelerle.</p>

      <p class="paragraf3">Bu sefer doğru evin doğru yönüne ilerledim. Köşeyi döndüm. Cihan Apartmanı’ndan daha yeni bir yapıydı Şemsi Bey Apartmanı. Dış kapı açıktı. 4 numaralı kapı zilinin üstünde yalnızca “Yavaş” yazıyordu.</p>

      <p class="paragraf3">Oldu olacak, kırıldı nacak dedim kendi kendime, içeri girdim. Temiz bir apartmandı Şemsi Bey apartmanı. Kapının hemen yanındaki panoda asılı aidat borçları listesinde hiçbir dairenin borcunun altı kırmızıyla çizilmemişti. Karşı duvardaki sıra sıra posta kutularına baktım. 4 numaranın içinde bir şeyler vardı.</p>

      <p class="paragraf3">Kararsızlıkla bir an duraladım.</p>

      <p class="paragraf3">Tuğçen Yavaş’a borcum ne kadar büyüktü?</p>

      <p class="paragraf3">Kendisini Levent’te bir yerlere bırakmayı reddeden adamın, kendisine gelmiş bir mektubu alıp okumasına kızar mıydı, kızmaz mıydı?</p>

      <p class="paragraf3">Oldu olacak dedim kendi kendime yeniden. Posta kutusunun kilidine alıcı gözüyle baktım. Sıradan bir posta kutusu kilidiydi. Anahtarlığımı çıkardım. Kendi posta kutumun anahtarlarıyla denedim şansımı. Yuvaya tam olarak girmedi anahtar, ama girdiği kadarı bile içerideki dili çevirmeye yetti.</p>

      <p class="paragraf3">İki ayrı bankadan kredi kartı ekstresi olduğunu sandığım pencereli iki zarfın arkasında, daha büyükçe bir zarf daha vardı. Hızla montumun içcebine attım üç zarfı da. Posta kutusunun kapağını eski haline getirdim.</p>

      <p class="paragraf3">Bilinçsiz bir şekilde tuttuğum soluğumu gürültüyle saldığımı fark ettim sonra.</p>

      <p class="paragraf3">Tamam, yaşlanıyorsun ama bu kadar da değil Remzi Ünal dedim kendi kendime.</p>

      <p class="paragraf3">Bilinçle derin bir nefes alıp <span class="italik2">hara</span>’mı şenlendirdim. Bıraktıktan sonra merdivenlere yöneldim.</p>

      <p class="paragraf3">Üst kat koridoru karanlıktı.</p>

      <p class="paragraf3">Olması gereken yerdeki merdiven otomatiğini buldum duvarı ellerimle sıvazlayarak. Koridor aydınlandı.</p>

      <p class="paragraf3">4 numaranın kapısının kilidi posta kutusunun kilidi kadar dandik değildi elbette.</p>

      <p class="paragraf3">Lizbon Hırsızlar Pazarı’ndan aldığım maymuncuğu çalıştırdım. Hızlı ve sessiz.</p>

      <p class="paragraf3">Fazla direnemedi kilit.</p>

      <p class="paragraf3">Merdiven otomatiğinin süresi bitip, koridor yeniden karanlığa büründüğünde içerideydim.</p>

      <p class="paragraf3">Al sana Mefharet Hanım dedim kendi kendime.</p>

      <p class="paragraf3">Kapıyı ardımdan kapadığımda yeniden tuttuğum soluğumu verdim. Hiç kımıldamadan gözlerimin çevredeki loş ışığa alışmasını bekledim.</p>

      <p class="paragraf3">Koridorun solunda mutfak olması gereken yerden gelen buzdolabının sesinden başka çıt yoktu evin içinde.</p>

      <p class="paragraf3">Önce içinde bulunduğum antreyi gözden geçirdim.</p>

      <p class="paragraf3">Küçük bir aynalı dolap vardı yalnızca. Ortalıkta ayakkabı terlik görünmüyordu. Temizdi yerler falan.</p>

      <p class="paragraf3">Sonra salona ilerledim yavaşça.</p>

      <p class="paragraf3">Tuğçen Yavaş yaşasa çok kızardı herhalde gördüğüm manzara karşısında.</p>

      <p class="paragraf3">Birileri sıkı bir arama yapmıştı salonda. Daha doğrusu kütüphanede anlaşılan.</p>

      <p class="paragraf3">Girişte durup, perdelerin sızdırdığı ışıkta görebildiğim kadarıyla salonu gözden geçirdim.</p>

      <p class="paragraf3">Monte edilebilen demir profillerin arasına uzatılmış tahta rafların üzerindeki kitapların neredeyse tümü yere indirilmişti. Teker teker elden geçirildikleri, tümünün dağınık oluşundan belliydi, blok halinde yere atılmış deste yoktu hiç. Birileri oyun kâğıtlarını yere saçar gibi saçmıştı kitapları. Kimilerinin üstüne basıldığı belli oluyordu.</p>

      <p class="paragraf3">Salonun geri kalanında bir karışıklık yoktu. Anlaşılan arama kütüphaneyle sınırlı kalmıştı.</p>

      <p class="paragraf3">Fazla gösterişli olmayan ama temel konfordan da vazgeçilmemiş tipik bir öğrenci evinin salonu gibiydi burası. Yerde yalnızca küçük bir kilim vardı. İskandinav tipi yalın bir kanepeyle, iki koltuk üçlü bir takım oluşturuyordu. Üçgenin karşısında, duvara bitişik başlayan kütüphanenin bittiği yerde tek kişilik bir yatağın yarısı büyüklüğünde kare bir minder vardı. 37 ekran televizyon, iki pencerenin arasındaki boşlukta, yerde duruyordu. Yanında anteni dışarıya çekilmiş bir radyo-kasetçalar vardı. Sırtı pencerelere dönük tekli koltuğun kanepeyle birleştiği yerdeki boşluğa, ayaklı bir abajur yerleştirilmişti. Oturma grubunun önündeki aynı yalınlıkta sehpanın üzerinde yalnızca bir telefon vardı. Telesekretersiz, her elektrikçi dükkânında satılan, kolay bozulan cinsten bir telefon. Kilimin üstünde kan lekesi gölgeleri yoktu. Ortalıkta kaset de görmedim.</p>

      <p class="paragraf3">Salona bakarken içime tatsız bir düşünce düştü.</p>

      <p class="paragraf3">Hemen dönüp arkama baktım. Sanki o dakika kapı tıpkı benim yöntemime benzer bir yöntemle kurcalanıp içeri silahlı külahlı birtakım adamlar girecek gibi.</p>

      <p class="paragraf3">Sakin ol Remzi Ünal dedim kendi kendime.</p>

      <p class="paragraf3">Tamam, bazı kuralları yıkmış olabilirsin. Kendine özel dedektifim demeni sağlayan yasadaki kurallar arasında posta kutularından mektupları aşırmak, evlerin kapısını Lizbon anahtarlarıyla iğfal etmek gibi haklar yok, anladık. Ama her davetsiz girdiğin evde basılacaksın diye de bir kural yok.</p>

      <p class="paragraf3">Böyle bir kural olsun olmasın, tadım kaçmıştı.</p>

      <p class="paragraf3">Zaten burada fazla oyalanmanın anlamı da yok dedim kendi kendime. Kimler, kütüphanede neyi aradılarsa ya buldular ya bulamadılar. Buldularsa aldılar. Bulamadılarsa, onların bulamadıklarını muhtemelen ben de bulamam. Ya da bakarsın buldum bile.</p>

      <p class="paragraf3">Kapıya kulağımı dayayıp dışarıyı dinledim. Ayak tıkırtısı, çocuk gürültüsü, hoşça kal şamatası yoktu.</p>

      <p class="paragraf3">Şimşek hızıyla çıkıp kapıyı sessizce çektim arkamdan. Bu apartmanın da meraklı bir Mefharet Hanım’ı olabilirdi.</p>

      <p class="paragraf3">Koridor karanlıktı.</p>

      <p class="paragraf3">Derin nefesler almadım merdivenlere yönelmeden önce. Sabah uyanır uyanmaz kendine yarımgün kafa izni veren bir muhasebecinin hafif pişman aceleciliğiyle indim aşağıya.</p>

      <p class="paragraf3">Posta kutularının önünden hızla geçtim.</p>

      <p class="paragraf3">Dışarı çıkınca, geldiğim yönün aksine ilerledim. Sokağın bitiminde yavaşladım. Bir sigara yaktım. Marketçinin verdiği paketten değil, kendi paketimden. Ağır ağır Moda Caddesi yönüne doğru yürüdüm. Üç beş adımdan sonra attım sigarayı.</p>

      <p class="paragraf4">İnsan Moda’ya gelince, burundaki çay bahçelerinde oturup bir kahve içmeli dedim kendi kendime. Yeniden dondurmacıların olduğu meydana doğru yürüdüm. Benim gibi işsiz güçsüz dolanan epey insan vardı ortalarda. Gidip İstanbul Yarımadası’nı en iyi gören bir yere, okuldan kaçmış bir kız ile oğlanın iki masa ötesine oturdum.</p>

      <p class="paragraf3">Elinde çay tepsisiyle dolaşan garsona bir kahve söyledim.</p>

      <p class="paragraf3">Tuğçen Yavaş’ın posta kutusundan aldığım zarfları, montumun içcebinden çıkardım, masaya koydum.</p>

      <p class="paragraf3">Pencereli iki banka zarfı. Ne alıcının ne göndericinin adı ve adresi yazan saman kâğıdından yapılma sessiz başka bir zarf.</p>

      <p class="paragraf3">Garson kahvemi getirene kadar manzaradan çok zarflara baktım. Bir yudum aldım sonra kahveden, bu da şehir suyuna yapılmıştı, acıydı.</p>

      <p class="paragraf3">İki masa ötedeki kız annesinden şikâyet ediyordu. Oğlan sinemaya gitmeyi önerdi. Kız oğlanla karanlık bir salonda bulunmaya daha hazır değildi anlaşılan, kabul etmedi.</p>

      <p class="paragraf3">Sessiz zarfın arka yüzü de sessizdi.</p>

      <p class="paragraf3">Bana böyle üç zarf gelse, hangisinden başlardım açmaya diye düşündüm. Banka zarflarının sürpriz katsayısı düşüktü. İnsan parasıyla ne yaptığını az çok bilir, toplama işleminin sonucudur şaşırtıcı olan.</p>

      <p class="paragraf3">Önce daha çok reklam yapan bankanın zarfını açtım.</p>

      <p class="paragraf3">Şaşırtıcı bir şey yoktu.</p>

      <p class="paragraf3">Tuhaf rakamlar yoktu kredi kartı harcama ekstresinde. Daha öncekiler zamanında ödenmişti, bu ekstredekilerin son ödeme tarihine bir haftadan çok zaman vardı.</p>

      <p class="paragraf3">İkinci banka zarfından da heyecanlı şeyler çıkmadı. Bu kredi kartını daha çok kullanırsa, Paris’e bir uçak bileti kazanma ihtimali vardı ekstrenin yanındaki broşürlerden anlaşıldığına göre, ama Tuğçen Yavaş artık hiç para harcayamayacaktı. Paris’e de gidemeyecekti doğallıkla.</p>

      <p class="paragraf3">Ekstreleri zarflarına geri koydum.</p>

      <p class="paragraf3">Bu hesaplar kapatılana kadar kim bilir kaç mektup gidecek dedim kendi kendime Şemsi Bey Apartmanı’nın 4 numaralı posta kutusuna. İki banka da, limitleri çok yüksek olmayan birer kredi kartı müşterilerini kaybetmişlerdi, haberleri yoktu.</p>

      <p class="paragraf3">Kahvemin acılığının yanına bir de soğuması eklenmişti şimdi. Kız ile oğlan ben ekstrelere bakarken kalkıp gitmişlerdi.</p>

      <p class="paragraf3">Saman kâğıdından sessiz zarf, öyle duruyordu masanın üzerinde.</p>

      <p class="paragraf3">Ortalıkta dolanan garsona el ettim. Sahte bir aceleyle masama doğru yürüdü.</p>

      <p class="paragraf3">“Buyur abi,” dedi gözü başka masalarda.</p>

      <p class="paragraf3">“Bir kahve daha getir,” dedim. “Çok sıcak olsun ama.”</p>

      <p class="paragraf3">“Emrin olur abi,” dedi önümdeki kahveyi alırken. Yaylana yaylana ocağa doğru gitti.</p>

      <p class="paragraf3">Bir sigara yakmak için kahveyi getirmesini beklemedim. Zarfı açmak için de.</p>

      <p class="paragraf4">Bu akşam ne yapsam acaba diye düşünmeme gerek kalmadı dedim kendi kendime zarftan çıkan şeyi görünce.</p>

      <p class="paragraf3">Zarftan ne birilerinin çıplak fotoğrafları, ne tehdit kokan bir mektup, ne bir bilgisayar disketi, ne de kurumuş bir gül çıktı.</p>

      <p class="paragraf3">Zarftan çıkanı elinde tutan kişi, İstanbul’un tanınmış özel tiyatrolarının birinde, saat 21.00’de başlayacak <span class="italik2">Utanmaz Uşak</span> adı oyunu C sırasının 12 numaralı koltuğunda seyretmeye hak kazanıyordu.</p>

      <p class="paragraf3">Zarfa başka bir şey yoktu.</p>

      <p class="paragraf3">İki parçaydı bilet. Toplam tutarın ne kadarının KDV ve belediyeye gittiğini bildiren numaratörlü büyük parçayla, ona zımbalanmış küçük yer belirten parça. Hangi tiyatrodan hangi oyunu göreceğiz büyük parçada yazılıydı. Oyunun yazarının adı yoktu.</p>

      <p class="paragraf3">Nereden ne zaman eseceği belli olmayan rüzgâr bileti uçurmasın diye, köşesini sigara paketimin altına sıkıştırdım.</p>

      <p class="paragraf3">Bu zarftan da heyecanlı bir şey çıkmamıştı.</p>

      <p class="paragraf3">Saatime baktım sonra. Çok vardı oyuna. Bari iyi bir şey olsa dedim kendi kendime.</p>

      <p class="paragraf3">İçinde bir şey olmadığını bile bile, saman kâğıtlı zarfı bir kere daha yokladım. Sonra banka ekstre zarflarını ikiye katlayıp boş zarfa tıkıştırdım. Montumun cebine yerleştirdim. Bileti alıp cüzdanıma koydum. İçinden acı iki kahveyi fazla fazla karşılayacak kadar para çıkardım. Masada duran şekerliğin altına sıkıştırdım. Ayağa kalktım.</p>

      <p class="paragraf3">Garson elinde kahve fincanı bana doğru geliyordu. Masayı terk edip çıkışa doğru yürüdüm.</p>

      <p class="paragraf3">“Abi kahve...” dedi.</p>

      <p class="paragraf3">“Sen iç artık,” dedim parasını masaya bıraktığımı kafamla işaret ederek.</p>

      <p class="paragraf3">“Abi bir kusurumuz mu oldu?” dedi elinde kahve, dikilirken.</p>

      <p class="paragraf3">“Yok,” dedim. “Birisi davet etti biraz önce, acele gitmeliyim.”</p>

      <p class="paragraf3">Cep telefonum olmadığını fark edecek kadar uyanıktı garson, ama bunu söylemeyecek kadar da tecrübeli. Sesini çıkarmadı.</p>

      <p class="paragraf3">Canım taksiye binmek istemedi nedense. Yokuş aşağı yürüdüm. Tempom hızlı olmalı ki, hafif hafif terler oluştu alnımda, ama yavaşlamadım. Postanenin oralardaki korsan kitaplara, korsan CD’lere bakmadan yürüdüm. İskele çok kalabalık değildi, vapuru beklerken aşağı yukarı yürüdüm duvarlardaki afişlere baka baka. Vapur gelince o hızla en üst kata çıktım.</p>

      <p class="paragraf3">Rüzgâr, iki sigara ve sekiz on martı geçtik karşıya. Ne kahve, ne çay, ne de salep içtim.</p>

      <p class="paragraf4">Karaköy’deki taksici bir spor istasyonu dinliyordu radyosunda. Ben binince de kapatmadı. Yüzüme de bakmadı. Beşiktaş’a kadar milli takımın başarılarının arkasında yatan nedenleri ta Derwall’in görev yaptığı döneme kadar inerek irdeledi mikrofondaki üç futbol otoritesi. Şoför kafasını sallayarak dinliyordu söylenenleri. Barbaros Yokuşu’nu tırmanırken programa telefonla katılan dinleyiciler konuyu geçen haftaki maçların birine taşıdı. Ona göre federasyon göz göre göre taraf tutuyordu. Şoför bu görüşü de kafa sallayarak onayladı. Dikimevinin önündeki kırmızı ışıkta durmadı ama. Etiler sapağına geldiğimizde maçların televizyondan naklen yayın ihalesindeki kötü kokular hakkında bilgilenmeye başladık.</p>

      <p class="paragraf3">Koç Köprüsü’ne tırmandığımızda konu Fenerbahçe’nin kalecisinin sakatlığına gelip dayanmıştı. Sakatlığın ciddi olduğuna inanan bir dinleyici ile oyuncunun durumu abarttığına inanan başka bir dinleyici ilerideki kırmızı ışıklara kadar tartıştılar.</p>

      <p class="paragraf3">Şoför buradaki kırmızı ışıkta da durmadı.</p>

      <p class="paragraf3">Beş metre sonra durmaya mecbur oldu ama. Şöyle bir sarsıldım taksinin içinde. Kendisine yanan yeşili görünce, Levent Caddesi’nden hareketlenip gelen boş bir okul minibüsü, gelip yandan bindirdi içinde olduğum taksiye. Amansız bir havalı korna sesi, çatırdayan metal ve plastik seslerine karıştı. Kapılar öfkeyle açılıp kapandı. Yan yana iki araç yolu boydan boya kapadığı için arkamızdan kornalar yükseldi sonra.</p>

      <p class="paragraf3">Taksinin içinde oturup, benim taksiciyle okul minibüsünün şoförünün giderek kavgaya dönüşme eğilimleri gösteren tartışmalarını izledim biraz. Hâlâ açık kalan radyoda Galatasaray’ın son dakikada attığı golde ofsayt olup olmadığı tartışılıyordu. Sonra sıkıldım.</p>

      <p class="paragraf3">“Kesin ofsayt!” dedim yüksek sesle kendi kendime taksiden inerken. Evim yakındı, yürüyebilirdim artık nasıl olsa.</p>

      <p class="paragraf3">Şişli Terakki’nin köşesine gelene kadar devam etti arkamdaki korna sesleri.</p>
    </div>
  </div>
</body>
</html>
