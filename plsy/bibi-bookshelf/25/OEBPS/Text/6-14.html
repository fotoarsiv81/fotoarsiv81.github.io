<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-14.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-14.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-15">15. BÖLÜM</p>

      <p class="resim3"><img alt="2.png" class="image4" src="../Images/2_fmt15.jpeg" /></p>

      <p class="paragraf2"><span class="char-style-override4">O</span>tomobilime kadar ıslık çalarak yürüdüm.</p>

      <p class="paragraf2">Koyduğum yerde buldum. Çalınmamıştı, çekilmemişti, silecekleri kaldırılmamıştı. Tekerleklerin altında miskin bir kedi var mı diye yokladım binmeden önce, neden aklıma geldiyse. Camları indirip motoru çalıştırdım.</p>

      <p class="paragraf3">Yol boyu müzik falan dinlemedim. Düşündüm yalnızca.</p>

      <p class="paragraf3">AKM’nin yanındaki açık otopark doluydu. Kapıda nöbet tutan adam beni aşağıya yönlendirdi. En alt katta bir yer buldum zorlukla. Merdivenleri neredeyse koşarak çıktım. Soluğumu kontrol ettim giriş kapısına ulaştığımda. İyiydi.</p>

      <p class="paragraf3">İstiklal Caddesi’nin başındaki kalabalık canımı sıktı. Fransız Konsolosluğu’ndan önceki sokağa girdim. Umumi tuvaletin kapısında iki adam tartışıyordu. Ben yanlarından geçerken sustular. Sokağın solunda sola döndüm.</p>

      <p class="paragraf3">Tempomu azaltmadan yürüdüm aşağıya doğru. Çevreme bakmadım pek. Kanka Bar’ın sokağına yaklaşırken yavaşladım. Sokağın başında durdum. Yukarı baktım.</p>

      <p class="paragraf3">Hakan Şükür aşağıya inen merdivenlerin başına içerideki küçük hasır taburelerden birini atmış, oturuyordu. Koca gövdesi bir tuhaf duruyordu alçak taburenin üstünde. Dengesini koruyabilmek için kalın bacaklarını ileri uzatmıştı. Son gördüğümdeki kılığı değişmemişti. Bu haliyle kimselere gol atacak gibi görünmedi gözüme.</p>

      <p class="paragraf3">Yanı başına gelene kadar fark etmedi beni. Kim bilir ne düşünüyordu? Taburenin ayağına hafif bir tekme atarak uyandırdım onu gündüz düşlerinden.</p>

      <p class="paragraf3">“Hemşerim,” dedim. “Kıbrıslı içeride mi?”</p>

      <p class="paragraf3">Kafasını kaldırıp beni tanıyınca gözleri büyüdü. Telaşla kalkmaya çalıştı taburesinden. Neredeyse düşüyordu. Sonra dikildi karşıma bütün heybetiyle.</p>

      <p class="paragraf3">“Sen...” dedi. “Sen...” İnanamıyormuş gibi. “Sen hâlâ ortalarda mısın?”</p>

      <p class="paragraf3">Neden az konuştuğunu anladım sesini duyunca. Hürrem Sultan’ın haremağalarından birinin sesi gibi çıkıyordu sesi. Belli çok bağırıyordu maçlarda.</p>

      <p class="paragraf3">“Ne olacak,” dedim. “Yanlış adamı dövmüş sizin çocuklar geçen gün. O gitti, ben kaldım.”</p>

      <p class="paragraf3">Esprimi anlamadı. Anladıysa da, anladığını ben anlamadım.</p>

      <p class="paragraf3">Çok umurumda değildi anlaması. Umurumda olan karşımda küçük bir dağ gibi dikilip, içeriye girmemi engellemekte fayda gören bir tutum içine girmesiydi. Kollarını omuzdan iki yana açıp, kabarmıştı.</p>

      <p class="paragraf3">Bazı ihtimallere göre hazırladım.</p>

      <p class="paragraf3">Akla ilk gelen klasik Türk dalaşmasında hemen uygulanan göğüsten itme girişimiydi. Talihsiz bir hareket olurdu bu onun açısından. Zamanlaması iyi yapılmış <span class="italik2">tenkan</span> her zamanki gibi çalışır, o koca gövde, kendi momentiyle yanımdan kayıp yere bile düşebilirdi. Rezil olurdu sokağa.</p>

      <p class="paragraf3">Ya da, elleri göğsüme değdiği an, geri çekmesine izin vermeden elinin dış tarafına avuçlarımla bastırıp öne doğru eğilirsem, bileklerinin ardından yere çökmek zorunda kalırdı. Hoş bir manzara çıkmazdı ortaya. Sokağa daha çok rezil olurdu.</p>

      <p class="paragraf3">İstersem ayakta bir <span class="italik2">kokyu-ho</span> çeşitlemesi deneyebilirdim. Göğsümdeki ellerini bileklerinden yakalar, dışa doğru çevirerek birbirinden açar, sağdakini yere doğru indirirken, soldakiyle yukarı ve sağa doğru iterek dengesini bozabilirdim. Yanlamasına düşerdi yere. Karizması iyice çizilirdi.</p>

      <p class="paragraf3">Bileğimi tutması ihtimali üzerine düşünmedim bile. O zaman işin içine <span class="italik2">shihonage</span>’ler, <span class="italik2">tekagami’</span>ler girer, sonuç karışırdı. Gören olursa fiziksel güce dayalı kapıcılık kariyeri bütünüyle sona ererdi.</p>

      <p class="paragraf3">İçimdeki hazırlık yüzüme yansımış olmalı. Hiçbir şey denemedi Hakan Şükür. Kötü kötü baktı yalnız. Hâlâ kabarıktı. Karar veremiyordu. Onun yerine ben karar verdim. Hiç olmazsa sokaktakiler görmeyecekti.</p>

      <p class="paragraf3">Sorumu yineledim.</p>

      <p class="paragraf3">“Kıbrıslı içeride mi?” dedim. “Bir iş konuşacaktım onunla.”</p>

      <p class="paragraf3">Belki de sihir “iş” sözcüğündeydi.</p>

      <p class="paragraf3">Hakan Şükür gözleri gözlerimde, kafasını basamakların aşağısındaki kapıya doğru salladı.</p>

      <p class="paragraf3">“Teşekkür ederim,” dedim yanından geçip aşağıya doğru ilk adımımı attığımda.</p>

      <p class="paragraf3">Peşimden geldiğini duydum. Dönüp bakmadım. Geldiğine sevindim ama.</p>

      <p class="paragraf3">Kalın kapı hafif aralıktı. İtip girdim. Ardımdan biraz açık tuttum peşimdeki de girsin diye.</p>

      <p class="paragraf3">Barın arkasında kimse yoktu. Hasır tabureli, bakır sinili oturma bölümünde kimse yoktu.</p>

      <p class="paragraf3">Dönüp Hakan Şükür’e gülümsedim. Omuzlarını silkti. Boncukları aralayıp arkasını göremediğim bölmeye girdi sessizce.</p>

      <p class="paragraf3">Bara yaslandım. Bir sigara çıkardım cebimden, yaktım. Belki bu sefer bir kahvelerini içmeyi başarırım diye umdum.</p>

      <p class="paragraf3">Elinde bir bira şişesiyle boncukların arkasından belirdi Kıbrıslı. Dudağını sildi boştaki elinin tersiyle barın öte yanında tam karşıma geçmeden önce.</p>

      <p class="paragraf3">Sakallarını aynı uzunlukta tutmanın sırrını biliyordu bu adam. Saçları jöleli değildi bugün ama. İçinde yazısı beyaz bir fanila, sırtında yine beyaz bir ceket vardı. İnce, yakışıklı bir ceket. Hakan Şükür boncuklu kapının yanında dikiliyordu.</p>

      <p class="paragraf3">“Afiyet olsun,” dedim.</p>

      <p class="paragraf3">“İster misin?” dedi, bira şişesini hafif havaya kaldırıp. Hafif bir küçümseme sezdim bu hareketinde.</p>

      <p class="paragraf3">“Sağ ol,” dedim. “Bir kahve olsaydı sevinirdim.”</p>

      <p class="paragraf3">Önce düşündü. Sonra başıyla işaret etti Hakan Şükür’e. Kendisinden umulmayacak bir çeviklikle içeri fırladı çam yarması.</p>

      <p class="paragraf3">“Biliyor musun?” dedi Kıbrıslı aynı benim gibi bara yaslanarak. “Salak mısın, cesur mu tam anlayamadım.”</p>

      <p class="paragraf3">“İkisinden de biraz vardır herhalde,” dedim.</p>

      <p class="paragraf3">“Mazoşist olmayasın?” dedi.</p>

      <p class="paragraf3">İstemeye istemeye verdiğim kararın güçlendiğini hissettim içimde. Sözle yanıt vermenin zamanı iyice geçmişti anlaşılan. Mazoşist olup olmadığımı düşünüyormuş gibi sigaramı inceledim.</p>

      <p class="paragraf3">Üstüme geldi Kıbrıslı.</p>

      <p class="paragraf3">“Geçen sene bir moruk takılmıştı sokağa,” dedi. “Dayak manyağı. Yedikçe yine geliyordu ağzı burnu kan içinde. Çok eğlendi Hakan Şükür.”</p>

      <p class="paragraf3">“Herkesin eğlence anlayışı farklı,” dedim. “Ben iş konuşmaya geldim.”</p>

      <p class="paragraf3">“Seninle niye iş konuşayım ki?” dedi Kıbrıslı.</p>

      <p class="paragraf3">Kapı görevi yapan boncuklar hareketlendi. Hakan Şükür elinde bir fincan kahveyle girdi içeri. Fincanı bana uzattı. Filtre kahve hazırdı demek içeride.</p>

      <p class="paragraf3">Sigaramı barın üstünde duran kül tablasına bıraktım. Sol elimle aldım fincanı. Barın üstüne park ettim.</p>

      <p class="paragraf3">“Teşekkür ederim,” dedim, sağ elimi el sıkışmak ister gibi uzatırken. “Eline sağlık.”</p>

      <p class="paragraf3">Şaşkınlıkla elini uzattı Hakan Şükür. Başına gelecekleri bilse asla uzatmazdı.</p>

      <p class="paragraf3">Başta Morihei Ueshiba, bütün <span class="italik2">sensei</span>’lerden özür diledim içimden bundan sonra yapacaklarım için. Galiba tekniğin adı <span class="italik2">koosa nikyo ura</span>’ydı.</p>

      <p class="paragraf3">Hakan Şükür’ün eli avucumun içine girince, bileğimi kaydırıp, onun benim elimi tutmasını sağladım. Tuttu garibim. Sonra elimle bileğimdeki parmaklarını sabitledim, sağ elimin parmaklarını onun bileğine sardım. Bilekleri kalındı ama benim parmaklarım da uzun ve alışkın.</p>

      <p class="paragraf3">İçim acıyarak hiçbir çalışmada uygulamayacağım bir güçle aşağı doğru bastırdım. Gözleri büyüdü. Daha çok acı çekmemek için yere doğru indi bütün gövdesiyle. Spor ayakkabılı gençler niyetine sol dizimi suratıma gömdüm.</p>

      <p class="paragraf3">Bir kere daha kullanmıştım bu tekniği ama o sıralar adını bilmiyordum.</p>

      <p class="paragraf3">Koca adam yüzükoyun yatıyordu yerde şimdi. Elleri yüzündeydi. Bayıldığını falan sanmıyordum. Utançtan belki.</p>

      <p class="paragraf3">Bara döndüm. Sol elimle sigaramı, sağ elimle kahve fincanını aldım. Bir yudum içtim. Yüzümü buruşturdum. Çok beklemişti makinede.</p>

      <p class="paragraf3">“İş konuşabilir miyiz artık?” dedim. Sigaramı ağzıma götürdüm.</p>

      <p class="paragraf3">Kıbrıslı bana cevap vermek yerine hızla soluna döndü, eliyle dur işareti yaptı ağzını açmadan. Sağa döndüm aynı hızla.</p>

      <p class="paragraf3">Hakan Şükür sol elinde bir hasır tabure, tam indirecekken “tıp” denilmiş gibi donakalmıştı. Burnu kanıyordu zavallının. Bırakılsa ezecekti beni.</p>

      <p class="paragraf3">“Tamam,” dedi Kıbrıslı. “Git yüzünü yıka. Ben hallederim.”</p>

      <p class="paragraf3">Hiçbir şey olmamış gibi bana döndü. Artık resmen tanıştırılmıştık herhalde.</p>

      <p class="paragraf3">“Bir işten bahsetmiştin,” dedi şişesinden bir yudum daha çekip. Hakan Şükür tabureyi yere bıraktı, bizim tarafa bakmadan ağır kapıdan çıktı gitti.</p>

      <p class="paragraf3">Sigaramdan bir nefes çektim.</p>

      <p class="paragraf3">“Kız yok mu?” dedim ben de, hiçbir şey olmamış gibi.</p>

      <p class="paragraf3">“İşin kızla değil, değil mi?” dedi Kıbrıslı.</p>

      <p class="paragraf3">“Hayır,” dedim. Cevabını beklediğimi belli ettim ama.</p>

      <p class="paragraf3">Kıbrıslı suyuma gitti.</p>

      <p class="paragraf3">“Bugün gözükmedi,” dedi. “Hastalanmıştır belki.”</p>

      <p class="paragraf3">“Sabah beraberdik,” dedim. “Üşümeye eğilimli giyiniyor.”</p>

      <p class="paragraf3">Bir yudum daha aldı birasından Kıbrıslı. Ben kahve fincanını kül tablasının yanına ittim. Kahvelerini içmek yine kısmet olmamıştı.</p>

      <p class="paragraf3">“Dünkü mesele yüzünden...” dedi. “Ona da kızmamışsındır umarım.”</p>

      <p class="paragraf3">“Yok,” dedim. “O mesele yüzünden kızmadım. Ara sıra olur böyle şeyler. Ama burnuma bir tabanca dayayınca kızdım biraz.”</p>

      <p class="paragraf3">“Allah Allah!” dedi Kıbrıslı gözleri dışında gülümseyerek. “Tabancayı nereden bulmuş?”</p>

      <p class="paragraf3">“Bir arkadaşı vermiş,” dedim.</p>

      <p class="paragraf3">“Patlamadı ya?” dedi Kıbrıslı.</p>

      <p class="paragraf3">“Patlamadı,” dedim. “Ama her ihtimale karşı aldım elinden.”</p>

      <p class="paragraf3">“İyi etmişsin,” dedi. “Kızların eline yakışmıyor.”</p>

      <p class="paragraf3">“Yakışmıyorsa neden verdi acaba arkadaşı?” dedim.</p>

      <p class="paragraf3">“Kulağına Huzur Operasyonu falan gibi laflar çalınmıştır,” dedi Kıbrıslı.</p>

      <p class="paragraf3">“Anladım,” dedim. “Ama sonra ne yapacağımı bilemedim makineyi.”</p>

      <p class="paragraf3">“Sahibine ver,” dedi.</p>

      <p class="paragraf3">“Sahibi galiba bir süre hiçbir şey tutamayacak sağ eliyle,” dedim. “Üstelik en az onun kadar ilgilenecek birilerini tanıyorum.”</p>

      <p class="paragraf3">“Yapma yahu!” dedi Kıbrıslı. İlk kez gerçekten canını sıkacak bir şey söylemişim gibi yüzünü buruşturdu.</p>

      <p class="paragraf3">“Aynı çapta bir tabanca, önceki gün Moda’da bir evde patladı,” dedim.</p>

      <p class="paragraf3">Biliyorum der gibi başını salladı. Ben devam ettim.</p>

      <p class="paragraf3">“Bildiğin gibi sonuçlar hoş olmadı. Bendekinin o tabanca olduğunu düşünmek isteyebilirler.”</p>

      <p class="paragraf3">“Sendeki Boğaz’ı hiç geçmedi bildiğim kadarıyla,” dedi. “Bunu hemen anlarlar.”</p>

      <p class="paragraf3">“Biliyorum,” dedim. “Ama anlamaları zaman alır. Buraya gelip giderler bir iki kere. Ne bileyim, soru filan sorarlar. Bilirsin, aynı soruyu elli kere sorarlar üst üste. Ortalıkta sorular uçuşunca, kimi işler boka sarabilir. Herkes herkesin arkadaşı.”</p>

      <p class="paragraf3">“Haklısın, sarabilir,” dedi Kıbrıslı.</p>

      <p class="paragraf3">“Beni ilgilendirmeyen işlere karışmaya niyetim olduğunu düşünmeni istemem,” dedim. “Kimi dernekler kamu yararınadır, kimileri değil. Bana ne? Ama insanlar konuşabilir. Konuşturabilir.”</p>

      <p class="paragraf3">“Sadede gel,” dedi Kıbrıslı.</p>

      <p class="paragraf3">“Yavaş yavaş geliyorum,” dedim. Sigaramdan bir nefes daha çektim.</p>

      <p class="paragraf3">“Tarzını tuttum,” dedi Kıbrıslı.</p>

      <p class="paragraf3">“Bir tanıdığım var,” dedim. “Derneğe epey bir bağış yapmaya söz vermiş.”</p>

      <p class="paragraf3">“İyi niyetli birisi olmalı,” dedi Kıbrıslı.</p>

      <p class="paragraf3">“Onu bağışa ikna eden çok becerikliymiş demek daha doğru olur,” dedim.</p>

      <p class="paragraf3">Cevap vermedi Kıbrıslı. Birasından bir duyum daha almaya niyetlendi, şişenin boş olduğunu görünce tezgâhın altında bir taraflara attı.</p>

      <p class="paragraf3">“Sıkıldım bu geyikten,” dedi sonra. “Ne istiyorsan açık açık söyle.”</p>

      <p class="paragraf3">“Olur,” dedim. “Ali Mumcu’nun borcunu sil, tabancayı gördüğümü unutayım.”</p>

      <p class="paragraf3">“Çok para,” dedi Kıbrıslı.</p>

      <p class="paragraf3">“Daha çoğunu kazanırsın,” dedim. “Bak, Orhan Sofuoğlu’ndan hiç söz etmiyorum. Babası sızlanıyor.”</p>

      <p class="paragraf3">“Siktirsin pezevenk!” dedi.</p>

      <p class="paragraf3">“Bence de,” dedim. “Ben onu idare ederim. Adamın asıl derdi oğlunun başının belada olmadığını kendi gözleriyle görmek.”</p>

      <p class="paragraf3">“Bir sigara versene,” dedi Kıbrıslı. Düşünmeye ihtiyacı vardı herhalde. Cebimden paketimi çıkardım, barın üstüne attım.</p>

      <p class="paragraf3">Kıbrıslı kadife bir kutudan değerli bir mücevher çıkarıyormuş gibi ağır ağır ve özenle bir sigara aldı paketimden. Parmaklarının arasında incitmemeye çalışarak tutup çevirdi. Sonra ağzına iliştirdi sigarayı. Tezgâhın alt tarafından bir kibrit çıkardı.</p>

      <p class="paragraf3">“Ters yakacaksın,” dedim.</p>

      <p class="paragraf3">Gözlerini gözlerime dikerek düzeltti sigarasını.</p>

      <p class="paragraf3">“Anlaştık,” dedi sonra. “Bir daha görmeyeyim o yönetmen müsveddesini ama buralarda.”</p>

      <p class="paragraf3">“Son bir kere göreceksin,” dedim.</p>

      <p class="paragraf3">Sigarasını yaktıktan sonra kibriti afili afili sallayarak söndürdü. Sorusunu gözleriyle sordu. Ben de sigaramı söndürdüm.</p>

      <p class="paragraf3">“Yarın akşam burada toplanıyoruz,” dedim. “Mekânı bir doğum günü partisi için kapatıyorum.”</p>

      <p class="paragraf3">Kimin?” dedi Kıbrıslı. “Sen parti verecek yaşı geçmişsin.”</p>

      <p class="paragraf3">“Moda’da öldürülen kızın,” dedim. “Ablası burada. Milleti bir toplayalım dedik.”</p>

      <p class="paragraf3">“Kaç kişi?”</p>

      <p class="paragraf3"><span>“Çok değil,” dedim. “Düşenin dostu olmuyor bu memlekette.”</span></p>

      <p class="paragraf3">Kıbrıslı kuşkulu kuşkulu baktı yüzüme. Eli kül tablasındaki sigaraya gitti, vazgeçti. Barın arkasında yok olup, elinde yeni bir bira şişesiyle belirdi sonra. Biranın kapağını tezgâhın altından aldığı bir açacakla açtı.</p>

      <p class="paragraf3">“İster misin?” diye sordu bana.</p>

      <p class="paragraf3">“İstemem,” dedim. “Kahve de istemem.”</p>

      <p class="paragraf3">Birasını kafasına dikmesini seyrettim.</p>

      <p class="paragraf3">“Bir bokluk çıkmasın bu işin sonunda?” dedi, ağzını silerek.</p>

      <p class="paragraf3">Bu kuşkusunu duymamış gibi yaptım.</p>

      <p class="paragraf3">“Haber ver, senin barmaid kız da gelsin,” dedim. “Orhan da. Arkadaşıydı ikisinin de.”</p>

      <p class="paragraf3">İyimserliğimi paylaşmaktan başka çaresi kalmamış gibi yaptı Kıbrıslı.</p>

      <p class="paragraf3">“Kaçta gelecekler?” dedi.</p>

      <p class="paragraf3">“Onda,” dedim.</p>

      <p class="paragraf3">Bir yudum daha aldı birasından. Durumla eğlenmekten başka çaresi yokmuş gibiydi.</p>

      <p class="paragraf3">“Pastayı kim alacak?” dedi gülerek.</p>

      <p class="paragraf3">“Pasta istemez,” dedim. “Herkes benim verdiğim hediyelerle yetinecek.”</p>

      <p class="yildiz">* * *</p>

      <p class="paragraf3">Akşamüstü trafiği yoğundu. Barbaros Bulvarı’ndan çıkarken otomobilimin altından gelen takırtılar arttı. Oralı olmadım. Takırtıları duymamak için radyoyu açtım. Hiç sigara içmeden geldim yeni başlayan kızı tanıdığım <span class="italik2">dojo</span>’nun bulunduğu “seçkin okulun mezunlar derneği”ne. Çalışmaya daha yarım saat vardı.</p>

      <p class="paragraf3">Spor çantamı omzuma atıp, çalışmadan önce buluştuğumuz kafeye yöneldim. Reklamcı arkadaşım tek başına oturuyordu bir masada. Önünde ince belli bardakta bir çay vardı.</p>

      <p class="paragraf3">Belirgin bir sevinçle karşıladı beni.</p>

      <p class="paragraf3">“Koçum!” dedi daha uzaktan. “Geldin!”</p>

      <p class="paragraf3">“Geldim,” dedim. Çantamı yere atıp, sandalyelerden birini çektim altıma.</p>

      <p class="paragraf3">“Hocalar gelmedi daha,” dedi.</p>

      <p class="paragraf3">“Gelirler,” dedim.</p>

      <p class="paragraf3">“Bir çay iç,” dedi.</p>

      <p class="paragraf3">“İstemem,” dedim. “Çay içince sigara da istiyor canım.”</p>

      <p class="paragraf3">Kendi çayından bir yudum aldı.</p>

      <p class="paragraf3">“Kadın da güzel mi?” dedi sonra.</p>

      <p class="paragraf3">“Kim?” dedim.</p>

      <p class="paragraf3">“Bugünkü kadın,” dedi. “Kardeşi gibi güzel mi?”</p>

      <p class="paragraf3">“Fena değil,” dedim. “Daha olgun.”</p>

      <p class="paragraf3">“<span>Konuşmasından belli oluyor,” dedi. “Nasıl gidiyor o mesele?”</span></p>

      <p class="paragraf3">“Ortada bir mesele yok,” dedim. “Ölen öldüğüyle kalıyor her zaman olduğu gibi.”</p>

      <p class="paragraf3">“Doğru,” dedi. Sonra aniden heyecanlandı arka tarafımdaki girişe bakarak.</p>

      <p class="paragraf3">“Geldiler!”</p>

      <p class="paragraf3">Bizim <span class="italik2">sensei</span> ve Mustafa Hoca kovboy filmlerindeki bar kapısına benzeyen yarım kapıdan içeri girmiş çevrelerine bakıyorlardı. İkisinin de omuzlarındaki çanta benimkinden büyüktü. İkisi de <span class="italik2">hara</span>’larını yere yakın tutuyorlardı yılların alışkanlığıyla. Ayağa kalktık. Bizi görünce gülümseyerek yaklaştılar masamıza.</p>

      <p class="paragraf3">El sıkıştık. Oturduk sonra.</p>

      <p class="paragraf3">Mustafa Hoca, bir Uzakdoğu savaş sporu eğitimcisinden belki beklemeyeceğiniz kadar güler yüzlü birisiydi. Çenesinde bir Van Dyke sakalı vardı. Saçları en uzun olan ve en spor giyinen oydu aramızda. Kimse bir şey ısmarlamadı dörtlüyü görünce heyecanlanıp gelen garsona.</p>

      <p class="paragraf3">“Hazır mısınız?” dedi bizim <span class="italik2">sensei</span> reklamcı arkadaşıma.</p>

      <p class="paragraf3">“Hazırım,” dedi reklamcı arkadaşım. Sonra bana baktı hınzırca.</p>

      <p class="paragraf3">Benim aklım başka yerdeydi.</p>

      <p class="paragraf3">“Sizin sınav yakında mı Remzi Bey?” dedi Mustafa Hoca bana.</p>

      <p class="paragraf3">“Yarın,” dedim.</p>

      <p class="paragraf3">Üçü birden deprem oldu demişim gibi baktılar bana. Ne dediğimin farkında olmadığımı elimi alnıma vurarak gösterdim.</p>

      <p class="paragraf3">“Yarın önemli bir... eee... toplantım var,” dedim. “Aklım oraya gitti.”</p>

      <p class="paragraf3">“Hazır mısınız?” dedi Mustafa Hoca bana.</p>

      <p class="paragraf3">Hazır mıyım dedim kendi kendime. Hazır mıyım? Yeni başlayan kıza borcumu bir tamam ödeyebilecek miyim?</p>

      <p class="paragraf3">“Kazanmamayı umuyorum,” dedim.</p>

      <p class="paragraf3">“Kazanmamanızı dilerim,” dedi Mustafa Hoca.</p>

      <p class="paragraf3">Sonra kalktık.</p>

      <p class="paragraf4">Onlar soyunma odasına doğru ilerlerken bilerek arkada kaldım. Kadın soyunma odasının önünde durdum. Tam kapalı değildi kapı, ama yine de tıklattım.</p>

      <p class="paragraf3">Kadın soyunma odasıyla ilgilenen görevli kadın çıktı. Üzerinde açık mavi bir üniforma vardı. Saçları örtülüydü.</p>

      <p class="paragraf3">“Kusura bakma bacım,” dedim.</p>

      <p class="paragraf3">“Buyrun,” dedi. Bacım demesem daha iyi ederdim herhalde. “Hatırlıyor musun...” dedim. “Geçen çalışmada bizimle çalışan bir kız arkadaş vardı?”</p>

      <p class="paragraf3">“Evet!” dedi. “Evet! Vurmuşlar galiba kızı.”</p>

      <p class="paragraf3">“Maalesef,” dedim.</p>

      <p class="paragraf3">Ellerini önünde birleştirip yere baktı.</p>

      <p class="paragraf3">“Bir iki soru sormuş galiba sana,” dedim.</p>

      <p class="paragraf3">“Evet beyim,” dedi. Yüzü kızardı hafiften. “Bir şey demediydim ya!”</p>

      <p class="paragraf3">“Mühim değil,” dedim. “Ne sordu tam olarak?”</p>

      <p class="paragraf3">Kadın yüzünü yana doğru çevirdi konuşmadan önce.</p>

      <p class="paragraf3">“O suratsız adamı tanıyor musun dediydi.” Sonra utangaç utangaç güldü.</p>

      <p class="paragraf3">Ne cevap verdiğini biliyordum. O yüzden sormadım.</p>

      <p class="paragraf3">“Başka kimseyi sormadı mı?” dedim.</p>

      <p class="paragraf3">“Hayır,” dedi kadın. Başka bir söyleyecekmiş de çekiniyormuş gibi durakladı.</p>

      <p class="paragraf3">“Evet,” dedim hafif kızgın bir sesle.</p>

      <p class="paragraf3">“Birisi gelmiş,” dedi kadın. “Bir kucak çiçek getirmiş.”</p>

      <p class="paragraf3">“Evet,” dedim yeniden aynı tonda.</p>

      <p class="paragraf3">Daha da tedirginleşti kadınlar soyunma odasına bakan kadın görevli. İki yanına baktı korka korka.</p>

      <p class="paragraf3">“Kimseye söyleyemezsin değil mi bey? Kocamın ölüsünü öpeyim!” dedi.</p>

      <p class="paragraf3">“Söylemem,” dedim.</p>

      <p class="paragraf3">“Çöpe attığı çiçekleri aldım eve götürdüm ben,” dedi. “El ayak çekildikten sonra.”</p>

      <p class="paragraf3">Heyecanlandım. İşim daha kolay olabilirdi yarın.</p>

      <p class="paragraf3">“Bir kart var mıydı çiçeklerin arasında?” dedim.</p>

      <p class="paragraf3">Daha da kötü oldu kadın. Boynunu büktü.</p>

      <p class="paragraf3">“Vardı da ben onu attım eve gidince bey,” dedi. “Kocam mocam görürse vururdu beni. Kötü mü ettim?”</p>

      <p class="paragraf3">Ne yapalım! Cüzdanımdan tedavüldeki en yüksek banknotlardan bir tane çıkarıp verdim kadına. Yüzü daha da kızardı. Sevinçten belki bu kez.</p>

      <p class="paragraf3">Soyunma odasında gergindi reklamcı arkadaşım. Çıplak erkeklerin bir arada bulunduğu mekânların olağan esprilerini yapmadan giyindik. Bu benim de işime geldi. Sessizce, ağır ağır giyindim.</p>

      <p class="paragraf3">Minderin üstünde sağa sola dolaşarak ısınmaya başladık. <span class="italik2">Gi</span>’siz kimse yoktu bugün aramızda. Çok sık gelmezdi yeni başlayanlar. Gelirler, hele gençseler, giysilere, <span class="italik2">hakama</span>’lara merakla karışık bir özlemle bakarlardı. Biz, onları da aramıza alır, devam ederdik birbirimizi yere atmaya. Sonra bir gün yeni bir yeni başlayan gelirdi. Kimileri kalırdı yeni başlayanların, kimileri bir daha gözükmezdi.</p>

      <p class="paragraf3">Mustafa Hoca, daha yürüyüşüyle bir şeyler öğreten tavrıyla Ueshiba’nın fotoğrafının önüne geldi. Ciddileştik hemen, sıraya girdik selamlaşmak için.</p>

      <p class="paragraf3">Çalışma başlıyordu.</p>
    </div>
  </div>
</body>
</html>
