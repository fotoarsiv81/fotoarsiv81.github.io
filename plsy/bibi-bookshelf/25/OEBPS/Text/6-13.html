<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-13.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-13.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-14">14. BÖLÜM</p>

      <p class="resim3"><img alt="2.png" class="image4" src="../Images/2_fmt14.jpeg" /></p>

      <p class="paragraf2"><span class="char-style-override4">A</span>llahtan yakaladım reklamcı arkadaşımı ajansında. Sekreterinden sonra, kendisiyle de ciddi bir sesle konuştum. Durumu kavrayınca abuk sabuk sorular sormadı. Yardımcı bir profesyonellik havasına girdi hemen. Tuğçe Yavaş’ın yazdığı metni okudum ona. Bitirince bir ıslık çaldı kulağımın dibinde. Ardından yazmak için yeniden okuttu bana. Tane tane okudum. Sonra ayrıntıları konuşmaları için Tuğçe Yavaş’a verdim telefonu. Aferin oğlana, müşteri temsilcilerinden birine havale etmedi işi dedim içimden. Biraz konuştular. İlanın boyutlarını, hangi gazetelerde çıkacağını kararlaştırdılar. Tutar konusu gündeme gelince Tuğçe Yavaş’ın üst üste teşekkür etmesinden bayağı bir indirim yaptığını anladım.</p>

      <p class="paragraf3">Sonra bana uzattı ahizeyi Tuğçe Yavaş.</p>

      <p class="paragraf3">“Sizi istiyor,” dedi.</p>

      <p class="paragraf3">Ahizeyi alırken elim eline değdi Tuğçe Yavaş’ın. Oralı olmadık ikimiz de.</p>

      <p class="paragraf3">“Teşekkür ederim,” dedim telefona.</p>

      <p class="paragraf3">“Teşekkür etmek istiyorsan bu akşam mutlaka gel çalışmaya,” dedi.</p>

      <p class="paragraf3">“Niyetim var,” dedim.</p>

      <p class="paragraf3">“Niyetle olmaz,” dedi reklamcı arkadaşım. “Mutlaka gel. Mustafa Hoca gelecekmiş bu akşam, belki sınavını yaparız dedi hoca. <span class="italik2">Uke</span>’m sen olacaksın.”</p>

      <p class="paragraf3">“Saçmalama,” dedim. “Adları tam ezberimde değil tekniklerin.”</p>

      <p class="paragraf3">“Kıvırtmak yok,” dedi reklamcı arkadaşım. “İlanı çıkartmam, rezil olursun kadına. O kadar çalıştık ya geçen gün.”</p>

      <p class="paragraf3">“Peki,” dedim.</p>

      <p class="paragraf3">“Anlaştık,” dedi reklamcı arkadaşım. “Söz, ben de senin sınavında...”</p>

      <p class="paragraf3">Cevap vermeden kapadım telefonu.</p>

      <p class="paragraf3">“Teşekkür ederim,” dedi Tuğçe Yavaş.</p>

      <p class="paragraf3">“Önemi yok,” dedim. “Bir telefon daha edebilir miyim?”</p>

      <p class="paragraf3">“Elbette.”</p>

      <p class="paragraf3">Burnumu diktim tuşlara basmadan önce. Havayı kokladım.</p>

      <p class="paragraf3">“Bir koku alıyor musunuz?”</p>

      <p class="paragraf3">Tuğçe Yavaş da taklit etti beni.</p>

      <p class="paragraf3">“Gerçekten,” dedi. “Bir koku var. Yanık kokusu.” Sonra küçük, kadınsı bir çığlık attı. “Kahve! Kahve suyu ocakta kaldı!”</p>

      <p class="paragraf3">Şimşek gibi fırladı mutfağa doğru.</p>

      <p class="paragraf3">Ben Ali Mumcu’nun ev numarasını tuşladım.</p>

      <p class="paragraf3">Bu sefer fazla bekletmeden açıldı. Herhalde uyanalı epey olmuştu yönetmen. Sesinden öyle anladım.</p>

      <p class="paragraf3">“Remzi Ünal,” dedim.</p>

      <p class="paragraf3">“Vay, başkalarının hayatını değiştirmekten bıkmış özel dedektifimiz,” dedi coşkulu bir sesle. “Ne var ne yok?”</p>

      <p class="paragraf3">Demek Ali Mumcu da unutmuyordu bazı şeyleri.</p>

      <p class="paragraf3">“İyidir,” dedim.</p>

      <p class="paragraf3">“Buldun mu kızın katilini?” dedi.</p>

      <p class="paragraf3">“Daha merdivenlerde müezzin,” dedim.</p>

      <p class="paragraf3">“Ne?” dedi.</p>

      <p class="paragraf3">“Boş ver,” dedim. “Dinle. Hürrem diye birisi konuşuyor...”</p>

      <p class="paragraf3">Derin bir nefes aldım ve Tuğçen Yavaş’tan duyduklarımı okumaya başladım telefonda. Oyunculuğumun niteliğine önem vermeden okudum.</p>

      <p class="paragraf3">“Gelenekler... Kurallar... Teşrifat...” dedim düz bir sesle. “Ve şurada beş yüz kurban. Bu gelenekleri, bu kuralları, bu teşrifatları aşamadıkları için.” Burada bir mola verdim gerisini hatırlayayım diye. Sonra devam ettim. “Ben bu uzun can çekişmeye razı olur muyum sanıyorsunuz? Padişahı göreceğim ve kendimi ona kendim sunacağım... Bil bakalım hangi oyundan bu?”</p>

      <p class="paragraf3">“<span class="italik2">Hürrem Sultan</span> değil,” dedi Ali Mumcu.</p>

      <p class="paragraf3">“Konuşan Hürrem ama,” dedim.</p>

      <p class="paragraf3">“Anladık,” dedi. “Orhan Asena’nın bir dörtlemesi ver, <span class="italik2">Hürrem Sultan</span>’ın da aralarında olduğu, adını tam hatırlayamıyorum şimdi, onlardan birinden olmalı. Kızın Hürrem Sultan olmadan önceki dönemini anlatan.”</p>

      <p class="paragraf3">“Uzmanlık başka oluyor,” dedim.</p>

      <p class="paragraf3">“Öyledir,” dedi. “Herkesin bir uzmanlığı var. Ama sen tiyatro bilgimi test etmek için aramadın herhalde.”</p>

      <p class="paragraf3">“Hayır,” dedim. “Bir konuda yardımını istiyorum.”</p>

      <p class="paragraf3">“Emret!” dedi Ali Mumcu.</p>

      <p class="paragraf3">“Emir değil bir rica,” dedim gülerek. Sonra ciddileştim. “Ama hakiki bir rica.”</p>

      <p class="paragraf3">Tuğçe Yavaş salonun kapısında gözüktü. Mutfakta yangın çıkmadığı belliydi sükûnetinden. İşaretlerle hâlâ kahve içmek isteyip istemediğimi sordu bana. Başımı salladım. Kapıdan çekildi.</p>

      <p class="paragraf3">“Şu senin dizi yapımcısını hatırlıyor musun?” dedim.</p>

      <p class="paragraf3">“Ne olmuş?” dedi.</p>

      <p class="paragraf3">“Laftan anlar mı?” dedim.</p>

      <p class="paragraf3">“Ne bileyim?” dedi Ali Mumcu. “Lafa bakar herhalde.”</p>

      <p class="paragraf3">“Onunla iki satır konuşursan çok sevinirim,” dedim.</p>

      <p class="paragraf3">“Hangi konuda?” dedi Ali Mumcu.</p>

      <p class="paragraf3">Herkesin bir zaafı var dedim içimden.</p>

      <p class="paragraf3">“Bir kız var,” dedim. “Tuğçen Yavaş’ın arkadaşı. O da oyuncu. Senin yapımcının dizisinin seçmelerine girmiş. Ama adam sarkmış ona.”</p>

      <p class="paragraf3">Gevrek gevrek güldü Ali Mumcu telefonun öbür ucunda.</p>

      <p class="paragraf3">“Olur böyle şeyler,” dedi.</p>

      <p class="paragraf3">“Bayağı sarkmış,” dedim. “Vermezse ağzıyla kuş tutsa rolü alamayacağını söylemiş.”</p>

      <p class="paragraf3">“Meşhur meseldir,” dedi Ali Mumcu.</p>

      <p class="paragraf3">“Bu kez doğrulanmaması lazım,” dedim. “Konuşur musun adamla?”</p>

      <p class="paragraf3">“Sen mi sarkacaksın?” dedi Ali Mumcu. Bir repliklik zaman kazanmıştı bu soruyla.</p>

      <p class="paragraf3">“Benim için çok genç,” dedim. “Kendisiyle küçük bir alışveriş yaptık.”</p>

      <p class="paragraf3">Ali Mumcu zamanını iyi değerlendirmişti anlaşılan. Tahminimden daha hızlı karar verdi.</p>

      <p class="paragraf3">“Bana güvenip söz vermedin umarım,” dedi. Sesinde bir soğukluk olmadı ama.</p>

      <p class="paragraf3">“Neden?” dedim.</p>

      <p class="paragraf3">“Yolum bir gün herifin bürosuna düşebilir,” dedi Ali Mumcu. “Dünyanın bin türlü hali var. Aramı bozmak istemem.”</p>

      <p class="paragraf3">Kahve nasıl olsa geliyor dedim içimden. Bir sigara yaktım. Ben de karar verdim.</p>

      <p class="paragraf3">Ali Mumcu sessizliğimi algıladı.</p>

      <p class="paragraf3">“Remzi Ünal?” dedi telefonun öteki ucundan.</p>

      <p class="paragraf3">“Buradayım,” dedim. “Kötü oldu bu.”</p>

      <p class="paragraf3">“Nasıl yani?” dedi.</p>

      <p class="paragraf3">Bu konudaki tek kartımın ucunu gösterdim.</p>

      <p class="paragraf3">“Sen konuşmazsan herifle, iş Kıbrıslı’ya havale edilecek,” dedim.</p>

      <p class="paragraf3">Kıbrıslı’nın adı yeni ve kocaman bir sessizlik olarak düştü aramıza. Ne demek istediğimi algılamasına izin verdim susarak.</p>

      <p class="paragraf3">“Sen... sen tanıyor musun Kıbrıslı’yı?” dedi Ali Mumcu bana, sigaramdan üst üste iki nefes alıp bırakacak kadar zaman geçtikten sonra.</p>

      <p class="paragraf3">“Tanıyorum,” dedim. “Matbaacı olmadığını da biliyorum.”</p>

      <p class="paragraf3">“Hassiktir,” dedi Ali Mumcu. Üzerime alınmadım.</p>

      <p class="paragraf3">“Özür dilerim,” dedi bu kez. Sesi gergindi ama.</p>

      <p class="paragraf3">“Önemli değil,” dedim.</p>

      <p class="paragraf3">“Baltayı taşa vurdum desene.”</p>

      <p class="paragraf3">“Yok canım,” dedim gayet rahatlatıcı bir tavırla. “Sen o yapımcıyla konuşursan, ben de Kıbrıslı’yla bir alışveriş yapabilirim diye aklıma geldi.”</p>

      <p class="paragraf3">Tuğçe Yavaş bir tepsinin üzerinde iki kahveyle girdi salondan içeri. Tepsiyi sehpanın üzerine koydu. O da sütsüz içiyordu kahvesini. Başımla teşekkür ettim.</p>

      <p class="paragraf3">“Ne boyutta bir alışveriş?” dedi Ali Mumcu.</p>

      <p class="paragraf3">“Defterdeki adının üstüne bir çizik attırabilirim diye düşünüyorum,” dedim. “Bakarsın Kaçkar Han’a ziyaretlerini kimse hatırlamaz bundan böyle.”</p>

      <p class="paragraf3">“Oraya ilk gittiğim güne lanet olsun!” dedi Ali Mumcu.</p>

      <p class="paragraf3">“Herkesin bir zaafı vardır,” dedim kendime yakın olan kahveden bir yudum aldıktan sonra. “Dert değil.”</p>

      <p class="paragraf3">“Kıbrıslı da baltayı taşa vurmuş demek ki,” dedi Ali Mumcu. “Elin o kadar güçlü mü, merak ettim?”</p>

      <p class="paragraf3">Tuğçe Yavaş tepsideki kahvelerden birini aldı. Bana hafifçe gülümseyip balkona çıktı.</p>

      <p class="paragraf3">“Elimi görmesi için oyuna girmesi lazım, biliyorsun,” dedim.</p>

      <p class="paragraf3">“Dikkat et, herif sert,” dedi Ali Mumcu.</p>

      <p class="paragraf3">Kâğıtları topladım, fişleri önüme çektim kafamın içinden. Kendimi bir nefes sigarayla daha ödüllendirdim.</p>

      <p class="paragraf3">“Dikkat ederim,” dedim.</p>

      <p class="paragraf3">Ödüle bir yudum da kahve kattım.</p>

      <p class="paragraf3">Ali Mumcu kararını verdiği için rahatlamıştı anlaşılan. Sesinde bir gevşeme sezdim. Sanki başkası gibi konuştu telefonun ucunda. Açık ki benden iyi oyuncuydu.</p>

      <p class="paragraf3">“Kolaydır başkasının kellesinin pazarlığını yapmak şah!” dedi toklaştırdığı bir sahne sesiyle. “Ama her vaat kolay tutulmaz...” Oyunu kesti sonra. “Bu da Bayezit’in lafı,” dedi. “Sorduğun dörtlemenin son oyununun finalinden.”</p>

      <p class="paragraf3">Alkışlara eğilerek selam vermesine izin verdim cevap vermeyerek. Kendi kendine güldü.</p>

      <p class="paragraf3">Benden ses çıkmayınca ciddileşti.</p>

      <p class="paragraf3">“Sana teşekkür etmem gerekecek herhalde işin sonunda,” dedi. “Ama çok merak ettiğim bir şey var.”</p>

      <p class="paragraf3">“Sor,” dedim.</p>

      <p class="paragraf3">“Nasıl çaktın benim mevzuu?” dedi Ali Mumcu.</p>

      <p class="paragraf3">Yalan yakalamak için vücut dili işaretlerini bana öğreten Yıldız Turanlı’yı minnettarlıkla hatırladım.<span class="dipp"><a href="#footnote-225-1" id="footnote-225-1-backlink">1</a></span> “Afiş borcunu tahsil etmek için gece yarıları tiyatrolara adam gönderen matbaacı hiç duymadım,” dedim. “Üstelik saçlarını belli durumlarda fazla düzeltiyorsun. Poker oynarken de yapıyor musun bunu?”</p>

      <p class="paragraf3">“Hassiktir,” dedi bir kez daha Ali Mumcu. Ağız dolusu. “Kestireceğim diplerinden,” dedi sonra. “Başka?”</p>

      <p class="paragraf3">Balkona doğru baktım. Tuğçe Yavaş görünmüyordu. Yine de alçalttım sesimi. Mesleki gururunun kırılma ihtimali umurumda olmadı.</p>

      <p class="paragraf3">“Tuğçen Yavaş seni yalnızca yönetmenliğinden tanımıyordu,” dedim.</p>

      <p class="paragraf3">Ali Mumcu kafasını çalıştırdı.</p>

      <p class="paragraf3">“Kanatlarının altına aldığın kız, arkadaşı olmalı,” dedi.</p>

      <p class="paragraf3">“Karşıdaki Kanka Bar’a gittiysen görmüşsündür,” dedim.</p>

      <p class="paragraf3">“O sokağa bir daha adımımı atarsam Allah belamı versin,” dedi.</p>

      <p class="paragraf3">Tuğçe Yavaş salona girdi balkon kapısından. Elini makas yaparak dudaklarına götürdü. Yerimde kımıldayıp sigaramı çıkardım, sehpanın üzerine bıraktım.</p>

      <p class="paragraf3">“Son bir kez uğramaya ne dersin?” dedim.</p>

      <p class="paragraf3">“Dalga geçme!” dedi Ali Mumcu.</p>

      <p class="paragraf3">Tuğçe Yavaş sigarasını yaktıktan sonra yeniden balkona doğru hamle etti. Boştaki elimle durdurdum onu.</p>

      <p class="paragraf3">“Randevuna gelemeyen kızın doğum gününü kutlayacağız Kanka Bar’da yarın,” dedim. “Kendisi aramızda olmasa da. Bir tiyatrocuya uygun bir veda partisi olacak aynı zamanda.”</p>

      <p class="paragraf3">Tuğçe Yavaş kocaman açılmış gözlerle baktı bana. İşler yolunda, merak etme işareti yaptım kafamla.</p>

      <p class="paragraf3">“Kıbrıslı bozulmasın?” dedi Ali Mumcu.</p>

      <p class="paragraf3">“Yok canım,” dedim. “Dostluk başka, alışveriş başka.”</p>

      <p class="paragraf3">”Bir bokluk planlıyorsun gibime geldi,” dedi Ali Mumcu. “Tamam lan, geleceğim. Bunca tantanadan sonra kaçırmak istemem sahneleyeceğin oyunu. Kaçta?”</p>

      <p class="paragraf3">O anda uydurdum.</p>

      <p class="paragraf3">“On iyi mi?” dedim.</p>

      <p class="paragraf3">“İyi,” dedi Ali Mumcu.</p>

      <p class="paragraf3">“Görüşürüz o zaman,” dedim.</p>

      <p class="paragraf3">“Görüşürüz,” dedi Ali Mumcu. Sesi dostça bir hava kazandı sonra. “Gerçekten bir oyun tezgâhlıyorsan, kostümlü provayı iyi yap,” dedi. “Her galada bir aksilik çıkar muhakkak.”</p>

      <p class="paragraf3">“Dikkat ederim,” dedim.</p>

      <p class="paragraf3">“Konuşacağım Tümer hıyarıyla,” dedi Ali Mumcu. “Mesuliyet kabul etmem ama, herif oralı olmazsa.”</p>

      <p class="paragraf3">“Önemli değil,” dedim. “Kulağına kar suyu kaçsın yeter.”</p>

      <p class="paragraf3">“Kızın sahibi var tekniği işe yarayabilir.”</p>

      <p class="paragraf3">“Orasını artık sen bilirsin,” dedim. “Görüşürüz.”</p>

      <p class="paragraf3">Ahizeyi yerine bıraktım.</p>

      <p class="paragraf3">“Nereden çıktı bu doğum günü hikâyesi?” dedi Tuğçe Yavaş.</p>

      <p class="paragraf3">Kahvemden kocaman bir yudum aldım.</p>

      <p class="paragraf3">“Madem yarın doğum günüymüş, kutlayalım,” dedim.</p>

      <p class="paragraf3">“Biraz tuhaf değil mi?” dedi.</p>

      <p class="paragraf3">“Bakarsınız partide birini işaret ediveririm size,” dedim.</p>

      <p class="paragraf3">“Ben de mi geleceğim?” dedi Tuğçe Yavaş.</p>

      <p class="paragraf3">“Elbette,” dedim. “Ev sahibi siz olacaksınız.”</p>

      <p class="paragraf3">“Bu da biraz tuhaf olacak,” dedi Tuğçe Yavaş. “Tanımam etmem kimseyi.”</p>

      <p class="paragraf3">“Yok canım,” dedim. “Sizin benim gibi insanlar hepsi.”</p>

      <p class="paragraf3">“Ama içlerinden birini işaret edeceksiniz, öyle mi?”</p>

      <p class="paragraf3">Son yudumumla bitirdim kahvemi. Sigaramı söndürdüm.</p>

      <p class="paragraf3">“İnşallah doğru kimseyi işaret ederim,” dedim, bu işlere otomobilimin geciktirdiğim vergi borçlarından daha fazla önem vermiyormuşum gibi. Telefonun ahizesini tekrar elime aldım.</p>

      <p class="paragraf3">“Birini daha davet etmem gerekli partimize,” dedim Tuğçe Yavaş’a, tuşlara basarken. O başını iki yana sallayarak balkona doğru yürüdü. Kahvesi çoktan soğumuştur dedim içimden, ama ne de olsa nazik kadın.</p>

      <p class="paragraf3">Karşı taraftaki telefon her zamanki gibi bekletmeden açıldı.</p>

      <p class="paragraf3">“Sofuoğlu Ticaret,” dedi Kandemir Bey’in sesi.</p>

      <p class="paragraf3">“Rıza Bey’le görüşebilir miyim?” dedim. “Ben Remzi Ünal.”</p>

      <p class="paragraf3">“Hemen bağlarım Remzi Bey,” dedi Kandemir Bey. “Havale konusunu hallettik bu arada.”</p>

      <p class="paragraf3">“Teşekkür ederim,” dedim.</p>

      <p class="paragraf3">“Bir belge düzenliyor musunuz bu ödemeler için? Malum...”</p>

      <p class="paragraf3">“Muhasebecime talimat veririm,” dedim.</p>

      <p class="paragraf3">“Teşekkür ederim,” dedi. “Rıza Bey’i bağlıyorum.”</p>

      <p class="paragraf3">Olağan tıkırtıların ardından Rıza Sofuoğlu’nun sesini duydum.</p>

      <p class="paragraf3">“Bir yenilik mi var Remzi Bey?” dedi endişeli bir sesle.</p>

      <p class="paragraf3">“Kastettiğimiz anlamda yok,” dedim. “Sizi yarın akşam bir yere davet etmek için aradım.”</p>

      <p class="paragraf3">“Hayırdır?”</p>

      <p class="paragraf3">“Aramızdan erken ayrılan genç arkadaşımız için anmayla karışık doğum günü düzenledik,” dedim. “Sizi de bekliyoruz.”</p>

      <p class="paragraf3">“Allah Allah! Hiç duymadım öyle şey,” dedi Rıza Sofuoğlu.</p>

      <p class="paragraf3">“Ben de,” dedim. Ama ciddiydi sesim.</p>

      <p class="paragraf3">Cevabı bilirmiş gibi sordu.</p>

      <p class="paragraf3">“Nerede peki?”</p>

      <p class="paragraf3">“Kanka Bar’da.”</p>

      <p class="paragraf3">“Ne işim var benim orada?” diye bağırdı Rıza Sofuoğlu. “Hayatta atmam adımımı.”</p>

      <p class="paragraf3">Herkesin bir zaafı vardır dedim bir kere daha içimden.</p>

      <p class="paragraf3">“Gelseniz iyi olur,” dedim telefona. “Görmeyi çok istediğiniz birisinin de orada olma ihtimali oldukça yüksek.”</p>

      <p class="paragraf3">“Orhan gelecek mi?”</p>

      <p class="paragraf3">“Söz vermeyeyim,” dedim. “Ama sanıyorum gelecek.”</p>

      <p class="paragraf3">Rıza Sofuoğlu bir an düşündü. Kararını verdi sonra.</p>

      <p class="paragraf3">“Vakko’nun karşısındaki sokak,” dedim. “Sonlara doğru, aşağıya yürürken sağ kolda. Sokaktan birkaç basamakla iniliyor.</p>

      <p class="paragraf3">“Kaçta?”</p>

      <p class="paragraf3">“Onda,” dedim gülerek. “Kandemir Bey’i de getirin, dünya görsün biraz.”</p>

      <p class="paragraf3">Buna cevap vermedi, galiba biraz homurdanıyordu telefonu suratıma kapatırken. Alınmadım.</p>

      <p class="paragraf3">Ahizeyi yerine koydum. Aklımdan bir sigara içmek geçti, erteledim. Yerimden kalkıp balkona doğru yürüdüm.</p>

      <p class="paragraf3">Tuğçe Yavaş kollarını demirlere yaslamış, sokağı seyrediyordu. Aynı şeyi ben de yaptım.</p>

      <p class="paragraf3">Sokak olağanüstü sakindi. Ne Mefharet Teyze vardı dışarıda, ne okuldan eve dönen öğrenciler. Çöp bidonunun yanına çöreklenmiş kediler bile miskindi. Yolun iki yanına park etmiş otomobillerden birinin, bir Renault Clio’nun altından aynı miskinlikle bir köpek çıktı. Çöp tenekesine doğru ilerledi. Kediler köpekten hiç gocunmadılar. Köpek dışarıya bırakılmış siyah bir çöp torbasını eşeledi biraz, dişine göre bir şey bulamayınca yine ağır ağır yürüdü karşıdaki Audi’nin altına, görünmez oldu sonra.</p>

      <p class="paragraf3">“Hiç sevmezdim bu sokağı seyretmeyi bu eve geldiğimde,” dedi Tuğçe Yavaş. “Şimdi seyretmekten başka yapacak iş yok.”</p>

      <p class="paragraf3">Sesimi çıkarmadım. Balkondan aşağıya baktım. Buradan atlanabilirdi, usturuplu atlanırsa bileği burkulmazdı insanın. Ben olsam atlamazdım herhalde. Niye atlayayım? İnsan bir yere nereden girdiyse oradan çıkmalıydı.</p>

      <p class="paragraf3">“Ben artık gideyim,” dedim.</p>

      <p class="paragraf3">“Siz bilirsiniz,” dedi doğrulup. “Her şey bir yana, teşekkür ederim geldiğiniz için.”</p>

      <p class="paragraf3">“Hep evde mi olacaksınız?” dedim.</p>

      <p class="paragraf3">“Evet,” dedi.</p>

      <p class="paragraf3">Kanka Bar’ın yerini bir kez de Tuğçe Yavaş’a tarif ettim.</p>

      <p class="paragraf3">“Yarın akşamdan önce bir durum olursa ararım,” dedim sonra.</p>

      <p class="paragraf3">“Anlaştık,” dedi.</p>

      <p class="paragraf3">Salona girdik. Kapıya doğru yürüdüm.</p>

      <p class="paragraf3">“Ciddi misiniz bu doğum günü partisi meselesinde?” dedi ikna edilmeye ihtiyacı olan birisinin tavrıyla.</p>

      <p class="paragraf3">“Elbette,” dedim. “Zaten şimdi gidip mekânı ayarlayacağım. O işi telefonla halledemem.”</p>

      <p class="paragraf3">Evin kapısını benim için açmadan önce elini uzattı. Sıktım.</p>

      <p class="paragraf3">“Gerçekten teşekkür ederim,” dedi. “Her şey için.”</p>

      <p class="paragraf3">“Daha etmeyin,” dedim. “İşaretim doğru çıkarsa edersiniz.”</p>

      <p class="paragraf3">Kapı ardımdan kapandı. Koridorda kimse yoktu. Olsa bile umursamazdım. Merdivenleri Tuğçe Yavaş’ın kötü bir avukat olma ihtimalinin yüksek olduğunu düşürerek indim. Kız kardeşinin telefonunun bende olup olmadığını sormamıştı. Ya da birtakım varsayımlarda bulunuyordu. Benim gibi.</p>

      <p class="paragraf3">Kendi varsayımlarımı zihnimde tartarak çıktım sokağa.</p>

      <div class="calibre1">
        <div class="calibre1">
          <p class="dipnot"><a href="#footnote-225-1-backlink" id="footnote-225-1">1</a><span class="char-style-override8" xml:lang="en-US">(1)</span> <span class="char-style-override9">Remzi Ünal’ın</span> <span class="italik3">Bin Lotluk Ceset</span> <span class="char-style-override9">adlı macerası.</span></p>
        </div>
      </div>
    </div>
  </div>
</body>
</html>
