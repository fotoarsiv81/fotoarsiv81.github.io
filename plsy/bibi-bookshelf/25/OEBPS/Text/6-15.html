<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x6-15.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-16">16. BÖLÜM</p>

      <p class="resim3"><img alt="2.png" class="image4" src="../Images/2_fmt16.jpeg" /></p>

      <p class="paragraf2"><span class="char-style-override4">S</span>ıkı bir çalışma oldu.</p>

      <p class="paragraf2">Önce reklamcı arkadaşımla eşleştim.</p>

      <p class="paragraf3">Sonra teknikleri biz orta yaşlılardan daha sert uygulayan lise öğrencisiyle...</p>

      <p class="paragraf3">Mustafa Hoca bir iki kere geldi düzeltti ellerimizi kollarımızı. Sonra tekrar düşürdüm reklamcı arkadaşımı. O da beni düşürdü. Sınava diri kalmak için kendisini yormamaya çalışıyordu, ona uydum. Soluk almasına izin verdim düşüşler ile kalkışlar arasında.</p>

      <p class="paragraf3">Gözüm aynalara takılıyordu ara sıra. İşte Remzi Ünal... saldırıyor... Karşısındaki bir sünger gibi emiyor saldırısını, şiddetini alıyor, yönünü değiştirip geri veriyor. Remzi Ünal yerde... Kımıldayamaz durumda. Çırpınmıyor, ama avucunun içini minderlere vuruyor hafif hafif, karşısındaki çözüyor kilidi. Kalkıyorlar. Karşısındaki Remzi Ünal’a saldırıyor.</p>

      <p class="paragraf3">Mustafa Hoca durdurdu çalışmayı. Selamlaştık. Yeni bir tekniği gösterdi bizim <span class="italik2">sensei</span>’yle birlikte. Yeniden selamlaştık.</p>

      <p class="paragraf3">Yarınki sınava hazır mıyım diye soruyordum kendi kendime düşüp kalkarken. Bir sınav olacağı kesindi. Hep öyle olurdu. Direnirlerdi. Soru sorar, karşı çıkarlardı açık yakalamak için.</p>

      <p class="paragraf3">Bildiğim soruları cevaplar, bilmedikler<span>imi kafadan atardım. Çoğunlukla yutarlardı. Yutmak zorunda oldukları için değil belki, direnme güçleri kalmadığı için. Herkes için zor olurdu.</span></p>

      <p class="paragraf3"><span>Mustafa Hoca yeniden kesti çalışmayı. Yeniden selamlaştık. Bu kez, sınavda söz konusu olacak bir tekniği gösterdi. Bir daha selamlaştık. Reklamcı arkadaşım daha bir özenle düşürmeye başladı beni. Bana değil, hareketlerin her bir ayrıntısına gösteriyordu özeni.</span></p>

      <p class="paragraf3"><span>Yarın akşam, önce susacaktı herkes. Ne olacak diye bakacaklardı birbirlerine, birbirlerini o kadar da iyi tanımayan kader ortakları.</span></p>

      <p class="paragraf3"><span>Kıbrıslı somurtacaktı önceleri bence. Mekânın sahibi olmaktan başka hiçbir yönüyle, olanlar ve olacaklarla ilgisi yokmuş gibi davranmaya çalışacaktı. Beceremeyecekti ama.</span></p>

      <p class="paragraf3"><span>Şeyda Tapan hem misafir, hem ev sahibesi gibi davranacaktı. Önce sık sık, sonra tümüyle terk edecekti barın arkasını. En çok Ali Mumcu’ya ilgi gösterecekti.</span></p>

      <p class="paragraf3"><span>Ali Mumcu en fazla eğleniyor gibi gözüken olacaktı aramızda. Rakıya para vermeyeceği bir gecenin keyfini çıkaracaktı. Kıbrıslı’yla göz göze gelmemeye çalışacaktı.</span></p>

      <p class="paragraf3"><span>Hakan Şükür, gururu yaralı, hiç kımıldamadan tetikte duracaktı ağır demir kapıya yakın bir yerde.</span></p>

      <p class="paragraf3"><span>Rıza Sofuoğlu ne işim var benim burada diye sessizce bağırarak, gözü kapıda oğlunu bekleyecekti. Eğer birine dostluk gösterecekse, bu Tuğçe Yavaş olacaktı.</span></p>

      <p class="paragraf3"><span>Tuğçe Yavaş, sonuç olarak burada bulunmanın evde yalnız oturmaktan daha yararlı ve belki de eğlenceli olduğuna giderek</span> daha çok ikna olacak, ağır ağır çıkacaktı ilk başlardaki matem havasında<span>n.</span></p>

      <p class="paragraf3"><span>Kandemir Bey, patronun kendisini buraya neden sürüklediğini kara kara düşünerek atacaktı kuruyemişleri birbiri ardına ağzına.</span></p>

      <p class="paragraf3"><span>Ve ben, her şeyi bilen ama bildiklerinin yarısını söyleyen, söyleyecekleri birilerinin hayatını değiştirmeye aday nefretlik adam kılıklarında dolaşacaktım ortalıkta.</span></p>

      <p class="paragraf3"><span>Orhan Sofuoğlu hepimizden geç girecekti Kanka Bar’a. Babasının küçük bir müsveddesi. Ama üstündeki her şey dökülüyor olacaktı.</span></p>

      <p class="paragraf3"><span>Tuğçen Yavaş aramızda olmadan aramızda olmayı başaracaktı.</span></p>

      <p class="paragraf3"><span>Mustafa Hoca çalışmayı kesti.</span></p>

      <p class="paragraf3"><span>Yeniden sıralandık önüne. Bizimle çalıştığı için teşekkür ettik ona, önce sol kolumuzu, sonra sağ kolumuzu önümüze getirip eğilerek, ama gözlerimiz gözlerinde. O da bizi selamladı. Her çalışmadan sonra olduğu gibi kalkıp dağılmadık.</span></p>

      <p class="paragraf3"><span>Başkası sınava girerken oturup izlemek iyidir. Sınava girine</span> <span class="italik2">uke</span><span>’lik etmek daha az iyidir.</span></p>

      <p class="paragraf3"><span>Mustafa Hoca heybetli bir</span> <span class="italik2">seiza</span> <span>oturuşunda reklamcı arkadaşımın adını söyledi. Reklamcı arkadaşım iyi çalışılmış bir</span> <span class="italik2">shikko</span><span>’yla geldi önüne Mustafa Hoca’nın. Selamlaştılar.</span></p>

      <p class="paragraf3"><span class="italik2">“Mae ukemi!”</span> <span>dedi Mustafa Hoca.</span></p>

      <p class="paragraf3"><span>Reklamcı arkadaşım ayağa kalktı, öne doğru bir takla attı.</span></p>

      <p class="paragraf3"><span>Kanka Bar’da yarın ilk taklayı ben mi atacaktım?</span></p>

      <p class="paragraf3"><span>Önceki gün bir katili bulma oyunu oynanmıştı bu barda. Aynı oyunu bir kere daha oynamalarını önerecek kadar acımasız olabilir miydim? Tuğçe Yavaş’ın gözlerinde beliriveren itirazı,</span> küçük ama kendine güvenli bir baş hareketiyle ne kadar engelleyebilirdim? Engellerdim herhalde.</p>

      <p class="paragraf3">Kıbrıslı’nın hoşuna giderdi oyun. Şöyle derdi örneğin:</p>

      <p class="paragraf3">“Tanıdığı biri <span>olmalı. Kapıyı kendi açmış.”</span></p>

      <p class="paragraf3"><span>Kilitleri kırmadan da ev sahibinden habersiz içeri girilebileceğini bildiğim halde susardım.</span></p>

      <p class="paragraf3"><span>Sonra eklerdi bana bir göz kırparak:</span></p>

      <p class="paragraf3"><span>“Buradaki herkes gibi...”</span></p>

      <p class="paragraf3"><span>Katilin Tuğçen Yavaş’ın tanıdığı biri olması fikri doğum günü partisine katılanları garip bir şekilde birbirine yaklaştırırdı. Barın önüne toplanırdı herkes. Her biri ayrı ayrı, neden kendisinin olmadığını kanıtlamaya çalışırdı önce kendine.</span></p>

      <p class="paragraf3"><span>Ali Mumcu şimdiden peltekleşmeye başlayan konuşmasıyla lafa karışırdı.</span></p>

      <p class="paragraf3"><span>“Polis de öyle düşünüyor zaten gazetede yazdığına göre. Hatta sevgilisi yapmıştır diye düşünüyorlardır eminim.”</span></p>

      <p class="paragraf3"><span>Şeyda Tapan atılırdı.</span></p>

      <p class="paragraf3"><span>“Tuğçen’in sevgilisi yoktu. Söyledim, olsa bilirdim.”</span></p>

      <p class="paragraf3"><span class="italik2">“Ushiro ukemi!”</span> <span>dedi Mustafa Hoca. Reklamcı arkadaşım sağlı sollu öne doğru attığı taklaları kesti, geriye doğru bir takla attı. Daha az başarılıydı bence geriye doğru taklası. Benimki de öyleydi.</span></p>

      <p class="paragraf3"><span>Kandemir Bey ilk kez lafa karışırdı. Heyecandan yüzü kızarmış olurdu. Rıza Sofuoğlu kızıp dik dik bakardı ona. Kandemir Bey, belki de içtiği bir duble rakıdan, oralı olmazdı.</span></p>

      <p class="paragraf3"><span>“Çevreden duyulan seslere göre, yani ben de gazetede okudum, iki kız kavga ediyorlarmış içeride...”</span></p>

      <p class="paragraf3"><span>Hürrem Sultan ile Daye Hatun derdim içimden. Tuğçe Yavaş’la göz göze gelirdim. Ama sesimi çıkarmazdım. Valide Sultan, padişah, haremağaları ya da başka bir cariye olabilirdi orada kavgayı dinleyen.</span></p>

      <p class="paragraf3"><span>Şeyda Tapan bana dönerdi.</span></p>

      <p class="paragraf3"><span>“Ayhan diye birisini sormuştunuz bana. Kimmiş o?”</span></p>

      <p class="paragraf3"><span>“Teşekkür ederim,” dedi Mustafa Hoca. “Şimdi kendine bir</span> <span class="italik2">uke</span> <span>bul.”</span></p>

      <p class="paragraf3"><span>Reklamcı arkadaşım bana baktı. Aynı sırada</span> <span class="italik2">seiza</span><span>’da oturduğumuz hiçbir çalışma arkadaşım yerinden kımıldamadı. Fazla heveskâr olmadığımı belli eden bir</span> <span class="italik2">shikko</span><span>’yla ileri çıktım, reklamcı arkadaşımın yanına geldim. Önce Mustafa Hoca’ya selam verdim, sonra reklamcı arkadaşıma.</span></p>

      <p class="paragraf3"><span class="italik2">“Kokyu ho!”</span><span>dedi Mustafa Hoca.</span></p>

      <p class="paragraf3"><span>Sağa sola dönüp reklamcı arkadaşımla yüz yüze geldik. Dizlerimin üstünde, iki elimle iki bileğinden tuttum onun. Yüzünde hiç görmediğim bir ciddiyet vardı.</span></p>

      <p class="paragraf3"><span>“Audi’yi nereye park ettiniz?” derdim belki Tuğçe Yavaş’a dönüp.</span></p>

      <p class="paragraf3"><span>Önemli bir soru olduğunu düşünen herkes bize bakardı.</span></p>

      <p class="paragraf3"><span>“Taksiyle geldim,” derdi Tuğçe Yavaş. “Neden sordunuz?”</span></p>

      <p class="paragraf3"><span>“Öldürüldüğü akşam arabama almıştım, biliyorsunuz,” derdim ona herkesin duyabileceği bir sesle. “Antrenmandan çıktıktan sonra bir arada takip etti bizi Etiler’e kadar. Tuğçen, Audi’si olan birinden söz etti. Adı Ayhan olan birinden. Ben Audi göremedim, ama ısrarlıydı Tuğçen.”</span></p>

      <p class="paragraf3"><span>Tuğçe Yavaş önüne bakardı.</span></p>

      <p class="paragraf3"><span>“Ayhan da kimmiş?” derdi Kıbrıslı.</span></p>

      <p class="paragraf3"><span>“Tuğçen’in sahibi olduğunu düşünen biri,” derdim. “Kendisi öyle söyledi.”</span></p>

      <p class="paragraf3"><span>Tuğçe Yavaş başını kaldırırdı bir karar vermiş gibi. Açıklardı.</span></p>

      <p class="paragraf3"><span>“Ehliyetimde,” derdi. “Tuğçe Ayhan Yavaş yazar. Babam tuhaf bir adamdı adlar konusunda.”</span></p>

      <p class="paragraf3"><span>Ne babalar var der gibi başını sallardı Rıza Sofuoğlu. Tuğçe Yavaş devam ederdi.</span></p>

      <p class="paragraf3">“Ayhan-Beyhan’ı hiç kullanmadık günlük hayatımızda. Erkek adı gibi gelirdi bize. Tuğçen’in niye o an aklına geldim, bilmiyorum. Teatral bir numara y<span>aptı herhalde.”</span></p>

      <p class="paragraf3"><span>“Takip eden siz değil miydiniz yani?” derdi Şeyda Tapan. “Ona para yardımı yaptığınızı biliyorum. Tuğçen bu yüzden onu denetlemek istediğinizi düşünmüş olabilir.”</span></p>

      <p class="paragraf3"><span>Kafalar Tuğçe Yavaş’a dönerdi, hadi cevap ver der gibi. Tuğçe Yavaş kızardı.</span></p>

      <p class="paragraf3"><span>“Audi’m var. Tamam. Bir adım Ayhan. Tamam. Ama onu takip makip etmedim ben. Nerede antrenman yaptıklarını bile bilmem.</span> <span class="italik2">Aikido</span> <span>mudur nedir... İster inanın ister inanmayın. İzmir’deydim ben.”</span></p>

      <p class="paragraf3"><span>Sonra Şeyda Tapan’a dönerdi çok da gizlemeye çalışmadığı bir öfkeyle.</span></p>

      <p class="paragraf3"><span>“Keşke denetleseydim dediğiniz gibi. Sonuç böyle olmazdı.”</span></p>

      <p class="paragraf3"><span>Neden toplandığımızı hatırlardık bu sözlerin arkasından. Genel bir sessizlik olurdu. Söylediklerine inanıp inanmadıklarını umursamazdım. Benim işime inanmak gelirdi.</span></p>

      <p class="paragraf3"><span class="italik2">“Shomen uchi ikkyo!”</span> <span>dedi Mustafa Hoca.</span> <span class="italik2">“Omote, ura!”</span></p>

      <p class="paragraf3"><span>Nasıl saldıracağımı hatırlamadım bir an. Aklım başka yerdeydi. Tekniğin ayakta mı, yerde mi yapıldığını düşündüm. Reklamcı arkadaşıma baktım. Ayağa kalkmamıştı. Sağ koluyla kopya verdi bana. O zaman hatırladım. Derin bir nefes salıp saldırdım.</span></p>

      <p class="paragraf3"><span>“Yeter bu kadar saçmalık,” derdi Rıza Sofuoğlu. “Yok Ayhan’mış, Beyhan’mış. Biz gidiyoruz, Orhan yürü!” Oğlunun kolundan tutup kapıya yönlendirmeye çalışırdı. Kandemir Bey’e başıyla işaret ederdi.</span></p>

      <p class="paragraf3"><span>“Acele etmeyin canım,” derdim herhalde. “Orhan’la biraz konuşalım. Ortalarda yoktular.”</span></p>

      <p class="paragraf3"><span>“Ne konuşacakmışız?” diye diklenirdi Orhan Sofuoğlu.</span></p>

      <p class="paragraf3"><span>“Belki sen takip ettin kızla Remzi Bey’i,” derdi Ali Mumcu iyice kafa</span><span>yı bulmuş olmanın verdiği ataklıkla. “Ne bileyim, olamaz mı?”</span></p>

      <p class="paragraf3"><span>“Ne saçmalıyor bu adam?” derdi Orhan Sofuoğlu. “Benim ne alıp veremediğim var Tuğçen’le?”</span></p>

      <p class="paragraf3"><span>“Belki vardı,” diye lafa karışırdı Kıbrıslı. “Kim bilir?” Bilmeden bana pas vermiş olurdu.</span></p>

      <p class="paragraf3"><span>Babası nasıl olsa yeni bir şey öğrenmeyecek derdim içimden. Tamamlardım.</span></p>

      <p class="paragraf3"><span>“Yatırımlarının yatırım olmadığını babana yetiştirmesini istemiyor olabilirdin,” derdim. “Takip etmen bir yana, başka şeyler yapman için de bir neden bu.”</span></p>

      <p class="paragraf3"><span>Hakan Şükür gülerdi ince sesiyle köşesinden. Ama kimse ona bakmazdı. Devam ederdim bastırmaya çalışmadığım bir hainlikle.</span></p>

      <p class="paragraf3"><span>“Baban zengin,” derdim. “Kanka Bar’a ortak olacağım diye para sızdırdığını biliyordu Tuğçen. Belki kuracağı tiyatro için de aynı şeyi yapmanı istemiştir. Seni ikna için de sırlarını babanla paylaşabileceğinden söz etmiştir belki...”</span></p>

      <p class="paragraf3"><span>Rıza Sofuoğlu kıpkırmızı kesilirdi utancından. Hakan Şükür bir daha gülerdi. Kıbrıslı ona kötü kötü bakardı bu kez.</span></p>

      <p class="paragraf3"><span>“Tuğçen böyle bir şey yapmaz,” derdi Tuğçe Yavaş. “Bu resmen şantaj.”</span></p>

      <p class="paragraf3"><span>“Belki yapardı, belki yapmazdı,” derdim. “Konuşuyoruz burada.”</span></p>

      <p class="paragraf3"><span>Orhan Sofuoğlu kendini kurtaracak delili heyecanla ortaya atardı.</span></p>

      <p class="paragraf3"><span>“Nasıl takip edeyim, arabam bile yok benim.”</span></p>

      <p class="paragraf3"><span>Babasına bakarak karşı çıkardım.</span></p>

      <p class="paragraf3">“Bizi takip eden Range Rover’dı,” derdim. “Belki babanın arabasını almışsındır.”</p>

      <p class="paragraf3">“In ını ınnnn!” derdi Kıbrıslı birasından bir fırt daha çekerek.</p>

      <p class="paragraf3">“Babamdan buc<span>ak bucak kaçıyordum,” derdi Orhan Sofuoğlu. “Arabasını almak şurada dursun...”</span></p>

      <p class="paragraf3"><span>Orhan Sofuoğlu oğlunu kurtarmak için atılırdı.</span></p>

      <p class="paragraf3"><span>“Arabamı biri alsaydı sana söylerdim,” derdi. “Kes şu saçmalığı.”</span></p>

      <p class="paragraf3"><span>“O zaman belki siz takip ettiniz bizi,” derdim. “Kendi arabanızı kullanarak.”</span></p>

      <p class="paragraf3"><span>“İyice saçmaladın şimdi,” derdi yüzüme tükürürcesine bakarak. “Bunun için mi para verdim ben sana? Ben o akşam Mösyö Mardiniac’larla yemekteydim salak!”</span></p>

      <p class="paragraf3"><span>İnsanların içinde uluorta salak denmesi kızdırır mıydı beni? Bilmem. Bu kez bana acıma duygularıyla dolu bir sessizlik kaplardı Kanka Bar’ın içini.</span></p>

      <p class="paragraf3"><span class="italik2">“Katadori nikyo!”</span> <span>diye komut verdi Mustafa Hoca. Reklamcı arkadaşımı izleyerek ayağa kalktım. Ayakta bir şeyler yapacağımı biliyordum ama nasıl hamle edeceğim uçup gitmişti kafamdan. Duraladım. Bu kez Mustafa Hoca’nın bir adım arkasında duran bizim</span> <span class="italik2">sensei</span><span>’den aldım kopyayı. Elimi uzatıp giysisinin omzuna yakın bir yerinden tuttum reklamcı arkadaşımı. Öfkeli bakışlarla baktı bana. Gereğinden fazla şiddetle uyguladı tekniğini. Neredeyse bağıracaktım acıdan.</span></p>

      <p class="paragraf3"><span>Şeyda Tapan havayı dağıtmak için bir CD koyardı sahne bozuntusunun yanındaki müzik setine. İyi bir seçim olurdu çaldığı Frank Sinatra,</span> <span class="italik2">Strangers in the Night</span><span>. Profesyonel bir gülümsemeyle Rıza Sofuoğlu’na içecek bir şey getirirdi ince, uzun bir kadehte. Biraz daha kaldıklarına sevinen Kandemir Bey rakısını tazelerdi.</span></p>

      <p class="paragraf3"><span>“Ne çok severim bu şarkıyı,” derdi Ali Mumcu. Birden hayali bir damı kollarına almış gibi yaparak dönmeye başlardı önümüzde. Usulca dans ederdi boşlukla. Melodiyi belli belirsiz mırılda</span>nırdı dönerken. Dudaklarımızda yarım bir gülümseme, gösterisini izlerdik. Kendi kendine dans edecek kadar sarhoş olmasına karşın, tempo kaçırmazdı ayakları. Parça bitmeden bitirirdi dönüşlerini.</p>

      <p class="paragraf3"><span>“Sevgili kız kardeşinizle dans ettim,” derdi Tuğçe Yavaş’ın önünde reverans yaparak. “Her ne kadar tanımasam da, neredeyse onunla kötü bir oyun izleme şerefine nail oluyordum.”</span></p>

      <p class="paragraf3"><span>“Ne oldu peki?” derdi Tuğçe Yavaş, gözünün ucuyla bana bakarak. Dinlemeye devam etmesini işaret ederdim başımla.</span></p>

      <p class="paragraf3"><span>“Bildiğiniz nedenlerle gelemedi,” derdi Ali Mumcu. Bana dönerdi. “Yeni bir teorin var mı posta kutusunda bulduğum bilet konusunda?”</span></p>

      <p class="paragraf3"><span>“Ne teorisi?” derdi Şeyda Tapan. Açıklardım.</span></p>

      <p class="paragraf3"><span>“Ali Mumcu bir sabah posta kutusunda bir zarf buldu. İçinde bir tiyatro oyununa bilet vardı. Kalktı gitti. Aynı zarfı ben Tuğçen’in posta kutusunda buldum. Yanındaki koltuk. Tuğçen artık gidemeyeceğine göre ben kalktım gittim.”</span></p>

      <p class="paragraf3"><span>Ali Mumcu lafı alırdı ağzımdan.</span></p>

      <p class="paragraf3"><span>“Önce Tuğçen’in benden rol kapmak için yaptığını düşündük bunu. Sonra insan kendi posta kutusuna zarf bırakmaz dedik.”</span></p>

      <p class="paragraf3"><span>“Peki kim bıraktı?” derdi Şeyda Tapan.</span></p>

      <p class="paragraf3"><span>“Bir varsayım senin bırakman,” derdim ona gözlerine bakarak. “Ali Mumcu’nun adresini bilmen doğal. Kıbrıslı’nın şirketler topluluğuna gelip gidiyor. Tuğçen de bir yönetmenle tanışmak isteyebileceğine göre... Biletleri alırsın. Evde bulamazsan posta kutusuna bırakırsın. Bu neyi açıklar bilmiyorum, ama bir varsayım işte.”</span></p>

      <p class="paragraf3"><span>“Güzel varsayım, ama yanlış,” derdi Şeyda Tapan bakışlarıma aynen cevap vererek. “İnanmamak serbest.” Sonra diğerleri</span>ne dönerdi. “Bunun yerine benden bir varsayım dinlemek ister misiniz?”</p>

      <p class="paragraf3">Konuşmayı dinleyen herkes kafasını sallardı. Şeyda Tapan ellerini kollarını sallayarak konuşurdu.</p>

      <p class="paragraf3">“İnsan kendi posta kutusuna zarf bırakmaz. Tamam. Bakalım bir. Tuğçen’in posta kutusundaki zarfı kim buldu? Başkası.” Burada beni işaret ederdi. So<span>nra Ali Mumcu’nun göbeğine dokunurdu. “Sizin posta kutunuzdaki bileti kim buldu? Siz.”</span></p>

      <p class="paragraf3"><span>Rıza Sofuoğlu bile meraklı gözlerle beklerdi Ali Mumcu’nun ne diyeceğini.</span></p>

      <p class="paragraf3"><span>“Bu da ne demek?” derdi Ali Mumcu.</span></p>

      <p class="paragraf3"><span>“Tersini düşünelim,” derdi Şeyda Tapan. “Tersini düşünelim. Tuğçen’in oynayacak bir tiyatroya ihtiyacı olduğu kadar, sizin de yönetecek bir oyuna ihtiyacınız olabilir. Tuğçen adresinizi nasıl öğrenebilirse, siz de öyle öğrenebilirdiniz. Bileti posta kutunuzda sizden başka gören yok. Organizasyon sizin organizasyonunuz. Nasıl?”</span></p>

      <p class="paragraf3"><span>Ellerini iki yana açar, başını iyice yana eğer, bir kukla gibi sırıtırdı.</span></p>

      <p class="paragraf3"><span>Ali Mumcu, Şeyda Tapan’ı taklit ederdi.</span></p>

      <p class="paragraf3"><span>“Güzel varsayım ama yanlış,” derdi. “İnanmamak serbest.” Ali Mumcu da seyircilere oynardı. “Bunun yerine benim bir varsayımım yok ama.”</span></p>

      <p class="paragraf3"><span>Tersini düşünme fikri hoşuma giderdi. Epeydir kafa yorduğum bir şeyi hallederdi bu. Sanki kendi kendime konuşuyor gibi mırıldanırdım.</span></p>

      <p class="paragraf3"><span>“İnsan kendi posta kutusuna zarf bırakır demek ki,” derdim.</span></p>

      <p class="paragraf3"><span>Mustafa Hoca,</span> <span class="italik2">“Junte katete dori! Shiho nage!”</span> <span>diye seslendi. Sevdiğim bir teknikti bu, hatırlamakta zorlanmadım. Sağ elimle sol bileğini tutmak için harekete geçtim reklamcı arkadaşımın. Tuttum da. Reklamcı arkadaşım hafif yan dönerek, omuz omuza geldi benimle. Tuttuğum sol kolunu aynı yöne doğru çekti, boş</span>taki sağ eliyle ona yaklaşan çeneme bir darbe taklidi indirdi. Teorik olarak dağıldım. Bu kez o benim bileğimi iki eliyle tutarak omzunun üstüne kaldırdı. Sırt sırta gibiydik. Bu durumda ona müdahale edeme<span>zdim. Sonra ileri bir adım attı, sırtı bana dönük olarak kaldırdığı kolumun altından geçti, kendi çevresinde döndü. Yüz yüze geldiğimizde bileğimi kıvırdı aşağıya doğru. Yere yapışmaktan başka çarem kalmamıştı. Hemen ayağa fırladım. Sıra bana gelecekti çünkü.</span></p>

      <p class="paragraf3"><span>“İnsan kendi posta kutusuna zarf bırakır demek ki,” derdim.</span></p>

      <p class="paragraf3"><span>Herkes bana bakardı.</span></p>

      <p class="paragraf3"><span>Allah kahretsin derdim içimden. Her şeyi bilen Remzi Ünal olmanın zamanı geldi.</span></p>

      <p class="paragraf3"><span>“İnsan eve geldiğinde posta kutusuna bakar,” derdim. “Bakar ve içindekileri alır. Bir zarf varsa, ne olduğunu merak eder. Açar bakar.”</span></p>

      <p class="paragraf3"><span>“Bunu anladık,” derdi Kıbrıslı. “Tıraşı kısa kesip açıkla.” Gerçekten meraklanmış gibi konuşurdu.</span></p>

      <p class="paragraf3"><span>“İçinde ne olduğunu bildiği bir zarfı merakla açmaz posta kutusunda bulunca. Bu yüzden, içinde ne olduğunu bildiği bir zarfı kendi posta kutusuna koymaz. Tamam mı?”</span></p>

      <p class="paragraf3"><span>“Doğru, kısa kes,” derdi bu kez Ali Mumcu. “Bayıltma insanı.”</span></p>

      <p class="paragraf3"><span>“Ya yanında biri varsa?” derdim.</span></p>

      <p class="paragraf3"><span>“Hassiktir!” derdi Ali Mumcu.</span></p>

      <p class="paragraf3"><span>“Tuğçen Yavaş o akşam eve birisiyle gelecekti,” derdim. “O birisi yanındayken bakacaktı posta kutusuna. O birisi yanındayken çıkaracaktı tiyatro biletini.”</span></p>

      <p class="paragraf3"><span>“In ını ınnn!” derdi bir kez daha Kıbrıslı. Frank Sinatra söylemeye devam ederdi arka planda.</span></p>

      <p class="paragraf3"><span>“O yüzden kendi koydu zarfı, kendi posta kutusuna,” d</span>erdim. “Belirli biri yanındayken, belirli bir etki elde etmek için.”</p>

      <p class="paragraf3">Ali Mumcu kıskanç bir erkek rolü oynardı hepimiz için son derece ustalıkla.</p>

      <p class="paragraf3">“Kimmiş seni tiyatroya davet eden meçhul hayranın kız?”</p>

      <p class="paragraf3">“Aynen,” derdim. “Ama böyle olmadı.”</p>

      <p class="paragraf3">“Ne olmadı?” derdi Tuğçe Ya<span>vaş. “Kafam karıştı.”</span></p>

      <p class="paragraf3"><span>“Tuğçen eve belirli birisiyle dönemedi,” derdim. “Antrenmandan sonra giydiği kokteyl elbisesi de boşa gitti, posta kutusuna koyduğu zarf da.”</span></p>

      <p class="paragraf3"><span>Orhan Sofuoğlu bile dayanamazdı.</span></p>

      <p class="paragraf3"><span>“Yani?” diye atılırdı. Babası kaşlarını çatardı.</span></p>

      <p class="paragraf3"><span>“Antrenmandan sonra aşağıdaki yemek randevusu iptal oldu,” derdim. “Buluşacağı kimsenin acil bir işi çıkınca.”</span></p>

      <p class="paragraf3"><span>Kimse bir şey sormazdı. Hafif sıkılırdım bu oyundan.</span></p>

      <p class="paragraf3"><span>“Siz de sıkılmadınız mı Rıza Bey?” derdim. “İtiraf edip kurtulsanıza.”</span></p>

      <p class="paragraf3"><span class="italik2">“Yokomen uchi!</span><span>” dedi Mustafa Hoca.</span> <span class="italik2">“Shiho nage!”</span> <span>Sağ bacağım önde, sol kolumla reklamcı arkadaşımın kulağının üstüne doğru bir kesme hareketiyle saldırdım. Geriye doğru bir adım attı, sağ eliyle kesmemi kontrol etti, boştaki sol eliyle yüzüme bir darbe vuruyormuş gibi yaptı. Darbeyi almış gibi rol yaptım ben de. Kontrol ettiği sol elimi, dairesel bir hareketle boştaki eline kadar indirdi, bileğimden kavradı, yine kolumun altından geçerek kendi etrafında döndü. Büktüğü bileğimi aşağı bastırınca yine mindere yapışmaktan başka çarem kalmamıştı. Ağır ağır ayağa kalktım. Reklamcı arkadaşım soluk aldırmadan saldırdı bana aynı şekilde. Geriye doğru bir adım attım, sağ eliyle kulağıma doğru gelen kimseyi kontrol ettim, boştaki sol elimle yakışıklı yüzüne bir darbe vuruyormuş gibi yaptım. Darbeyi almış gibi başını geriye attı. Kontrol ettiğim sol elini, çevik bir dairesel hareketle boştaki elime kadar indirdim, bileğinden kavradım iki</span> elimle birden, kolunun altından geçerek kendi etrafımda döndüm. Son h<span>areketi yaptım. Büktüğüm bileğini aşağı bastırınca yine mindere yapıştı tıpkı benim gibi.</span></p>

      <p class="paragraf3"><span>Bizim</span> <span class="italik2">sensei</span><span>’nin yüzünde bir memnuniyet gülümsemesi gördüm.</span></p>

      <p class="paragraf3"><span>“Neyi itiraf edeceğim?” derdi Rıza Sofuoğlu. Sakin görünmeye çalışırdı. Uzun içki kadehini dudağına götürürdü.</span></p>

      <p class="paragraf3"><span>“Gerçekten, neyi itiraf edecek?” derdi Tuğçe Yavaş sesi titreyerek.</span></p>

      <p class="paragraf3"><span>Benim sesim deminden beri olduğundan daha ciddi olurdu.</span></p>

      <p class="paragraf3"><span>“Tuğçen Yavaş’ı öldürdüğünü,” derdim.</span></p>

      <p class="paragraf3"><span>Bir kadeh patlardı yerde. Kandemir Bey’in rakısı. Kimse ilgilenmezdi. Rıza Sofuoğlu içkisini bitirip kadehini barın üstüne koyardı. Kendini denetleyerek konuşurdu.</span></p>

      <p class="paragraf3"><span>“Şaka kaka oldu birden,” derdi. “Özür dilemen için bir şans veriyorum sana. Aksi takdirde altından kalkamayacağın kadar ağır bir tazminat davası açarım yarın.”</span></p>

      <p class="paragraf3"><span>“Avukatım var,” derdim, Tuğçe Yavaş’ı işaret ederek.</span></p>

      <p class="paragraf3"><span>“Saçmalamaya devam ettikçe boka batıyorsun,” derdi Rıza Sofuoğlu. “Vazgeç.”</span></p>

      <p class="paragraf3"><span>Bir harf eksilince kadın erkeğe dönüşüverir derdim içimden. Sonra sesimi yükseltirdim. İsteyen bakardı sözlüğe.</span></p>

      <p class="paragraf3"><span>“O zaman tekrar sorayım,”derdim. “Sıkılmadınız mı artık Rıza Bey? Ya da size Zahid Bey diyebilir miyim?”</span></p>

      <p class="paragraf3"><span>Hiç kimse bir şey anlamazdı dediğimden. Rıza Sofuoğlu hariç.</span></p>

      <p class="paragraf3"><span>“</span><span class="italik2">Fizikçiler</span> <span>bende,” derdim. “Boşuna aradın kızın kütüphanesini.”</span></p>

      <p class="paragraf3"><span>Yanağında küçük bir titreme olurdu.</span></p>

      <p class="paragraf3">“Oğlunun yaşadığı yeri görmekten çok, kitabı bulurum belki diye geldin Beşiktaş’taki eve,” derdim.</p>

      <p class="paragraf3">Yanağındaki titreme şiddetlenirdi.</p>

      <p class="paragraf3">“Kızı tanımazdım bile,” derdi.</p>

      <p class="paragraf3">“İlk konuşmamızda yakaladığım yalanını hatırladın mı?” derdim. “Yanılmışım. Tuğçen Yavaş<span>’ı tanımadığını söylemen de yalandı.”</span></p>

      <p class="paragraf3"><span>Orhan Sofuoğlu’na dönerdim.</span></p>

      <p class="paragraf3"><span>“Tuğçen senden aikido çalışmak için bizim hocanın telefonunu istediğinde sordun mu babana?”</span></p>

      <p class="paragraf3"><span>Orhan Sofuoğlu tereddüt ederdi konuşmak için. Bir bana bir babasına bakardı. Üstüne giderdim.</span></p>

      <p class="paragraf3"><span>“Kavga etmiştin babanla. Böyle küçük bir şey için arar mıydın?”</span></p>

      <p class="paragraf3"><span>“Hayır,” derdi Orhan Sofuoğlu. “Kendi sorsun diye telefonunu verdim babamın.”</span></p>

      <p class="paragraf3"><span>“Bizimle antrenmana katıldığına göre, demek ki sormuştu,” derdim. Bir sigara yakardım üstümden büyük bir yük kalkmışçasına. Her zaman yaptığımı yapardım. “Başka yalanlarını da çıkarayım mı?”</span></p>

      <p class="paragraf3"><span>Rıza Sofuoğlu cevap vermezdi. Varla yok arası gözlüklerinin altından ilk damlaları görürdüm. Kimse konuşmazdı. Artık cevap vermeyeceğini bilirlerdi. Ne olacak diye merak ederlerdi yalnızca. Gözyaşları çoğalırdı Rıza Sofuoğlu’nun. Yanaklarından aşağı akardı. Hıçkırıktan omuzları titremezdi ama.</span></p>

      <p class="paragraf3"><span>Bir manyaklık yapmasa bari diye dua ederek, bir nefes daha çekerdim sigaramdan. Acı gelirdi. Kocaman bakır kül tablasına söndürürdüm. Üzerime saldırmasın isterdim. Yeterince düşmüş, düşürülmüş olurdum dünkü sınavda. Burada kimin yenip kimin yenildiği umurumda olmazdı.</span></p>

      <p class="paragraf3"><span>Rıza Sofuoğlu hayal kırıklığına uğratmazdı beni. Gözlerini silerdi gözlüklerini çıkarıp. Kimsenin yüzüne bakmazdı. Ağır</span> ağır dönerdi kapıya doğru. Kararsız bir iki adım atardı. Hakan Şükür dikilirdi sırtını dayadığı duvardan. Ben Kıbrıslı’ya, Kıbrıslı Hakan Şükür’e bir işaret y<span>apardık. Kimse kımıldamazdı yerinden. Rıza Sofuoğlu arkasına bakmadan açardı ağır demir kapıyı, çıkar giderdi. Tuğçe Yavaş’a bakardım. Onun da gözleri ıslak olurdu.</span></p>

      <p class="paragraf3"><span>Orhan Sofuoğlu kendine gelip koşardı babasının ardından. Onu Kandemir Bey izlerdi.</span></p>

      <p class="paragraf3"><span class="italik2">“Shomen uchi!”</span> <span>dedi bu kez Mustafa Hoca.</span> <span class="italik2">“İrimi nage!”</span></p>

      <p class="paragraf3"><span>Gösterdik.</span></p>

      <p class="paragraf3"><span class="italik2">“Junte katate dori! Kote gaeshi!”</span> <span>dedi sonra Mustafa Hoca.</span></p>

      <p class="paragraf3"><span>Onu da gösterdik.</span></p>

      <p class="paragraf3"><span>“Bir şey ister misin?” derdi Şeyda Tapan.</span></p>

      <p class="paragraf3"><span>“Bir kahve lütfen,” derdim.</span></p>

      <p class="paragraf3"><span>“Amma boktan iş,” derdi Kıbrıslı.</span></p>

      <p class="paragraf3"><span>“Al benden de o kadar,” derdi Ali Mumcu. Biraz ayılmış gibi görünürdü. Başka kimse konuşmazdı.</span></p>

      <p class="paragraf3"><span>Kahvemden bir yudum alırdım. Nihayet adam gibi bir kahve içiyorum burada diye düşünürdüm.</span></p>

      <p class="paragraf3"><span>Kimse bir şey sormasa derdim içimden. Yoruldum.</span></p>

      <p class="paragraf3"><span>“Merak ettiğim çok şey var,” derdi Tuğçe Yavaş neden sonra.</span></p>

      <p class="paragraf3"><span>“Benim de,” derdi Şeyda Tapan.</span></p>

      <p class="paragraf3"><span>Hep merak ederdi geride kalanlar.</span></p>

      <p class="paragraf3"><span>“Boş verin,” derdim. “Bir sürü ıvır zıvır ayrıntı işte.”</span></p>

      <p class="paragraf3"><span class="italik2">“Koosa katate dori! Kote gaeshi!”</span> <span>diye bağırdı Mustafa Hoca. Son teknikti göstereceğimiz hatırladığıma göre. Sonra selam verip dinleyecektik. Reklamcı arkadaşım bir üst dereceye geçecekti. Aramız birkaç kişi daha açılacaktı antrenmanların başındaki selamlama seremonisinde. Şikâyetçi olmayacaktım.</span></p>

      <p class="paragraf3">Yarınki sınava hazır mıyım diye düşünüyordum ben asıl. Her şey oturuyor mu yerine? Elimizde ne vardı?</p>

      <p class="paragraf3">Elimizde kendi tiyatrosunu kurmaya kararlı bir genç kız vardı. Sponsor aramıştı epey, bul<span>amamıştı. Ablasından isteyemezdi artık daha fazla para.</span></p>

      <p class="paragraf3"><span>Nerede aikido çalışabilirim diye aranırken orta yaşı yeni geçmiş zengin bir adamla tanışmıştı telefonda. Kararını ne zaman vermişti bilmiyorum, belki arkadaşıyla banda aldıkları parçadan feyiz almıştı, sonuçta, ilk telefon konuşması buluşmaya gelişmişti. Genç, güzel, diri, üstelik özgür bir kız. İyi giyinen, iyi konuşan, kaliteli genç bir sevgiliye hayır demeyecek yaşa gelmiş bir adam. Karısı belki çirkindi, belki güzel. Fark etmezdi.</span></p>

      <p class="paragraf3"><span>Kaçıncı buluşmada bilmem, okumuş yazmış bir sevgiliye, okumuş yazmış işi bir armağan almıştı adam. Bir kitap. Bir tiyatro oyunu. Herhalde açık açık imzalamaya çekindiği için çevirmenin adının kendi soyadıyla bağlantısı üzerine bir oyun kurmak işine gelmişti. Bir taşla iki kuş.</span></p>

      <p class="paragraf3"><span>Bir kez daha konuşacaklardı herhalde tiyatroya katkı işini aikido çalışmasından sonra aşağıdaki restoran bölümünde. Kız konuşmasına ikna edici başka unsurlar katmak için özenle giyinmişti. Yemekten sonra Moda’ya gideceklerdi. Moda’daki evde neler olurdu bilmem. Ama posta kutusundan bir zarf içinde tiyatro bileti çıkacaktı. Hem de tiyatrocu bir alternatifi olduğunu görecekti adam.</span></p>

      <p class="paragraf3"><span>Önemli müşteri Mardiniac’lar planları bozdu. Adam iş ile oynaş arasında bir tercih yaptı. İş önce gelirdi. Ama oynaş ihmal edilmezdi.</span></p>

      <p class="paragraf3"><span>Kendi yerine adamını, kendi arabasıyla gönderdi kocaman bir buket çiçekle.</span></p>

      <p class="paragraf3"><span>Öfkelendi kız. Stratejiye uygun bir hareket yaptı. Başka bir erkekle çıktı antrenmandan. Kendisinden başka bir şeyle ilgilen</span>meye azıcık niyeti olan birine rastlasaydı belki daha çok yaşardı. Kim bilir? Peşindeki işgüzarı ekip evine gitti.</p>

      <p class="paragraf3">Adam sıkıcı bir yemekten sonra koşmuştu Moda’ya. Adresi bilmiyorsa telefon ederdi öğrenmek için. Kavga çıktı. Hürrem Sultan ile Daye Hatun’un kışkırtıcı bağrışmalarıyla iç içe. Ya Hürrem Sultan rol çaldı Tuğçen Yavaş’tan ya da tersi oldu, bilemem.</p>

      <p class="paragraf3">“Bir insan bir başkasını neden öldürür?”</p>

      <p class="paragraf3">Öldürdü işte. Evde bir tabanca varsa daha kolay öldürürdü.</p>

      <p class="paragraf3">Sonra kapıdan çıkıp giderdi. İki kız bağırmaya devam ederlerdi içeriden. Korkudan kimse koridora çıkıp bakmazdı.</p>

      <p class="paragraf3">Aniden çok yorulduğumu hissettim.</p>

      <p class="paragraf3">Yarın daha çok yorulacaktım.</p>

      <p class="paragraf3">Oysa o kadar da yorulmak istemiyordum.</p>

      <p class="paragraf3">Tuğçen Yavaş’ın katsılamayacağı doğum gününe ben de katılmamaya karar verdim.</p>

      <p class="paragraf3">Daha önce de aramıştım bir sokak telefonundan 155’i adımı vermeden. Telefonu açan yorgun memur bana inanmamaya eğilimli olurdu. Ama başarırdım inandırmayı. Bütün bir gece, her şeyi bilen adam kılığında ortalarda dolaşmaktan daha kolay olurdu bu.</p>

      <p class="paragraf3">“Teşekkür ederim,” dedi Mustafa Hoca. Sınav bitmişti.</p>

      <p class="paragraf3">Bense kaçmıştım.</p>

      <p class="paragraf4">Eve gidince oğlu kaçan kadını aramak kararıyla verdim selamımı. Artık yolda bir yerlerde kurtulurdum bagajımdaki tabancadan.</p>

      <p class="paragraf9">S O N</p>
    </div>
  </div>
</body>
</html>
