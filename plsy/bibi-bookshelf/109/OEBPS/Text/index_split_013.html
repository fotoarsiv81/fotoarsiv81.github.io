<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10"><span class="text_"><br class="calibre6" /></span><span class="text_1">Dokuzuncu Devrenin Başı</span> <span class="text_"><br class="calibre6" />
   </span></h1>

  <div class="frame_">
    <p class="block_5">T</p>
  </div>

  <p class="block_6">RİSHA, bütün o pazar günü puslu alçak havanın eşliğinde yürüdü. Sabahleyin ıslak ağaçlardan duman çıkıyordu, ama öğleden sonrasının erken saatlerinde yeniden kurumuştu ağaçlar. Sıcaklık dayanılmazdı. Yolu bulmuş olmaktan dolayı mutluydu, ama şimdi gölge de istiyordu. Yine ateşi var gibiydi ve yalnızca yorgun değildi, bütünüyle tükenmişti. O şey onu izliyordu, ormanda dolaşıyor ve izliyordu onu. Bu duygudan sıyrılamadı bu kez, çünkü o şey de terk etmiyordu kendisini. Sağındaki ağaçların içindeydi. Bir iki kez onu gördüğünü sandı, ama belki de bu yalnız ağaç dallarının arasında dolaşan gün ışığıydı. Onu görmek istemiyordu; görmek istediği her şeyi bir gece önce çakan o şimşeğin ışığında görmüştü. Onun kürkünü, onun kocaman dik kulaklarını, koca gövdesini. Gözlerini de. İri ve insanlık dışı o gözleri. Cam gibi ama bilinçli. Onun bilincindeydi Trisha. Benim ormandan dışarı çıkamayacağımdan emin oluncaya kadar gitmeyecek, diye düşündü bitkin bir halde. Buna izin vermeyecek. Benim kaçmama izin vermeyecek.</p>

  <p class="block_7">Öğleden hemen sonra yoldaki tekerlek izlerindeki su birikintilerinin kurumakta olduğunu gördü ve suyu şapkasından pançosunun başlığına süzüp, oradan da plastik şişelere koyarak stokunu yeniledi. Suyun hâlâ bulanık, kirli bir görüntüsü vardı, ama bu gibi şeyler artık onun fazla umurunda değildi. Eğer orman suyu onu öldürecekse, ilk hasta ettiğinde öldürürdü diye düşündü. Onun tek endişesi yiyecek olmamasıydı. Son kalan birkaçının dışında bütün fıstıkları ve meyveleri şişelerini doldurduktan sonra yemişti; ertesi sabah kahvaltıda patates cipsleri için yaptığı gibi çantasının dibini kazıyacaktı. Yol boyunca belki başka şeyler de bulabilirdi, ama ümitli değildi.</p>

  <p class="block_7">Yol bazen biraz gözden kaybolarak ve bazen de birkaç yüz metre netleşerek sürüp gitti. Bir süre devam eden tekerlek izlerinin arasında, üst kısımda çalılar vardı. Trisha onların kara böğürtlen çalıları olduğunu düşündü. Annesiyle Sanford oyuncak ormanlarında şapkalar dolusu toplamışlardı, ama kara böğürtlenler bir ay sonra olgunlaşacaktı. Mantarlar da gördü, ama hiçbirine yiyecek kadar güvenmedi. Annesinin bilgi alanına girmiyorlardı ve okulda da okumamışlardı onları. Okulda fıstıkları ve yabancıların arabalarına binmemeyi öğrenmişlerdi (çünkü bazı yabancılar deliydi), ama mantarları öğrenmemişlerdi. Ama emin olduğu bir şey vardı, o da eğer yanlış mantarları yersen ölürdün, hem de korkunç bir biçimde. Onları göz ardı etmek çok büyük bir özveri değildi. Şimdi iştahı yoktu ve boğazı acıyordu.</p>

  <p class="block_7">Öğleden sonra dört sularında ayağı bir kütüğe takıldı, yan tarafına doğru düştü, ayağa kalkmaya çalıştı ama kalkamayacağını anladı. Bacakları titriyordu ve iyice zayıf düşmüşlerdi. Çantasını çıkardı (korkutacak kadar uzun bir süre uğraşarak) ve sonunda kurtuldu ondan. Son kalan bir ikisinin dışında bütün fıstıkları yerken sonuncuya gelince neredeyse kusuyordu. Boynunu yavru bir kuş gibi uzatarak ve iki kez yutkunarak savaştı onunla ve kazandı. Üzerine bir yudum kumlu, ılık su içti.</p>

  <p class="block_7">“Red Sox zamanı,” diye mırıldandı, Walkman’ini çıkardı. Onları duyabileceğinden kuşkuluydu, ama denemenin zararı olmazdı; Batı Yakası’nda saat bir sıralarıydı, maç yeni başlıyordu. FM bandında hiçbir şey, hafif bir fısıltı bile yoktu. Kısa dalgada hızla Fransızca geveleyen (bunu yaparken de kıkırdıyordu, bu da rahatsız ediciydi) bir adam buldu ve sonra, 1600’lere yakın bir yerde, çubuğun hemen dibinde, bir mucize; hafif ama duyulabilir, Joe Castiglione’nin sesi.</p>

  <p class="block_7">“Tamam, Valentin ikincinin önünde,” dedi. “Üçe-bir atışı... ve Garciaparra orta sahanın tam içine uzun yüksek bir atış yapıyor! Geri geliyor... GİTTİ! Red Sox ilerde, iki sıfır!”</p>

  <p class="block_7">“Daha çok var, Nomar, adamım,” dedi Trisha tanıyamadığı boğuk, çatlak bir sesle ve yumruğunu güçsüzce havaya salladı. O’Leary vurdu ve devre sona erdi. “Ön camın patlayınca kimi ararsın?” diye şarkı söyledi dünya kadar uzaktaki sesler, her yerde yollar olan ve her sahnenin ardında tanrıların çalıştığı bir dünya.</p>

  <p class="block_7">“1-800” diye başladı Trisha. “54”…</p>

  <p class="block_7">Bitiremeden dalıp gitti. Uykusu derinleştikçe, zaman zaman öksürerek biraz daha, biraz daha sağına doğru kaydı yattığı yerde. Öksürüklerin sesi, derinden ve balgamlı geliyordu. Beşinci devre sırasında, bir şey ormanın kenarına geldi ve baktı ona. Sinekler ve tatarcıklar suratının çevresinde bir bulut yaptılar. Gözlerinin sahte parlaklığında hiçliğin tüm tarihi vardı. Uzun bir süre durdu orada. Sonunda jilet keskinliğindeki pençeli elini ona doğru uzattı –o benim, benim malım o– ve yeniden ormana döndü.</p>

  <p class="block_9" id="calibre_pb_13"> </p>
</body>
</html>
