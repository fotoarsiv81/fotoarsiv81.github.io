<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_4"><br class="calibre4" />
  Birinci Devre<br class="calibre4" />
   </h1>

  <div class="frame_">
    <p class="block_8">Ç</p>
  </div>

  <p class="block_6">ANTALARINI ve Quilla’nın hasır bitki koleksiyonu sepetini kamyonetin arkasından çıkarırlarken Anne ve Pete ara verdiler; hatta Pete Trisha’ya çantasını sırtına yerleştirmesi için, kayışlarını sıkıştırarak yardım bile etti. Trisha bir an her şeyin artık iyi olacağı gibi çılgın bir düşünceye kapıldı.</p>

  <p class="block_7">“Çocuklar pançolarınızı aldınız mı?” diye sordu Anne, gökyüzüne bakarak. Orada hâlâ mavilik vardı, ama batıda bulutlar artıyordu gitgide. Yağmur yağacak gibiydi, ama herhalde Pete’in ıslanmasından dolayı sızlanmasını sağlayacak kadar erken değil.</p>

  <p class="block_7">“Ben aldım, Anne!” diye bağırdı Trisha. Pete evet olarak algılanabilecek bir sesle homurdandı.</p>

  <p class="block_7">“Yemekler?” Trisha’dan olumlu, Pete’den bir tane daha homurtulu ses geldi.</p>

  <p class="block_7">“İyi, çünkü benimkini paylaşmayacağım,”</p>

  <p class="block_7">Karavanı kilitledi, sonra onları altında bir ok olan, BATI YOLU yazan bir levhaya giden toprak yola doğru götürdü. Orada kendilerininkinden başka hepsinin plakası şehir dışından olan bir düzine kadar araba vardı.</p>

  <p class="block_7">“Böcek spreyi?” diye sordu anne yürüyüş yoluna giden patikaya adım attıklarında. “Trish?”</p>

  <p class="block_7">“Aldım!” diye öttü Trisha, emin değildi, ama Annesinin sırt çantasına bakması için arkasını dönüp durmadı. Bu Pete’in yeniden başlamasını sağlardı kesinlikle. Eğer yürümeyi sürdürürlerse Pete, kendisine ilginç gelen, en azından dikkatini dağıtacak, bir şey görebilirdi. Bir rakun. Belki bir geyik. Bir dinozor da iyi olurdu. Trisha kıkırdadı.</p>

  <p class="block_7">“Komik olan nedir?” diye sordu Anne.</p>

  <p class="block_7">“Yalnız düşündü ben,” diye yanıt verdi Trisha ve Quilla kaşlarını çattı. “düşündü ben” bir Larry McFarland’izmdi. “Çatarsa çatsın kaşlarını” diye düşündü Trisha. İstediği kadar çatsın. Onunlayım ve ihtiyar suratsız gibi söylenmiyorum, ama o hâlâ benim Babam ve onu seviyorum.”</p>

  <p class="block_7">Trisha bunu ispatlar gibi imzalı şapkasının kenarına dokundu.</p>

  <p class="block_7">“Tamam çocuklar, hadi gidelim,” dedi Quilla. “Ve gözlerinizi açık tutun.”</p>

  <p class="block_7">“Bundan nefret ediyorum.” Pete neredeyse inledi, karavandan çıktıklarından beri söylediği anlaşılabilir ilk sözdü ve Trisha: “Lütfen Tanrım” diye düşündü, “bir şey yolla. Bir geyik veya bir dinozor veya bir UFO. Çünkü eğer yollamazsan, yine başlayacaklar.”</p>

  <p class="block_7">Tanrı geri gidip asıl orduya taze et geldiğini haber vermeleri kesin olan birkaç sivrisinek öncüsü gönderdi ve yalnızca</p>

  <p class="block_7">NO. CONWAY İSTASYONU 5,5 Mil</p>

  <p class="block_7">yazan levhayı geçerlerken Pete ve annesi ormana, kendisine, birbirlerinden başka hiçbir şeye aldırmayarak tam gaz kavgaya başlamışlardı bile. Vıdı vıdı vıdı. Trisha bunun garip bir anlaşma tarzı olabileceğini düşündü.</p>

  <p class="block_7">Yazık oluyordu, çünkü gerçekten güzel bir sürü şeyi kaçırıyorlardı. Çamların o tatlı reçine kokusu, meselâ. Ve bulutların ne kadar yakın göründükleri –buluttan çok beyazımsı gri duman izleri gibiydiler. Yürüyüş kadar sıkıcı bir şeye hobim diyebilmek için büyük olmak gerektiğini düşündü, ama bu gerçekten kötü değildi. Bütün Appalachian Yolu’nun bu kadar bakımlı olup olmadığını bilmiyordu –herhalde değildi– ama eğer öyleyse, yapacak daha iyi bir şeyi olmayan insanların bütün bu binlerce mili neden yürüdüklerini anlayabiliyordu. Trisha bunun ağaçların arasından geçen geniş dolambaçlı bir caddeyi yürümeye benzediğini düşündü. Asfaltlanmamıştı doğal olarak ve hep yokuş yukarıydı, ama yine de kolay bir yürüyüştü. Hatta içinde tulumba olan küçük bir kulübe bile vardı, önündeki levhada:</p>

  <p class="block_7">SU İÇMEK İÇİN UYGUNDUR.</p>

  <p class="block_7">LÜTFEN SİZDEN SONRAKİ İÇİN TESTİYİ DOLDURUN</p>

  <p class="block_7">yazıyordu. Çantasında bir şişe su vardı –tepesinden sıkmalı kocaman bir tane– ama birden Trisha’nın dünyada en çok istediği şey, o kulübedeki tulumbadan su çekip, paslı ağzından soğuk ve taze bir yudum içmek oldu. İçecek ve Dumanlı Dağlar’a gitmekte olan Bilbo Baggins olduğunu düşleyecekti.</p>

  <p class="block_7">“Anne?” diye sordu arkalarından. “Biraz durabilir miyiz şey için.”</p>

  <p class="block_7">“Arkadaş edinmek bir iştir, Peter” diyordu annesi. Dönüp Trisha’ya bakmadı, “öyle durup senin yanına gelsinler diye bekleyemezsin.”</p>

  <p class="block_7">“Anne? Pete? Lütfen biraz durabilir miyiz şey için...”</p>

  <p class="block_7">“Anlamıyorsun,” dedi oğlan heyecanla. “Hiçbir fikrin yok. Sen ortaokuldayken her şey nasıldı bilmiyorum, ama şimdi çok farklı.”</p>

  <p class="block_7">“Pete? Anne? Anneciğim? Bir tulumba var.” Aslında bir tulumba <i class="calibre2">vardı</i>; doğru söylenişi buydu artık, çünkü tulumba geride kalmıştı ve giderek daha da geride kalıyordu.</p>

  <p class="block_7">“Bunu kabul edemem” dedi anne kesin bir sesle. “Çok ciddi,” diye düşündü Trisha: “Pete’i delirttiğine şaşmamalı.” Sonra gücenerek: “Görünmez Kız, ben, buyum işte,” diye düşündü. “Keşke evde kalsaydım.” Kulağında bir sivrisinek vızıldadı ve sinirlenerek ona vurdu.</p>

  <p class="block_7">Bir çatal yola geldiler. Ana yol veya bir cadde kadar geniş değil tabii, ama yine de idare ederdi. NO. CONWAY 5,2 yazan bir levhanın işaret ettiği yol sola gidiyordu. Öteki yolda, daha dar ve yer yer bitkilerle örtülü olanda KEZAR NOTCH 10 yazıyordu.</p>

  <p class="block_7">“Sanırım tuvalete gitmem gerek,” dedi Görünmez Kız ve tabii ikisi de aldırmadı; yan yana âşıklar gibi doğruca yürüyerek ve birbirlerinin yüzüne âşıklar gibi bakarak ve en kötü düşmanlar gibi tartışarak, Kuzey Conway’e giden yola karıştılar. Evde kalmalıydık diye düşündü Trisha. Bunu evde yapabilirlerdi ve ben de bir kitap okurdum. Hobbit’i yeniden okurdum, belki de –ormanlarda yürümekten hoşlananlarla ilgili bir öykü.</p>

  <p class="block_7">“N’apalım, ben çiş yapıyorum,” dedi asık suratla ve KEZAR NOTCH yazan yoldan ileri doğru yürüdü. Burada bir sürü çam ağacı vardı; tevazu ile anayoldan geride duruyorlardı, mavi-siyah dallarını birbirlerine uzatarak. Ve tabii ki çalılıklar da vardı, düğüm düğümdüler. Zehirli sarmaşık, zehirli meşe veya zehirli sumağı işaret eden parlak yapraklar var mı diye baktı, yoktu, şükürler olsun Tanrıya verdiği ufak nimetler için. Annesi iki yıl önce, hayat daha basit ve daha tatlıyken, ona bu bitkilerin resimlerini göstermiş, bunları ayırt etmeyi öğretmişti. O günlerde Trisha annesiyle sık sık ormanda yürüyüşe giderdi. (Pete’in Plant-A-Torium gezisinden şikâyetleri annelerinin oraya gitmeyi istemesindendi. Bundaki açık gerçeklik, bütün gün bu konuda söylenirken ne kadar bencil olduğu konusunda kör ediyordu onu.)</p>

  <p class="block_7">Yürüyüşlerinin birinde Anne, ona kızların ormanda nasıl tuvalete gittiklerini de öğretmişti. “En önemli şey –belki de tek önemli şey– bunu bir zehirli sarmaşık kümesinde yapmamaktır. Şimdi bak. Beni izle ve yaptığım gibi yap.”</p>

  <p class="block_7">Trisha iki tarafa da baktı, kimseyi görmedi ve yoldan ayrılmaya karar verdi. Kezar Notch’a giden yol kullanılmıyor gibiydi –ana yolun genişliği yanında dar bir ara sokaktı– ama yine de tam ortasına çömelmek istemedi. Biçimsiz geldi ona bu. Kuzey Conway çatalı yönüne doğru yoldan ayrıldı, hâlâ annesiyle Pete’in tartışmalarını duyabiliyordu. Daha sonra, tamamen kaybolup da, ormanda ölebileceğini düşünmemeye çalıştığı sırada, net olarak duyduğu son cümleyi hatırlayacaktı; kardeşinin incinmiş, öfkeli sesiyle: Sizlerin yaptığı hatayı neden biz ödemek zorundayız bilmiyorum!</p>

  <p class="block_7">Şort yerine kot pantolon giymiş olmasına rağmen bir çalı demetinin üstünden dikkatle geçerek onun sesine doğru beş-altı adım attı. Durakladı, geriye baktı ve Kezar Notch yolunu hâlâ görebildiğini fark etti. Demek oradan gelen herkes onu, sırtında yarı dolu bir sırt çantası ve başında bir Red Sox şapkasıyla çömelmiş çiş yaparken görebilirdi. Pepsi’nin dediği gibi çıplak kıç utancı. (Quilla Andersen bir defasında Penelope Robichaud’un resminin sözlükte kaba kelimesinin yanında olması gerektiğini söylemişti.) Trisha lastik pabuçlarıyla geçen yılın ölü yapraklarından bir halıda biraz kayarak, hafif bir yokuştan aşağı indi, aşağı vardığında artık Kezar Notch yolunu göremiyordu. Güzel… Diğer yönden, tam ormanın içinden, bir erkeğin sesi ve bir kızın kahkahasını duydu, seslerinden anlaşıldığına göre anayoldan yürüyenler uzakta değillerdi.</p>

  <p class="block_7">Trisha kot pantolonunun düğmesini açarken, annesi ve kardeşinin ah-o-çok-ilginç tartışmalarını kesip, onun ne yaptığını görmek için arkalarına bakar ve onun yerine bir adamla bir kız görürlerse, belki de endişe edebileceklerini düşündü. İyi! Birkaç dakika düşünecek başka bir şey olur onlar için. Kendilerinden başka bir şey.</p>

  <p class="block_7">Marifet, demişti annesi iki yıl önce ormanda geçirdikleri günlerin birinde, dışarda yapmak değil –bunu oğlanlar kadar kızlar da becerir– elbiselerini sırılsıklam etmeden yapmaktır. Trisha uygun bir çam dalına tutundu, dizlerini büktü, sonra boşta kalan eliyle bacaklarının arasına uzandı, pantolon ve iç çamaşırını öne doğru ve ateş hattının dışına çekti. Bir an hiçbir şey olmadı –tipik değil miydi bu– ve Trish içini çekti. Sol kulağının çevresinde bir sivrisinek kana susamış halde vızıldadı ve ona vurmak için boşta olan eli yoktu.</p>

  <p class="block_7">Komikti ve gülmeye başladı, işi bitince silinmek için bir şey arayarak kararsızca çevresine baktı ve –babasının tabiriyle– şansını zorlamamaya karar verdi. Poposunu şöyle bir salladı (sanki bir işe yararmış gibi) ve pantolonunu çekti. Sivrisinek yine yüzünün yanında vızıldayınca, sertçe vurdu ona ve mutlu bir halde avucunun içindeki kan lekesine baktı. “Silahsızım sanmıştın, dostum, değil mi?” dedi.</p>

  <p class="block_7">Trisha yokuşa doğru döndü, sonra hayatının en kötü fikri geldi aklına. Bu fikir Kezar Notch yoluna geri gitmektense ileri gitmekti. Yollar bir Y şeklinde çatallaşıyordu; yalnızca aralıktan geçecek ve anayola, ulaşacaktı yeniden. Çocuk oyuncağı. Kaybolmak olası değildi, çünkü öteki yürüyenlerin seslerini net bir şekilde duyabiliyordu. Kaybolma şansı hiç yoktu gerçekten.</p>

  <p class="block_9" id="calibre_pb_3"> </p>
</body>
</html>
