<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10"><span class="text_"><br class="calibre6" /></span><span class="text_1">Dokuzuncu Devrenin Sonu:</span></h1>

  <p class="block_10"><span class="text_1">Kurtarış Durumu</span><span class="text_"><br class="calibre6" />
   </span></p>

  <div class="frame_">
    <p class="block_5">Y</p>
  </div>

  <p class="block_6">OLUN solundaki ağaçların içinden çıktı en sonunda ve Trisha’nın ilk düşüncesi: “Hepsi bu mu? Hepsi bu muydu?” oldu. Kocaman adamlar bile son çalı perdesinden çıkan hantal <i class="calibre2">Ursus americanus</i>’u görünce döner ve kaçarlardı –belki dört yüz kilo ağırlığında, tam gelişmiş bir Kuzey Amerika siyah ayısıydı– ama Trisha gecenin dibinden çıkmış feci bir dehşete hazırlıklıydı.</p>

  <p class="block_7">Parlak kürküne yapraklar ve sarmaşıklar takılmıştı ve bir elinde –evet, bir eli vardı, pençeli bir el– kabuğunun çoğu soyulmuş bir dal vardı. Onu bir sihirbaz değneği ya da asa gibi tutuyordu. Sanki suda gezer gibi iki yana salınarak yolun ortasına geldi. Bir an dört ayak üstünde durdu ve sonra, hafif bir homurtuyla, arka ayaklarının üstüne kalktı. Bunu yapınca Trisha, onun gerçekte siyah bir ayı olmadığını gördü, ilk bakışta haklıydı. Biraz ayıya benziyordu, ama gerçekte Kaybolanların Tanrısı’ydı ve onu almaya gelmişti.</p>

  <p class="block_7">Göz olmayıp yalnızca göz boşlukları olan kara gözleriyle dikkatle baktı kendisine. Deriden burnu havayı kokladı ve sonra elindeki kırık dalı ağzına götürdü, iki sıra kocaman yeşil lekeli dişleri ortaya çıktı böylece. Dalının ucunu, bir çocuğun lolipop şekerini emdiği gibi emmeye başladı. Sonra dişlerinin arasına alıp büyük bir dikkatle dalı ikiye ayırdı. Orman sessizleşmişti ve dişlerinin sesi çok net olarak duyuluyordu, kırılan bir kemik sesi gibi. O şeyi ısırdığında kendi kolundan çıkacak olan sesti. Isırdığı zaman.</p>

  <p class="block_7">Kulaklarını oynatarak boynunu gerdi ve Trisha onun aynen kendisinin yaptığı gibi, tatarcık ve böceklerden oluşan küçük galaksisinin içinde hareket ettiğini gördü. Sabah güneşiyle uzayan gölgesi, neredeyse Trisha’nın paralanmış lastik ayakkabılarına kadar uzandı. Yirmi metreden fazla yoktu aralarında.</p>

  <p class="block_7">Onu almaya gelmişti.</p>

  <p class="block_7">Kaç, dedi Kaybolanların Tanrısı. Kaç benden, yarış benimle yola kadar. Bu ayı gövdesi henüz yaz gıdalarıyla dolmadığından, yavaştır; pek bir şey toplayamadım. Kaç. Belki yaşamana izin veririm.</p>

  <p class="block_7">“Evet, kaç!” diye düşündü ve sonra, aniden sert sokak kızının soğuk sesi duyuldu: Kaçamazsın. Ayakta zor duruyorsun, tatlım.</p>

  <p class="block_7">Ayı olmayan şey ona bakmaya devam ediyor, kulakları büyük üçgen kafasının çevresindeki böcekleri kovalıyordu. Pençeli eliyle sopasının dibini tutuyordu. Çeneleri geviş getirir gibi yavaş hareket ediyor ve dişlerinin arasından ufalanmış küçük parçalar saçılıyordu. Bazıları düştü, bazıları ağzına yapıştı. Gözlerinin çevresinde vızıldayan minik bir yaşam vardı –kurtçuklar ve kıvrılıp bükülen sinek yavruları, sivrisinek kurtçukları ve Tanrı bilir başka neler.</p>

  <p class="block_11">Geyiği ben öldürdüm. Seni izledim ve seni çemberimin içine aldım. Kaç benden. Ayaklarınla tap bana ve belki yaşamana izin veririm.</p>

  <p class="block_7">Orman, yeşilin ekşi kokusunu içine çekerek sessizce durdu çevrelerinde. Nefesi hasta boğazından hırıltıyla hafifçe girip çıkıyordu. Ayıya benzeyen şey kibirli bir halde iki metre yükseklikten bakıyordu ona. Başı gökyüzündeydi ve pençeleri toprağı kavrıyordu. Trisha başını kaldırıp ona baktı yeniden ve ne yapması gerektiğini anladı. Kapatmalıydı.</p>

  <p class="block_7">Dokuzuncu devrenin bitiminde gelmek Tanrının huyudur, demişti Tom ona. Ve kapatmanın sırrı neydi? Kimin daha iyi olduğunu saptamak. Yenilebilirdin ama kendi kendini yenmemelisin. Ancak önce, o dinginliği yaratmalısın. Omuzlardan gelen ve bir kesinlik kozası gibi gövdeyi saran dinginliği. Yenilebilirsin, ama kendini yenmemelisin. İyi bir atış yapamazsın ve koşamazsın.</p>

  <p class="block_7">“Buzlu su,” dedi ve toprak yolun ortasında dikilen şey, sahibini dinleyen kocaman bir köpek gibi kafasını yana eğdi. Kulaklarını dikti. Trisha uzandı, kepini doğru yöne çevirdi ve eğri güneşliğini alnına doğru indirdi. Tom Gordon’un taktığı gibi taktı. Sonra gövdesini yolun sağına bakar şekilde döndürdü ve sol bacağı ayı gibi şeye doğru, bacaklarını açık tutarak bir adım attı. Adımını atarken yüzü ona doğru dönüktü; gözlerini dans eden böcek bulutunun arkasından bakan göz deliklerine dikti. Her şey buna bağlı, dedi Joe Castiglione; herkes kemerlerini bağlasın.</p>

  <p class="block_7">“Gel hadi, geleceksen!” diye bağırdı ona Trisha. Pantolonunun belinden Walkman’i çıkardı, kordonu ayırdı ve kulaklıkları ayağının dibine attı. Walkman’i arkasına doğru götürdü ve doğru tutuşu arayarak parmaklarının arasında çevirmeye başladı. “Benim damarlarımda buzlu su var ve umarım ilk lokmada donarsın. Hadi gel, çalılık kuşu. İşi-bok-eden-vurucu!”</p>

  <p class="block_7">Ayı-şey sopasını bıraktı ve sonra dört ayağının üstüne çöktü. Huzursuz bir boğa gibi pençeleriyle toprak parçaları kopararak, katı toprak yüzeyde eşindi ve sonra ördek gibi salınarak, şaşırtıcı bir hızla kıza doğru ilerledi. Gelirken, kulaklarını kafatasına yapıştırdı. Ağzı büzülerek geri çekildi ve Trisha onun ağzından hemen tanıdığı bir vızıltı duydu; arılar değil, eşek arıları. Dıştan ayı biçimini almıştı, ama içi daha gerçekti; içi eşek arılarıyla doluydu. Doğal olarak öyleydi. Derenin yanındaki kara cübbe onun peygamberi değil miydi?</p>

  <p class="block_7">Koş, dedi, koca poposu sağa sola sallanarak ona doğru gelirken. Ardında katı toprağın üstüne dökülen dışkılar ve toprakta pençe izleri bırakıyordu, garip bir şekilde zarifti. Koş, bu senin son şansın. Ama dinginlikti onun son şansı. Dinginlik ve belki de güzel, sıkı eğri bir atış.</p>

  <p class="block_7">Trisha ellerini bitiştirerek duruşunu aldı. Walkman artık Walkman gibi gelmiyordu; beysbol topu gibiydi. Boston Beysbol Kilisesi’nde ayağa kalkan Fenway Fanatikleri yoktu burada; ritmik el çırpma; hakemler ve sopacı çocuk yoktu. Yalnızca kendisi ve yeşil dinginlik ve sıcak sabah güneşi ve dışardan ayıya benzeyen ve içerde eşek arılarıyla dolu bir şey vardı. Yalnız dinginlikti istediği ve Tom Gordon gibi birinin, bütün baskının sıfıra düştüğü ve bütün seslerin kesildiği ve her şeyin buna bağlı olduğu, duruş pozisyonunda nasıl hissettiğini artık anlıyordu; kemerlerinizi bağlayın.</p>

  <p class="block_7">Duruş pozisyonunda kaldı ve dinginliğin akışına kaptırdı kendini. Evet, omuzlarından geliyordu. Bırak yesin seni; bırak yensin seni. İkisini de yapabilirdi. Ama o kendi kendini yenmeyecekti.</p>

  <p class="block_7">Ve kaçmayacağım, Kızın önünde durdu ve sanki öpecekmiş gibi ona uzanarak boynunu gerdi. Gözler yoktu, yalnızca iki kıvranan daire, üreyen böceklerle dolu solucan evreni vardı. Mırıldanıyor, kıvranıyor ve tanrının hayal edilemeyen beynine giden tünellerde yer tutabilmek için birbirlerini itekliyorlardı. Ağzı açıldı ve boğazının çiğnenmiş sopanın kalıntıları, dil görevi yapan pembemsi geyik bağırsağı yumrunun üstünde dolaşan eşek arıları ve şişman hantal zehir fabrikalarıyla kaplandığını gördü. Nefesi bataklığın çamurlu kokusuyla kaplıydı.</p>

  <p class="block_7">Bütün bunları gördü, bir an dikkat etti, sonra ileriye baktı. Veritek işareti çaktı. Az sonra atışını yapacaktı, ama şu an hareketsizdi. Hareketsizdi. Bırak vurucu beklesin, zamanlamasını kaybederek heyecanlansın; bırak merak etsin, topun alacağı falsoyla ilgili tahmininin yanlış olduğunu sanmaya başlasın.</p>

  <p class="block_7">Ayı-yaratık Trisha’nın yüzünün her yanını kibarca kokladı. Burun deliklerinden böcekler girip çıkıyorlardı. Birbirine kilitlenmiş, biri tüylü biri düzgün iki yüzün arasında tatarcıklar uçuşuyordu. Trisha’nın hiç kırpmadığı açık gözlerinin ıslak yüzeylerinde böcekler uçuşuyordu. O şey’in surat yerine geçen şeyi ise durmadan değişiyor, değişiyordu –bu öğretmenler ve arkadaşların yüzüydü; bu evden okula giderken gelip seni arabasına davet eden adamın yüzüydü. Yabancı tehlikedir diye öğretilmişti onlara birinci sınıfta; yabancı tehlikedir. Ölüm ve hastalık kokuyordu; zehirli mekanizmasının vınlaması ise gerçek ‘Alt-duyum’du diye düşündü.</p>

  <p class="block_7">Sanki yalnızca kendi duyabildiği müziğe uyup iki yana sallanarak arka ayaklarının üstüne dikildi yeniden ve sonra Trisha’ya vurmaya kalktı, ama ıskaladı, oyun oynar gibiydi. Toprağın kararttığı pençelerinin rüzgârı kızın saçlarını alnından kaldırdı. Saçlar mısır püskülü gibi oturdu yine yerlerine ama Trisha kımıldamadı. Ayının karnında mavimsi beyaz bir tutam tüyün yıldırım işareti şeklinde büyüdüğü yere bakarak, aldığı pozisyonda durdu.</p>

  <p class="block_7">Bana bak.</p>

  <p class="block_7">Hayır.</p>

  <p class="block_7">Bana bak!</p>

  <p class="block_7">Sanki görünmeyen eller çenesinin altından tutmuş gibiydi, istemeyerek ancak karşı koyamayarak yavaşça başını kaldırdı. Karşıya baktı. Ayı-şey’in boş gözlerine baktı ve ne olursa olsun kendisini öldürmeye kararlı olduğunu anladı. Yüreklilik yeterli değildi. Ne olacaktı yani? Eğer bütün sahip olduğun birazcık yüreklilikse, ne olacaktı yani? Kapanışı yapma zamanıydı.</p>

  <p class="block_7">Trisha hiç düşünmeden sol ayağını sağ ayağının önüne getirdi ve hareketine başladı –babasının arka bahçede öğrettiğine göre değil, televizyonda Gordon’u izlerken öğrendiği gibi. Yeniden ileri adım atıp sağ elini sağ kulağına doğru iyice geriye çekti, çünkü bu tembel bir yavaş atış, öylesine bir savurma olamazdı, ayı-şey geriye beceriksiz bir adım attı. Ona yarı aydınlık görme gücünü veren kımıldayan şeyler elindeki beysbol topunu bir silah olarak mı algılamışlardı? Yoksa onu ürküten o tehdit edici, kavgacı hareket miydi –kalkan el, geriye adım atıp kaçmak için dönmesi gerekirken ileriye atılan adım mıydı? Önemli değildi bu. Şaşkınlık olarak adlandırılabilecek şekilde homurdandı şey. Ağzından canlı bir eşek arısı bulutu buhar gibi fışkırdı. Dengesini koruyabilmek için tüylü bir ön ayağını havada salladı. O ayakta kalmaya çabalarken bir tüfek sesi duyuldu.</p>

  <p class="block_7">O sabah ormandaki adam, dokuz gündür Trisha’nın ilk gördüğü insan, güçlü bir otomatik tüfekle ormanda neden bulunduğuyla ilgili yalan bile söyleyemeyecek kadar sarsılmıştı; mevsimsiz bir geyik işi için oradaydı. Adı Travis Herrick’ti; gerekmediği zaman yiyeceğe para harcamayı sevmezdi. Para harcayacak daha önemli başka birçok şey vardı –piyango biletleri ve bira, mesela. Her neyse, hiçbir şey için yargılanmamıştı, hatta ceza bile almamıştı ve son derece sakin ve o kadar cesurca duran küçük kızın karşısında dikildiğini gördüğü yaratığı da öldürmemişti.</p>

  <p class="block_7">“Eğer ilk yaklaştığında hareket etseydi, parçalardı kızı,” dedi Herrick. “Zaten parçalamamış olması inanılmayacak şey.” O eski orman filmlerindeki Tarzan gibi yukardan bakmıştı ona herhalde. “Tümseğin üstüne çıktım ve ikisini gördüm, en azından yirmi saniye durup onları izlemiş olmalıyım. Bir dakika bile olabilir, böyle bir durumda zaman kavramını kaybediyorsun, ama ateş edemedim. Çok yakın duruyorlardı. Kızı vurmaktan korkuyordum. Sonra hareket etti o. Elinde bir şey vardı ve ona doğru sanki bir beysbol topu fırlatır gibi atmaya başladı.” Kızın böyle hareket etmesi ürküttü onu. Geri adım attı ve sanki dengesini kaybeder gibi oldu. “işte o zaman bunun küçük kızın tek şansı olduğunu anladım, onun için tüfeğimi kaldırdım ve ateş ettim.”</p>

  <p class="block_7">Ne yargılama, ne ceza. Travis Herrick’e verilen tek şey, 1998 Grafton Notch’un Dört Temmuz geçidinde kendi özel geçit arabasıydı.</p>

  <p class="block_7">Trisha tüfek sesini duydu, ne olduğunu hemen anladı ve <i class="calibre2">şey</i>’in dikilmiş kulaklarından birinin ucunun yırtılan kağıt gibi parçalanıp uçtuğunu gördü. Yırtık yerlerden mavi gök parçaları görebiliyordu; ayrıca böğürtlenlerden büyük olmayan kırmızı damlacıkların dağıldığını, küçük bir yay çizerek havaya uçtuklarını da görebiliyordu. Aynı anda ayının yalnızca bir ayı olduğunu, gözlerinin kocaman ve cam gibi ve neredeyse komik bir şekilde şaşkın olduklarını gördü.</p>

  <p class="block_7">Ama tabii bunun böyle olmadığını biliyordu.</p>

  <p class="block_7">Beysbol topunu atarak hareketini sürdürdü. Top ayının tam gözlerinin arasına çarptı ve bir çift Energizer AA pilin oradan fırlayıp yola düştüğünü gördü.</p>

  <p class="block_7">“Üçüncü vuruş tamam!” diye çığlık attı ve boğuk, başarmış, kısık sesini duyunca, yaralı ayı döndü ve dört ayağının üstünde birden hızlanıp koşmaya başladı, yırtık kulağından kanlar akıyordu. Bir tüfek daha patladı ve Trisha yirmi santim kadar sağından geçen kurşunun havayı tokatladığını hissetti. Sola sapıp yeniden ormana dalan ayının hayli arkasında bir toz bulutu kaldırdı. Bir an için onun parlak siyah tüylerini göremedi, sonra ayı aralarından geçerken, küçük ağaçlar sanki korku parodisiyle sarsıldı ve sonra ayı gözden kayboldu.</p>

  <p class="block_7">Sendeleyerek döndü ve yamalı yeşil pantolon, yeşil lastik çizmeler ve eski bol bir Tişört giymiş ufak tefek bir adamın kendisine doğru koştuğunu gördü. Başının tepesi çıplaktı; uzun saçları iki yandan sarkıyor ve omuzlarına kadar iniyordu; çerçevesiz küçük gözlükleri güneşte parlıyordu. Eski filmlerdeki Kızılderililer gibi başının üzerinde havaya kaldırdığı bir tüfek taşıyordu. Gömleğinin üstünde Red Sox amblemini görmek hiç şaşırtmadı onu. New England’daki herkesin en azından bir tane Sox gömleği vardı.</p>

  <p class="block_7">“Hey küçük kız!” diye çığlık attı. “Hey, küçük, Tanrı aşkına, iyi misin? Aman Tanrım, bu lanet bir AYIYDI, iyi misin?”</p>

  <p class="block_7">Trisha ona doğru sendeleyerek gitti. “Üçüncü vuruş tamam,” dedi, ama sözcükler kendi ağzından öteye gidemedi. O son çığlıkla nesi varsa çoğunu tüketmişti. Geriye kalan tek şey kanayan bir fısıltıydı. “Üçüncü vuruş tamam, dondurdum onu.”</p>

  <p class="block_7">“Ne?” Kızın önünde durdu. “Anlayamadım seni, tatlım, bir daha söyle.”</p>

  <p class="block_7">“Gördün mü?” diye sordu, attığı topu kast ederek kamçı gibi saklayan inanılmaz topu. “Gördün mü onu?”</p>

  <p class="block_7">“Ben... ben gördüm...” Ama gerçekte ne gördüğünü bilmiyordu. O donmuş zamanın içinde emin olmadığı, onun ayı olduğundan bütünüyle emin olmadığı, kız ve ayının birbirlerine baktığı birkaç saniye vardı, ama asla hiç kimseye anlatmadı bunu. Herkes onun içtiğini bilirdi; deli olduğunu sanırlardı. Ama şimdi bütün gördüğü kirli ve yırtık pırtık giysilerin bir arada tuttuğu yarı deli, sopa gibi bir küçük kızdı. Adını hatırlayamıyordu, ama kim olduğunu biliyordu; radyo ve televizyonda yayımlanmıştı. Buraya kuzeye ve batıya kadar nasıl geldiği hakkında hiçbir fikri yoktu, ama kim olduğunu gayet iyi biliyordu.</p>

  <p class="block_7">Trisha kendi ayaklarına takılıp sendeledi, Herrick tutmasa yola devriliyordu. Tüfeği –hayatının gururu olan bir 350 Krag– kızın kulağının yakınında, onu sağır edercesine yeniden ateş aldı. Trisha farkına bile varmadı. Bu çok normal gibi geldi ona nedense.</p>

  <p class="block_7">“Gördün mü?” diye, kendi sesini duyamayarak, hatta gerçekten konuştuğundan bile emin olamayarak sordu yeniden. Ufak adam şaşkındı ve korkmuştu. Pek akıllı biri gibi görünmüyordu, ama kız onun iyi bir insana benzediğini düşündü. “Onu bir eğri atışla yakaladım, dondurdum, gördün mü?”</p>

  <p class="block_7">Adamın dudakları oynuyordu, ama ne dediğini anlayamıyordu. Tüfeği yere koydu, oyun bitmişti sonunda. Trisha’yı kaldırıp öyle hızla döndürdü ki, kızın başı döndü, eğer midesinde bir şey olsaydı mutlaka kusardı. Öksürmeye başladı. Bunu da duyamıyordu, kulaklarındaki o korkunç çınlama ve göğsünün derinliklerinde ve kaburgalarının içindeki hırıltıyı hissedebiliyordu.</p>

  <p class="block_7">Taşındığından, kurtarıldığından ötürü mutlu olduğunu söylemek istiyordu ona, ayrıca ayı-şey’in o tüfeğini ateşlemeden önce de gerilemekte olduğunu da söylemek istiyordu. Ayı-şeyin yüzündeki şaşkınlığı görmüştü, harekete geçtiğinde kendisinden korktuğunu görmüştü. Kendisiyle birlikte koşan bu adama bir şey söylemek istiyordu, çok önemli bir şey, ama o kendisini zıplatıyordu ve Trisha da öksürüyordu ve başı çınlıyordu ve anlatıp anlatmadığının farkında değildi.</p>

  <p class="block_7">Bayıldığında hâlâ “yaptım, kurtarışı yaptım” demeye çalışıyordu Trisha.</p>

  <p class="block_9" id="calibre_pb_15"> </p>
</body>
</html>
