<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10"><span class="text_"><br class="calibre6" /></span><span class="text_1">Dokuzuncu Devrenin Sonu</span> <span class="text_"><br class="calibre6" />
   </span></h1>

  <div class="frame_">
    <p class="block_12">O</p>
  </div>

  <p class="block_6">YUNUN sonlarına doğru bir noktada, Trisha bir an için dalgın bir halde uyandığını düşündü. Jerry Trupiano anons ediyordu –en azından Troop’u andırıyordu sesi, ama Seattle Canavarlarının köşeleri doldurduğunu ve Gordon’un oyunu kapatmaya çalıştığını anlatıyordu. “Kale levhasındaki o şey bir katil” dedi Troop, “ve Gordon bu yıl ilk kez korkmuş görünüyor. Ona gereksinimin olduğu zaman Tanrı nerede, Joe?”</p>

  <p class="block_7">“Danvizz,” dedi Joe Castiglione. “Ağlıyor gerçekten.”</p>

  <p class="block_7">Kesinlikle bir rüyaydı bu, öyle olmalıydı –belki biraz, veya değil, gerçek bulaşmıştı. Trisha’nın kesinlikle bildiği tek şey, tamamen uyandığında, güneşin batmak üzere, kendisinin ateşi olduğu, boğazının her yutkunuşta fena halde acıdığı ve de radyosunun korkutucu bir şekilde sustuğuydu.</p>

  <p class="block_7">“Açık bırakıp uyumuşsun, aptal şey,” dedi yeni çatlak sesiyle. “Seni koca aptal.” Kutunun üstüne, kırmızı ışığı görmeyi umarak baktı, yana dönerken kazayla ayar düğmesini oynatmış olmayı umarak (başı bir omuzuna doğru yatmış ve boynu feci şekilde ağrıyarak uyandı) ama öyle olmadığını bilerek, baktı. Ve de doğal olarak, kırmızı ışık sönmüştü.</p>

  <p class="block_7">Kendisine pillerin zaten daha fazla dayanamayacağını söylemeye çalıştı, ama yararı olmadı ve biraz daha ağladı. Radyonun öldüğünü bilmek üzdü onu, çok üzdü. En son arkadaşını kaybetmek gibiydi bu. Yavaşça ve güçlükle hareket ederek radyoyu yeniden çantasına koydu, tokalarını kapattı ve çantayı taktı sırtına. Neredeyse bomboştu, ama bir ton ağırlığındaydı. Nasıl olabilirdi bu?</p>

  <p class="block_7">Bir yoldayım en azından, dedi kendi kendine. Bir yoldayım. Ama şimdi bir günün ışığı daha gökten kaybolurken bu bile yardım edemiyordu. Yol mol, diye düşündü. Bu olgu gerçekte onunla alay ediyor gibiydi, kaçırılmış bir kurtarış fırsatıydı sanki, her nasılsa –bir takımın kazanmaya bir ya da iki milim yaklaşması ve sonra tavanın başlarına çökmesi gibi. O aptal yol bu ormanların içinde yüz kırk mil daha gidebilirdi, ona kalırsa ve sonunda hiçbir şey olmayabilirdi; yalnızca pis çalılar veya bir tane daha iğrenç bataklık.</p>

  <p class="block_7">Yine de yavaş ve bitkin bir şekilde yürümeye başladı, başı önünde ve omuzları o kadar düşmüştü ki, çanta kayışları sanki üstü çok büyük bir bluzun askıları gibi durmadan düşüyorlardı, ancak bir bluzla bütün yapman gereken askıları yukarı itmekti. Çanta kayışlarınıysa önce toplayıp sonra yukarı kaldırman gerekiyordu.</p>

  <p class="block_7">Karanlık basmadan bir saat kadar önce, kayışlardan biri omuzlarından bütünüyle kaydı ve çanta eğrildi. Trisha bir an lanet şeyin düşmesine izin verip onsuz yürümeyi düşündü. Eğer içinde yalnızca son bir avuç meyve olsaydı bunu yapabilirdi de. Ama su vardı ve su kumlu olmasına rağmen boğazını rahatlatıyordu. Gece için konaklamaya karar verdi.</p>

  <p class="block_7">Yolun başında çömeldi, içini çekerek çantasını indirdi sırtından, sonra başını üzerine koyup uzandı. Sağındaki karanlık ağaç topluluğuna baktı.</p>

  <p class="block_7">“Benden uzak dur,” dedi başarabildiği kadar net. “Uzak dur, yoksa 1-800’ü çevirir devi çağırırım. Anlıyor musun beni?”</p>

  <p class="block_7">Bir şey duydu onu. Anlamış da olabilirdi, anlamamış da ve yanıt vermedi, ama oradaydı. Hissedebiliyordu bunu. Hâlâ olgunlaşsın diye mi bekliyordu? Kendisini yemeye gelmeden önce korkusuyla mı doyuruyordu karnını? Eğer öyleyse oyun neredeyse sona ermişti. Artık korkmuyordu eskisi gibi. Birden ona yeniden seslenmeyi, demin söylediklerini kast etmediğini, çok yorgun olduğunu ve isterse gelip kendisini alabileceğini söylemeyi düşündü. Ama yapmadı bunu. Eğer yaparsa dediğini yapacağından korkuyordu.</p>

  <p class="block_7">Biraz su içti ve gökyüzüne baktı. Aptal Bork’un, Tom Gordon’un Tanrısı’nın onunla uğraşamayacağını, yapacak başka işleri olduğunu söylediğini düşündü. Trisha bunun tam olarak böyle olduğundan kuşkuluydu ama O burada değildi, bu kesin gibi görünüyordu. Belki de uğratamayacak değil uğratmayacaktı. Aptal Bork aynı zamanda itiraf etmeliyim ki o bir spor taraftarıdır ama bu Red Sox taraftarıdır demek değildir, dedi. Trisha Red Sox kepini çıkardı –artık berbat durumdaydı, terle lekelenmiş ve orman kalıntıları bulaşmıştı– ve parmağını eğik gölgeliğinde dolaştırdı. En kıymetli eşyası. Babası onu kendisi için Tom Gordon’a imzalatmıştı. Fenway Park’a Tom’un kızının en sevdiği oyuncu olduğunu söyleyen bir mektupla birlikte yollamış ve Tom (ya da onun yetkili temsilcisi) onu, gölgeliği imzalı olarak, babasının aldığı damgalı, kendinden adresli zarfın içinde geri yollamıştı. Bunun hâlâ en kıymetli eşyası olduğunu düşündü. Bir avuç kurumuş, tatsız meyve ve kirli giysilerinden başka sahip olduğu tek şeydi. Artık imzadan eser yoktu, çünkü yağmur ve kendi terli elleriyle kara bir gölgeye dönüşerek yok olmuştu. Ama eskiden bir imza vardı ve kendisi de hâlâ buradaydı –en azından şimdilik.</p>

  <p class="block_7">“Tanrım, eğer Sen, bir Red Sox taraftarı olamıyorsan, bir Tom Gordon taraftarı ol,” dedi. “Hiç olmazsa bu kadarını yapamaz mısın? Bu kadarcık olamaz mısın?”</p>

  <p class="block_7">Bütün gece titreyerek, uykuya dalıp sonra aniden uyanarak, onun, <i class="calibre2">Şey</i>’in, orada olduğundan, sonunda ormandan çıkıp kendisini almaya geldiğinden emin bir şekilde, kendine gelip gelip gitti. Tom Gordon konuştu onunla; bir keresinde babası da konuştu. Hemen arkasında durup, bademli kurabiye ister mi diye soruyordu, ama arkasını döndüğünde orada hiç kimse yoktu. Gökyüzünden daha birçok meteor düştü, ama onlar gerçekten orada mı, yoksa rüyasında mı görüyor bilemiyordu. Bir ara pillerin birazcık canlandığını ümit ederek radyosunu çıkardı –bazen olurdu, onlara dinlenme fırsatı verirsen– ama bakamadan uzun otların arasına düşürdü ve parmaklarını otların arasında ne kadar gezdirirse gezdirsin bulamadı. Sonunda elleri çantasına döndü ve kayışlarının hâlâ tokaların içinde olduklarını fark etti. Trisha radyoyu hiç oradan çıkarmadığına, çünkü o karanlıkta tokalar ve kayışları yeniden bu kadar düzgün yerleştirmiş olamayacağına karar verdi. Bir düzine öksürük nöbetiyle boğuştu, artık kaburgaları ağrıyordu. Bir noktada çiş yapmak için zorla kaldırdı kendini ve içinden çıkan o kadar sıcaktı ki Trisha’ya acı verdi.</p>

  <p class="block_7">Artan hastalıkların gecelerinde olduğu gibi o gece de geçti; zaman yumuşadı ve garipleşti. Sonunda kuşların cıvıldamaya, ağaçların arasından biraz ışığın süzülmeye başladığını gördüğünde gözlerine inanamadı Trisha. Ellerini kaldırdı ve kirli tırnaklarına baktı. Hâlâ hayatta olduğuna bile inanamıyordu, ama öyle gibi görünüyordu. Başının çevresinde her zaman var olan böcek bulutunu görebilecek kadar aydınlık oluncaya kadar olduğu yerde kaldı. Sonra yavaşça kalktı ve bacakları ağırlığını çekecek mi yoksa yeniden onu yere mi yuvarlayacak diye görmek için bekledi.</p>

  <p class="block_7">Eğer beni yere yuvarlarlarsa emeklerim, diye düşündü, ama emeklemesi gerekmiyordu, henüz değil; destek verdi bacakları ona. Eğildi ve çantasının kayışlarından birine bir elini geçirdi. Yeniden dikleştiğinde bir baş dönmesiyle sarsıldı ve o kara kanatlı kelebeklerden bir tabur gözlerinin önüne doluştular. Sonunda yok oldular ve çantasını takmayı başardı.</p>

  <p class="block_7">Sonra başka bir sorun çıktı, hangi yöne gitmekteydi? Artık çok emin değildi, yol her iki yönden de aynı görünüyordu. Duraksayarak bakındı ileri geri. Ayağı bir şeye takıldı. Kulaklığına dolaşmış ve çiyle ıslanmış Walkman’iydi bu. Demek ki dışarı çıkarmıştı. Eğildi, yerden aldı onu ve aptal aptal baktı ona. Yine mi çantayı çıkaracak, açacak ve Walkman’i içine koyacaktı? Bu çok zor geliyordu, bir dağı oynatmak gibiydi. Öte yandan, onu atmak da yanlıştı sanki, vazgeçtiğini kabullenmek gibiydi. Trisha ateşten parlayan gözleriyle radyo-teybine bakarak üç dakika veya biraz daha fazla, olduğu yerde durdu. Atmalı mı saklamak mıydı? Atmalı mı saklamak mıydı? Kararın nedir Patricia, tencere setini mi alacaksın, yoksa araba, mink palto ve Rio’ya yolculuk için yarışacak mısın?</p>

  <p class="block_7">Eğer kardeşi Pete’in Mac PowerBook’u olsaydı her yere hata mesajları ve küçük bomba ikonları saçıyor olacağını düşündü. Bu görüntü karşısında birden gülmeye başladı. Gülmesi öksürüğe dönüştü çabucak. Şu ana kadar olan en kötü krizdi bu, iki büklüm olmuştu. Çok geçmeden elleri hemen dizlerinin üstünde ve sarkan saçlarını pis bir perde gibi ileri geri sallayarak bir köpek gibi havlıyordu. Nasıl olduysa, kendini bırakıp düşmeden, ayakta kalabildi ve öksürük krizi azalırken, Walkman’i pantolonunun beline takmış olması gerektiğini fark etti. Kılıfının arkasındaki klips bunun içindi, değil mi? Tabii ya. Nasıl bir budalaydı o.</p>

  <p class="block_7">Basit bir şey bu, sevgili Watson demek için açtı ağzını –o ve Pepsi bazen bunu birbirlerine söylerlerdi– ve bunu yapınca, ıslak ve ılık bir şey alt dudağından salyalar halinde aktı. Avucuna dolan parlak kırmızı kanı sildi ve baktı ona, gözleri ardına kadar açıldı. Öksürürken ağzımda bir şeyi ısırmış olmalıyım, diye düşündü ve anında öyle olmadığını anladı. Bu daha derinlerden gelmişti. Bu fikir korkuttu onu ve bu korku dünyayı daha berraklaştırdı. Yeniden düşünebildiğini gördü. Boğazını temizledi (yavaşça; başka türlüsü çok acıtıyordu) ve sonra tükürdü. Parlak kırmızı. Eyvah, yandık, ama yapabileceği bir şey yoktu şu anda ve yoldaki yönünden emin olması için ne yapması gerektiğini düşünecek kadar aklı başındaydı. Güneş sağında batmıştı. Anında doğru yöne baktığını gördü, ilk başında nasıl yanıldığını anlayamıyordu.</p>

  <p class="block_7">Trisha, yeni yıkanmış çini bir zeminde yürüyen biri gibi, yavaşça, dikkatle harekete geçti, işte o bu herhalde, diye düşündü. Herhalde bugün son şansım, hatta belki bu sabah son şansım. Bu öğleden sonra yürüyemeyecek kadar yorgun olabilirim ve eğer burada bir gece daha geçirince hâlâ ayağa kalkabilirsem mavi gözlü bir mucize olur. Mavi-gözlü mucize. Bu annesinin sözü müydü, yoksa babasının mı?</p>

  <p class="block_7">“Kimin umurunda ki?” dedi Trisha, kurbağa vraklaması gibi bir sesle. “Eğer bundan kurtulursam, kendi sözlerimi yaratacağım.”</p>

  <p class="block_7">O sonsuz pazar gecesini ve pazartesi sabahını geçirdiği yerin yirmi veya otuz metre ilerisinde Trisha Walkman’inin hâlâ elinde olduğunu fark etti. Durdu ve onu beline takma işini büyük bir dikkat ve zahmetle yerine getirdi. Pantolonu üstünden düşüyordu artık ve kalça kemiklerinin keskin çıkıntısını görebiliyordu. Birkaç kilo daha verirsem Paris’te mankenlik yapabilirim, diye düşündü. Sabah havası uzaktan gelen patlamalarla yarıldığında kulaklık parçasını ne yapabilirim diye düşünüyordu –sanki bir gazoz birikintisi dev bir kamışla çekilmiş gibi bir ses çıktı.</p>

  <p class="block_7">Trisha çığlık attı ve şaşkınlığında yalnız değildi; birkaç karga gakladı ve bir sülün tüylerini kabartan bir kızgınlıkla çalıların arasından fırladı. Trisha’nın gözleri sonuna kadar açılmıştı. Öylece durdu. O sesi tanıyordu; eski bir susturucudan bir sıra geri tepmeydi. Bir kamyon, belki, bir çocuğun tabancası. Orada bir yol daha vardı. Gerçek bir yol.</p>

  <p class="block_7">Koşmak istedi, ama yapmaması gerektiğini biliyordu. Eğer yaparsa bütün enerjisini bir defada tüketirdi. Bu korkunç olurdu. Trafik sesinin bu kadar yakınında bayılmak veya korunmasızlık yüzünden ölmek, karşı takım son vuruşuna kalmışken kurtarışı kaçırmak gibi bir şeydi. Böyle iğrençlikler olurdu, ama bunun kendisine olmasına izin vermeyecekti.</p>

  <p class="block_7">Koşmaktansa kendini yavaş hareket etmeye zorlayıp o geri tepmeleri bir kez daha duymak için kulak kesilerek yürümeye başladı. Hiçbir şey yoktu, hiçbir şey ve bir saatlik yürüyüşten sonra her şeyi hayal ettiğini düşünmeye başladı. Bu pek de hayal etmeye benzemiyordu ama... Bir tümseğe tırmandı ve aşağı baktı. Yeniden öksürmeye başladı ve dudaklarından güneşten parlayan kan fışkırdı, ama Trisha hiç aldırmadı –elini bile kaldırmadı. Aşağısında, üstünde durduğu tekerlek izleri olan yol toprak bir yola dönüşerek sona eriyordu.</p>

  <p class="block_7">Trisha yavaşça yürüdü ve o yolun üstünde durdu. Lastik izleri göremiyordu –katı topraktı– ama burada gerçek tekerlek izleri vardı ve ortalarında çimenler büyümemişti. Yeni yol kendi eski yolunun yanında doğru açılarda gidiyordu, doğuya ve batıya. Ve en sonunda Trisha doğru kararı verdi. Batıya dönmesinin nedeni yalnızca başının ağrıması ve güneşe doğru gitmek istememesiydi, ama batıya döndü. Durduğu yerin dört mil ilerisinde, New Hampshire 36. Yolu, kızgın bir kurdele parçası gibi ormanın içinden geçiyordu; birkaç araba ve pek çok çöp arabası kullanırdı bu yolu; işte birinin sesi duyuluyordu. Eskilerden kalma bir araba egzozundan çıkan bir sesti bu, sabah sessizliğinde dokuz milden uzağa gidiyordu.</p>

  <p class="block_7">Yeniden hareket etmeye başladı yeni bir güç duygusuyla. Belki kırk beş dakika sonra bir şey duydu, uzak ama yanılmanın imkânsız olduğu bir şey.</p>

  <p class="block_11">Aptal olma, sen her şeyin yanıltıcı olabileceği bir yere geldin.</p>

  <p class="block_7">Belki de öyleydi, ama... Başını Büyükanne McFarland’ın tavan arasında koruduğu eski plaklarının üstündeki köpek gibi bir yana eğdi. Nefesini tuttu. Şakaklarında kanın dolaştığını, iltihaplı boğazında hırıltılı nefesini, kuşların cıvıltısını, rüzgârın hışırtısını duyabiliyordu. Kulaklarının çevresinde sivrisineklerin vınlamasını duydu ve bir vınlama daha. Lastiklerin asfalt üzerindeki vınlaması. Çok uzak, ancak orada.</p>

  <p class="block_7">Trisha ağlamaya başladı. “Lütfen uyduruyor olmayayım,” dedi artık bir fısıltıya dönüşen çatlak bir sesle. “Oh Tanrım, lütfen uyduruyor olmama izin v...”</p>

  <p class="block_7">Arkasında daha yüksek bir ses belirdi –rüzgâr değildi, bu kez rüzgâr değildi. Eğer kendisini öyle olduğuna birkaç saniyeliğine inandırdıysa bile ya o kırılan dalların sesi neydi? Ve düşen bir şeyin ezilen kırılan sesi –küçük bir ağaç belki, yolunun üstünde olan. O’nun yolunun üstünde. Kurtarılmaya bu kadar yaklaşmasıyla tesadüfen ve dikkatsizce kaybettiği yolu duyacak kadar yakınına gelmesine izin vermişti. Onun zorlukla ilerlemesini belki eğlenerek, belki de Tanrı’ya ait bir çeşit acıma duygusuyla izlemişti. Artık izlemeyi bırakmış, beklemekten vazgeçmişti. Trisha hem dehşet hem de kaçınılmazlığın verdiği garip bir sükûnetle, Kaybolanların Tanrısı’na bakmak için yavaşça döndü.</p>

  <p class="block_9" id="calibre_pb_14"> </p>
</body>
</html>
