<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10"><span class="text_"><br class="calibre6" /></span><span class="text_1">Oyun Sonrası</span> <span class="text_"><br class="calibre6" />
   </span></h1>

  <div class="frame_">
    <p class="block_5">Y</p>
  </div>

  <p class="block_6">İNE ormandaydı ve tanıdığı bir açıklığa geldi. Ortasında direk değil de tepesine çakılmış paslı bir halka kilit olan bir kapı direği olan direğin yanında, Tom Gordon ayakta duruyordu. Halka kilidi dalgın dalgın ileri geri sallıyordu. Ben bu rüyayı zaten görmüştüm, diye düşündü, ama ona yaklaşırken bir noktada değişmiş olduğunu gördü; Tom gri yol üniformasının yerine, arkasında parlak kırmızı ile 36 numara yazan beyaz kendi sahasının üniformasını giyiyordu. O halde deplasman bitmişti. Sox’lar yine Fenway’deydiler, yeniden kendi sahalarındaydılar ve geziler bitmişti. Ancak Tom ve kendisi buradaydı; yeniden bu açıklıktaydılar.</p>

  <p class="block_7">“Tom?” dedi çekinerek.</p>

  <p class="block_7">Kaşlarını kaldırarak baktı ona adam. Yetenekli parmaklarının arasında bir ileri bir geri gidip geldi paslı halka kilit. Bir ileri bir geri.</p>

  <p class="block_7">“Kapattım.”</p>

  <p class="block_7">“Biliyorum yaptığını, tatlım,” dedi. “iyi bir iş basardın.”</p>

  <p class="block_7">İleri geri, ileri geri. Halka kilidiniz kırılınca kimi ararsınız?</p>

  <p class="block_7">“Ne kadarı gerçekti?”</p>

  <p class="block_7">“Hepsi,” dedi, sanki bu önemli değilmiş gibi. Ama sonra, yeniden: “iyi bir iş basardın.”</p>

  <p class="block_7">“Benim yaptığım gibi yoldan çıkmak aptalcaydı, değil mi?”</p>

  <p class="block_7">Hafifçe şaşırarak baktı ona, sonra halka kilidi ileri geri sallamayan eliyle kepini yukarı itti. Gülümsedi ve gülümseyince daha genç göründü. “Ne yolu?” dedi.</p>

  <p class="block_7">“Trisha?” Bu bir kadın sesiydi, arkasından geliyordu. Annesinin sesi gibiydi, ama annesinin burada ormanda ne işi vardı?</p>

  <p class="block_7">“Herhalde duymuyor seni,” dedi bir başka kadın. Bu sesi tanımıyordu.</p>

  <p class="block_7">Trisha döndü. Orman kararıyor, ağaçların şekli birbirine karışıyor, hayali olmaya başlıyordu. Orada şekiller kıpırdadı ve bir an bir korkunun dürtüsünü hissetti. Eşek arısı rahibi, diye düşündü. Bu eşek arısı rahibi, geri geliyor.</p>

  <p class="block_7">Sonra rüya gördüğünü fark etti ve korkusu geçti. Yine Tom’a döndü, ama o artık orada değildi, yalnızca üstündeki halka kilitle kırık direk vardı... ve otların üstünde duran ısınırken giydiği eşofman üstü. Arkasına GORDON yazılmıştı.</p>

  <p class="block_7">Açıklığın uzağında gördü onu Trisha, hayalet gibi, beyaz bir şekildi. “Trisha Tanrının huyu nedir?” diye bağırdı. “Dokuzuncu devrenin sonunda gelmek,” demek istedi, ama hiç ses çıkmadı.</p>

  <p class="block_7">“Bak,” dedi annesi. “Dudakları kımıldıyor!”</p>

  <p class="block_7">“Trish?” Bu Pete’ti, endişeli ve ümitliydi sesi. “Trish, uyanık mısın?”</p>

  <p class="block_7">Gözlerini açtı ve orman bundan sonra kendisinden hiç ayrılmayacak bir karanlığın içinde kayboldu. Ne yolu? Bir hastane odasındaydı. Burnuna bir şey sokulmuştu ve bir şey daha –bir tüp– akıyordu eline. Göğsü çok ağır, çok dolu gibiydi. Yatağının yanında babası, annesi, kardeşi duruyordu. Arkalarında geniş ve beyaz bir hayal gibi, “herhalde sizi duymuyor,” diyen hemşire vardı.</p>

  <p class="block_7">“Trisha,” dedi annesi. Ağlıyordu. Trisha, Pete’in de ağladığını gördü. “Trisha, tatlım. Oh tatlım.” Trisha’nın elini aldı annesi, içinde o nesne olmayan elini. Trisha gülümsemeye çalıştı, ama ağzı yukarı gitmek için çok ağırdı, kenarları bile. Gözlerini oynattı ve yatağının yanındaki iskemlenin üstünde Red Sox kepini gördü. Güneşliğinin üstüne bulaşmış halde soluk siyahımsı gri bir gölge vardı. Bu bir zamanlar Tom Gordon’un imzasıydı.</p>

  <p class="block_7">Baba, demeye çalıştı. Bir öksürükten başka bir şey çıkmadı. Küçük bir öksürüktü yalnızca, ama yüzünü buruşturacak kadar acıtmıştı.</p>

  <p class="block_7">“Konuşmaya çalışma, Patricia,” dedi hemşire ve Trisha hemşirenin ses tonu ve duruşundan ailenin buradan çıkmasını istediğini anladı; bir dakika sonra onları çıkartacaktı. <i class="calibre2">Hastasın kızım. Zatürree oldun. Her iki ciğer de berbat durumda.</i></p>

  <p class="block_7">Annesi bunların hiçbirini duymuyordu sanki. Şimdi yatağın üstüne onun yanına oturmuş, Trisha’nın incelmiş kolunu okşuyordu. Hıçkırmıyordu, ama gözyaşları durmadan gözlerine doluyor ve yanaklarından aşağı süzülüyordu. Pete onun yanında durmuş, sessizce ağlıyordu. Onun gözyaşları, Trisha’ya annesininkilerden daha fazla dokundu, ama yine de Pete’in gururlu olduğunu düşündü. Onun yanında, iskemlenin yanında, babası duruyordu. Bu kez Trisha konuşmaya çalışmadı, yalnızca babasına dikti gözlerini ve dudaklarını dikkatlice hareket ettirdi yine. Babası bunu görüp öne doğru eğildi.</p>

  <p class="block_7">“Ne tatlım? Ne var?”</p>

  <p class="block_7">“Sanırım bu yeterli,” dedi hemşire. “Bütün bulguları yüksek ve kötü bir şey olmasını istemeyiz –yeterince heyecan çekti zaten. Biraz anlayışlı olun, şimdi... ona yardımcı olursanız...”</p>

  <p class="block_7">Annesi ayağa kalktı. “Seni seviyoruz, Trish. Tanrıya şükür kurtuldun. Burada olacağız, ama uyuman gerek şimdi. Larry, haydi...”</p>

  <p class="block_7">Larry, Quilla’ya hiç aldırmadı. Parmakları çarşafın üzerinde hafifçe açılmış bir şekilde yatan Trisha’nın üzerine eğilerek durdu. “Nedir, Trish? Ne istiyorsun?”</p>

  <p class="block_7">Gözlerini iskemleye doğru oynattı, onun yüzüne, sonra yine iskemleye. Şaşırmış görünüyordu adam –anlayacağından emin değildi kız– sonra yüzü aydınlandı. Gülümsedi, döndü, şapkayı aldı ve onun başına koymaya çalıştı.</p>

  <p class="block_7">Annesinin okşadığı elini kaldırdı –sanki bir ton ağırlığındaydı– ama başardı. Sonra parmaklarını açtı. Kapattı. Açtı.</p>

  <p class="block_7">“Tamam, tatlım. Tamam, oldu.”</p>

  <p class="block_7">Kepi Trisha’nın eline verdi ve Trisha parmaklarını güneşliğin üstüne kapatınca, onları öptü. Trisha ağlamaya başladı bunun üzerine, annesi ve kardeşi kadar sessizce.</p>

  <p class="block_7">“Tamam,” dedi, hemşire. “Bu kadar. Sizin gerçekten...”</p>

  <p class="block_7">Trisha hemşireye baktı ve başını salladı.</p>

  <p class="block_7">“Ne?” diye sordu hemşire. “Şimdi ne var? Tanrı aşkına!”</p>

  <p class="block_7">Trisha yavaşça kepi serum takılı olan eline geçirdi. Bunu yaparken babasına bakıyor, onun kendisine baktığından emin olmak istiyordu. Yorgundu. Birazdan uyuyacaktı. Ama henüz değil. Söylemek istediğini söyleyinceye kadar değil. Babası izliyordu, dikkatle izliyordu.</p>

  <p class="block_7">Trisha sağ eliyle gövdesinin üstünden uzandı, gözlerini asla babasından ayırmadan, çünkü anlayacak olan oydu; eğer anlarsa, çevirecekti. Trisha kepinin güneşliğine eliyle vurdu, sonra sağ elinin işaret parmağıyla tavanı işaret etti.</p>

  <p class="block_7">Babasının yüzünü gözlerinden aşağı aydınlatan gülümseme, şimdiye kadar gördüğü en tatlı, en gerçek şeydi.</p>

  <p class="block_7">Eğer bir yol vardıysa, oradaydı. Trisha gözlerini babasının kendisini anladığı noktada kapattı ve uykunun kollarında uçmaya başladı.</p>

  <p class="block_7">Oyun sona ermişti.</p>

  <p class="block_10"><span class="text_"><br class="calibre7" id="calibre_pb_16" /></span></p>
</body>
</html>
