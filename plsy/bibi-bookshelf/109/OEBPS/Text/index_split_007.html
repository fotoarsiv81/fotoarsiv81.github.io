<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tom Gordon'a A??k Olan K?z</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10"><span class="text_"><br class="calibre6" /></span><span class="text_1">Dördüncü Devrenin Sonu</span> <span class="text_"><br class="calibre6" />
   </span></h1>

  <div class="frame_">
    <p class="block_5">M</p>
  </div>

  <p class="block_6">ALDEN’de babasının küçük evindeydiler; biraz fazlaca paslanmış bahçe iskemlelerinde yalnız ikisi oturuyor, biraz fazlaca uzamış çimenlere bakıyorlardı. Bahçe cüceleri ona bakar gibiydi, çimen yığınlarının arasında ona sevimsiz ifadelerle gülümsüyorlardı. Ağlıyordu, çünkü babası ona kötü davranmıştı. Hiç kötü davranmazdı, her zaman sarılır, başının tepesini öper ve canım derdi ona, ama şimdi körü davranıyordu, çünkü mutfak penceresinin altındaki mahzen kapısını açıp dört basamak inip, soğuk dursun diye orada tuttuğu birasını getirmek istememişti. O kadar üzgündü ki yüzü alerji olmuştu galiba, kaşınıyordu. Kolları da öyle.</p>

  <p class="block_7">Babası gönlünü almak için ona doğru eğildi. Babasının nefesindeki bira kokusunu hissetti Trisha. Bir biraya daha ihtiyacı yoktu, zaten sarhoştu, ondan gelen hava bira ve ölü fare kokuyordu. “Neden böyle küçük korkak bir tavuk olmak istiyorsun? Senin damarlarında bir damla bile buzlu su yok.”</p>

  <p class="block_7">Ağlamaya devam ederek, ama ona damarlarında –biraz da olsa– buzlu su bulunduğunu göstermek için paslı bahçe iskemlesinden kalktı ve daha da paslı bodrum kapısına doğru gitti. Of, her tarafı kaşınıyordu, o kapıyı açmak istemiyordu çünkü çok kötü bir şey vardı öteki tarafta, bahçe cüceleri bile biliyordu bunu, sinsi gülümsemelerine bakmak yeterdi bunu anlamak için. Yine de kapının koluna uzandı; arkasında Babası o korkunç yabancı sesiyle hadi, hadi diyerek alay ederken, hadi, hadi, canım, hadi, git ve yap şunu diyordu.</p>

  <p class="block_7">Kapıyı çekti ve mahzene inen basamaklar yok olmuştu. Bütün merdiven yok olmuştu. Yerinde muazzam bir eşek arısı kovanı vardı. Yüzlerce eşek arısı ölümle aniden karşılaşmış birinin gözleri gibi kara bir delikten çıkıyordu, yok, yüzlerce değil binlerceydiler, şişman ve hantal zehir fabrikaları doğrudan ona doğru uçuyorlardı. Kaçacak zamanı yoktu, hepsi birden onu sokacaklar ve onlar derisinin üstüne dolaşır, gözlerine girer, ağzına sokulur, dilini boğazına kadar zehirle doldururlarken ölecekti.</p>

  <p class="block_7">Trisha çığlık attığını sandı, ama başını ağacın altına vurup, terli saçlarına kabuk parçaları ve yosun düşürüp de uyanınca ince, kedi miyavlaması gibi bir ses duydu. Kilitlenmiş boğazı ancak bu kadarına izin veriyordu. Bir an, yatağının neden bu kadar sert olduğunu, kafasını nereye vurduğunu merak ederek, nerede olduğunu tamamen şaşırdı. Gerçekten yatağının altına girmiş olabilir miydi acaba? Ve de vücudunda bir şeyler gezmiyordu sanki, kelimenin tam anlamıyla bir şeyler geziniyordu gördüğü rüya yüzünden, aman Tanrım ne korkunç bir kabustu.</p>

  <p class="block_7">Kafasını yeniden vurdu ve her şeyi hatırladı. Yatağında hatta altında bile değildi. Ormandaydı, ormanda kaybolmuştu. Bir ağacın altında uyuyordu ve vücudunda hâlâ bir şeyler geziniyordu.</p>

  <p class="block_7">“Çekilin, piçler çekilin!” diye tiz ve korkmuş bir sesle bağırdı ve ellerini hızla gözlerinin önünde ileri geri salladı. Tatarcık ve sivrisineklerin çoğu üstünden uçtular ve yeniden bulutlarını yaptılar. Bir şeylerin gezindiği duygusu geçti, ama o korkunç kaşınma kaldı yine de. Oradan geçen ve bir lokma almak için duran her şey tarafından sokulmuştu. Her yeri kaşınıyordu. Ve tuvalete gitmesi gerekiyordu.</p>

  <p class="block_7">Trisha yüzünü buruşturarak ağacın altından emekleyerek çıktı. Nefes nefeseydi, kayalıklı tepeden kayması yüzünden her tarafı tutulmuştu, özellikle boynu ve sol omuzu ve sol kolu ve sol bacağı uyuşmuştu. Mandalar kadar uyuşuk, derdi annesi olsa. Büyüklerin (en azından onun ailesindekilerin) her durum için bir sözleri vardı; manda kadar uyuşuk, tarla kuşu kadar şen, cır cır böceği kadar canlı, direk kadar sağır, bir ineğin içi kadar karanlık, şey kadar ölü.</p>

  <p class="block_7">Hayır bunu düşünmek istemiyordu, şimdi değil.</p>

  <p class="block_7">Trisha ayağa kalkmaya çalıştı, ama beceremedi ve topallayıp emekleyerek, ay biçimindeki açıklığa gitmeye başladı. Hareket ettikçe, koluna bacağına yeniden biraz can geliyordu, o tatsız karıncalanma duygusu, iğneler batıyordu sanki.</p>

  <p class="block_7">“Lanet olsun, patla,” dedi boğuk sesle, en çok da kendi sesini duyabilmek için. “Burası bir ineğin içi kadar karanlık.”</p>

  <p class="block_7">Ancak derenin yanında durduğunda, Trisha öyle olmadığını gördü. Küçük açıklığa ay ışığı düşüyordu, soğuk ve berraktı bu ışık. Trisha’nın arkasında keskin hatlı bir gölge yapacak ve dere suyu üstünde kül parlaklığında pırıltılar yaratacak kadar güçlüydü. Gökteki nesnenin şekli biraz bozulmuştu; göz kamaştıracak kadar parlak gümüşten bir taştı ama o yine de baktı, şişmiş, kaşınan yüzü ve yukarı çevrilmiş gözleri vakur. Bu geceki ay o kadar parlaktı ki en parlaklarının dışında bütün yıldızları yok ediyordu ve bir şey veya durduğu yerden aya bakmakla ilgili bir şey, ona ne kadar yalnız olduğunu hissettirdi. Tom Gordon’un dokuzuncunun başında üç kurtarış yaptığından dolayı kendisinin de kurtulacağına dair daha önceki inancı kaybolmuştu, tahtaya vur, omuzunun üstünden tuz at, veya Nomar Garciaparra’nın yaptığı gibi vurucu yerine girmeden önce haç işareti yap daha iyi. Burada kameralar , ani tekrarlar, taraftarlar da yoktu. Ayın yüzünün soğuk güzelliği ona alt-duyumun daha inanılabilir olduğunu söylüyordu. Tanrı olduğunu bilmeyen bir Tanrı, kaybolan küçük kızlarla ilgilenmeyen, hiçbir şeye aldırmayan, uyuşturulmuş, beyni daireler çizen bir böcek bulutu gibi olan, gözleri dalgın ve boş bir ay olan bir Tanrı.</p>

  <p class="block_7">Trisha ağrıyan yüzüne su vurmak için dereye eğildi, sudaki yansımasını gördü ve inledi. Sol elmacık kemiğinin üstündeki eşek arısı ısırığı daha da şişmiş bir şekilde (belki de uykusunda kaşımış veya bir yere vurmuştu) üzerine sürdüğü çamurun altından görünüyordu, son patlamasından kalan birikmiş lavların arasından fışkıran yeni uyanmış bir yanardağ gibiydi. Gözünün şekli değişmişti, sokakta görseler insanların gözünü kaçıracağı eğri ve garip bir göz haline gelmişti. Yüzünün geri kalan kısmı da öyle, hatta daha da kötüydü; ısırıldığı yerler yumrular halindeydi, o uyurken yüzlerce sivrisineğin soktuğu yerler şişmişti. Çömeldiği yerdeki su biraz daha durgundu ve orada üzerinde hâlâ bir sivrisinek kaldığını gördü. Hortumunu onun derisinden çıkaramayacak kadar fazla şişmiş olduğundan, sağ gözünün kenarına yapışmıştı. Büyüklerin sözlerinden biri daha aklına geldi; tıka basa yersen bir yere kımıldayamazsın.</p>

  <p class="block_7">Vurup öldürdü onu. Canı yanmıştı, gözü kendi kanına bulandı birden. Trisha çığlık atmamayı başardı, ama titrek bir iğrenme sesi –böğğğğğ– sımsıkı kapanmış dudaklarından kaçtı. İnanamayarak parmaklarındaki kana baktı. Bir sivrisinek nasıl bu kadar çok kan alabilirdi? Kimse inanmazdı buna! Avuçlarını suya daldırdı ve yüzünü yıkadı. Birinin orman suyunun insanı hasta edebileceğine dair söylediklerini hatırladığı için hiç içmedi, ama suyun kuru ve yumrular dolu tenine dokunuşu sanki soğuk saten gibi harikaydı.</p>

  <p class="block_7">Biraz daha alıp boynunu ıslattı ve kollarını dirseklerine kadar daldırdı. Sonra çamur aldı avucuna ve sürmeye başladı –bu defa yalnız ısırıklara değil, her tarafına, 36 GORDON tişörtünün yakasının kenarından taa saçlarının dibine kadar. Bunu yaparken Nick at Nite’da gördüğü I Love Lucy dizisindeki bir sahneyi hatırladı. Lucy ve Ethel güzellik salonunda ikisinin de suratında moda olan o 1958 çamur maskeleri ve Desi içeri giriyor, önce birine sonra diğerine bakıyor ve “Hey Loocy, hanginizsiniz yahu?” diyor ve izleyiciler kahkahadan kuruyorlardı. Belki de öyle görünüyordu ama Trisha’nın umurunda bile değildi. Burada izleyiciler yoktu, gülme efektleri de yoktu ve artık ısırılmaya dayanamıyordu. Eğer ısırılırsa çıldırabilirdi.</p>

  <p class="block_7">Beş dakika kadar sürdü yüzüne çamuru, göz kapaklarına dikkatle birkaç kere dokundu, sonra sudaki aksine bakmak için eğildi. Derenin kenarındaki oldukça durgun suda gördüğü, ay ışığında yüzü siyaha boyalı saz şairi show’unda bir çamur kızdı. Yüzü arkeolojik bir kazıda topraktan çıkarılmış bir vazo gibi solgun griydi. Saçları kirli bir su gibi fışkırmıştı. Gözleri beyaz, ıslak ve korku doluydu. Güzellik bakımı yapılan Lucy ve Ethel gibi komik değildi. Ölü gibiydi. Ölü ve kötü bakım yapılmış ya da her neyse işte.</p>

  <p class="block_7">Sudaki yüzle konuştu, Trisha: “Sonra Küçük Siyah Sambo dedi ki, ‘Lütfen kaplanlar, benim güzel yeni elbiselerimi almayın.” Ama bu da komik değildi. Yumrularla dolu, kaşınan kollarına çamur sürdü, sonra ellerini yıkamak için suya daldırdı. Ama bu aptalcaydı. O Allahın cezası böcekler onu oradan da sokarlardı.</p>

  <p class="block_7">Kolunda ve bacağındaki karıncalanma hemen hemen geçmişti; Trisha yuvarlanmadan çömelip çişini yapmayı başardı. Başını sağa veya sola her çevirişinde acıyla yüzünü buruşturmasına rağmen ayağa kalkıp yürüyebiliyordu da. Tıpkı ileriki blokta oturan Bayan Chetwynd trafik ışıklarında beklerken yaşlı bir adamın, kadının arabasına arkadan vurduğunda olduğu gibi, sarsıntı geçirdiğini sanıyordu. Yaşlı adam hiç incinmemişti, ama zavallı Bayan Chetwynd altı hafta boyunluk takmak zorunda kalmıştı. Belki de bundan kurtulunca kendisine de boyunluk takarlardı. Belki de onu M*A*S*H dizisindeki gibi ortasında kırmızı haç olan bir helikopterle hastaneye götürürlerdi, ve... <i class="calibre2">Unut bunu, Trisha.</i> O korkutucu soğuk sesti. <i class="calibre2">Sana boyunluk yok. Helikopter gezisi de yok.</i></p>

  <p class="block_7">“Kes sesini,” diye mırıldandı, ama ses susmadı.</p>

  <p class="block_11">Sana bakım da yapılmayacak, çünkü seni asla bulamayacaklar. Burada öleceksin, ölünceye kadar ormanda gezineceksin ve hayvanlar gelip senin çürümekte olan gövdeni yiyecekler ve bir gün bir ava gelecek ve senin kemiklerini bulacak.</p>

  <p class="block_7">Bu son söylediği şeyde o kadar korkunç bir inandırıcılık vardı ki, TV’de bir kere değil, birkaç kere böyle hikâyeler duymuştu galiba, yeniden ağlamaya başladı. Avcıyı gerçekten görebiliyordu, parlak kırmızı bir yün ceket ve turuncu bir kep giyen, tıraş olması gereken bir adam. Yatıp bir geyiğin gelmesi veya yalnızca çiş yapmak için bir yer aramakta. Beyaz bir şey görüyor ve önce düşünüyor, Yalnız bir taş, ama yaklaştıkça taşın göz delikleri olduğunu görüyor.</p>

  <p class="block_7">“Kes şunu,” diye fısıldadı, devrilmiş ağaca ve alandaki buruşuk panço kalıntısına doğru yürürken (o pançodan nefret ediyordu artık; neden olduğunu bilmiyordu, ama ters giden her şeyin simgesiydi sanki.) “Kes şunu lütfen.” Soğuk ses kesilmedi. Soğuk sesin söyleyecek bir sözü daha vardı. Bir tek söz, en azından. <i class="calibre2">Veya belki de kendi kendine ölmeyeceksin. Belki de oradaki şey seni öldürecek ve yiyecek.</i></p>

  <p class="block_7">Trisha devrilmiş ağacın yanında durdu –bir eli küçük bir dalın ölü çıkıntısını tutuyordu– ve korkuyla çevresine baktı. Uyandığı andan beri tek düşünebildiği şey ne kadar kötü kaşındığı idi. Çamur, kaşıntının hızını ve eşek arısı ısırıklarının zonklamasını kesmişti ve yeniden nerede olduğunu fark etti; geceydi, ormandaydı ve tek başınaydı.</p>

  <p class="block_7">“En azından ay var,” dedi, ağacın yanında durup korkuyla ay şeklindeki küçük açıklığa bakıyordu. Sanki o uyurken ağaçlar ve çalılar yakına gelmiş gibi daha küçük görünüyordu şimdi bu açıklık. Sinsice sokulmuşlardı, sinsice.</p>

  <p class="block_7">Ay ışığı da sandığı kadar iyi bir şey değildi ayrıca. Açıklıkta parlıyordu, doğru, ama bu her şeyi aynı anda gerçek ve gerçek dışı gösteren aldatıcı bir parlaklıktı. Gölgeler çok siyahtı ve bir rüzgâr ağaçları kıpırdattığında gölgeler rahatsız edici bir şekilde değişiyordu.</p>

  <p class="block_7">Ormanda bir şey cıvıldadı, boğulur gibi oldu, yeniden cıvıldadı ve sesi kesildi. Uzaklarda bir baykuş öttü. Daha yakında, bir dal çatırdadı.</p>

  <p class="block_7">Neydi bu? diye düşündü Trisha, çatırtı sesine doğru dönerek. Kalp sesleri normal bir yürüyüşten hızlı bir yürüyüşe ve sonra koşuya dönüştü. Birkaç saniye sonra yerinden çıkacak ve kendisi de yerinden fırlayacaktı, yeniden panikleyecek ve orman yangınından kaçan bir geyik gibi koşacaktı.</p>

  <p class="block_7">“Bir şey yok, hiçbir şey değil,” dedi. Sesi alçak ve hızlıydı... annesinin sesine çok benziyordu, ama o bunu bilmiyordu. Trisha’nın yanında durduğu devrilmiş ağacın otuz mil ötesinde annesi, huzursuz bir uykudan uyanmıştı, gözleri hâlâ açık yarı rüyada, kayıp kızına bir şey olduğundan veya olacağından emindi.</p>

  <p class="block_7">Duyduğun bir şey bu, Trisha, dedi soğuk ses. Sesi üzgün geliyordu, ama bunun altında sözcüklerle anlatılamayacak kadar neşe vardı. Senin için geliyor. Senin kokunu aldı. “Yok şey filan,” dedi Trisha, her yükselmek istediğinde tam bir sessizliğe dönüşen ümitsiz fısıltı gibi bir sesle. “Hadi canım sen de, şey filan yok.”</p>

  <p class="block_7">Güvenilmez ay ışığı ağaçların ışığını değiştirip onları kara gözlü kemik suratlara çevirmişti. Birbirine sürtünen iki dalın sesi bir canavarın pıhtılaşmış mırıltısına dönüştü. Trisha acemice bir daire çizdi çevresinde, her yere aynı anda bakmaya çalışıyor, çamurlu suratındaki gözleri oradan oraya dönüyordu.</p>

  <p class="block_11">Bu özel bir şey, Trisha, kayıp kişileri bekleyen bir şey. İyice korkuncaya kadar dolaşmalarına izin verir onların –Çünkü korku onları daha lezzetli yapar, eti tatlandırır– sonra almaya gelir. Göreceksin onu. Her an çıkabilir ağaçların arasından. Birkaç saniye meselesi aslında. Ve yüzünü görünce delireceksin. Seni bir gören olsa, çığlık atacağını düşünür. Ama sen gülüyor olacaksın, değil mi? Çünkü deliren insanlar hayatları sona ererken böyle yaparlar, gülerler... gülerler... ve gülerler.</p>

  <p class="block_7">“Kes şunu, öyle bir şey yok, ormanda şey diye bir şey yok, kes sesini”</p>

  <p class="block_7">Bunları çok hızla fısıldadı ve ölü bir dalın yumrusunu tutuyordu, başlama işareti veren starter’in tabancası gibi bir ses çıkararak kırılıncaya kadar sıktı onu. Ses onun yerinden zıplamasına ve küçük bir çığlık atmasına neden oldu, ama aynı zamanda yatıştırdı da onu. Ne de olsa ne olduğunu biliyordu bunun –yalnızca bir dal ve kendi kırdığı bir dal. Hâlâ dalları kırabiliyordu, dünyanın üzerinde hâlâ o kadar kontrolü vardı. Sesler yalnızca seslerdi. Gölgeler yalnız gölgelerdi. Korkabilirdi, isterse o aptal hain sesi dinleyebilirdi, ama (şey o özel şey) yoktu ormanda. Vahşi hayvanlar vardı ve kuşkusuz eski <i class="calibre2">öl veya öldür</i> yasası hâlâ sürüyordu hemen şu anda orada, ama orada yoktu bir….</p>

  <p class="block_7">Var…</p>

  <p class="block_7">Ve vardı.</p>

  <p class="block_7">Şimdi bütün düşüncelerine bir son vererek ve farkına varmadan nefesini tutarak, basit buz gibi bir kesinlikle bir şeyin var olduğunu biliyordu Trisha. Bir şey vardı. O anda içinden hiçbir ses gelmiyordu, kendisinin anlamadığı bir parçası, belki de evler, telefonlar ve elektrik ışıklarının dünyasında uyuyan ve ormanda özel bir sinir düzeneği vardı içinde sadece. O parça göremiyor ve düşünemiyordu, ama hissedebiliyordu. Şimdi ormanda bir şeyi hissetti.</p>

  <p class="block_7">“Merhaba,” diye ay ışığına ve ağaçların kuru kemik yüzlerine seslendi. “Merhaba, orada biri var mı?”</p>

  <p class="block_7">Castle View motelinin Quilla’nın kendisiyle paylaşmasını istediği odasında Larry McFarland, üstünde pijamasıyla ikiz yataklardan birinin üzerinde kolu eski karısının omuzlarında oturuyordu. Quilla’nın pamuklu geceliklerin en incelerinden birini giymiş olmasına ve altında hiçbir şey olmamasına ve üstelik bir yıldan fazladır kendi sol elinden başka bir şeyle seksüel ilişkiye girmemiş olmasına rağmen hiçbir şehvet hissi duymuyordu (en azından o anda). Kadın tepeden tırnağa titriyordu. Sanki sırtındaki bütün kasların içi dışına çıkmış gibi geldi adama.</p>

  <p class="block_7">“Bir şey değil,” dedi. “Yalnızca bir rüya. Onunla uyandığın ve bu duyguya dönüşen bit kâbus.”</p>

  <p class="block_7">“Hayır” dedi Quilla, başını saçları hafifçe yüzüne çarpacak kadar hızlı sallayarak. “O tehlikede, bunu hissediyorum. Korkunç bir tehlikede.” Ve ağlamaya başladı.</p>

  <p class="block_7">Trisha ağlamıyordu, o sırada değil. O anda ağlayamayacak kadar korkmuştu. Bir şey izliyordu onu. Bir şey.</p>

  <p class="block_7">“Merhaba?” yeniden denedi. Yanıt yok... ama oradaydı ve hareket ediyordu artık, açıklığın hemen arkasındaki ağaçların gerisinde, soldan sağa doğru ilerleyerek. Ve gözleri, yalnızca ay ışığını izler ve hissederken, baktığı yerde bir dalın kırıldığını duydu. Sanki biri nefes veriyordu... öyle miydi, yoksa? Yoksa yalnızca bir esinti miydi?</p>

  <p class="block_7"><i class="calibre2">Öyle olmadığını biliyorsun,</i> diye fısıldadı soğuk ses ve tabii ki biliyordu.</p>

  <p class="block_7">“Beni incitme,” dedi Trisha ve şimdi gözyaşları dökülüyordu artık. “Her neysen, lütfen incitme beni. Ben seni incitmeyeceğim, lütfen sen de beni incitme. Ben... ben yalnızca bir çocuğum.” Gücü bacaklarından kayıp gitti ve Trisha düşmekten çok katlandı sanki. Hâlâ ağlıyor, korkudan tepeden tırnağa titriyordu.</p>

  <p class="block_7">Küçük ve korumasız bir hayvan gibi devrilmiş ağacın altına sokuldu yeniden. İncitilmemek için yalvarışlarını neredeyse bilinçsizce sürdürüyordu. Çantasını yakaladı ve sanki bir kalkan gibi yüzünün önüne çekti. Kocaman, titreten hıçkırıklar parçalıyordu gövdesini ve bir dal daha kırıldığında çığlık attı. Henüz açıklığa gelmemişti, henüz değil, ama neredeyse. Neredeyse. Ağaçların arasında mıydı? Ağaçların birbirine girmiş dallarının arasında mı ilerliyordu? Kanatları olan bir şey miydi, bir yarasa gibi?</p>

  <p class="block_7">Çantasının üstüyle sığındığı ağacın kıvrımının arasında kalan yerden bir göz attı. Ay ışığıyla aydınlanmış göğün altında yalnızca karışık dalları gördü. Aralarında bir yaratık yoktu –en azından onun gözlerinin seçebileceği kadarıyla– ama şimdi orman bütünüyle sessizdi. Hiçbir kuş ötmüyor, hiçbir böcek sesi gelmiyordu otların arasından. Çok yakındı, her neyse ve karar vermeye çalışıyordu. Gelip onu parçalamalı mıydı, yoksa geçip gitmeli miydi? Bu bir şaka değildi ve bir rüya da değildi. Bu açıklığın kenarının hemen dışında ayakta duran veya çömelmiş veya belki de tünemiş olan şey ölüm ve çılgınlıktı. Karar vermeye çalışıyordu, onu şimdi mi alsın yoksa biraz daha olgunlaşması için bıraksın mı?</p>

  <p class="block_7">Trisha çantasına sarılarak ve nefesini tutarak yattı orada. Bir sonsuzluk kadar sonra, bir dal daha kırıldı, bu daha uzaktaydı. Her ne idiyse, uzaklaşıyordu. Trisha gözlerini kapattı. Çamurla kaplı göz kapaklarının altından gözyaşları aktı ve aynı derecede çamurlu yanaklarından aşağı indi. Dudakları titriyordu. Bir an ölmüş olmayı diledi –böyle bir korkuyu yaşamaktansa ölmek daha iyiydi, kayıp olmaktansa ölü olmak daha iyiydi.</p>

  <p class="block_7">Bir yerde bir dal daha çatırdadı. Rüzgârsız bir hava akımı ile yapraklar titredi ve bu da daha uzaktaydı. Gidiyordu, ama artık onun burada, ormanda olduğunu biliyordu. Geri gelecekti. Gece, binlerce mil kadar gelen boş yolda uzadı gitti.</p>

  <p class="block_11">Asla uyumayacağım. Asla.</p>

  <p class="block_7">Annesi Trisha uyuyamadığı zaman bir şey hayal etmesini söylerdi. Hoş bir şey hayal et. Uyku Perisi gecikince yapılacak en iyi şey budur, Trisha. Kurtulmuş olduğunu mu hayal etmeli? Hayır, bu onun daha kötü hissetmesine neden olurdu... sanki susamışken büyük bir bardak suyu hayal etmek gibi.</p>

  <p class="block_7">Susadığını fark etti... bir kemik kadar kurumuştu. Korkunun en kötü kısmı geçtikten sonra geriye bu kalmıştı, o susuzluk. Biraz gayretle çantasını çevirdi ve tokalarını açtı. Oturuyor olsa daha kolay olurdu, ama bu gece o ağacın altından hiçbir şekilde çıkmayacaktı, dünyada çıkmayacaktı. O geri gelip, dedi soğuk ses. <i class="calibre2">Geri gelip seni dışarı çekmezse.</i></p>

  <p class="block_7">Su şişesini kavradı, büyük birkaç yudum aldı, kapağını yeniden kapatıp yerine koydu. Sonra, özlemle Walkman’inin içinde olduğu fermuarlı cebe baktı. Onu dışarı alıp biraz dinlemeyi çok fena halde istiyordu, ama pilleri korumak zorundaydı. Çantasını kapatıp önce yeniden tokaladı, sonra kollarını doladı çantasının çevresine. Artık susamadığı için ne hayal etmeliydi? Ve birden anladı. Tom Gordon’un açıklıkta kendisiyle birlikte olduğunu, orada derenin yanında durduğunu hayal etti. Sırtında üniformasıyla Tom Gordon; o kadar beyazdı ki ay ışığında parlıyordu. Aslında kendisini korumuyordu çünkü, yalnızca hayaldi... ama yine de koruyordu. Neden olmasın? Bu onun hayaliydi, sonuçta.</p>

  <p class="block_7">“Neydi o ormandaki?” diye sordu ona.</p>

  <p class="block_7">“Bilmiyorum,” diye yanıt verdi Tom. Kayıtsızdı sesi. Tabii kayıtsız görünebilirdi, değil mi? Gerçek Tom Gordon iki yüz mil uzakta Boston’daydı ve herhalde şimdi kilitli bir kapının ardında uyumaktaydı.</p>

  <p class="block_7">“Nasıl yapıyorsun bunu?” diye sordu, yine uykuluydu, o kadar uykuluydu ki yüksek sesle konuştuğunun farkında bile değildi “Sırrı nedir bunun?”</p>

  <p class="block_7">“Neyin sırrı?</p>

  <p class="block_7">“Kazanmanın,” dedi Trisha, gözleri kapanarak.</p>

  <p class="block_7">Tanrıya inanmak diyor gibi geldi sanki –her başarılı olduğunda gökyüzünü işaret etmiyor muydu ne de olsa?– veya kendine inanmak veya elinden geleni yapmak (bu Trisha’nın futbol koçunun bir ilkesiydi.) “Elinden geleni yap, gerisini unut” ama 36 Numara o derenin yanında dururken bunların hiçbirini söylemedi. “İlk vurucunun önüne geçmeye çalışmalısın”dı söylediği. Ona o ilk atışla meydan okumalısın, vuramayacağı bir top atmalısın. Vuruş yapacağı yere, ben bu adamdan daha iyiyim diye düşünerek gelir. Bu fikri onun elinden almalısın ve beklememek daha iyidir. Hemen yapmaktır en iyisi. Bunu yapınca daha iyi olan sen olursun, kazanmanın sırrı budur.</p>

  <p class="block_7">“Sen nasıl...”</p>

  <p class="block_7">…atmayı seversin ilk atışta sormak istediği sorusunun gerisiydi, ama bunu söyleyinceye kadar uykuya daldı. Castle View’da anne babası da bu defa aynı dar yatakta ani, doyurucu ve bütünüyle plansız bir seksten sonra uyumuşlardı. Eğer bana söylemiş olsaydın Quilla’nın uyumadan önceki son düşüncesiydi. Larry’nin düşüncesi ise “Bir milyon yıl bile olsa yapmazdım Larry” idi.</p>

  <p class="block_7">O baharın son günlerindeki sabahın erken saatinde, bütün aileden en huzursuz uyuyan kişi Pete McFarland’di; anne babasınınkine bitişik odada, homurdanarak ve huzursuzca bir yandan ötekine dönerken yatak örtülerini karmakarışık ediyordu. Rüyasında annesiyle tartışıyorlardı, yolda yürüyor ve tartışıyorlardı, bir noktada iğrenerek arkasını döndü (veya belki de biraz ağlamaya başladığını görme zevkini ona vermemek için) ve Trisha yok olmuştu. Bu noktada rüyası tekledi; boğaza takılan bir kemik gibi takıldı beynine. Onu çıkarmaya çalışarak yatağında ileri geri döndü. Gitmekte olan ay, alnında ve şakaklarındaki ter taneciklerini parlatarak baktı ona.</p>

  <p class="block_7">Arkasını döndü ve o gitmişti. Döndü ve o gitmişti. Döndü ve o gitmişti. Yalnızca boş bir yol vardı.</p>

  <p class="block_7">“Hayır,” diye mırıldandı Pete uykusunda, başını iki yana sallayıp, rüyayı bozmaya çalışarak, kendisini boğmadan öksürerek kemiği atmaya çalışarak. Başaramadı. Arkasını döndü ve o gitmişti. Arkasında yalnızca boş bir yol vardı. Sanki bir kız kardeşi hiç olmamış gibiydi.</p>

  <p class="block_9" id="calibre_pb_7"> </p>
</body>
</html>
