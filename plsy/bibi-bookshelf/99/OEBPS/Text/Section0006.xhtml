<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre7">V. BOBBY GAZETEYİ OKUYOR. KAHVERENGİ VE GÖGSÜNDE MAMA ÖNLÜĞÜ GİBİ BİR BEYAZLIK VAR. LİZ İÇİN BÜYÜK BİR FIRSAT. BROAD SOKAĞI KAMPI. HUZURSUZ BİR HAFTA. PROVIDENCE’E YOLCULUK.</h3>

  <p class="calibre1">Pazartesi günü Bobby, annesi işe gittikten sonra Ted’e gazeteyi okumak için yukarı çıktı. (Gözleri gazetesini okuyacak kadar kuvvetli olsa bile, Ted, Bobby’nin sesinden ve tıraş olurken kendisine bir şeyler okunması lüksünden hoşlandığını söylemişti.). Ted kapısı açık olan küçük banyosunda durup yüzündeki köpükleri sıyırıyor, Bobby de ona gazetenin çeşitli bölümlerinden başlıklar okuyordu. “VİETNAM’DA ÇARPIŞMALAR KIZIŞIYOR MU?” _ “Kahvaltıdan önce mi? Teşekkür ederim, istemem.” “ARABA KOLEKSİYONCUSU. KENTLİ TUTUKLANDI.” “İlk paragrafı oku, Bobby.”</p>

  <p class="calibre1">“Polis dün geç saatte Pond Sokağı‘ndaki evinin kapısını çalınca Harwich’li John T. Anderson onlara hobisini anlattı. Bu hobi süpermarketlerin alışveriş arabalarının koleksiyonunu yapmaktı.” Harwich Polis Müdürlüğü‘nden Kirby Malloy, ‘Bu konuyla ilgili ilginç görüşleri vardı, ama koleksiyonundaki arabalardan</p>

  <p class="calibre1">bazılarını dürüst yollardan elde ettiğine inanamadık.’ Sonuçta Malloy’un haklı olduğu anlaşıldı. Bay Anderson’un arka bahçesindeki elliyi aşkın alışveriş arabasının en az yirmisi Harwich’in A&amp;P Market’ten çalınmıştı. Stansbury’deki IGA Marketten yürütülmüş birkaç araba bile vardı.”</p>

  <p class="calibre1">Usturasını sıcak suyun altında durulayıp sonra bıçağı sabunlu boynuna götüren Ted, “Yeter,” dedi. “Bay Anderson nevrozu olan bir adama benziyor. Başka bir deyişle, bu bir akıl sorunudur. Sence o tür sorunlar komik mi?”</p>

  <p class="calibre1">“Ne münasebet. Bir tahtası eksik olanlara acırım.” “Bunu söylemene sevindim. Ben öylelerini, hatta onlardan da beterlerini çok gördüm. Öyleleri sandığından da çoktur. Çoğu zaman acıklıdırlar, bazen insana dehşet duyururlar, korkunç olanları da vardır. ama komik değillerdir. ARABA KOLEKSİYONCUSU ha. Başka ne var?” “YILDIZ ADAYI AVRUPA’DA TRAFİK KAZASINDA ÖLDÜ nasıl?”</p>

  <p class="calibre1">“Aldırma.”</p>

  <p class="calibre1">“YANKEE’LER SENATÖRLERLE ANLAŞARAK YENİ BİR İC SAH OYUNCUSU MU EDİNDİLER?”</p>

  <p class="calibre1">“Yankee’lerin senatörlerle yaptıkları hiçbir şey beni ilgilendirmiyor.”</p>

  <p class="calibre1">“ALBİNİ HAKSIZLIĞA UĞRAMIŞLIK ROLÜNÜN TADINI MI ÇIKARIYOR?”</p>

  <p class="calibre1">“Tamam, bunu oku.”</p>

  <p class="calibre1">Ted bir yandan özenle boynunu tıraş ederken bir yandan da Bobby’yi dikkatle dinledi. Bobby öyküyü hiç de ilginç bulmamıştı; konu Floyd Patterson veya Ingemar Johansson’la ilgili değildi. Buna rağmen, yazılanları dikkatle okudu. Tommy ‘Kasırga’ Haywood’la Eddie Albini arasındaki on iki rauntluk maçın gelecek haftanın çarşamba günü oynanması kararlaştırılmıştı. Her iki boksörün sicilleri iyiydi, ama yaş önemli, belki de sonuç üzerinde etkili bir faktör sayılıyordu. Haywood, Eddie Albini’nin otuz altı yaşına karşın yirmi üç yaşındaydı ve maçın favorisiydi. Galip gelen, sonbahardaki ağır sıklet şampiyonasında şansını deneyebilecekti. Şampiyona büyük bir olasılıkla Richard Nixon başkanlık seçimlerini kazandığı zaman yapılacaktı. (Bobby’nin annesi seçim sonucundan emindi, böylesi daha iyiydi, Katolik oluşu bir yana, Kennedy fazla gençti ve öfkeli olmak eğilimindeydi.) Albini yazıda kendisine niçin haksızlık edildiğini anlayabildiğini söylüyordu; yaşı biraz ilerlemişti, bazıları da son maçında ‘Şeker Çocuk’ Masters tarafından nakavt edildiği için işinin bittiğini düşünüyorlardı. Haywood’un ondan üstün olduğunu ve genç bir sporcuya göre oldukça deneyimli sayılabileceğini tabii ki biliyordu. Ama Albini sıkı antrenman yaptığı iddiasındaydı. Yazı oyun ve kararlı gibi kelimelerle doluydu. Albini cesur ve yürekli olarak tarif ediliyordu. Bobby, yazıyı yazanın, Aibini’nin pestilinin çıkarılacağına inanarak ona acıdığını hissediyordu. Kasırga Holwood her ne kadar bulunup gazeteciyle konuşmamışsa da, I. Kleinflenst (Ted, ismin nasıl okunacağını Bobby’ye öğretmişti.) adındaki menajer bunun büyük bir olasılıkla Eddie Albini’nin son maçı olacağını söylemişti. “Onun da parlak günleri oldu, ama o günler sona erdi,” demişti Kleindienst. “Eddie altı raunt atlatırsa, oğlumu aç yatmaya göndermiş olur.”</p>

  <p class="calibre1">“Irving Kleindienst enayinin biri,” dedi. Pencereden dışarıya, Bayan O’Hara’nın köpeğinin havlamalarının geldiği yöne bakıyordu, zamanlarda olduğu gibi yüzü anlamsız değildi, ama olaylara uzak görünüyordu. Bobby, “Onu tanıyor musunuz?” diye sordu.</p>

  <p class="calibre1">“Hayır, hayır,” dedi Ted. Bu fikir onu önce şaşırtmış, sonra da tuhafına gitmişti. “Sadece onun hakkında bildiklerim var.”</p>

  <p class="calibre1">“Bence Albini denen adam şimdiden yenilmiş sayılır.”</p>

  <p class="calibre1">“Orasını bilemezsin. İşin ilginç yanı da bu ya.”</p>

  <p class="calibre1">“Ne demek istiyorsunuz?”</p>

  <p class="calibre1">“Hiç. Çizgi romanlara geç, Bobby. Flaş Gordon’u istiyorum. Dale Arden’in ne giydiğini bana söylemeyi de unutma sakın.”</p>

  <p class="calibre1">“Niçin?”</p>

  <p class="calibre1">“Çünkü bence o çok ateşli bir parça.” Ted’in bu yanıtı Bobby’yi kahkahalarla güldürdü. Elinde değildi. Ted bazen ona çok komik geliyordu.</p>

  <p class="calibre1">Ertesi gün yaz beysbolü için formların kalanını doldurduğu Sterling House’dan dönerken Bobby, Commonwealth Parkı‘ndaki bir karaağaca raptiyelerle tutturulmuş bir posterle karşılaştı.</p>

  <p class="calibre1">LÜTFEN PHIL’İ BULMAMIZA YARDIM EDİN!</p>

  <p class="calibre1">PHIL GAL CORGİSİ CİNSİ KÖPEĞİMİZDİR!</p>

  <p class="calibre1">PHIL 7 YAŞINDA!</p>

  <p class="calibre1">PHIL KAHVERENGİDİR, YALNIZ BOYNUNDA MAMA ÖNLÜĞÜ GİBİ BİR BEYAZLIĞI VAR! GÖZLERİ PARLAK VE ZEKİ BAKIŞLIDIR!</p>

  <p class="calibre1">KULAKLARININ UCU SİYAHTIR!</p>

  <p class="calibre1">ÇABUK OL, PHIL dediğinizde size bir TOP getirecektir!</p>

  <p class="calibre1">HOusitonic 5-8337’ye TELEFON EDİN!</p>

  <p class="calibre1">(ya da) Highgate Caddesi No: 745’e GETİRİN!</p>

  <p class="calibre1">Adres SAGAMORE AİLESİ‘nin evidir.</p>

  <p class="calibre1">Posterde Phil’in bir resmi yoktu.</p>

  <p class="calibre1">Bobby durup uzunca bir zaman postere baktı. Bir yandan eve koşup Ted’e bundan başka, seksek oyununun yanında tebeşirle resmedilmiş yıldızla hilali anlatmak istiyor, bir yandan da parkta çeşitli terlerin bulunduğunu kendi kendine hatırlatıyordu. Örneğin, durduğu yerin tam karşısındaki başka bir karaağaçta kent merkezindeki meydanda verilecek bir konserin ilanı vardı. Ted’i bu yüzden heyecanlandırması delilik olurdu. Birbiriyle çatışan bu iki düşünce Bobby’nin beyninde birbirine sürtünen iki cismin ateş almasına benzer bir etki yaptı</p>

  <p class="calibre1">Çocuk, posterin yanından uzaklaşarak bunu düşünmeyeceğim, dedi kendi kendine. Ama sonra kafasının derinlerindeki bir ses -tehlikeli derecede erişkin bir ses- protesto ederek bu gibi şeyleri düşünmesi ve anlatması için para aldığını ona hatırlattı. Bobby sesi susması için uyardı. Ses de sustu.</p>

  <p class="calibre1">Eve dönünce annesini yine verandadaki salıncakta oturur buldu, Liz bu kez bir sabahlığın kolunu onarıyordu. Başını kaldırınca, Bobby Liz’in gözlerinin altının şişmiş, göz kapaklarının da kızarmış olduğunu gördü. Elinde katlı bir kâğıt mendil vardı.</p>

  <p class="calibre1">“Anne?”</p>

  <p class="calibre1">“Bir aksilik mi oldu?” diye soracak oldu, ama bu düşüncesini seslendirmek akılsızlık olurdu. Hatta başına dert açardı. Bobby’nin Savin Plajı‘na gidilen gündeki parlak önsezileri tekrarlanmadı, ama annesini tanıyordu,</p>

  <p class="calibre1">Liz’in sinirli olduğu zaman ona nasıl baktığını, avucunda kâğıt mendil olan elin gerilerek hemen hemen yumruk oluşunu, kadının, soluğunu içine çekip ona karşı geldiğiniz takdirde sizinle dalaşmaya hazırmış gibi dimdik oturuşunu biliyordu.</p>

  <p class="calibre1">Annesi, “Ne var?” diye sordu. “Aklında saçların dışında bir şey daha mı var?”</p>

  <p class="calibre1">Bobby, “Hayır,” dedi. Sesi kendi kulaklarına bile garip ve çekingen gelmişti. “Sterling House’a uğradım. Beysbol listelerini asmışlar. Bu yaz yine Kurtlar’dan biri olacağım.”</p>

  <p class="calibre1">Liz başıyla onayladı. Biraz rahatlamış görünüyordu. “Gelecek yıl seni Aslanlar takımına alacaklarına eminim.” Kadın dikiş sepetini salıncağın üstünden yere indirdi ve yanındaki boş yeri okşadı. “Gel, biraz yanıma otur, Bobby. Sana bir şey söylemek istiyorum.”</p>

  <p class="calibre1">Bobby oturdu. Biraz heyecanlıydı. Annesi ağlamıştı ve oldukça kötü bir hali vardı. Ama sonuçta ortada önemli bir sorun olmadığı anlaşıldı.</p>

  <p class="calibre1">“Bay Biderman -Don- beni kendisi, Bay Cushman ve Bay Dean’le Providence’deki bir seminere gitmeye davet etti. Bu benim için büyük bir fırsat.”</p>

  <p class="calibre1">“Seminer nedir?”</p>

  <p class="calibre1">“Bir tür konferans; insanlar bir konu hakkında bilgi edinmek ve tartışmak için bir araya geliyorlar. Bu seferki altmışlı yıllardaki emlakçilikte ilgili. Don’un beni davet etmesine çok şaşırdım. Bill Cushman’la Curtis Dean’in gideceklerini biliyordum tabii; onlar firmanın aktif elemanları. Ama Don’un beni de davet etmesi harika…” Kadın, sözüne kısa bir ara verdikten sonra dönüp oğluna gülümsedi. Bobby bunun içten bir gülümseme olduğunu düşünse de bu, annesinin kızarmış göz kapaklarıyla çelişiyordu. Liz, “Uzun zamandan beri ben de firmanın bir temsilcisi olmak istiyordum,” dedi. “Şimdi de damdan düşer gibi önüme çıktı. Bu benim için kaçırılmayacak bir fırsat, Bobby ve hayatımıza büyük bir değişiklik getirebilir.”</p>

  <p class="calibre1">Bobby annesinin gayrimenkul satmak istediğini biliyordu. Bu konuyla ilgili kitapları vardı. Hemen her akşam onların içinden bölümler okur, bazı yerlerin altını çizerdi. Ama bu o kadar büyük bir fırsatsa, niçin onu ağlatmıştı?</p>

  <p class="calibre1">Çocuk, “Sevindim,” dedi. “Umarım, o seminerde çok şey öğrenirsin. Ne zaman gidiyorsun?”</p>

  <p class="calibre1">“Gelecek hafta. Dördümüz salı sabahı erkenden yola çıkacak ve perşembe akşamı saat sekiz sularında döneceğiz. Bütün toplantılar Warwick Oteli’nde. Biz de orada kalacağız. Don odaları ayırttı. Sanırım, on iki yıldan beri bir otel odasında gecelemedim. Bu yüzden biraz sinirliyim.”</p>

  <p class="calibre1">Sinirli olmak insanı ağlatır mıydı? Bobby bunu merak ediyordu, insan bir yetişkin -ve özellikle yetişkin bir kadın- olursa belki.</p>

  <p class="calibre1">“Senden S-J’ye salı ve çarşamba gecelerini onlarda geçirip geçiremeyeceğini sormanı istiyorum. Bayan Sullivan’ın itiraz etmeyeceğine eminim.”</p>

  <p class="calibre1">Bobby “Hayır” gibilerden başını salladı. “Olmaz.”</p>

  <p class="calibre1">“Niçin olmuyormuş?” Liz birden hırçınlaşmıştı. “Bayan Sullivan daha önce onlarda kalmanda bir sakınca görmemişti. Onu kızdıracak bir şey yapmadığını umarım.”</p>

  <p class="calibre1">“Sorun o değil, anne. S-J ‘Winnie Kampı‘nda bir haftalık tatil kazandı da.” Annesi ona hâlâ ters ters bakıyordu. Bu bakışta paniğe benzer bir şeyler yok muydu? Panik ya da ona benzer bir şey?</p>

  <p class="calibre1">“Bu Winnie Kampı da neymiş? Sen neler anlatıyorsun böyle?”</p>

  <p class="calibre1">Bobby, S-J’nin Winiwinaia Kampı‘nda bir haftalık tatil kazandığım Bayan Sullivan’ın da fırsattan yararlanarak aynı tarihlerde Wisconsin’deki annesiyle babasını görmeye gideceğini anlattı.</p>

  <p class="calibre1">Annesi, “Kahretsin, aksiliğe bak,” diye söylendi. Liz hemen hiç küfretmez, küfürlerin ve pis lafların cahillerin dili olduğunu söylerdi. Elini yumruk yapıp salıncağın koluna vurdu. “Kahretsin!”</p>

  <p class="calibre1">Liz bundan sonra durup biraz düşündü. Bobby de düşünüyordu. Sokaklarındaki öbür yakın arkadaşı Carol’du, ama annesinin Anita Gerber’e telefon açıp oğlunun onlarda kalıp kalamayacağını soracağından şüpheliydi. Carol bir kız çocuğuydu; bu, gece yatılan söz konusu olduğunda çok şey fark ettiriyordu. Annesinin arkadaşlarından birinde kalamaz mıydı? Sorun, annesinin arkadaşının olmayışıydı. Daha doğrusu, Don Biderman ve belki Providence’deki seminere giden öbür iki kişi dışında yoktu. Evet, tanıdıkları, supermarketten dönerken ya da cuma gecesi kent merkezindeki sinemaya gittikleri zaman merhaba dediği kimseler çoktu, ama bunların hiçbirine telefon açıp on bir yaşındaki oğlunu iki gece konuk etmelerini isteyemezdi. Akraba derseniz, Bobby’nin bildiği kadarıyla o da yoktu.</p>

  <p class="calibre1">Bobby ile annesi, birbirine yaklaşan iki yolda ilerleyen kişiler gibi yavaş yavaş aynı noktaya doğru ilerlediler. Bobby belki bir iki saniyelik bir farkla annesinden önce oraya vardı.</p>

  <p class="calibre1">Çocuk birden, “Ted nasıl?” diye sordu ve anında eliyle ağzını kapadı.</p>

  <p class="calibre1">Annesi, oğlunun elinin yavaş yavaş kucağına inmesini dudaklarında hafif bir alaycı gülümsemeyle izledi. İki adam hapishane parmaklıklarından dışarı bakıyorlardı. Biri çamuru gördü, öbürü ise yıldızları her zamanki değişmez favorisi, “Hayat adil değildir” türünden deyişlere başladığı zamanlardaki gülümseyişiydi bu.</p>

  <p class="calibre1">“Yalnız olduğunuz zamanlar ona Ted dediğini bilmiyor muyum sanıyorsun?” diye sordu. “Herhalde budalalık hapları yuttuğumu sanıyorsun, Bobby-O.” Kadın sokağa baktı. Bir Chrysler New Yorker kayar gibi yavaş yavaş geçti. Aerodinamik çizgili, bol kromlu bir araçtı. Bobby onun arkasından baktı. Direksiyonda yaşlı ve ak saçlı bir adam duruyordu ve sırtında mavi bir ceket vardı. Bobby onun herhalde zararsız olduğunu düşündü. Yaşlıydı, ama alçak değil.</p>

  <p class="calibre1">Liz sonunda, “Belki işe yarar,” dedi. Oğlundan çok, kendi kendisiyle konuşur gibiydi. “Brautigan’la konuşalım, bakalım ne diyecek,” diye ekledi.</p>

  <p class="calibre1">Merdivende annesinin arkasından üçüncü kata tırmanan Bobby, onun ne kadar zamandan beri Ted’in soyadını doğru olarak söylemeyi bildiğini merak ediyordu. Bir hafta mı? Yoksa bir ay mı? Tâ başından beri, salak, diye düşündü. İlk gününden beri.</p>

  <p class="calibre1">Bobby’nin ilk aklına gelen, Ted’in üçüncü kattaki odasında, kendisinin de birinci kattaki dairede kalmasıydı. İkisi de kapılarını açık tutacaklar, birinden birinin bir şeye ihtiyacı olması durumunda birbirlerine seslenebileceklerdi.</p>

  <p class="calibre1">Ama Liz, “Senin sabahın üçünde gördüğün bir kâbus yüzünden Bay Brautigan’ı çağırmanın Kilgallen’lerin ya da Prosky’lerin hoşuna gideceğini hiç sanmam,” diyerek aksi bir ifadeyle itiraz etti. Kilgalien’lerle Prosky’ler ikinci kattaki iki küçük dairede kalıyorlardı. Liz ve Bobby’yle de bir samimiyetleri yoktu.</p>

  <p class="calibre1">Kendisine küçük bir çocuk gibi davranıldığı için fena halde onuru kırılan Bobby, “Ben kâbus falan görmeyeceğim,” dedi.</p>

  <p class="calibre1">Annesi ona ters ters baktı. Ted’in mutfak masasının başında otururlarken iki yetişkin sigara tellendiriyordu. Bobby’nin önünde de bir Şalgam suyu duruyordu.</p>

  <p class="calibre1">Ted, “iyi bir fikir değil, Bobby,” dedi. “Sen iyi bir çocuksun, sorumlu ve aklı başında. Ama on bir yaş yalnız kalmak için bence fazla küçük.”</p>

  <p class="calibre1">Annesi yerine arkadaşının ona çok küçüksün demesi Bobby’nin fazla ağrına gitmemişti. Aynı zamanda gece yarısından sonraki saatlerde uyanıp evde yalnız olduğunu bile bile tuvalete gitmenin korku verici olacağını itiraf etmek zorundaydı. Bunu yapabilirdi, yapabileceğinden kuşkusu yoktu, ama kesinlikle korku verici olacaktı.</p>

  <p class="calibre1">“Kanepe nasıl?” diye sordu Bobby. “Çek-yat tipidir, çekilip yatak olur, değil mi?” Kanepeyi hiç o şekilde kullanmamışlardı, ama Bobby kanepenin çek-yat olduğunu annesinin bir gün kendisine söylemiş olduğundan emindi. Haklıydı. Böylece mesele çözümlenmiş oluyordu. Liz belli ki Bobby’yi yatağında istememişti, (Brattigan’ı hele hiç) Bobby’nin onun sıcak üçüncü kat odasında kalmasını da istemediği kesindi. Çocuk annesinin bir çözüm ararken gözünün önündekini dikkatinden kaçırdığını düşündü.</p>

  <p class="calibre1">Böylece Ted’in gelecek haftanın salı ve çarşamba gecelerini Garfield’lerin oturma odasındaki çek-yatta geçirmesi kararlaştırıldı. Bu düşünce Bobby’yi heyecanlandırdı. Aklına eseni yapabileceği iki günü olacaktı -hatta perşembeyi de sayarsa üç günü- geceleri de yanında korkmamasını sağlayacak biri bulunacaktı. Hem bu bir bebek bakıcısı değil, erişkin bir arkadaştı. Bu, Sully-John’un bir haftalığına Winnie Kampı‘na gitmesiyle aynı şey olmasa da yine de bir anlamda öyleydi. Bobby Broad Sokağı Kampı diye düşündü. Neredeyse bir kahkaha atıyordu.</p>

  <p class="calibre1">Ted, “Çok eğleneceğiz,” dedi. “Senin için ünlü fasulyeli ve sosisi güvecimi pişireceğim.” Uzanıp Bobby’nin asker tıraşlı saçlarını karıştırdı.</p>

  <p class="calibre1">Bobby’nin annesi, “Eğer fasulye ve sosis yiyecekseniz, bunu aşağı indirmeniz doğru olur,” diyerek sigara tutan parmaklarıyla Ted’in vantilatörünü işaret etti.</p>

  <p class="calibre1">Ted’le Bobby güldüler. Liz Garfield de yarı alaycı gülümsemesini gösterip sigarasını bitirdi ve izmariti Ted’in kül tablasının içinde söndürdü. Göz kapaklarının şişliği bu arada bir kez daha Bobby’nin dikkatini çekti.</p>

  <p class="calibre1">Bobby ile annesi merdiveni inerlerken, çocuk parkta gördüğü posteri hatırladı. ÇABUK OL PHIL derseniz size bir tOp getirecek, olan kayıp Corgi’yle ilgili posteri. Posteri Ted’e anlatmalıydı. Ted’e her şeyi anlatması gerekiyordu. Ama bunu yapar, Ted de 149 numaradan taşınırsa gelecek hafta kim onun yanında kalacaktı? Broad Sokağı Kampı akşam yemeğinde (belki de annesinin çoğu kez yasakladığı Tv’nin önünde) Ted’in meşhur fasulyeli ve sosisli güvecini yiyecek, ondan sonra da istedikleri kadar geç saatlere kadar oturacak iki arkadaşa ne olacaktı?</p>

  <p class="calibre1">Bobby kendi kendine bir söz verdi: Gelecek cumaya annesi konferansından ya da seminerinden döndükten sonra Ted’e her şeyi anlatacaktı. Eksiksiz bir rapor verecekti, Ted de bundan sonra istediğini yapacaktı. Hatta kalmaya bile karar verebilirdi.</p>

  <p class="calibre1">Bir kere bu kararı verdikten sonra Bobby’nin kafası şaşılacak derecede netleşti, iki gün sonra Total Market’teki ilan tahtasında tepetaklak bir SATILIK kartı (Bir çamaşır yıkama ve kurutma makinesiyle ilgiliydi.) gördüğünde onu hemen oracıkta aklından çıkarabildi.</p>

  <p class="calibre1">Bobby Garfield buna rağmen huzursuz, hem de çok huzursuz bir hafta geçirdi. İki kayıp evcil hayvan posteri daha görmüştü. Biri kent merkezinde, öbürü Asher Caddesi’nde, Asher Empire’ın yarım mil ötesindeydi. (Evinin bulunduğu blok artık Bobby için yeterli değildi, günlük keşif yolculuklarında giderek daha uzaklara gitmeye başlamıştı.)Ted de her şeyden uzaklaştığı o garip nöbetlerini giderek daha sık geçirmeye başlamıştı. Üstelik daha da uzun sürüyorlardı şimdi. Bu her şeyden uzaklaştığı nöbet dönemlerinde bazen konuşuyordu, ama her zaman İngilizce değil. İngilizce konuştuğu zamanlar da söyledikleri her zaman bir anlam taşımıyordu. Bobby çoğunlukla Ted’in, tanıdığı en aklı başında, en zeki ve en harika insanlardan biri olduğunu düşünüyordu. Ama kafaca oradan uzaklaştığı zaman ürkütücü oluyordu. Allah’tan ki annesi bunu bilmiyordu. Liz’in Bobby’yi, bazen kendini unutup İngilizce saçmalamaya ya da başka bir dilde zırvalamaya başlayan birinin yanında bırakmaya pek hevesli olacağını sanmıyordu.</p>

  <p class="calibre1">Ted bu nöbetlerden birinin sonrasında bir buçuk dakika süreyle boşluğa donuk donuk bakmak dışında bir şey yapmayıp Bobby’nin giderek daha telaşlı sorularını da yanıtsız bırakmıştı. Çocuk da Ted’in belki kendi kafasının içinde olmayıp tıpkı bir çocuğun tepesindeki helezonları izleyerek her yere gidebileceklerine inanan Güneşin Etrafındaki Çember’deki insanlar gibi dünyadan ayrıldığını düşünmekte kendini alamadı. Donuklaştığında Ted parmaklarının arasında bir Chesterfield tutmaktaydı. Sigaranın külü uzadı, uzadı ve en sonunda masanın üstüne düştü. Kömür Ted’in elinin boğumlu eklemlerine fazlaca yaklaşınca Bobby onu yavaşça çekti. İzmariti dolu tablanın içine koyduğu sırada adam sonunda kendine geldi.</p>

  <p class="calibre1">Kaşlarını çatarak, “Sigara mı içiyordun?” diye sordu. “Bobby, henüz sigara içemeyecek kadar gençsin.” “Sigaranı senin için söndürüyordum. Düşündüm ki…” Bobby birden çekingenleşerek sustu.</p>

  <p class="calibre1">Ted, sağ elinin ilk iki parmağına baktı. Uçlarında hiç çıkmayan sarı bir nikotin lekesi vardı. Güldü, en küçük bir neşe belirtisi olmayan havlar gibi bir ses çıkarmıştı. “Kendimi yakacağımı sandın, değil mi?”</p>

  <p class="calibre1">Bobby başıyla doğruladı. “Öyle uzaklaştığın zaman neler düşünürsün? Nereye gidiyorsun?”</p>

  <p class="calibre1">Ted, “Bunu izah etmek güç,” dedi ve Bobby’den ona yıldız falını okumasını istedi.</p>

  <p class="calibre1">Ted’in translarını düşünmek rahatsızlık vericiydi. Ama Ted’in para verip ondan aramasını istediği şeyleri konuşmamak daha da rahatsızlık vericiydi. Sonuçta, genelde topa vurmakta usta olan Bobby, Sterling House’da Kurtlar’dan biri olarak katıldığı bir öğleden sonra maçında dört kez oyundan çıkarıldı… Aynı zamanda yağmurlu geçen cuma günü S-J’nin evinde dört Savaş Gemisi oyununda galibiyeti Sully’ye kaptırdı. Sully, “Neyin var senin?” diye sordu. “Bağışlanamaz dört yanlış yaptın. Ayrıca, senden bir yanıt beklediğim zaman kulağının içine bağırmak zorunda kaldım. Ne oluyor?”</p>

  <p class="calibre1">“Olan bir şey yok.” Bobby öyle demişti. Oysa o kadar çok şey olmuştu ki. Öyle hissediyordu.</p>

  <p class="calibre1">Carol da o hafta Bobby’ye iyi olup olmadığını birkaç kez sormuştu. Yvonne Loving ona öpüşme hastalığına tutulup tutulmadığını sormuş, sonra kıkırdamaktan patlama tehlikesi atlatmıştı.</p>

  <p class="calibre1">Bobby’nin garip davranışını bir tek fark etmeyen annesi oldu. Liz Garfield’in aklı fikri Providence’e yapacağı yolculuktaydı. Akşamları telefonda Bay Biderman’la veya gidecek olan öbür iki kişiden biriyle konuşuyor (Bunların biri Bill Cushman’dı; Bobby öbür adamın adını pek hatırlayamıyordu.). giysilerini yatağının üstüne yayıyor, sonra öfkeyle başını sallayarak onları gardroptaki yerlerine asıyor, saçlarını yaptırmak için kuaförden randevu alıyor, sonra tekrar telefon açarak bir de manikür istiyordu. Bobby manikürün ne olduğunu bilmiyordu. Bunu Ted’e sormak zorundaydı.</p>

  <p class="calibre1">Yaptığı hazırlıklar Liz’i heyecanlandırıyordu. Ama genç kadında ayrıca belli bir ciddiyet göze çarpıyordu. Düşman bir kumsala saldırmak üzere olan bir askere ya da uçaktan düşman hatlarının gerisine atlayacak bir paraşütçüye benziyordu. Akşam vakti yaptığı telefonlardan biri fısıltılı sesle yapılmış bir tartışmaya benziyordu. Bobby hattın öbür ucundakinin Bay Biderman olduğundan şüphelenmişti, ama emin değildi. Bobby cumartesi günü odasına girince annesinin iki yeni elbiseye baktığını gördü; şık giysilerdi, birinin ince omuz askıları vardı. Öbürü ise bir mayo üstü gibi askısızdı. Elbiselerin kutuları yerde atılı duruyor, içlerine döşenmiş pelür kâğıtları dışarı taşıyordu. Annesi giysilerin başında dikiliyor, onlara Bobby’nin onda daha önce görmediği bir anlamla bakıyordu: irileşmiş gözler, çatılmış kaşlar, allığın leke gibi sırıttığı gerilmiş beyaz yanaklar… Bir eli ağzının üstündeydi. Tırnaklarını ısırırken çıkardığı çatırtıyı çocuk da duyabiliyordu. Yazı masasının üstündeki bir tablada tüten sigara belli ki unutulmuştu. Liz’in iri gözleri iki elbisenin arasında gidip geliyordu.</p>

  <p class="calibre1">Bobby, “Anne?” diye seslenince, kadın birden havaya zıpladı. Sonra çirkin şekilde gerilmiş dudaklarının arasından, “Tanrım! Sen hiç kapıyı vurmayı bilmez misin?” diye tısladı.</p>

  <p class="calibre1">Çocuk, “Üzgünüm,” diye geveledi ve geri geri giderek odadan çıkmaya hazırlandı. Annesi daha önce kapıyı vurması gereğinden hiç söz etmemişti. “Anne, sen iyi misin?”</p>

  <p class="calibre1">“İyiyim!” Liz sigarayı fark ederek kaptı ve dudaklarının arasına sıkıştırdı. Nefesini o kadar şiddetle dışarı üfledi ki, ağzıyla burnundan başka kulaklarından da dışarıya duman püskürse Bobby hiç şaşırmayacaktı. “Ama beni inek Elsie’ye benzetmeyecek bir kokteyl giysisi bulabilsem daha iyi olurdum,” dedi kadın. “Bir zamanlar otuz altı beden giydiğimden haberin var mı senin? Babanla evlenmemden önce otuz altı giyiyordum. Şimdi ise bak bana! İnek Elsie! Kahrolası Moby Dick!”</p>

  <p class="calibre1">“Anne, sen şişman değilsin. Sadece… “</p>

  <p class="calibre1">“Odamdan çık, Bobby. Lütfen anneni yalnız bırak. Başım çatlıyor.”</p>

  <p class="calibre1">Çocuk, o gece annesinin yine ağladığını duydu. Ertesi gün onu elbiselerden birini -ince askılı olanı- dikkatle çantasına yerleştirdiğini gördü. Öteki, mağazadan alınmış olan kutusuna geri dönmüştü. Bunun ön yüzünde şık kahverengi harflerle LUCY’NİN GİYSİLERİ diye yazılıydı.</p>

  <p class="calibre1">Liz pazartesi akşamı Ted Brautigan’ı aşağı inip onlarla yemek yemeye davet etti. Bobby annesinin rulo köftelerini çok sever ve genellikle ikinci kez tabağını uzatırdı, ama o gün lokmaları yutmakta zorluk çekti. Ted’in yine transa girmesinden, annesinin de kıyametleri koparmasından korkmuştu.</p>

  <p class="calibre1">Ne var ki, boşa korkmuştu. Ted, New Jersey’deki çocukluğunu ve Bobby’nin annesi sorduğunda Hartford’daki işini tatlı tatlı anlattı. Ama Bobby onun çocukken kızak kaymasından bahsederken muhasebecilikten söz ederken olduğundan daha rahat gözüktüğüne dikkat etti. Allah’tan ki annesi bir şey fark etmemiş görünüyordu. Ted sonunda rulo köfteden ikinci bir dilim bile istedi.</p>

  <p class="calibre1">Yemek sona erip sofranın üstündekiler kaldırıldıktan sonra Liz, Ted’e bir telefon numarası listesi verdi. Bunların arasında Dr. Gordon’un, Sterling House’ın yaz ofisinin ve Warwick Oteli’nin numaraları vardı. “Bir sorun çıkarsa, bana mutlaka bildirin. Tamam mı?”</p>

  <p class="calibre1">Ted başını salladı. “Tamam.”</p>

  <p class="calibre1">“Bobby? Önemli bir sorun yok, değil mi?” Kadın, oğlunun, ateşinin çıktığından yakındığı zamanlarda yaptığı gibi, elini kısa bir an onun alnının üstüne koydu.</p>

  <p class="calibre1">“Hayır, bir şeyim yok. Çok eğleneceğiz. Öyle değil mi, Bay Brautigan?”</p>

  <p class="calibre1">“Ona niçin Ted demiyorsun?” Liz çatar gibi konuşuyordu. “Oturma odamızda yatacağına göre, benim de ona Ted dememde bir sakınca yok sanırım. İzin verirsiniz, değil mi?”</p>

  <p class="calibre1">“Tabii ki. Şu andan itibaren adım sadece Ted.” Diyerek gülümsedi. Bobby bunun samimi ve dostça bir gülümseyiş olduğunu düşündü. Böyle bir gülümseyişe karşı konulabileceğini düşünemiyordu. Ama annesi bunu yapabilirdi ve yaptı. Şimdi bile Ted’in gülümseyişine karşılık verirken kâğıt mendili tutan elinin hoşnutsuzluğunu anlatan biçimde sıkılıp gevşediğini görebiliyordu. Bakalım, “İnce eleyip sık dokumaya gelir misin” der gibiydi.</p>

  <p class="calibre1">“Ben de şu andan itibaren Liz’im.” Kadın, masanın öbür yanına elini uzattı ve ilk defa karşılaşan insanlar gibi tokalaştılar… Şu farkla ki Bobby annesinin Ted Brautigan hakkında çoktan kararını vermiş olduğunu biliyordu. Sıkışık durumda olmasaydı, Bobby’yi dünyada yaşlı adama emanet etmezdi. Kıyamet kopsa etmezdi.</p>

  <p class="calibre1">Liz çantasını açarak içinden beyaz bir zarf çıkardı. Zarfı Ted’e uzatarak, “Bunun içinde on dolar var,” dedi. “İkiniz hiç değilse bir gece dışarda yemek isteyeceksinizdir. Bobby Colony Lokantası‘ndan hoşlanır, sizce bir sakıncası yoksa oraya gidin. Aynı zamanda bir sinemaya gitmek de isteyebilirsiniz. Başka ne gibi bir masraf çıkar bilemem, ama biraz hazırlıklı olmalı, öyle değil mi?”</p>

  <p class="calibre1">Ted de aynı fikirdeydi. “Doğru. Sonradan üzülmektense hazırlıklı olmakta yarar var.” Bir yandan konuşurken zarfı pantolonunun ön cebine yerleştirmişti. Ekledi. “Ama on doları üç günün içinde tüketebileceğimizi sanmıyorum. Sen ne diyorsun, Bobby?”</p>

  <p class="calibre1">“Öyle ya. Ben de aynı şeyi düşünüyordum.”</p>

  <p class="calibre1">Liz başıyla doğruladı “Enayi biri ile parasının göz açıp kapayana kadar yolları ayrılır,” da favori deyişlerinden biriydi. Kanepenin yanındaki masanın üstünde duran paketten bir sigara çekti ve hafifçe titreyen bir elle yaktı. “Merak edilecek bir şey olmayacaktır,” dedi. “Siz ikinizin benden daha iyi vakit geçireceğinize eminim.” Annesinin ısırılmaktan aşınmış tırnaklarına bakan Bobby, bundan şüphem yok, diye içinden geçirdi.</p>

  <p class="calibre1">Bobby’nin annesiyle öbürleri Bay Biderman’ın arabasıyla Providence’e gideceklerdi. Liz’le Bobby Garfield ertesi sabah yedide verandada durarak arabanın gelişini bekliyorlardı. Erken saatlerin puslu sessizliği yazın</p>

  <p class="calibre1">sıcak günlerinin gelişini müjdeliyordu. Asher Caddesi’nden işe gidenlerin trafiğinin uğultusu kulağa geliyordu, ama Broad’dan arada bir otomobiller ve servis arabaları geçiyordu. Bobby hemen sulama aygıtlarının fış-fışlarını, blokun öbür yanında da Bowser’in hiç bitmeyen hav-havlarını duyabiliyordu. Aylardan ister haziran, iste ocak olsun Bowser’in havlamaları hiç değişmiyordu. Bobby Garfield’e Bowser, Tanrı kadar değişmez bir varlık gibi gözüküyordu.</p>

  <p class="calibre1">Liz, “Biliyor musun, burada benimle beklemen gereksiz,” dedi Üstünde ince bir pardösü vardı ve sigara içiyordu. Her zamankinden biraz daha çarpıcı bir makyaj yapmıştı, ama Bobby gözlerinin altındaki gölgeleri hâlâ fark edebiliyordu. Liz huzursuz bir gece daha geçirmişti Çocuk, “Bence bir sakınca yok,” dedi.</p>

  <p class="calibre1">“Seni onunla bırakmakla hata etmediğimi umarım.”</p>

  <p class="calibre1">“Sakın merak etme, anne. Ted iyi adamdır.”</p>

  <p class="calibre1">Genç kadın “hıhhh” gibilerden bir ses çıkardı. Tam o sırada Bay Biderman’ın Mercury’si (Bayağı değilse bile, gemiden farksız bir arabaydı.) küçük bir krom ışıltısıyla Commonwealth’den sokaklarına saptı ve 149 numaraya doğru yokuşu tırmanmaya koyuldu.</p>

  <p class="calibre1">Bobby’nin annesi biraz sinirli, biraz da heyecanlı gözükerek, “İşte geliyor,” diye atıldı. Eğildi. “Haydi bana bir öpücük ver, Bobby. Seni öpüp rujumu dağıtmak istemiyorum.”</p>

  <p class="calibre1">Bobby elini annesinin kolunun üstüne koydu ve yanağını hafifçe öptü. Annesinin saçlarını, süründüğü parfümü, pudrasını kokladı. Liz’i bir daha aynı kayıtsız şartsız sevgiyle öpmeyecekti.</p>

  <p class="calibre1">Liz belirli belirsiz gülümsedi, fakat oğluna bakacak yerde zarif bir manevrayla kaldırımın kenarında duran Bay Biderman’ın yattan farksız Mercury’sine bakışını dikti. Genç kadın bavullarına uzandı, iki bavul Bobby’ye kalırsa iki güne göre çok fazlaydı, ama kokteyl elbisesi herhalde bir tanesinin içinde fazla yer tutuyordu. Çocuk bavulların sapına sarılmıştı bile.</p>

  <p class="calibre1">“Bunlar sana göre fazla ağır, Bobby. Basamaklara ayağın takılır, düşersin.”</p>

  <p class="calibre1">Bobby, “Hayır, düşmem,” dedi.</p>

  <p class="calibre1">Liz ona şöyle bir baktı, sonra Bay Biderman’a elini salladı ve yüksek ökçelerini takırdatarak otomobile doğru yürüdü. Bavulların ağırlığı etkisiyle yüzünü buruşturmamaya çalışan Bobby de annesini izledi.</p>

  <p class="calibre1">Liz bavulların içine ne koymuştu böyle… giysiler mi, tuğlalar mı?</p>

  <p class="calibre1">Çocuk hiç değilse onları durup dinlenmeden kaldırıma indirebildi.</p>

  <p class="calibre1">Biderman da o vakte kadar arabasından inmişti. Önce Liz’in yanağına bir öpücük oturttuktan sonra bagaj bölmesini açan anahtarı ortaya çıkardı.</p>

  <p class="calibre1">“Nasılsın bakalım, delikanlı?” Bay Biderman, Bobby’ye hep delikanlı diyordu. “Bavulları arkaya sürükle, ben de bagaja koyayım. Kadınlar yola çıkarken bütün evi taşırlar, öyle değil mi? O deyişi biliyorsundur tabii; ne onlarla ne de onlarsız yaşanmaz!” Adam Bobby’ye Sineklerin Tanrısı”ndaki Jack’i hatırlatan bir sırıtışla dişlerini ortaya çıkardı, “Bir tanesini benim almamı istiyor musun?”</p>

  <p class="calibre1">“Onları getirdim bile.” Bobby, Bay Biderman’ın arkasından güçlükle ilerledi. Omuzları sancıyordu. Ensesi ateş gibi olmuş, terlemeye başlamıştı.</p>

  <p class="calibre1">Bay Biderman bagajı açtı, bavulları Bobby’nin ellerinden aldı ve arabanın bagaj bölümüne yerleştirdi. Arkalarında Bobby’nin annesi arka pencereden içeri bakıyor ve yolculuğa katılacak olan öbür iki adamla konuşuyordu. Birinin söylediğine güldü. Bu gülüş Bobby’ye bir tahta bacak kadar gerçek göründü.</p>

  <p class="calibre1">Bay Biderman bagajın kapağını kapadı ve Bobby’ye tepeden baktı. Ablak suratlı, fakat ince yapılı bir adamdı. Yanakları daima kızarmış gözüküyordu. Tarağının dişlerinin bıraktığı yollarda kafasının derisi pembe pembe sırıtıyordu. Altın çerçeveli yuvarlak küçük gözlük takıyordu. Gülümseyişi annesinin gülüşü kadar gerçek göründü Bobby’ye.</p>

  <p class="calibre1">“Bu yaz beysbol oynayacak mısın bakalım?” Bay Biderman dizlerini biraz büktü ve sanal bir beysbol sopasını sallar gibi yaptı. Bobby onu bir budalaya benzetti.</p>

  <p class="calibre1">“Evet, efendim,” dedi. “Sterling House’daki Kurtlar’danım. Aslanlar’dan biri olmayı umuyordum, ama…” “Güzel, güzel.” Bay Biderman etrafındakilere göstere göstere saatine göz attı -altından geniş Twist O-Flex bant sabah güneşinde göz kamaştırıcıydı- sonra da Bobby’nin yanağını okşadı. Bobby adamın dokunuşundan rahatsız olduğunu belli etmemek için epeyce çaba harcadı. “Hey, bu vagonu artık yürütmemiz lazım. Onu şöyle bir salla delikanlı. Anneni ödünç verdiğin için de teşekkürler.”</p>

  <p class="calibre1">Adam bu sözlerden sonra Liz’i Mercury’nin yolcu kapısına kadar götürdü. Bunu bir elini kadının sırtına dayayarak yapmıştı. Bobby K, hareketten, adamın yanağını okşamasından da daha az hoşlanmıştı Arka koltuktaki iyi giyimli adamlara baktı -bir tanesinin adı Dean’i- ve o an onların, dirsekleriyle birbirlerini dürttüklerini gördü, ikisi de sırıtıyordu.</p>

  <p class="calibre1">Bobby burada ters bir şey var, diye düşündü. Bay Biderman annesi için arabanın yolcu tarafındaki kapıyı açmıştı. Liz teşekkür ettikten sonra buruşmaması için elbisesinin eteğini toplayıp içeri kayarken çocuğun içinden gitmemesini söylemek geldi. Rhode Island çok uzaktaydı, Bridgeport çok fazla uzak olacaktı. Liz’in evinde kalması gerekiyordu.</p>

  <p class="calibre1">Ama bir şey söylemedi ve Bay Biderman arabanın sürücü kapısına dönerken kaldırımda durup bekledi. Adam o taraftaki kapıyı açtı, sonra o aptalca pandomimasını tekrarladı. Bu kez poposunu kıvırarak konuşmuştu. “Sakın benim yapmayacağım bir şeyi yapma, delikanlı.”</p>

  <p class="calibre1">Cushman arka koltuktan, “Eğer yaparsan…” diye seslendi. Bobby adamın ne demek istediğini pek anlayamamıştı, ama herhalde komik bir şey olmalıydı ki Dean güldü, Bay Biderman da “laf aramızda” der gibi ona göz kırptı.</p>

  <p class="calibre1">Liz, Bobby’nin bulunduğu yöne uzandı. “İyi bir çocuk ol, Bobby,” dedi. “Ben perşembe gecesi sekize doğru gelmiş olacağım. Herhalde saat onu geçmez. Tamam mı?”</p>

  <p class="calibre1">Hayır, hiç tamam değil. Onlarla gitme, anne. Bay Biderman’la ve arkanda oturan o iki sırıtkan salakla gitme. N’olur gitme.</p>

  <p class="calibre1">Bay Biderman, “Tabii ki tamam,” dedi. “O artık koskoca bir delikanlı. Öyle değil mi, delikanlı?”</p>

  <p class="calibre1">Liz, Bay Biderman’a bakmayarak, “Bobby?” dedi.</p>

  <p class="calibre1">Çocuk, “Evet, evet,” diye yanıt verdi.</p>

  <p class="calibre1">Bay Biderman çıngıraklı bir kahkaha salıvererek Mercury’yi çalıştırdı. Araba kaldırımdan uzaklaştı ve Broad Sokağı‘nın öbür yanına kayarak Asher’e yöneldi. Bobby kaldırımda duruyor, Carol’la Sully-John’un evinin önünden geçen Mercury’ye elini sallıyordu. Göğsünün içinde bir ağırlık hissetti. Bu eğer önsezi gibi bir şeyse, bir daha önsezisi olsun istemiyordu.</p>

  <p class="calibre1">Bir el omzuna dayandı. Çocuk başını çevirince, Ted’i gördü. Üstünde bornozu, ayaklarında da terlikleriyle dışarı çıkmış, sigara içiyordu o sabah daha fırça yüzü görmemiş saçları havalanıp kulaklarının etrafında komik beyaz demetler oluşturmuştu.</p>

  <p class="calibre1">“Patron demek buymuş,” dedi. “Adı Bay Bidermeyer, değil mi?”</p>

  <p class="calibre1">“Biderman.”</p>

  <p class="calibre1">“Ondan hoşlanıyor musun, Bobby?”</p>

  <p class="calibre1">Çocuk net bir sesle konuştu. “Onu günahım kadar bile sevmiyorum.”</p>
</body>
</html>
