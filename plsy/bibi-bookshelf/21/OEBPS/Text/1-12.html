<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-12.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-12.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-9">9. BÖLÜM</p>

      <p class="gomme"><span class="char-style-override4" xml:lang="tr-TR">B</span>u kadar yakından <span>takip edileceğimi tahmin etmiyordum doğrusu. Her Tetik Osman’ın bir yoğurt yiyişi vardır dedim içimden.</span></p>

      <p class="gomme"><span>Hyundai’nin sahibi Sivri’ye baktı. Sivri eliyle Taksim’e giden yokuşu işaret etti konuşmadan. Bu kez onay almak için bana bakmadı taksici. Hareket ettik.</span></p>

      <p class="paragraf2"><span>Yukarı doğru ilerledik. Kimse konuşmuyordu. Yandan çevreye baktım ben de. Aklımdan bir sigara yakmak geçti, vazgeçtim. Duman yerine temiz bir şeyler çekmek istedim içime. Pencereyi açtım. Dışarısının gürültüsüyle birlikte geldi serin hava. İçime çektim. Oturuyor olmanın verdiği izin kadar bastırdım aşağıya, hara’ma. Sonra yeniden. İstanbul’un göbeğinde oksijen ne kadar kaldıysa doldurdum akciğerimin alt taraflarına doğru. Sekizinciden sonra her zaman aldığım sonucu almaya başladım. Damağım serinledi, aylardan sonra ilk kez sigara içiyormuşçasına hafifçe</span> döndü başım. Gevşediğimi hissettim bir yandan, bir yandan her şeye hazır olduğumu. İyiydi.</p>

      <p class="paragraf2">Antrenmanları aksatmanın ne kadar aptalca olduğuna bir kez daha karar verdim. Kendi evimden kaçmanın ne kadar aptalca olduğuna. Aramam gereken kadını aramamanın ne kadar aptalca olduğuna.</p>

      <p class="paragraf2">S harfi şeklindeki virajı dönüp Taksim’e ulanan yokuşun dibine gelinceye kadar aralıksız soluk alıp verdim. Çevreme bir miktar boş vermiştim galiba, taksinin normalden daha sert freniyle kendime geldim. Hayır, kimseye çarpma tehlikesi geçirmemiştik. Galiba Sivri’nin görmediğim bir el hareketi sonucu, yolun sonunda kat kat yükselen otoparkın girişini kaçırmamak için şiddetle kesilmişti hızımız.</p>

      <p class="paragraf2">Kapının önünde içeri girmek için hareketlenmeden önce bana baktı ilkokul öğretmeni kılıklı taksici. Başımı salladım.</p>

      <p class="paragraf2">Varmayı umduğum yere pek benzemiyordu fiyat tarifesinin altında 24 saat açık olduğunu haber veren otopark ama buraya kadar geldikten sonra duralamanın anlamı yoktu.</p>

      <p class="paragraf2">Taksiler normalde yolcularıyla birlikte otoparkların içine girmezler. Yolcularını otoparkın önünde bırakırlar. Bizimki öyle olmadı.</p>

      <p class="paragraf2">Gerçek Tetik Osman’ın direktifiyle yanımıza kılavuz olarak aldığımız Sivri’nin işaretiyle otoparkın iner kalkar engelli girişine yöneldik. Düğmeye basıp bilet aldığınız cihazın arkasında çelimsiz bir özel güvenlik görevlisi duruyordu, hayret bile etmedi niyetimize. Taksici açtığı pencereden kolunu uzattı, kısa bir hırıldamadan sonra çıkan bileti aldı, kalkan engelin altından içeri girdi.</p>

      <p class="paragraf2">Otoparkın içi loştu. Gözlerimi hafifçe kıstım, koltuğumda biraz gerildiğimi hissettim. Yine Sivri’nin işaretiyle üst katlara çıkan dar rampaya yöneldik. Aracın içinde tek ses çıkmadan otoparkın katlarını birbiri ardından altımıza almaya başladık.</p>

      <p class="paragraf2">Sonra düz gitmesini işaret etti Sivri.</p>

      <p class="paragraf2">Yan yana sıralanmış, İstanbul’un sosyoekonomik manzarasını sergilemekle meşgul otomobillerin arasından otoparkın daha da ışıksız dip bölümüne doğru ilerledik. Taksici farları yakmayı galiba erkekliğine yediremediği için ilerisini göremiyordum oturduğum yerden. Galiba bir iki insan karaltısı vardı.</p>

      <p class="paragraf2">Otoparkı sınırlayan duvardaki nem lekeleri bütün bilinçaltınızı kusmanızı sağlayabilecek kadar yoruma açık şekiller oluşturmuştu. Ruhsal hastalıklarımı teşhise yeltenmedim elbette. Dikkatim eliyle dur işareti yapan adama yönelmişti.</p>

      <p class="paragraf2">Daha önce görmediğim biriydi. Uzun boylu, yapılı. Öteki elinde copa benzer bir sopa vardı.</p>

      <p class="paragraf2">“Abi?” dedi ilkokul öğretmeni kılıklı taksici sesinde apaçık belli bir endişe titreşimiyle.</p>

      <p class="paragraf2">“Tamam, dur,” dedim.</p>

      <p class="paragraf2">Taksi adamın yarım metre önünde durdu. Sivri çevik bir hareketle indi ön kapıdan. Arka kapının yanına geldi, eli sopalı adama baktı, sonra açtı kapıyı.</p>

      <p class="paragraf2"><span>“Sen dön git,” dedim taksiciye. “Ben durağa getiririm paranı.”</span></p>

      <p class="paragraf2">“Abi, kelek bir durum olmasın,” dedi. “Parayı sonra düşünürüz.”</p>

      <p class="paragraf2">“Sen git,” dedim. “Ben hallederim.”</p>

      <p class="paragraf2">Cevap vermesine izin vermeden indim taksiden.</p>

      <p class="paragraf2">“Buradan bir yere mi gideceğiz?” dedim Sivri’ye gülümseyerek. Cevap vermedi.</p>

      <p class="paragraf2">Hyundai taksi sola kıvrıldı sonra, geri geldi sağ yaparak, üçüncü hamlesinde burnunu doğrulttu, arkasında yanmış mazot kokusu bırakarak ilerledi. Aşağı inen rampadan döndü, kayboldu.</p>

      <p class="paragraf2">İçimin rahatladığını hissettim biraz.</p>

      <p class="paragraf2">Sivri’ye döndüm bacaklarıma kan gelsin diye yerimde küçük ayak hareketleri yaparak. Eli sopalı adam yanımıza yaklaştı. Sivri yanında durduğumuz Siyah Land Rover’a döndü.</p>

      <p class="paragraf2">Siyah Land Rover’ın yolcu kapısı açıldı, kel kafalı bir adam indi.</p>

      <p class="paragraf2">Kıyafetini değiştirmemişti. Yüzünde morluklar vardı yalnızca. Kafasının ardında bir şişlik olup olmadığını göremedim.</p>

      <p class="paragraf2">“Merhaba,” dedim gülümseyerek. Galiba sahte bir gülümseme oldu ama elimden gelen buydu.</p>

      <p class="paragraf2">Kel kafalı, pardösülü adam cevap vermedi. Eli sopalı adama baktı. Kafasını salladı.</p>

      <p class="paragraf2">Muhtemelen vernikli sopanın apansız hareketini tahmin etmem gerekirdi ama edemedim. Galiba bu kadar erken beklemiyordum. Galiba gerçek Tetik Osman’a fazla güvenmiştim.</p>

      <p class="paragraf2">Sopa tam şakağıma indi. Kulağımın biraz üstüne. Loş otopark beynimin içinde çakan yıldırımlarla aydınlandı. Ses çıktıysa da duymadım.</p>

      <p class="paragraf2">Önce sağ sonra sol dizimin üstüne çöktüm. Hafifçe elden gitmeye niyetlenen bilincimin izin verdiği kadarıyla ikincisinin geleceğini tahmin ediyordum. Yanılmadım. İkinci darbe arkadan boynuma indi.</p>

      <p class="paragraf2">Beynime giden kanın kesildiğini hissettim sanki. Önce beynim, sonra geri kalan her şeyim uyuştu. Yana doğru devrilip yatarken son gördüğüm Sivri’nin sırıtan dudaklarının arasında beliren sapsarı dişleri oldu.</p>

      <p class="paragraf3"><img alt="kursun.tif" class="image2" src="../Images/kursun_fmt5.jpeg" /></p>

      <p class="paragraf2">Hiçbirini hatırlamıyorum.</p>

      <p class="paragraf2"><span>Kendimde değilken dünyaları gördüm. Geçmişten, şimdiden, gelecekten. Öldüm, dirildim, yeniden öldüm. Birilerini</span> <span>kovaladım, birileri beni kovaladı. Birileri bana güldü, ben onlara gülemedim. Bir dolu tanıdık insan. Bir dolu ilk kez gördüğüm. Bir iki boş kahve kupası. Bir iki sigara izmariti. İçinde kimsenin olmadığı bir dojo.</span></p>

      <p class="paragraf2"><span>Hiçbirini hatırlamıyorum.</span></p>

      <p class="paragraf2"><span>Beynimdeki sis açılmaya başladığında, artık ne kadar açıldıysa, ilk gördüğüm bir ışık oldu. Gözlerimin içine doğrudan giren sarı bir ışık. Işığı görebiliyorsan ölmedin Remzi Ünal dedim kendi kendime. Gözlerimi kırpıştırdım. Işık hâlâ oradaydı.</span></p>

      <p class="paragraf2"><span>Sonra karşıya baktım. Bembeyaz bir duvar vardı karşımda. Boş bir duvar. Lekesiz. İnsan kör olduysa her şeyi siyah görür herhalde, o zaman kör de değilim diye düşündüm. Gözlerimi açtım kapadım. Duvar hâlâ yerinde duruyordu.</span></p>

      <p class="paragraf2"><span>Başımın arkasında acıyan yeri yoklamak istedim üçüncü olarak. Yapamadım. Tamam, felç oldum dedim kendi kendime. Öteki elimle denedim. Yapamadım. Ayaklarımı oynatmayı denedim. Bak onlar hareket ediyordu. İnsanın kollarının çalışmayıp, başka yerlerinin çalıştığı bir felç durumu olabilir mi diye sordum kendi kendime. Cevabı bilmediğimi gördüm.</span></p>

      <p class="paragraf2"><span>Başımı sağa sola çevirmeyi denedim. Canım çok yandı ama başardım. Başardığımı görünce sevindim. Solumda yine boş bir duvar vardı. Sağımda bir pencere, garip bir pencere. Camdan dışarıyı görmem gereken alanda hiçbir şey göremedim. Kafamı toparlamaya çalışarak daha dikkatli baktım. Pencerede cam yoktu. Ne olduğunu çıkaramadığım bir malzemeyle kaplanmıştı.</span></p>

      <p class="paragraf2"><span>Sis ağır ağır dağılmaya başladı.</span></p>

      <p class="paragraf2"><span>Başımı kımıldatabildiğim bacaklarıma, ayaklarıma doğru eğdim. Ayakkabılarım hâlâ ayağımdaydı. Önce sol, sonra sağ ayağımı oynattım. Dizlerimi bükerek kendime çekmeyi denedim. Önce biri, sonra öteki. İkisi de çalışıyordu.</span></p>

      <p class="paragraf2"><span>Kollarımdaki felce teşhis koymaya çalıştım sonra. Başımı sola, aşağıya çevirdim. Çok acıdı yine ama direndim. Giysilerim üzerimdeydi, gözümü dirseğimden elime doğru indirdim. Bir kez daha denedim hareket etmeyi. Kolum kalkmadı ama bileğimde kımıldamasını engelleyen net bir direniş noktası sezdim.</span></p>

      <p class="paragraf2"><span>Galiba bağlıydı bileklerim.</span></p>

      <p class="paragraf2"><span>Bu içimi rahatlattı. Birisi beni bağladıysa, birisi de çözebilir demekti bu. Felçten çok daha iyiydi. Felcin çaresini doktorlar bulabilirdi ancak, ellerimi çözdürmeyi kendim başarabilirdim.</span></p>

      <p class="paragraf2"><span>İyi gidiyorsun Remzi Ünal dedim içimden.</span></p>

      <p class="paragraf2"><span>Çevremi daha dikkatli, daha sistemli bir biçimde gözden geçirdim. Çarşafsız bir yatakta yatıyordum kollarım iki yana açık. Yatağın ayakucunda demir bir boru vardı. Üzerindeki boya yer yer kalkmıştı. Küçük bir odaydı içinde yattığım. Mobilya adına sağımda deri bir koltuktan başka bir şey yoktu. Tepemde çıplak bir ampul vardı. Ölmediğimi söyleyen ışık ondan geliyordu.</span></p>

      <p class="paragraf2"><span>Yapacak, bakacak başka bir şey bulamadım.</span></p>

      <p class="paragraf2"><span>Odaya girilmesine izin veren bir kapı olmalı diye düşündüm. Arkamda bir yerlerdeydi herhalde. Kapının nerede olduğuna kafayı takmadım. Önemli olan birinin o kapıdan içeri girmesini sağlamaktı.</span></p>

      <p class="paragraf2"><span>“Hey!” diye bağırdım.</span></p>

      <p class="paragraf2"><span>İnsanın çevresinde kimse yokken, yatakta kolları bağlı bağırması aslında komikti. Kendime gülmedim ama. Bir kez daha bağırdım. Birilerinin ayıldığımı duyması gerekiyordu. Öldürmediklerine göre benimle konuşmak istiyorlardı. Konuşmaya başlarsak işin nereye varacağını kimse bilemezdi.</span></p>

      <p class="paragraf2"><span>Bir kere daha bağırdım. Sesim daha iyi çıktı bu kez. Duymazlarsa yine bağıra</span><span>caktım.</span></p>

      <p class="paragraf2">Gerek kalmadı. Arkamda olduğu kesinleşen kapının açıldığını duydum. Gelen kimseyi görmem için başımı olabildiğince yana çevirmem gerekiyordu. Yapmadım bunu. Bekledim. Ellerimi ayaklarımı kıpırdatmadım. Öylece bekledim yatağın üstünde. Nasıl olsa girecekti görüş sahama.</p>

      <p class="paragraf2">Ona bakacağıma karşımdaki boş duvara bakardım daha iyi.</p>

      <p class="paragraf2">Arkamdaki kimse ağır ağır ilerledi. Tam yatağın yanında durdu. Tepemden baktı.</p>

      <p class="paragraf2">“Vay, beyefendi uyanmış,” dedi. Gözlerimi duvardan ayırıp baktım Ayakçı Burhan’a. Başka birini de beklemiyordum zaten. Şimdilik.</p>

      <p class="paragraf2">Sinema yönetmenleri bazı sahnelerde kamerayı neden aşağıdan yukarıya yönlendirirler iyice anladım. Alttan baktığınızda gördüğünüz kimse olduğundan çok daha büyük görünüyordu. Dev gibi. Oysa Ayakçı Burhan’ın devlikle en ufak bir ilgisi yoktu benim yeni ama dolmaya başlayan defterimde. Yüzündeki morluk daha net görünüyordu.</p>

      <p class="paragraf2">“Merhaba,” dedim yine de.</p>

      <p class="paragraf2">Gözleri ellerimin yatağa bağlandığı noktalarda gezindi. Yattığım yerden bir şaka yapamayacağıma emin olunca yüzünde küçük bir gülümseme belirdi. Ayaklarımdan uzak durmaya çalışarak yatağın ucuna doğru ilerledi. Bir de oradan baktı.</p>

      <p class="paragraf2">Cevap vermedi. Ne söylemesi gerektiğini düşünüyor gibiydi. Elini kafasının çevresinde dolandırdı. Onun yerine ben konuştum.</p>

      <p class="paragraf2">“Kız nerede?” dedim.</p>

      <p class="paragraf2">Bir soru sorulacaksa kendisinin sorması gerektiğine inanıyordu galiba. Kaşları çatıldı. İyi dedim içimden. Çok iyi değil ama iyi.</p>

      <p class="paragraf2">Üstüne gittim.</p>

      <p class="paragraf2"><span>“Bir zarar vermediniz inşallah,” dedim. “Kızın bir şeyden haberi yok.”</span></p>

      <p class="paragraf2"><span>Yatağın ucundan bir adım geriye çekildi Ayakçı Burhan. Pardösüsünün üzerinden belini yokladı. Yok, çekmeyecek dedim içimden. Niyeti o değil. Konuşacak ama nereden başlayacağını bilemiyor.</span></p>

      <p class="paragraf2"><span>İlk adımı attım, devamını da getireyim dedim içimden.</span></p>

      <p class="paragraf2"><span>“Yaptığım kıyağın karşılığı bu mu?” dedim.</span></p>

      <p class="paragraf2"><span>“Ne kıyağı?” dedi Ayakçı Burhan.</span></p>

      <p class="paragraf2"><span>“Yatak odasındaki cesetle eliniz ayağınız bağlı bıraksaydım, polisler geldiklerinde çok eğlenirlerdi,” dedim.</span></p>

      <p class="paragraf2"><span>Kafasını kaşıdı.</span></p>

      <p class="paragraf2"><span>Belki tam zamanıdır diye yeniden sordum.</span></p>

      <p class="paragraf2"><span>“Kız nerede?”</span></p>

      <p class="paragraf2"><span>Ters tepti bu sefer taktiğim.</span></p>

      <p class="paragraf2"><span>“Bir dakika, bir dakika,” dedi benden çok kendine seslenir gibi. “Bu ne heyecan? Sen mi bağlısın şimdi, ben mi?” Dişlerini gösterdi. Yatağın ucuna yaslandı. “Seni ben öttüreceğim esas şimdi. Merak ettiklerim var benim de.”</span></p>

      <p class="paragraf2"><span>“Sen değil ayak işlerini yaptığın adam merak ediyordur bazı şeyleri olsa olsa,” dedim son bir hamleyle.</span></p>

      <p class="paragraf2"><span>“Ne diyorsun lan sen?” dedi bu kez gözlerinde birden biriken öfkeyle.</span></p>

      <p class="paragraf2"><span>Başladım, devam edeyim dedim içimden.</span></p>

      <p class="paragraf2"><span>“Clio’yu satıp Range Rover’a geçmedin ya yarım gün içerisinde,” dedim. “İt ite buyurur, it de kuyruğuna.”</span></p>

      <p class="paragraf2"><span>Hırsı bütün yüzünü kapladı. Vurduğum yerin morluğu kayboldu gitti suratını birdenbire kaplayan kırmızılığın içinde.</span></p>

      <p class="paragraf2"><span>Yatağın kenarından bana doğru yürüdü. Vuracak dedim içimden. Vurmadı. Beni geçip arkamdaki kapıya yöneldi. Açıp içerilerde bir yere doğru bağırdı.</span></p>

      <p class="paragraf2"><span>“Deli gel lan buraya,” dedi. “Seninki ayılmış, gel.”</span></p>

      <p class="paragraf2"><span>İyi olmadı bu Remzi Ünal dedim içimden. Akıllısı buysa...</span></p>

      <p class="paragraf2"><span>“Yahu sakin ol,” dedim yattığım yerden. “Konuşuyorduk şurada.”</span></p>

      <p class="paragraf2"><span>“Ben sana gösteririm konuşmayı,” dedi arkamdan.</span></p>

      <p class="paragraf2"><span>“Elimin birini çöz, bir sigara ver konuşalım,” dedim.</span></p>

      <p class="paragraf2"><span>Bir an sessizlik geldi arkadan.</span></p>

      <p class="paragraf2"><span>“Sigara mı?” dedi Ayakçı Burhan daha çok kendi kendine. “İyi akıl bu vallaha. İyi akıl.”</span></p>

      <p class="paragraf2"><span>Çeneni tutmayı ne zaman öğreneceksin Remzi Ünal dedim kendi kendime. İçine sıçtığım dünyalar güzeli İstanbul’un neresinde olduğumu bilmeden elim kolum bağlı yattığım yatağın içinde, yüzüme gülecek bir hemşire olmadığından yüzde yüz emin olduğum Deli denen adamın gelmesini bekliyordum.</span></p>

      <p class="paragraf2"><span>Bir tek çenem vardı silah olarak ve galiba yanlış yere ateş etmiştim biraz önce.</span></p>

      <p class="paragraf2"><span>Ayakçı Burhan arkamdaki kapının önünden ayrıldı ayak seslerinden anladığıma göre. Görüş sahama girdi, bana şöyle bir baktı ve yatağın yanındaki deri koltuğa oturdu.</span></p>

      <p class="paragraf2"><span>Sesimi çıkarmadım artık. Ona bakmıyor gibi yaptım.</span></p>

      <p class="paragraf2"><span>Gözümün kenarından gördüğüm kadarıyla pardösüsünün cebinden bir sigara paketi çıkardı. İçinden bir dal alıp dudağına yerleştirdi. Bir Zippo çakmağın kapağının açılış sesini duydum. Üç saniye sonra sigaranın kokusu geldi burnuma.</span></p>

      <p class="paragraf2"><span>Bak bu yaktı canımı.</span></p>

      <p class="paragraf2"><span>Benim içtiğim markadan değildi ama sigara sigaraydı. Yanmış kâğıt ve tütünün kokusu içmeyenlere neden itici gelir merak ettim o anda. Tamam, içerken aldığın kokunun aynısı değildi ama yine de idare ederdi. Kafamın içinde dolandığını hayal ettim duman parçacıklarının.</span></p>

      <p class="paragraf2"><span>Tiryakiliğin acısını bisturi gibi kesti arkamda duyduğum ayak sesleri.</span></p>

      <p class="paragraf2"><span>İşe bak, tepemde beliren delikanlının elindeki bisturiyi gördüm ilk. Tavandan akan ışığın yansımalarıyla ayna gibi parlıyordu. Ayaklarımdan boğazıma kadar bir ürperti doludizgin dolaştı gövdemde. Hiç iyi değil bu dedim kendi kendime.</span></p>

      <p class="paragraf2"><span>Manhattan Medical Hastanesi’nin önünde önce sigara yoldaşlığı ettiğimiz, sonra başka bir bisturinin karıştığı dalaşmada bendenizden sıkı bir vole yiyen tinerci tepemde kirli yüzünün içinden beliren daha da kirli dişleriyle sırıtıyordu. Elindeki bisturiyi manevi güç aldığı bir tespih gibi çevirip durarak.</span></p>

      <p class="paragraf2"><span>Bu seferkinin sapı kırmızıydı. Yeni olduğu belliydi tutamak biçimine sokulmuş kumaş, tel ve hortum parçalarının. Aynı teknoloji, taze malzeme.</span></p>

      <p class="paragraf2"><span>Gözlerimiz karşılıklı geldi. Deli’nin ağzındaki sırıtma daha da genişledi.</span></p>

      <p class="paragraf2"><span>Bedenimdeki ürpertiyi yenmeye çalıştım. Onu da polise teslim etmediğimi hatırlayıp hatırlamama ihtimalini düşündüm. Hiç de hatırlıyor gibi görünmüyordu.</span></p>

      <p class="paragraf2"><span>Sırıtmasını kesip Ayakçı Burhan’a döndü ne yapmasını istediğini sorar gibi.</span></p>

      <p class="paragraf2"><span>Ayakçı Burhan kalktı koltuktan. Sigarasından bir nefes aldı yatağın ayağına doğru yönelirken. Deli de gözleriyle onu takip ediyordu. İki dakika önce benimle konuşurken geldiği pozisyonda durdu. Sigarasını yere attı, ayağıyla üstüne bastırdı.</span></p>

      <p class="paragraf2"><span>“İplerin kimin elinde olduğunu anladıysan artık biraz konuşalım,” dedi bana bakarak. “Ciddi ciddi konuşalım.”</span></p>

      <p class="paragraf2"><span>Cevap ver</span><span>medim. Kırmızı saplı bisturi gerçekten yeterince ciddiydi.</span></p>

      <p class="paragraf2"><span>“De bakalım şimdi bana,” dedi yüzüne vermeye çalıştığı kararlı bir ifadenin arkasından. “Neyin peşindesin?”</span></p>

      <p class="paragraf2"><span>Yeterince çalışmamış bir öğrenciye sözlüde sorulan kolay bir soru gibi geldi bu bana. Hemen cevapladım.</span></p>

      <p class="paragraf2"><span>“Kızı bulmaya çalışıyorum,” dedim. “Begüm Kalyon’u. Kız elinizde. Ona sorsana.”</span></p>

      <p class="paragraf2"><span>“Sorduk,” dedi Ayakçı Burhan. “Ne seni biliyor ne de neyin peşinde olduğunu. Sıra sende. Öt.”</span></p>

      <p class="paragraf2"><span>“Herhangi bir şeyin peşinde değilim,” dedim. “Kızı bulunca işim bitecekti.”</span></p>

      <p class="paragraf2"><span>“Senin neyin olur kız?” dedi. “Neden peşindesin?”</span></p>

      <p class="paragraf2"><span>“Hiçbir şeyim olmaz,” dedim. “Görmedim bile ben onu. Ortalıktan kaybolunca nişanlısı merak etmiş, bulayım diye bana geldi.”</span></p>

      <p class="paragraf2"><span>“Ben de inandım buna...” dedi Ayakçı Burhan. “Ben de inandım...”</span></p>

      <p class="paragraf2"><span>“Vallaha öyle,” dedim.</span></p>

      <p class="paragraf2"><span>“Kim nişanlısı?” dedi.</span></p>

      <p class="paragraf2"><span>“Çalıştığı hastanede bir doktor,” dedim. “Adı Kemal mi ne...”</span></p>

      <p class="paragraf2"><span>“Eee...” dedi sanki sormadığı bir soruya cevap vermemi bekleyerek.</span></p>

      <p class="paragraf2"><span>“Eee’si bu,” dedim.</span></p>

      <p class="paragraf2"><span>Yüzünü tavandaki lambaya çevirerek derin bir soluk verdi. Sonra konuştu. Bana değil.</span></p>

      <p class="paragraf2"><span>“Bu hıyar aynı türküyü söylüyor hep,” dedi. “Sıra sende Deli. Yap numaranı.”</span></p>

      <p class="paragraf2"><span>Deli, ansızın adını duyunca deminden beri elinde çevirdiği bisturiyi düşürdü. Hemen eğilip aldı yerden. Doğrulduğunda gözlerinde tuhaf bir pırıltı, bana bakıyordu.</span></p>

      <p class="paragraf2"><span>“Hemen git dezenfekte et o aleti,” dedi Ayakçı Burhan. Kıs kıs güldü.</span></p>

      <p class="paragraf2"><span>Deli Ayakçı Burhan’a baktı. Kararsız kaldı.</span></p>

      <p class="paragraf2"><span>“Şaka lan şaka,” dedi Ayakçı Burhan. “Başla ameliyata. Bu hıyar başka türlü konuşmayacak.”</span></p>

      <p class="paragraf2"><span>Deli şimdi bıçağı elinde kalem gibi tutuyordu. Küçük küçük daireler çevirerek kendi tarafındaki koluma yaklaştırdı. Dudaklarını son kaşık mamayı istemeyen dört aylık bir bebek gibi kapamıştı. Gözleri kararlıydı.</span></p>

      <p class="paragraf2"><span>Boku yedin Remzi Ünal dedim içimden.</span></p>

      <p class="paragraf2"><span>Deli bisturinin ucuyla gömleğimi tam dirseğimin iç tarafından deldi. Keskin tarafını deliğe takarak elimin yatağa bağlı olduğu noktaya kadar kurban derisi yüzer gibi kesti kumaşı. Cildime dokundurmamaya dikkat ediyor gibi geldi bana. Hafif umutlandım.</span></p>

      <p class="paragraf2"><span>Bisturiyi kolumla gövdemin arasına bıraktı. İki eliyle gömleğin üst tarafını iki yana çekerek yırttı. Kolumun dirsekten aşağısı ortaya çıktı.</span></p>

      <p class="paragraf2"><span>Sonra Ayakçı Burhan’a baktı Deli.</span></p>

      <p class="paragraf2"><span>Ayakçı Burhan bana döndü.</span></p>

      <p class="paragraf2"><span>“Son kez soruyorum,” dedi. “Neyin peşindesin?”</span></p>

      <p class="paragraf2"><span>Bu soruya yeni bir cevabım yoktu. Yine de biraz uzattım.</span></p>

      <p class="paragraf2"><span>“Söyledim,” dedim. “Başka bir şeyin peşinde değilim. Kızı bulmam gerekiyordu. Hastaneye gidip sordum. Bilmiyorlardı. Hemşirenin adresini nişanlısı vermişti, ona gittim sordum. Bilmiyordu. Siz geldiniz konuşurken.”</span></p>

      <p class="paragraf2"><span>Ayakçı Burhan yüzünü buruşturdu.</span></p>

      <p class="paragraf2"><span>“Bu kadar mı?” dedi.</span></p>

      <p class="paragraf2"><span>“Bu kadar,” dedim. “Bırakın bu filmlerdeki ayakları, çekip gideyim, yüzümü bir daha görmezsiniz.”</span></p>

      <p class="paragraf2"><span>Ayakçı Burhan yatağın yanında, yine elindekini çevirmeye başlayan sigara yoldaşıma seslendi. Yüzü ifadesizdi.</span></p>

      <p class="paragraf2"><span>“Devam Deli!” dedi. “Devam o zaman!”</span></p>

      <p class="paragraf2"><span>Deli’nin dudakları kımıldadı. Duymadım ama bismillah çekişini okudum dudaklarından. Aletini koluma doğru yaklaştırdı.</span></p>

      <p class="paragraf2"><span>Birazdan kolumu kasmamın mı gevşek bırakmamın mı daha iyi olacağına karar verecek kadar tıp bilgim yoktu. Dişlerimi sıktım ama.</span></p>

      <p class="paragraf2"><span>Deli çok derine inmemeye özen göstererek kolumun iç tarafını ortasından bileğime kadar ağır ağır çizdi.</span></p>

      <p class="paragraf2"><span>“Hassiktir! Manyaklar!” diye bağırdım. Bayağı bağırdım.</span></p>

      <p class="paragraf2"><span>Deli doğrulup marifetine baktı. Gözleri parlıyordu. Ayakçı Burhan’ın gözleri kapıya gitti. Kapalıydı anlaşılan, yeniden bana baktı.</span></p>

      <p class="paragraf2"><span>Duyduğum acıyı tarif etmemi beklemeyin. Edemem. Öldürücü olmadığını biliyordum yaptığının. Bir zamanlar avucumun içini diktiklerinde hissettiklerime de benzemiyordu. Keskin sözcüğü en iyi tarif edebilir duyduğum acıyı herhalde. Yüzeyde evet, ama keskin. Bir çizik gibi ama daha derin. Gözüm göre göre beklediğim ve muhtemelen devamı geleceğini bildiğim için daha çok.</span></p>

      <p class="paragraf2"><span>Kolumun üstünde bir ıslaklık hissettim sonra. Kanımın rengini aşağı yukarı tahmin ettiğim için kafamı çevirip bakmadım.</span></p>

      <p class="paragraf2"><span>Deli Ayakçı Burhan’a baktı. Ayakçı Burhan gözlerime.</span></p>

      <p class="paragraf2"><span>“Bir şans daha veriyorum sana,” dedi.</span></p>

      <p class="paragraf2"><span>Verecek yeni bir cevabım yoktu. Onu tatmin edecek ne uydurabilirim diye düşündüm hızla. Bulamadım. Aklıma gelenler üçüncü sınıf bir polisiye hikâyeden alınmışa benziyordu. Dişlerimi sıktım cevap yerine.</span></p>

      <p class="paragraf2"><span>“Öt!” dedi Ayakçı Burhan. “Öt yoksa sonu kötü olacak.”</span></p>

      <p class="paragraf2"><span>“Söyledim ya,” dedim. “Kafadan uydurayım mı istiyorsun?”</span></p>

      <p class="paragraf2"><span>Başıyla devam etmesini işaret etti Deli’ye Ayakçı Burhan. Deli bir kez daha koluma eğilirken durdu. Kapıya doğru baktı. Doğruldu.</span></p>

      <p class="paragraf2"><span>İçeri birisi girmişti anlaşılan. Girmesine şaşırdığı birisi. Küçük bir mola ihtimali beni sevindirdi.</span></p>

      <p class="paragraf2"><span>Deli operasyon aletini gayriihtiyari yanına çekerek gizledi. Kolumdaki ince kan şeridini ne yapacaksın dedim içimden.</span></p>

      <p class="paragraf2"><span>Arkamdan titrek bir kadın sesi geldi. Titrek ve ağır.</span></p>

      <p class="paragraf2"><span>“Ele</span>ktrik parası buraya mı ödeniyor evladım?”</p>
    </div>
  </div>
</body>
</html>
