<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-25.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-25.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-22">22. BÖLÜM</p>

      <p class="gomme"><span class="char-style-override4" xml:lang="tr-TR">S</span>inem Akalın koridorda görünmüyordu. Yürüteçli adam odasına çekilmişti. Kadınlar hâlâ aşağı yukarı yürüyorlardı konuşarak. Pencereden <span>bakan adamla kadın yerlerindeydiler, ancak birbirlerine bakıyorlardı şimdi.</span></p>

      <p class="paragraf2"><span>Asansörle merdivenler arasında tereddüt ettim iki saniye. Çağırma düğmesine bastım.</span></p>

      <p class="paragraf2"><span>Şaşırtıcı biçimde fazla bekletmedi asansör. İçeri adımımı atarken hatalı mı karar verdim diye düşündüm. Kemal Arsan’ın hastane içinde asansörü kullanma ihtimali elbette daha yüksekti. Neyse, elinde çiçeklerle genç bir adamdan başkası yoktu kabinde. “Analı babalı büyüsün,” demek geldi içimden, vazgeçtim.</span></p>

      <p class="paragraf2"><span>İki kat aşağıda gergin suratlı iki kadın bindi. Daha yaşlı olanın elinde tomografi sonuç zarfı vardı. “Bakalım ne diyecek?” dedi yanındakine. Genç olanı, “Allah’tan ümit kesilmez,” dedi önüne bakarak. Yaşlı kadın, “Kesilir kesilmesine de işime gelmiyor,” dedi. Eli çiçekli genç adamla bakıştık.</span></p>

      <p class="paragraf2">Zeminden bir önceki katta üçü de indiler. Çiçeklerin arkalarında bıraktığı kokuyu içime çektim. Çıkmadan önce aynada kendime baktım. Fena görünmüyordum.</p>

      <p class="paragraf2">Asansörün kapısı arkamdan kapanırken hasta karşılama bankosuna ilerledim. Sultan Karakum telefonda konuşuyordu. Beni görünce lafımın bitmesini bekleyin işareti yaptı eliyle. Dirseğimi bankoya dayayıp camlardan dışarı baktım. Düşman kardeşler yerlerindeydiler. Özel sağlık sigortaları olsa, herhangi bir hastanenin cirosunu artıracak kadar çok sigara içiyorlardı. Tetik Osman yerindeydi. Sırtını camlara vermiş koltuklardan birine yan oturmuş, gözünün ucuyla dışarıyı izliyordu.</p>

      <p class="paragraf2">Sultan Karakum’a döndüm. Konuşmasını bitirmişti.</p>

      <p class="paragraf2">“Begüm geldi mi?” dedim.</p>

      <p class="paragraf2">“Biraz önce,” dedi kız. “Servisine bir uğramaya çıktı. Özlemiş herhalde.”</p>

      <p class="paragraf2">“Yanında birisi var mıydı?” dedim.</p>

      <p class="paragraf2">“Bir hanımla geldi,” dedi. “Begüm yukarı çıkınca kafeteryaya gitti.”</p>

      <p class="paragraf2">“Tamam,” dedim.</p>

      <p class="paragraf2">Bildiğim kadarıyla Firdevs Işın’ı tanımıyordu. Gelince beni bulmayı becerir diye düşündüm. Zihnimden kendime bir çekidüzen verdim, kafeteryaya doğru yürümeye başladım.</p>

      <p class="paragraf2">Yıldız Turanlı dipte, en köşedeki masada oturuyordu. Önünde bir kahve fincanı, bir de açık kitap vardı. Başı öne eğikti. Saçlarını açmıştı, yüzünün iki yanından sarkıyordu. Kolsuz beyaz bir bluz giymişti. Güzeldi. Çok güzeldi.</p>

      <p class="paragraf2">Ona doğru geldiğimi hissetti nasıl hissettiyse. Başını kaldırdı. Gülümsedi.</p>

      <p class="paragraf2">Tam karşısında ayakta durdum. Ağzımı açmadan onu seyrettim bana bakarken. Gülümserken. Uzun süremedi keyfim.</p>

      <p class="paragraf2">“Otur,” dedi. “Tepemden bakıp durma.”</p>

      <p class="paragraf2">“Keyfin yerinde,” dedim.</p>

      <p class="paragraf2">“Fena değilim,” dedi hâlâ yüzüme gülümseyerek.</p>

      <p class="paragraf2">“Ne okuyorsun?” dedim otururken.</p>

      <p class="paragraf2"><span>Kitabını kapadı. Kapağını tersinden gösterdi bana.</span> <span class="italik">Ergen Psikolojisinde...</span> <span>diye başlayan uzun bir adı vardı. Devamını okumadım.</span></p>

      <p class="paragraf2">“Mesleki bir şey,” dedi. “Sen nasılsın?”</p>

      <p class="paragraf2">“Çalışıyorum,” dedim. “Nasıl geçti dün gece. Baydı mı seni?”</p>

      <p class="paragraf2">Başını iki yana sallayınca saçları cilve yaptı benimle.</p>

      <p class="paragraf2">“Yoo,” dedi. “Ama o kızda bir tuhaflık var.”</p>

      <p class="paragraf2">“Nasıl?” dedim.</p>

      <p class="paragraf2">“Benden teşhis bekleme,” dedi gözlerini mesleki konularda konuştuğu zamanlar yaptığı gibi alnımın ortasına dikerek. “Sadece bir gözlem. Gözlem de değil, uyduruk bir his belki.”</p>

      <p class="paragraf2">“Yani?” dedim.</p>

      <p class="paragraf2">“Kişiliğiyle ilgili gizlediği önemli bir şey varmış ve bunu kazara açığa çıkarmamak için çok özen gösteriyormuş gibi geldi bana,” dedi.</p>

      <p class="paragraf2">“Hepimiz öyle değil miyiz?” dedim.</p>

      <p class="paragraf2">Yıldız Turanlı söyleyeceği şey için destek arıyormuş gibi etrafına baktı.</p>

      <p class="paragraf2">“Tam tersine,” dedi. “Kişiliğimizin önemsediğimiz yönlerini sergilemek için çaba gösteririz. Bazen abartırız bunu gereğinden çok. Kapıdan giren adama baksana. Çaktırmadan!”</p>

      <p class="paragraf2">Tek kılımı kıpırdatmadım. Uyarmasa da öyle yapardım. Tam arkasında boydan boya uzanan aynada görmüştüm Kemal Arsan’ın sarı saçlarını o daha konuşurken. Yanında Ayakçı Burhan vardı. Başımı omuzlarımın arasına çektim hafifçe.</p>

      <p class="paragraf2">Kapının iki adım içerisinde etraflarına baktılar nereye oturalım diye. Kendi kendime tam arkama, tam arkama diye tekrarladım. Bizim tarafa baksalar güzel bir kadın görürlerdi yalnızca.</p>

      <p class="paragraf2">İstanbul’da çalışan özel dedektifler tanrısı dileğimi tutmadı. Kemal Arsan kafeteryanın bize en uzak çaprazındaki bir masayı gösterdi. En üst katta gördüğüm favori mekân şenlendirici tropik ağacın aynısının yanındaki masayı. Ağaçlar hastane dekore edilirken toptan alınmıştı galiba.</p>

      <p class="paragraf2">Masaya oturmalarını kafamı oynatmadan aynadan izledim. Belki biraz gergin gibiydiler. Kemal Arsan konuşmaya başladı. Ayakçı Burhan daha ilk cümlesine itiraz etti.</p>

      <p class="paragraf2">“Hey, hey!” dedi Yıldız Turanlı. “Konuşuyoruz burada.”</p>

      <p class="paragraf2">“Tamam, tamam, bir dakika,” dedim. Gözlerim hâlâ ikisinin üzerindeydi ayna aracılığıyla.</p>

      <p class="paragraf2">“Ne oluyor?” dedi Yıldız Turanlı. “Bir durum mu var?”</p>

      <p class="paragraf2">“Demin içeri giren sarı saçlı adam müşterim,” dedim.</p>

      <p class="paragraf2">“Seni kovup yanındaki kel dizi film karakterini tutmuşa benziyor buradan,” dedi Yıldız Turanlı.</p>

      <p class="paragraf2">Gözlerim önde ama arkamdakilere bakarken konuştum.</p>

      <p class="paragraf2">“Biliyor musun,” dedim. “Senin yüzünden aldım adamın işini.”</p>

      <p class="paragraf2">“Bak sen,” dedi Yıldız Turanlı hafif gülümseyerek. “Seni benim tavsiye ettiğimi mi söyledi?”</p>

      <p class="paragraf2">“Neredeyse,” dedim. “Nişanlısını bulmamı istedi. Bir evliliği kurtarmak falan gibi şeyler saçmaladı.”</p>

      <p class="paragraf2">“Senin de kalbin yumuşadı...”</p>

      <p class="paragraf2">“Bir bakıma.”</p>

      <p class="paragraf2">“Sen de saklandığın sefil otel odasından çıkıp başı belada genç kadınları kurtarmak için yollara düştün,” dedi.</p>

      <p class="paragraf2">Gözlerimi mecburen ayırdım aynada takip ettiklerimden.</p>

      <p class="paragraf2">“Oteli nereden biliyorsun?” dedim.</p>

      <p class="paragraf2"><span>Yüzünde benimle dalga geçtiği anlardaki gülümseme belirdi.</span></p>

      <p class="paragraf2">“Benim de kaynaklarım var,” dedi.</p>

      <p class="paragraf2">“Kişiliğindeki zevzekliği gizlemiyor galiba misafirin,” dedim.</p>

      <p class="paragraf2">“Gece uzundu,” dedi. “Mecburen konuştuk.”</p>

      <p class="paragraf2">Aynaya döndüm yeniden. Kemal Arsan daha heyecanlı konuşuyordu şimdi. Ayakçı Burhan kafasını sallıyordu sürekli.</p>

      <p class="paragraf2">“Yine de sevindim bir çiftin mutluluğu için yola çıkmana,” dedi Yıldız Turanlı.</p>

      <p class="paragraf2">Birden kasıldım. Ayakçı Burhan cebinden çıkardığı bir şeyi masanın üzerinden Kemal Arsan’a uzattı. Kemal Arsan iki eliyle yaptığı çadırın altından kendine çekti. Yüzü gülüyordu. Avuçlarının altındaki nesneyi masanın kenarından aldı, cebine yerleştirdi.</p>

      <p class="paragraf2">“Hey, Remzi Ünal,” dedi Yıldız Turanlı. “Romantik bir şey söyledik burada.”</p>

      <p class="paragraf2">“Arkamda da romantik bir alışveriş oldu, gördün mü?” dedim.</p>

      <p class="paragraf2">Yıldız Turanlı güldü.</p>

      <p class="paragraf2">“Neydi sence?” dedim.</p>

      <p class="paragraf2">“Sana bakıyordum, tam görmedim,” dedi. “Galiba ilaç kutusu gibi bir şeydi.”</p>

      <p class="paragraf2">“Galiba,” dedim. “Ne diyordun sen yola çıkmak falan diye...”</p>

      <p class="paragraf2">“Boş ver,” dedi. “Sinekten yağ çıkarmaya çalıştım galiba.”</p>

      <p class="paragraf2">Ayağa kalktım. Cüzdanımdan Mecidiyeköy’ün göbeğinde bir özel hastanenin kafeteryasında bir fincan kahveyi karşılayabileceğini düşündüğüm miktarda rakamı az biraz aşan bir banknot çıkardım. Yıldız Turanlı’nın kahve fincanının altına yerleştirdim.</p>

      <p class="paragraf2">“İşte kişiliğini sergileme davranışlarından biri daha,” dedi Yıldız Turanlı.</p>

      <p class="paragraf2">“Bak şimdi ne sergileyeceğim...” dedim.</p>

      <p class="paragraf2">Yıldız Turanlı da kalktı. Kitabını sandalyenin arkalığına astığı çantasının içine yerleştirirken konuştu.</p>

      <p class="paragraf2">“Bulaşma adamlara...”</p>

      <p class="paragraf2">“Her şey kontrol altında,” dedim ağzımın içinden. Kemal Arsan’ın Ayakçı Burhan’la oturduğu masaya ilerledim. Kafasını umutsuzca salladı, çantasını omuzlayıp peşimden geldi.</p>

      <p class="paragraf2">Önce Kemal Arsan gördü onlara doğru yaklaştığımı. Gözleri Yıldız Turanlı’yla aramızda gidip gelince, Ayakçı Burhan da arkasını döndü. Yüzünde milyon tane soru işaretiyle ayağa kalktı. Eli kemerine yakın duruyordu. Kemal Arsan kımıldamadı.</p>

      <p class="paragraf2">“Acilde polis var biliyorsun,” dedim gözüme iki gün önceki kadar sevimli görünmeyen müşterime. “Adamına söyle, uslu dursun.”</p>

      <p class="paragraf2">Kemal Arsan eliyle Ayakçı Burhan’a sakin ol işareti yaptı. Öteki duruşunu hiç değiştirmedi.</p>

      <p class="paragraf2">“Buyurmaz mısınız?” dedi sonra eliyle masanın iki yanındaki sandalyeleri göstererek. “Hanımefendi de misafirimizdir elbette.”</p>

      <p class="paragraf2">Yıldız Turanlı çantasını bir omzundan ötekine aktardı. Bana baktı.</p>

      <p class="paragraf2">“Çok kalmayacağız,” dedim. “Ücretimi tahsile geldim. Begüm Kalyon yukarda.”</p>

      <p class="paragraf2">“Ah!” dedi hafifçe gülümseyerek.</p>

      <p class="paragraf2">Elimi, içine bir şeyler konmasını açıkça belirten biçimde ona doğru uzattım avucum havaya dönük olarak. Ayakçı Burhan yerinde kıpırdandı.</p>

      <p class="paragraf2">“Ne kadar profesyonelsiniz,” dedi elime bakmamak için özen göstererek.</p>

      <p class="paragraf2">“Anlaşma anlaşmadır,” dedim.</p>

      <p class="paragraf2">“Teslimatı tam yapmadınız ama,” dedi Kemal Arsan.</p>

      <p class="paragraf2">“Teslimat adresi hatalıydı,” dedim.</p>

      <p class="paragraf2">“Nişanımızı kendi kendine attığını bilmiyordum,” dedi. “Öyle olsa da size ne? Burnunuzu sizinle ilgisi olmayan işlere soktunuz. Beş para yok size.”</p>

      <p class="paragraf2">Hafifçe eğilerek elimi avucum hâlâ yukarı dönük, masaya yapıştırdım.</p>

      <p class="paragraf2">“Paradan bahseden kim?” dedim. “Bir cevap istiyorum yalnızca.”</p>

      <p class="paragraf2">“Nişanlımı ilk gördüğümde ne söyleyeceğime daha karar vermedim,” dedi Kemal Arsan. “Kastınız o ise.”</p>

      <p class="paragraf2">“Ona ne diyeceğiniz umurumda değil,” dedim. Elimi masadan çektim. Doğruldum.</p>

      <p class="paragraf2">“Hilmi Akalın’ın üçüncü kardeşi kim?” dedim gözlerinin içine bakarak.</p>

      <p class="paragraf2">“Ne!” dedi Kemal Arsan.</p>

      <p class="paragraf2">“İkisini biliyoruz,” dedim. “Üçüncü kim?”</p>

      <p class="paragraf2">Yıldız Turanlı’ya ve Ayakçı Burhan’a baktı yardım etmelerini istiyor gibi. Kendinden emin tavırları apaçık yok olmuştu. Sonra bana döndü. Yutkundu.</p>

      <p class="paragraf2">“Benim bildiğim yalnızca iki kardeşi var,” dedi.</p>

      <p class="paragraf2">“Emin misiniz?” dedim.</p>

      <p class="paragraf2">“Onu tanıdım tanıyalı, öyle,” dedi. “Sinem pek yüz vermese de, Ayla yaptıklarını tasvip etmese de, iki kardeşi var. Başka duymadım hiç.”</p>

      <p class="paragraf2">“O zaman, bir problemin daha oldu,” dedim.</p>

      <p class="paragraf2">Hitap şeklini değiştirme zamanlaman harika Remzi Ünal dedim kendi kendime. Ortalığı karıştırma konusundaki yeteneklerin de.</p>

      <p class="paragraf2">Kemal Arsan gözlerini masanın yanına dikerek düşündü. Akıllı bir adam olduğunu biliyordum, benimle aynı sonuca varması uzun sürmeyecekti.</p>

      <p class="paragraf2">Sürmedi de.</p>

      <p class="paragraf2">“Sen biraz hava al,” dedi Ayakçı Burhan’a. Ayakçı Burhan ne yapmasını bilmiyormuşçasına duraladı. Bingo dedim içimden.</p>

      <p class="paragraf2">“Sana biraz hava al dedim,” dedi Kemal Arsan sesini yükselterek. “Dışardaki adamlarla da dalaşma.”</p>

      <p class="paragraf2">Ayakçı Burhan yüzüme bir şey söyleyecekmiş gibi baktı. Sesini çıkarmadı ama. Kollarını garip bir şekilde sallayarak kapıya doğru uzaklaştı masadan.</p>

      <p class="paragraf2">Yüzümden niyetimi anlamak ister gibi bana baktı. Yumruklarını sıkıp açtı. Yıldız Turanlı’ya baktı sonra. Yüzüne garip bir gülümseme yayıldı.</p>

      <p class="paragraf2">“Otursanıza lütfen,” dedi. “Galiba yeni bir iş anlaşmasını konuşmak üzereyiz.”</p>

      <p class="paragraf2">Yıldız Turanlı’ya baktım. Yüzündeki tiksinti ifadesini görmezden geldim. Masanın solundaki sandalyeyi hafifçe çektim. Tiksintinin yarısını bana gözlerimin içine yaz ortasında çakan şimşek gibi gönderip, oturdu. Ben de oturdum. Kemal Arsan’ın tam karşısına. Dirseklerimi servis edilen yemeği bekliyor gibi yerleştirdim masanın kenarına.</p>

      <p class="paragraf2">“Bir şey içer misiniz?” dedi Kemal Arsan. “Hanımefendi ne içer?”</p>

      <p class="paragraf2">“Tahammül edebileceğim bütün kahveleri içtim,” dedi Yıldız Turanlı.</p>

      <p class="paragraf2">“Ben bir tane içerim,” dedim.</p>

      <p class="paragraf2">Kemal Arsan arkamda birilerine elini havaya kaldırarak işaret etti. Görüldüğünden emin olunca bana döndü.</p>

      <p class="paragraf2">“Emin misiniz bu kardeş işinden?” dedi.</p>

      <p class="paragraf2">Başımı salladım. Devam etmesini bekledim. Oltayı çekiştirmeye gerek duymadım.</p>

      <p class="paragraf2">Gözlüklerini işaretparmağıyla düzeltti Kemal Arsan.</p>

      <p class="paragraf2">“Kim olduğunu bana sorduğunuza göre, bilmiyorsunuz,” dedi.</p>

      <p class="paragraf2">Burada hafifçe saldım misinayı.</p>

      <p class="paragraf2">“Bilmiyorum,” dedim.</p>

      <p class="paragraf2">“Bilmek istiyorsunuz ama...”</p>

      <p class="paragraf2">“Evet,” dedim. “Çok.”</p>

      <p class="paragraf2">“Bulun kim olduğunu Hilmi’nin tanımadığım kardeşinin,” dedi Kemal Arsan hafifçe arkasına yaslanarak. “Hem merakınızı giderin, hem para kazanın.”</p>

      <p class="paragraf2">Yıldız Turanlı sandalyesinden kıpırdandı. Lütfen konuşma dedim içimden.</p>

      <p class="paragraf2">“Sizden kazandığım para bereketli olmuyor,” dedim. “Elime geçmiyor ki olsun.”</p>

      <p class="paragraf2">“Bu seferki ciddi,” dedi Kemal Arsan gözlerini kısarak. “Söyleyin bir fiyat.”</p>

      <p class="paragraf2">“Ne kadar ciddi olduğunun farkında olduğunuzdan emin değilim,” dedim. “O yüzden çok yüksek olması sizi şaşırtmasın.”</p>

      <p class="paragraf2">Yıldız Turanlı yeniden kıpırdadı sandalyesinde. Eminim gözlerimi yakalasa annemin keskin uyarı bakışlarından çok daha koyusunu görecektim. Ona bu fırsatı vermedim.</p>

      <p class="paragraf2">Kemal Arsan kaşlarını neredeyse alnının ortasına kadar kaldırdı. Bekliyordu.</p>

      <p class="paragraf2">“Üçüncü kardeş aynı zamanda Hilmi Akalın’ın katili,” dedim.</p>

      <p class="paragraf2">Kaşları aynı hızla indi aşağıya. Elini yeniden gözlüklerine götürdü. Dudağı bir çizgi halindeydi.</p>

      <p class="paragraf2">“Evet,” dedim. “Bunun sizin için ne kadar pratik sonuçlar vereceğinin farkına vardınız mı şimdi?”</p>

      <p class="paragraf2">Bu kez o salladı başını. Ağır ağır, duyduklarını sindirmek istiyormuş gibi ama. Oltayı son kez salladım.</p>

      <p class="paragraf2">“Bir sürü şeyin değişmesine gerek kalmaz,” dedim hafifçe arkama yaslanarak.</p>

      <p class="paragraf2">Beni cevaplamasını yanımızda beliren garson kız engelledi. Üzerinde hemşire kıyafetini andıran bir üniforma vardı. Eteği çok daha kısaydı, o kadar.</p>

      <p class="paragraf2">“Ne arzu etmiştiniz?” dedi esas olarak Kemal Arsan’a bakarak.</p>

      <p class="paragraf2">“Bana bir sade Türk kahvesi getir,” dedi Kemal Arsan. Acele etmemi ister gibi baktı bana.</p>

      <p class="paragraf2">“İki olsun,” dedim.</p>

      <p class="paragraf2">Yıldız Turanlı elini de kattı başının ret hareketine.</p>

      <p class="paragraf2">“Kahvemiz iyidir hanımefendi,” dedi kız.</p>

      <p class="paragraf2">Kemal Arsan dayanamadı galiba.</p>

      <p class="paragraf2">“Tamam, tamam,” dedi elleriyle gitmesini işaret ederek.</p>

      <p class="paragraf2">“O zaman bana da bir kahve,” dedi Yıldız Turanlı. “Şekerli olsun.”</p>

      <p class="paragraf2">“Hemen geliyor,” dedi kız gülümseyip gülümsememeye karar verememiş gibi. Masadan aceleyle çekildi. Arkasından kimse bakmadı.</p>

      <p class="paragraf2">“Fiyatı artırmak için söylemiyorsunuz değil mi bunu?” dedi Kemal Arsan. “Bu katil meselesini...”</p>

      <p class="paragraf2">“Katilleri kimse sevmez,” dedim.</p>

      <p class="paragraf2">“Fiyat o zaman,” dedi Kemal Arsan.</p>

      <p class="paragraf2">Düşünüyor gibi yaptım. Ödemeye razı olacağı ama yine de yüksek bir fiyat söylemeliydim.</p>

      <p class="paragraf2">Yıldız Turanlı da Kemal Arsan da ağzıma baktı bu herif ne yumurtlayacak diye. Doktor ödeyip ödemeyeceğine, psikolog dengesizliğimin derecesine karar verecekti.</p>

      <p class="paragraf2">İkisini de ters köşeye yatırdığımdan emin olarak konuştum.</p>

      <p class="paragraf2">“Neriman Teyze’yi rahat bırakacaksın,” dedim. “Yukarıda yapacağımız toplantının sonucu ne olursa olsun. Kadın ömründen ne kaldıysa örselenmeden yaşayacak.”</p>

      <p class="paragraf2">“Tamam,” dedi Kemal Arsan. Yıldız Turanlı yalnızca gülümsedi.</p>

      <p class="paragraf2">“Sözünü tutmazsan bu hastaneyi başına yıkarım,” dedim.</p>

      <p class="paragraf2">Yıldız Turanlı’nın gülümseyişi derinleşti. Kemal Arsan ciddiyetle tekrarladı.</p>

      <p class="paragraf2">“Tamam.”</p>

      <p class="paragraf2">Ayağa kalktım.</p>

      <p class="paragraf2">“Bize müsaade,” dedim.</p>

      <p class="paragraf2">“Kahveleriniz gelmedi,” dedi Kemal Arsan.</p>

      <p class="paragraf2">“Başka sefere,” dedim. Yıldız Turanlı da ayağa kalktı. Çantasını omzuna yerleştirdi.</p>

      <p class="paragraf2">“Siz bilirsiniz,” dedi Kemal Arsan. “Yukarıda görüşürüz.”</p>

      <p class="paragraf2">Cevap vermedim. Döndüm, kafeteryanın çıkışına doğru yürüdüm. Yıldız Turanlı koluma girdi. Hoşuma gitti bu. Çıkışımızı şaşırarak izleyen garson kıza sevimli bir gülücük gönderdim.</p>

      <p class="paragraf2">Yıldız Turanlı kolumu çevredekilere çaktırmadan sıktı bir yandan yürürken.</p>

      <p class="paragraf2">“Aslan Remzi Ünal,” dedi. “Yine de anlamadım doğrusunu istersen.”</p>

      <p class="paragraf2">“Bu işe karışanların içindeki masum diyebileceğimiz tek insan o kadın,” dedim. Kolumu sıkması hoşuma gitmişti.</p>

      <p class="paragraf2">Sanki anlamış gibi bir kez daha sıktı. Kendimi büyük bir marifet yapmış gibi hissettim.</p>

      <p class="paragraf2">Kafeteryadan çıkmıştık. Önümüzdeki büyük boşluğa baktım. Her şey aşağı yukarı bıraktığımız gibiydi. Kafenin hemen yanındaki ıvır zıvır satan dükkâna doğru yönlendirdim ikimizi de.</p>

      <p class="paragraf2">Yıldız Turanlı aniden durdu. Koluma hâkim olduğu için ben de durdum. Elini kolumdan çekti, yüzüme baktı.</p>

      <p class="paragraf2">“Kandırıyorsun beni yine Remzi Ünal,” dedi. “Kimsenin masum olmadığını defalarca sen söyledin bana. Bu kadının ayrıcalığı ne?”</p>

      <p class="paragraf2">Yüzüne bakarak gülümsedim. Dükkânın ön tarafındaki hazır çiçek buketlerini gözden geçirdim.</p>

      <p class="paragraf2">“Belki aklı başında olmadığı içindir,” dedim. “Diğerlerinin kafası maşallah çok iyi çalışıyor. Seç birini.”</p>

      <p class="paragraf2">“Benim için mi?” dedi.</p>

      <p class="paragraf2">“Hayır,” dedim.</p>

      <p class="paragraf2">Adlarını bilmediğim çiçeklerle dolu standın içinden birisini seçmek için buketleri eline alıp bırakırken konuştu Yıldız Turanlı. Çiçeklerin kendisi için olmadığına bozulmamıştı.</p>

      <p class="paragraf2">“Biliyor musun, suç psikolojisine önemli bir katkı sağladın bu söylediklerinle,” dedi. Seçtiği buketi bana gösterdi. Aldım elinden. Yapraklarla, şeffaf selofanlarla süslenmiş şişman yıldızlara benzeyen çiçekleri vardı. Buketi dükkânından çıkıp gülümseyerek yanımıza gelen satıcı kıza uzattım.</p>

      <p class="paragraf2">“Nedir bunlar ve fiyatı nedir?” dedim.</p>

      <p class="paragraf2">Kız fiyatı bildi, çiçeklerin adını bilemedi. Cüzdanımı çıkarıp ödedim.</p>

      <p class="paragraf2">“Lilyum,” dedi Yıldız Turanlı. Hasta kabul bankosuna doğru yürüdük. Eli kolumda değildi şimdi.</p>

      <p class="paragraf2">“Yedim sanma ama numaranı,” dedi.</p>

      <p class="paragraf2">“Sen akıllı kadınsındır,” dedim.</p>

      <p class="paragraf2">“Asıl nedeni söylemeyecek misin?” dedi.</p>

      <p class="paragraf2">“Aslında basit,” dedim. “Yukarıdaki toplantıya gelmesi için ona bir neden vermeliydim. Ciddi bir neden. Verdim. Aldı.”</p>

      <p class="paragraf2">“Sen gerçekten dedektifin katili açıkladığı türden bir toplantı planlıyorsun Remzi Ünal...” dedi yandan yüzüme bakarak.</p>

      <p class="paragraf2">Ona cevap vermedim. Bankoya yaklaştık. Sultan Karakum yüzüme baktı.</p>

      <p class="paragraf2">“Ayla Hanım’ı bulur musun telefonda?” dedim.</p>

      <p class="paragraf2">Yıldız Turanlı da Sultan Karakum da elimdeki çiçeklere baktılar akıllarındaki soru işaretleriyle. Çiçeklerin Ayla Duman’a olmadığını söylemedim onlara artık.</p>

      <p class="paragraf2">Sultan Karakum telefonunun ahizesini eline aldı. Kulağına götürmeden öteki eliyle üç rakam tuşladı. Sonra dinledi.</p>

      <p class="paragraf2">“Bir saniye Ayla,” dedi, ahizeyi bankonun üzerinden bana uzattı. Uzanıp aldım.</p>

      <p class="paragraf2">“Neriman Teyze hangi odada?” dedim alo demesini beklemeden.</p>

      <p class="paragraf2">“Remzi Bey?” dedi. “Siz misiniz?”</p>

      <p class="paragraf2">“Evet,” dedim. “Kaç numarada yatıyor?”</p>

      <p class="paragraf2">“Rahat bırakamaz mısınız kadını?” dedi.</p>

      <p class="paragraf2">“Sadece ziyaret edeceğim,” dedim. “Çiçek bile aldım.”</p>

      <p class="paragraf2">Telefondan üç saniye kadar ses gelmedi. Sultan Karakum merakla yüzüme bakıyordu.</p>

      <p class="paragraf2">“382,” dedi sonra Ayla Duman. Sesi çok zayıftı. Üstüne gitmedim.</p>

      <p class="paragraf2">“Teşekkür ederim,” dedim. “Görüşürüz.”</p>

      <p class="paragraf2">“Lütfen kafasını daha çok karıştırmayın,” dedi kapamadan önce.</p>

      <p class="paragraf2">Telefonu Sultan Karakum’a uzattım. Yerine koydu. Yüzüme bakmaya devam etti.</p>

      <p class="paragraf2">“382’de kim yatıyor?” dedim.</p>

      <p class="paragraf2">Bir şey söylemeden bilgisayarının klavyesine eğildi. Bir şeyler yaptı. Kafasını kaldırdı işi bitince. Bilgisayarın söylediklerine inanmamış bir hali vardı.</p>

      <p class="paragraf2">“382 boş gözüküyor,” dedi.</p>

      <p class="paragraf2">“Birisi oraya hasta yatırmaya kalkarsa ne olur?” dedim.</p>

      <p class="paragraf2">Bir kez daha eğildi bilgisayarına.</p>

      <p class="paragraf2">“Oda müsait değil gözüküyor,” dedi kafasını kaldırarak. “Tıbbi donanımında arıza varmış.”</p>

      <p class="paragraf2">“Teşekkür ederim,” dedim. Bankodan çekildim. Saatime baktım. Hasta ziyareti için zamanımız vardı biraz daha. Yıldız Turanlı’ya kafamla işaret ettim asansöre doğru.</p>

      <p class="paragraf2">Manhattan Medical’in asansörü bizi bekletmedi. İçerde sessizce aynaya baktık ikimiz de. Çiçeklerin elime yakışmadığını düşündüm nedense. Yıldız Turanlı kendi kendine gülümsüyordu görüntümüze bakarak. Birlikte hiç fotoğrafımız olmadığını fark ettim birden.</p>

      <p class="paragraf2">Asansörden ortalıkta kimselerin olmadığı bir koridora çıktık. Tam karşıdaki kapının numarasından 382’nin koridorun en ucunda olduğunu hesapladım. O yöne doğru yürüdüm. Yıldız Turanlı bir adım arkamdan geliyordu. Sağlı sollu kapılar kapalıydı. İçeriden hiç ses gelmiyordu. Yalnızca Yıldız Turanlı’nın ayakkabılarının tıkırtısını duyuyordum.</p>

      <p class="paragraf2">382’nin kapısında derin bir nefes alma ihtiyacı duydum nedense. Kapıyı tıkırdattım. İçerden ses gelmesini beklemiyordum, gelmedi zaten. Hafifçe açtım kapıyı içeri doğru. Önce kafamı, sonra gövdemin geri kalanını soktum içeriye. Yıldız Turanlı da girebilsin diye bir adım daha attım.</p>

      <p class="paragraf2">Neriman Teyze’nin bizden önce gelen bir ziyaretçisi vardı.</p>

      <p class="paragraf2">Firdevs Işın yatağın başında bir sandalyede oturuyordu. Elleri kucağındaydı. Yüzünde hüzünlü bir ifade vardı. Eski hastasını görmüş bir hemşirenin yüzünde belirebileceğini sandığınızdan çok daha hüzünlü bir ifade. İçeri girdiğimizi fark edince dönüp baktı.</p>

      <p class="paragraf2">Neriman Teyze uyuyordu galiba. Bembeyaz saçları özenle taranmış, iki yanından üstündeki örtüye taşıyordu. Kırışık yüzü çakma klinikte gördüğümden çok daha huzurlu gibiydi. Tülbendi boynundaydı.</p>

      <p class="paragraf2">Firdevs Işın benden çok Yıldız Turanlı’yı inceledi. Bir şey söylemedi ama. Çiçekleri nereye bırakayım diye etrafıma baktım. 382 numaralı oda verdiğiniz paranın karşılığını aldığınızı hissettirecek kadar iyi ama boşa atmadığınızı hissettirecek kadar gösterişsiz döşenmişti. Asıl vurgu teknolojik ıvır zıvırını gözünüze çarpacak kadar sergileyen yataktaydı. Yıldız Turanlı arayışımı sezdi, buketi elimden aldı.</p>

      <p class="paragraf2">“Nasıl?” dedim Firdevs Işın’a.</p>

      <p class="paragraf2">“İyi,” dedi. “Olabileceği kadar iyi.”</p>

      <p class="paragraf2">“Konuştun mu?” dedim. “Bir şey söyledi mi?”</p>

      <p class="paragraf2">“Saçma sapan bir şeyler söyledi,” dedi. “Daha çok saçmalamasın diye ben yanındayken söylediğim şarkıyı söyledim. Hatırladı. Sonra uyudu.”</p>

      <p class="paragraf2">Yıldız Turanlı elinde buket, önümden geçerken yatağa çarptı. Yatak hafifçe yerinde oynadı. Neriman Teyze gözlerini açtı.</p>

      <p class="paragraf2">İhtiyar kadın önce beni gördü. Gözlerinde kocaman bir bulut vardı, yerini önce endişe sonra rahatlık aldı. Sevindim. Yıldız Turanlı’yı fark edince, yüzünde ne gördüyse hafifçe gülümsedi. Belki elindeki çiçektendir dedim içimden.</p>

      <p class="paragraf2">Sağına döndüğünde Firdevs Işın’ı gördü. Daha çok gülümsedi. Eski hemşiresi de ona.</p>

      <p class="paragraf2">“Nasılsınız Neriman Hanım?” dedim.</p>

      <p class="paragraf2">Gözleri bana döndü. Gülümsemesi silinmedi.</p>

      <p class="paragraf2">“İyiyim,” dedi. Son derece aklı başında bir ifadeyle söyledi bunu. “Sen nasılsın İsmail oğlum?” dedi ardından.</p>

      <p class="paragraf2">İsmail olmayı kabul etmemin iyi olup olmayacağı üzerine düşündüm bir an. Kadının kalbini kırmayayım dedim içimden. Birçok şey olmuştum nasıl olsa, bir de İsmail olurdum.</p>

      <p class="paragraf2">“İyiyim Neriman Hanım,” dedim.</p>

      <p class="paragraf2">Firdevs Işın’a döndü. Gözlerinde mahcup bir edayla konuştu.</p>

      <p class="paragraf2">“Kestirmişim...” dedi. “Çok uyudum mu?”</p>

      <p class="paragraf2">“Hayır,” dedi Firdevs Işın. “Çok uyumadınız.”</p>

      <p class="paragraf2">Yıldız Turanlı’nın elindeki çiçekleri gördü sonra. Yüzü biraz daha aydınlandı.</p>

      <p class="paragraf2">“O çiçekler bana mı?” dedi. “Çok güzeller.”</p>

      <p class="paragraf2">“Size,” dedi Yıldız Turanlı.</p>

      <p class="paragraf2">“Sen kimsin kızım?” dedi Yıldız Turanlı’ya.</p>

      <p class="paragraf2">“Ben... ben...” diye kekeledi Yıldız Turanlı. Kim olduğunu bilmediğine ilk kez şahit oluyordum. Onu kurtarayım istedim.</p>

      <p class="paragraf2">“Nişanlım, Neriman Hanım,” dedim.</p>

      <p class="paragraf2">“Kandırma beni İsmail,” dedi Neriman Teyze. “Parmağınızda yüzük yok. Beraber mi yaşıyorsunuz bakayım siz?”</p>

      <p class="paragraf2">Yıldız Turanlı bana baktı. Firdevs Işın gülümsedi.</p>

      <p class="paragraf2">“Hayır, o aşamaya gelemedik daha,” dedi Yıldız Turanlı. “İsmail ayak sürüyor biraz.”</p>

      <p class="paragraf2">“Aptallık etme İsmail oğlum,” dedi Neriman Teyze. Yüzünde istediğini söylemekte özgür aile büyüklerinin pırıltısı vardı. “Bak bu yaşa gelmişsiniz. Dünya güzeli, akıllı uslu bir kadın bulmuşsun. Takmayın etrafın söylediklerini, kim kime taşınacaksa taşınsın, bakın keyfinize.”</p>

      <p class="paragraf2">“Yaşa Neriman Teyze!” dedi Firdevs Işın.</p>

      <p class="paragraf2">Konuyu değiştirmenin zamanı geldi dedim içimden.</p>

      <p class="paragraf2">“İyi bakıyorlar mı sana burada Neriman Hanım?” dedim.</p>

      <p class="paragraf2">Yüzünü buruşturdu ihtiyar kadın.</p>

      <p class="paragraf2">“İyi baksalar ne olacak, bakmasalar ne olacak...” dedi. “Hastane köşesi işte... Evim gözümde tütüyor ama bırakmazlar ki.”</p>

      <p class="paragraf2">“Ben bakarım size,” dedi Firdevs Işın. “Eski günlerdeki gibi.”</p>

      <p class="paragraf2">Yıldız Turanlı elindeki buketi yatağın ayakucundaki yüksek sehpaya bıraktı. Ne yaptığını bilen birisinin adımlarıyla Neriman Teyze’ye yaklaştı. Elini örtülerin altında omzunun olması gereken yere koydu. Şimdiye kadar ondan duymadığım bir ses tonuyla konuştu. Televizyonlarda duyduğunuz psikologların ses tonuyla.</p>

      <p class="paragraf2">“Doktorlara da böyle bizimle konuştuğunuz gibi konuşursanız, sizi bırakabilirler,” dedi.</p>

      <p class="paragraf2">Neriman Teyze gözlerini indirdi.</p>

      <p class="paragraf2">“İsterseniz başka doktorlar getirebilirim sizinle konuşmak için,” diye devam etti Yıldız Turanlı. “İnsanların istediği yerde bakılması engellenemez. Kaç yaşında olursa olsun.”</p>

      <p class="paragraf2">Neriman Teyze’nin gözlerinden bir iki damla inmeye başladı yanağından aşağı. Kılını kıpırdatmadı ama, yatağın örtüsüne bakıyordu.</p>

      <p class="paragraf2">Firdevs Işın ihtiyar kadının boynundaki tülbendin ucunu aldı, gözlerinin yaşını sildi iki yandan.</p>

      <p class="paragraf2">“Üzülmeyin Neriman Hanım,” dedi Yıldız Turanlı. “Geçecek.”</p>

      <p class="paragraf2">Odanın kapısının arkamızdan açıldığını duyunca üçümüz de dönüp baktık. Ayla Duman girmişti içeriye. Yüzünde endişeli bir ifade vardı.</p>

      <p class="paragraf2">“Nasılsın anne, uyumak ister misin biraz?” dedi.</p>

      <p class="paragraf2">Neriman Hanım yattığı yerden doğrulmak ister gibi bir hareket yaptı.</p>

      <p class="paragraf2">“Nasıl uyuyayım, elektrik parasını ödemem lazım,” dedi. “Faturayı nereye kaldırdın ki... Ödemezsem keserler elektriği.”</p>
    </div>
  </div>
</body>
</html>
