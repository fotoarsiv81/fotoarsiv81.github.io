<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-14.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-14.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-11">11. BÖLÜM</p>

      <p class="gomme"><span class="char-style-override4" xml:lang="tr-TR">T</span>anıdı sesimi bu kez. Evet tanıdı. Gözlerinin büyüdüğünü görür gibi oldum.</p>

      <p class="gomme">Bir kez daha sessizliğe büründük karşılıklı. Kapatır dedim içimden. Kapatmaz dedim sonra. Ben kazandım.</p>

      <p class="paragraf2">“Remzi Ünal!” dedi Kemal Arsan dört saniye sonra. “Remzi Ünal!”</p>

      <p class="paragraf2">“Evet,” dedim herhangi bir espri yapma ihtiyacı duymadan.</p>

      <p class="paragraf2">“Bana çok kızmış olmalısın telefonu açınca,” dedi. “Biraz da şaşırmış.” Kendisini toparlamayı başarmıştı anlaşılan.</p>

      <p class="paragraf2">“Şaşırmayı çoktan bıraktım,” dedim. “Neden bulaştırdın beni bu işe, onu merak ediyorum.”</p>

      <p class="paragraf2">“İki koldan aramak daha iyi olur diye düşündüm,” dedi. “Hem sen olmasaydın bu kadar kolay olmazdı Begüm’ü bulmak.”</p>

      <p class="paragraf2">Cevap vermedim. Galiba kendime küfretmekle meşguldüm.</p>

      <p class="paragraf2">“Ne olacak şimdi Remzi Ünal?” dedi adıma belli belirsiz bir vurgu yaparak.</p>

      <p class="paragraf2">Annesiyle ilgili bir cevap vermek geçti içimden. Kendimi tuttum.</p>

      <p class="paragraf2"><span>“Kızı bırak,” dedim.</span></p>

      <p class="paragraf2"><span>“Zor elime geçirdim, neden bırakayım?” dedi Kemal Arsan. Doktor Kemal Arsan.</span></p>

      <p class="paragraf2"><span>Begüm Kalyon’u bırakması için sağlam bir neden düşünmeye çalıştım. Kolaydı, buldum.</span></p>

      <p class="paragraf2"><span>“Bırakırsan Balmumcu’daki evi kimseye söylemem,” dedim. “Dümenini devam ettirirsin.”</span></p>

      <p class="paragraf2"><span>“Begüm öterse?” dedi.</span></p>

      <p class="paragraf2"><span>“Kız zaten çok korkmuş,” dedim. “Korkmasa kaçmazdı. Çoktan polise falan giderdi. Ben konuşurum. Başka bir yerde iş bulur. Çıkar gider hayatından. Dümeninden.”</span></p>

      <p class="paragraf2"><span>Kemal Arsan düşündü. Ben aklıma kötü ihtimalleri getirmemeye çalıştım. Bu çabama rağmen gelenleri de uzaklaştırdım beynimden. Kolay olmadı ama başardım.</span></p>

      <p class="paragraf2"><span>Kısa sürdü düşünmesi.</span></p>

      <p class="paragraf2"><span>“Anlaştık,” dedi Kemal Arsan. “Kızı bırakacağım. Sen de gördüklerinin hepsini unutacaksın.”</span></p>

      <p class="paragraf2"><span>Madde bir dedim içimden. İyi gidiyorduk. Yatağın üzerindeki tepsiye baktım.</span></p>

      <p class="paragraf2"><span>“Gördüklerimin arasında bir de ceset var,” dedim. “Hadi yaptığın ek işi unutalım, onu ne yapacağız?”</span></p>

      <p class="paragraf2"><span>“Hilmi!” dedi. “İyi çocuktu, severdim.”</span></p>

      <p class="paragraf2"><span>Cevap vermedim. Konuşsun diye bekledim. Konuştu.</span></p>

      <p class="paragraf2"><span>“Yemin ederim onun ölümüyle bir ilgim yok,” dedi. “İster inan ister inanma.”</span></p>

      <p class="paragraf2"><span>İnanıp inanmamak şu anda önemli değildi benim için. Bunu söylemesi önemliydi.</span></p>

      <p class="paragraf2"><span>“Peki, sence kim yaptı?” dedim.</span></p>

      <p class="paragraf2">“Nerden bileyim ben Allah aşkına!” diye bağırdı. Üstünden bir yük kalkmış gibiydi. “Dedektif olan sensin. Sen bul.”</p>

      <p class="paragraf2">“Soruyorum işte,” dedim.</p>

      <p class="paragraf2">“Yanlış adama sordun.”</p>

      <p class="paragraf2">Pekâlâ dedim içimden. Madde iki.</p>

      <p class="paragraf2">Yataktaki tepsiye bir daha baktım. Yanlış duymadıysam midem guruldadı. Üstelik biz konuştukça soğuyordu içindekiler.</p>

      <p class="paragraf2">“Gelelim son maddeye o zaman,” dedim.</p>

      <p class="paragraf2">“Ne son maddesi?”</p>

      <p class="paragraf2">Açıkladım.</p>

      <p class="paragraf2">“Seninle anlaştık,” dedim. “Kızı bırakacaksın. Balmumcu dümenini kimse duymayacak. Tamam. Ancak bir de kişisel durum var aramızda. Adamına beni öldürmesini söylediğini de mi unutmalıyım sence?”</p>

      <p class="paragraf2">Cevap vermek için bekler sandım. Yanıldım. Anında cevap verdi.</p>

      <p class="paragraf2">“Remzi Ünal!” dedi. “Doktorum ben. Tamam, pislik bir doktorum ama birisini öldürtecek kadar aşağılık değilim.”</p>

      <p class="paragraf2">“Kulaklarımla duydum,” dedim.</p>

      <p class="paragraf2">“Ne duyduğunu bilmiyorum,” dedi Doktor Kemal Arsan. “Ben o salak Burhan’a seni biraz daha sıkıştırmasını söyledim yalnızca. Öldür demedim.”</p>

      <p class="paragraf2">Buna inanıp inanmamayı sonraya bıraktım.</p>

      <p class="paragraf2">“Peki,” dedim. “Begüm Kalyon’u bıraktığında bana telefon etmesini söyle.”</p>

      <p class="paragraf2">Cevap vermesini beklemeden telefonu kapadım. Yatağın üstüne attım. Tepsinin tam yanına.</p>

      <p class="paragraf2">Sıra ona gelmişti şimdi. Kafamın basmadığı bir iki şey vardı ama onları sonra düşünürdüm.</p>

      <p class="paragraf3"><img alt="kursun.tif" class="image2" src="../Images/kursun_fmt8.jpeg" /></p>

      <p class="paragraf2">Bir buçuk Adana ve acılı şalgam suyunu gövdeye indirinceye kadar hiç ama hiçbir şey düşünmedim.</p>

      <p class="paragraf2">Pidesi soğumaya yüz tutmuş, yağları pıhtılaşmaya başlamıştı ve tadında zerre kadar Çukurova yoktu ama iyi geldi. Boğazımdaki kalıntılarını şalgam suyuyla temizledim. Üstüne bir sigara yaktım. Kahve konusunda fikrim değişmedi.</p>

      <p class="paragraf2">İki nefes çektim çekmedim gözüm yastığıma kaydı. Yemeğin artıklarını topladım, tepsiyi gözümün ve burnumun uzağına, duvarın dibine koydum. Sigarayı söndürdüm, üzerimi çıkarmadan yattım.</p>

      <p class="paragraf2">Telefon daha bugün olanları kafamda sınıflandırmayı bitirmeden çaldı. Yapmam gerekenlere gelememiştim henüz.</p>

      <p class="paragraf2">İçinde yaşadığım ana döndüm birden. Fırladım. Otelin, evinize asla sokmayacağınız kalitedeki telefonunun ahizesini kaldırdım.</p>

      <p class="paragraf2">“Ben Begüm,” dedi telefondaki ses.</p>

      <p class="paragraf2">“Neredesiniz?” dedim.</p>

      <p class="paragraf2">“Remzi Ünal? Remzi Ünal’la mı görüşüyorum?”</p>

      <p class="paragraf2">Yorgundu sesi. Ürkek biraz da. Ona hak verdim içimden.</p>

      <p class="paragraf2">“Evet,” dedim. “Şükür kavuşturana. Neredesiniz şimdi?”</p>

      <p class="paragraf2">“Taksim’de,” dedi. “Heykelin oradayım.”</p>

      <p class="paragraf2">Doktor Kemal Arsan’ın hanesine bir olumlu puan yazdım içimden. Sözünü tutmuştu.</p>

      <p class="paragraf2">“Hemen geliyorum,” dedim. “Ayrılmayın oradan lütfen.”</p>

      <p class="paragraf2">“Tamam,” dedi Begüm Kalyon.</p>

      <p class="paragraf2">Ahizeyi yerine bırakıp hızla hazırlandım. Mahir Salman’ın aldığı mavi sweat-shirt’ün yerine kalınca krem rengi bir gömlek buldum dolabımda. Siyah tişörtümün üstüne geçirdim ceket yerine. Çoraplarımı tazeledim.</p>

      <p class="paragraf2">Masanın üstündekileri cebime tıkıştırdım. Ayakçı Burhan’ın telefonu hariç. Fırladım.</p>

      <p class="paragraf2"><span>Emre Yeğenoğlu’nun önünden herhangi bir espriye maruz kalmamak için ısınma turunda Formula 1 pilotu gibi geçtim. Sokağa karıştım.</span></p>

      <p class="paragraf2"><span>Tempolu ama beni terletmeyecek bir hızda yürüdüm. Bir iki kişiyle omuzlaştık galiba. Seslerini çıkarmadılar, sesimi çıkarmadım.</span></p>

      <p class="paragraf2"><span>Duvarın dibindeki polisler hareketsizdi demir barikatlarının arkasında. Heykelin çevresinde birbirlerini bekleyenler vardı.</span></p>

      <p class="paragraf2"><span>Beni bekleyeni hemen gördüm.</span></p>

      <p class="paragraf2"><span>Begüm Kalyon atkuyruğunu korumuştu yalnızca. Üstünde bacaklarına yapışan bir blucin, eteği kalçalarını tam örtmeyen bir gömlek vardı. Boynuna kırışık bir atkı sarmıştı. Omzunda öğrenci işi gibi duran bir çanta sallanıyordu. Elini ağzına götürmüştü. Galiba tırnaklarını yiyordu.</span></p>

      <p class="paragraf2"><span>İyice yaklaşana kadar beni görmedi.</span></p>

      <p class="paragraf2"><span>“Merhaba,” dedim üç adım uzaktan.</span></p>

      <p class="paragraf2"><span>Beni görünce elini ağzından çekti. Yüzü gevşedi biraz galiba. Bana doğru bir adım attı.</span></p>

      <p class="paragraf2"><span>“Geçmiş olsun,” dedim. “İyi misiniz?”</span></p>

      <p class="paragraf2"><span>Dudağını büzdü.</span></p>

      <p class="paragraf2"><span>“İyi sayılırım galiba,” dedi. “Korktum çok ama.”</span></p>

      <p class="paragraf2"><span>“Tamam,” dedim. “Bitti. Şimdi bir yere gidip konuşalım biraz.”</span></p>

      <p class="paragraf2"><span>Başını salladı. Nereye gideceklerini buluştuğu erkeğe bırakan yeniyetme bir kız hali vardı bunu yaparken.</span></p>

      <p class="paragraf2"><span>Koluna girdim. Metronun girişindeki ışıklara doğru sürükledim baskılı olmayan küçük bir yönlendirmeyle. Bana uydu.</span></p>

      <p class="paragraf2"><span>Işıklara kadar konuşmadan geldik. Kalabalıkla birlikte bekledik. Ağzımdan soğan kokusu yayılmıyordur umarım diye düşündüm.</span></p>

      <p class="paragraf2">Işıklardan elim kolunda geçtik. Karşıdan gelenler iki yanımıza ayrıldılar bizi öyle görünce. Karşı tarafa ayak basınca kolunu bıraktım.</p>

      <p class="paragraf2">Yan yana bir kez daha geçtik caddeyi. Araçların arasından sıyrılmakta tam bir İstanbul kızı gibi ustaydı.</p>

      <p class="paragraf2">The Marmara Oteli’nin önünde bir turist otobüsü vardı. Neredeyse ikinci emeklilik yaşında kadınlar ve erkekler bekleşiyordu bavullarının yanında. Aralarından sıyrılıp Kitchenette’nin terasının önünden geçtik. Gözüme boş bir masa kestirdim.</p>

      <p class="paragraf2">“Sigara içiyor musun?” dedim kapıdan geçerken.</p>

      <p class="paragraf2">“Evet,” dedi. Sevindim. Kahveyi sevse de sevmese de olurdu. İçeri girdik. Terasa yönelmesini sağladım. Gözüme kestirdiğim masa hâlâ boştu. Öncülüğümle oturduk. Bizi gözleriyle takip eden garsona gülücük atmayı ihmal etmedim elbette. Sigaramı çıkarıp masaya koydum.</p>

      <p class="paragraf2">Turist otobüsü hâlâ önümüzdeydi ama giderdi elbette. Ardından bir süre sonra göremeyeceğimiz Taksim Meydanı manzarasına bakabilirdik. Bugün yarın inşaatına başlanacak yeni projeyle neye benzeyeceğini düşünmek bile istemedim.</p>

      <p class="paragraf2">Garson tepemizdeydi. Büyük bir aşkla kahve söyledim. Begüm Kalyon’a baktım. Kafasını salladı. Garson çekildi.</p>

      <p class="paragraf2">Sigara yakmayı kahvenin gelişine erteledim. Begüm Kalyon aynı düşüncede değildi.</p>

      <p class="paragraf2">“Bir tane alabilir miyim?” dedi elini uzatırken.</p>

      <p class="paragraf2">Sigarasını yaktım. Ardından kararımı değiştirdim. Ben de yaktım. Galiba bitiyordu paket.</p>

      <p class="paragraf2">Konuya girmek için de beni beklemedi Begüm Kalyon.</p>

      <p class="paragraf2">“Kötü bir deneyimdi,” dedi.</p>

      <p class="paragraf2">“Tahmin ederim,” dedim.</p>

      <p class="paragraf2">“Teşekkür ederim, çok teşekkür ederim ama.”</p>

      <p class="paragraf2">“Neden?”</p>

      <p class="paragraf2">“Siz devreye girmeseniz beni bırakmayacaklardı galiba. Taksiden indiren adam öyle söyledi,” dedi Begüm Kalyon.</p>

      <p class="paragraf2">“Nereye götürmüşlerdi?” dedim.</p>

      <p class="paragraf2">“Bilmiyorum,” dedi. “Starbucks’tan çıkınca yan sokakta bir arabaya götürdü o kel kafalı adam beni. Arabanın arka koltuğunda iki büklüm yatırdılar. Göremedim nereye gittiğimizi.”</p>

      <p class="paragraf2">“İnerken?”</p>

      <p class="paragraf2">“Gözlerimi kapamamı söylediler. Korkumdan kapadım. Birkaç merdiven çıktık. Girdiğimiz yer ofis gibi bir yerdi. Sevimsiz.”</p>

      <p class="paragraf2">Filmlerde gördüğüm dedektiflerin önemli bir soru öncesinde yaptıkları gibi sigaramdan bir nefes çektim, dumanı burun deliklerimden Taksim’e saldım. Kahve ihtiyacım devam ediyordu, çaktırmadım.</p>

      <p class="paragraf2">“Başa dönelim biraz,” dedim. “Starbucks’ın kapısında kel kafalı ne söyledi de birlikte gitmeyi kabul ettin?”</p>

      <p class="paragraf2">Begüm Kalyon sandalyesinde geriye yaslandı. Hatırlamasına yardım edecekmiş gibi sigarasından bir nefes çekti. Gözlerini kıstı. Sonra gevşedi yüzü.</p>

      <p class="paragraf2">“Kemal’in beni affettiğini, sadece bir iki soru sormak istediğini söyledi. Ondan sonra benimle işi bitecekmiş. Doğrusu işime geldi. Birlikte sizi bekleyip sonra gitmemizi söyledim ilkin. Kabul etmedi. Aceleleri varmış.”</p>

      <p class="paragraf2">Garson kahvelerimizle geldi. Susup bekledik. Kahvenin yanında birer de küçük kurabiye vardı. Kahve bayramını sigaramdan bir nefesle kutladım. Garson sırtını döner dönmez bir yudum içtim. Sıcaktı, koyuydu, yağları donmuş Adana’nın üzerine iyi geldi.</p>

      <p class="paragraf2">Sonra bir yudum daha çektim. Begüm Kalyon gülümseyerek yüzüme baktı.</p>

      <p class="paragraf2">“Çok seviyorsunuz kahveyi,” dedi.</p>

      <p class="paragraf2">“Kahve beni seviyor,” dedim.</p>

      <p class="paragraf2">Gülümsemesi biraz daha genişledi. Kendi kahvesini özenle dudaklarına götürdü. Küçücük bir yudum aldı.</p>

      <p class="paragraf2">“Güzelmiş,” dedi gözlerinde pırıltılarla.</p>

      <p class="paragraf2">Buna cevap vermedim. Sormam gereken soruları düzenleyip sıraya sokuyordum kafamın içinden. Vereceği cevapların hiçbiri doğru olmasa da bir şeyler öğrenecektim.</p>

      <p class="paragraf2">Taksim manzaramızı kapatan turist otobüsü homurtularla uzaklaştı. İlerdeki parka kadar görebiliyorduk şimdi kıvıl kıvıl kaynayan meydanı. Öteki soruları erteledim kafamda.</p>

      <p class="paragraf2">“Eziyet ettiler mi?” dedim. “Terbiyesizlik falan?”</p>

      <p class="paragraf2">Gözlerindeki pırıltı söndü gitti. Omzumun üzerinden baktı arkama doğru. Sigarasını söndürdü.</p>

      <p class="paragraf2">“Hayır,” dedi. “Öyle bir şey olmadı. Çok ısrarlıydı ama o adam. Devamlı aynı şeyi sordu. Üst üste, üst üste...”</p>

      <p class="paragraf2">Maruz kaldığı sorudaki sorumluluğumu anlıyormuş gibi kafamı salladım. Aslında hiçbir sorumluluğum olmaması gerekiyordu, biliyordum. İnsan zaten bildiği şeyi neden sorardı ki? Sormazdı. Sorarsa başka ve çok önemli bir nedeni var demekti.</p>

      <p class="paragraf2">Bakalım, anlayacaktık. Belki de en baştan başlamakta daha çok yarar vardı.</p>

      <p class="paragraf2">“Şunu bir baştan anlatsana,” dedim.</p>

      <p class="paragraf2">“Neyi?” dedi Begüm Kalyon.</p>

      <p class="paragraf2">Sekizinci dereceden cebir problemlerini çözemezdim belki ama ikiyle ikiyi toplayabileceğimi bilsin istedim. Daha rahat konuşurdu.</p>

      <p class="paragraf2">“Şu ek işinden bahset,” dedim. Kahveme yumuldum sonra. Kötü kebabın tüm izleri silindi gırtlağımdan.</p>

      <p class="paragraf2">Önce bana dikkatle baktı Begüm Kalyon. Gözlerinde benimle neden konuşmak zorunda olduğunu sorgulayan bir ifade vardı. Sonra gözlerini kaçırdı. Bana döndüğünde kararını vermiş gibiydi. Konuşacaktı.</p>

      <p class="paragraf2">Bir kez daha uzaklara baktı kararının üstüne. Söyleyeceklerini toparlaması için izin verdim ona. Gözleri caddenin yanına konuşlanmış simitçiden kaldırımda yürüyen siyah çarşaflı kadına, ondan caddedeki bilbort kılıklı taksiye, taksi görme alanından çıkınca metro istasyonunun girişindeki kalabalığa yöneldi bu kez. Ben bir nefes daha çektim sigaramdan, kahvemin bittiğini gördüm. Küçük bir hamle yaptım.</p>

      <p class="paragraf2">“Anlattıklarını kimse duymayacak,” dedim.</p>

      <p class="paragraf2">Bu garantimin işe yarayıp yaramadığını bilmiyorum. Tabaktaki kurabiyeye bakarak konuştu. Sanki beni duymamıştı.</p>

      <p class="paragraf2">“Salaklığımı baştan anlatayım istiyorsunuz,” dedi cümlesinin sonuna doğru sesini iyice azaltarak.</p>

      <p class="paragraf2">Cevap vermedim. Bakışlarını yakalamaya çalışarak sustum.</p>

      <p class="paragraf2">Derin bir nefes verdi Begüm Kalyon. Dudağını büzdü sonra. Nereden başlayacağını belirlemeye çalışıyor gibiydi.</p>

      <p class="paragraf2">Kararını verince bir yudum da o aldı kahvesinden. Fincanı tabağa bırakır bırakmaz konuştu. Kararlı bir sesle.</p>

      <p class="paragraf2">“Her şey yolundaydı Manhattan Medical’de,” dedi. “Param azdı bir tek. İşimi seviyordum, insanlar düzgündü. Yoruluyordum ama işin doğası böyleydi. Arkadaşlarım vardı.”</p>

      <p class="paragraf2">Son cümlesinde yakalayabildim gözlerini. Teşvik edici bir gülümseme gönderdim.</p>

      <p class="paragraf2">“Galiba parasızlıktan şikâyet ettiğim bir gün beni duydu Kemal. İki gün sonra çok para kazanabileceğim bir işten söz etti. Dediğiniz gibi ek bir işten. Tek şartı vardı, gizli tutmak.”</p>

      <p class="paragraf2">İyi gidiyor dedim içimden. Sorum olacaksa sonra sorardım.</p>

      <p class="paragraf2">“Bazı kimseler kendilerinin ve yakınlarının hastanelere başvurduğunun bilinmesini istemiyor dedi bana. Aile içi yaralanmalar, küçük trafik kazaları falan. Bunun için ilave para ödemeye razılar. Aynı işi yapıyoruz dedi.”</p>

      <p class="paragraf2"><span>“Sadece hastanedeki polise bildirmiyoruz,” dedim Kemal Arsan’ın ağzından.</span></p>

      <p class="paragraf2"><span>“Aynen.”</span></p>

      <p class="paragraf2"><span>“Sonra?” dedim.</span></p>

      <p class="paragraf2"><span>“Çok yasal bir iş olmadığı belliydi. Korktuğumu söyledim. Arkamız sağlam dedi. Üstelik sözünü ettiği para gerçekten iyiydi. Kabul ettim.”</span></p>

      <p class="paragraf2"><span>“Balmumcu’ya gidip gelmeye başladın,” dedim.</span></p>

      <p class="paragraf2"><span>Balmumcu’daki evi nereden bildiğimi sormak aklına bile gelmedi galiba. Kendi macerasını çok tanımadığı birisine anlatmaya ihtiyacı vardı anladığım kadarıyla.</span></p>

      <p class="paragraf2"><span>“Evet,” dedi Begüm Kalyon. “Kimseye söylemedim. Sinem başhemşire arada bir yok oluşumu idare ediyordu. Ona yakışıklı bir doktorla aramızda birtakım şeyler olduğunu söylemiştim.”</span></p>

      <p class="paragraf2"><span>Kesmemesini sağlamak için ilgiyle dinlediğimi gösteren bir baş hareketi yaptım.</span></p>

      <p class="paragraf2"><span>“Kastalar, öyle diyorduk onlara, başka bir kızla aramızda, kaçak hastalar yani, sürekli geliyordu. Kocasından dayak yemiş kadınlar, trafik kazalarında ağzı burnu dağılmış garibanlar...”</span></p>

      <p class="paragraf2"><span>“İhtiyarlar...” dedim. “Zengin ihtiyarlar...”</span></p>

      <p class="paragraf2"><span>“Evet,” dedi heyecanla Begüm Kalyon. “Öyle pek düzgün bir kliniğe falan benzemiyordu ev ama işte, kasta sahipleri razıydı. Biz iki dirhem bir çekirdek, işe gerçekmiş havası veriyorduk daha çok.”</span></p>

      <p class="paragraf2"><span>“Sonra kaçtın,” dedim. “Neden?”</span></p>

      <p class="paragraf2"><span>Begüm Kalyon yeniden uzaklara daldı. Arkamdaki geniş kaldırımda el ele arkadaşlarını bekleyen iki sevgiliye muhtemelen. Hep orada olurlardı.</span></p>

      <p class="paragraf2"><span>“Geçen hafta bir çocuk geldi,” dedi.</span></p>

      <p class="paragraf2">Gözleri bulutlandı. Eli kendisinden bağımsız hareket eder gibi sigara paketine uzandı. Dudağına götürürken titrediğini gördüm. Çakmağımı yetiştirdim. Yaktım. Bekledim.</p>

      <p class="paragraf2">İlk nefesini saldıktan sonra konuştu. Dumanlar yüzünün iki yanından daha uzaklaşmadan.</p>

      <p class="paragraf2">“Feci durumdaydı çocuk,” dedi. “Kötü muamele, kötü muamele ne, işkence görmüş açıkçası. Sigara yanıkları kollarında. Su toplamış. Bacaklarına sert bir şeyle vurmuşlar. Maşa gibi bir şeyle. İki çizgi böyle yan yana. Feci.”</p>

      <p class="paragraf2">“Kaç yaşında?” dedim.</p>

      <p class="paragraf2">“Sekiz yaşında bir oğlan,” dedi. “Nasıl güzel, nasıl güzel bir de. Ağlayarak ilgilendim.”</p>

      <p class="paragraf2">“Doktora ihtiyacı yok muydu?”</p>

      <p class="paragraf2">“İşte, Kemal orada. Doktor. Yaptı bir şeyler.”</p>

      <p class="paragraf2">Sigarasından bir nefes daha çekti. Burun deliklerinden saldı.</p>

      <p class="paragraf2">“Nasıl acı çekiyor çocuk, nasıl...” dedi. “Bir de kadın var yanında...”</p>

      <p class="paragraf2">“Annesi?” dedim.</p>

      <p class="paragraf2">“Ne bileyim?” dedi Begüm Kalyon. “Tam üvey anne tipi ama. Bir ton makyaj. Abuk sabuk bir kıyafet. Ağzında sakız.”</p>

      <p class="paragraf2">Sinirli sinirli güldü.</p>

      <p class="paragraf2">“Vallahi şakır şakır sakız çiğniyordu kenarda dikilip,” dedi gülmesini denetlemeye çalışarak. “Kitapta yazsa bu kadar olmaz dersiniz.”</p>

      <p class="paragraf2"><span>Aklımın bir köşesine yazdım bunu. Söyleyecek birini bulurdum.</span></p>

      <p class="paragraf2">“Babası?” dedim.</p>

      <p class="paragraf2">“Adam ortada yok. Kemal’in telefonunu vermiş kadına, işi bitmiş anlaşılan. Benim ellerim ayağım titriyor sinirden. Bir de konuşuyor kadın boş boş...”</p>

      <p class="paragraf2">Bir şey sormak için araya girmeme gerek yoktu. Anlatıyordu işte Begüm Kalyon.</p>

      <p class="paragraf2">“İnsanlar kötü bir şey yaptıklarında mutlaka konuşmak istiyorlar. Bunu öğrendim acil nöbetlerimde yıllardır. Doğru ya da yalan. Kadın oraya gelmesinin kimseye hesap vermemek için olduğunu biliyordu pekâlâ ama işte... çenesi durmadı yine de. Sanki aynı lafları yüz kere tekrarlarsa gerçek olacak gibi.”</p>

      <p class="paragraf2">Bunu da kendim için not aldım demin aklıma yazdığımın hemen yanına.</p>

      <p class="paragraf2">“Sonra çekip gittiler,” dedi Begüm Kalyon nefesini salarak. “Ve kendi kendime ne yapıyorum ben dedim.”</p>

      <p class="paragraf2">Başımı salladım. Bir kahve daha ne güzel olurdu diye geçirdim içimden. Garsona bakmaya cesaret edemedim ama. Begüm Kalyon konuşuyordu.</p>

      <p class="paragraf2">“Ne yapıyorum ben? Ne yapıyorum ben? Çocuk bana o soruyu sordurdu. Cevap veremedim doğrusu.”</p>

      <p class="paragraf2">Gözüm gözlerinde bekledim.</p>

      <p class="paragraf2">“Sonra kaçtım,” dedi Begüm Kalyon arkasına yaslanarak. “Kaçtım!”</p>

      <p class="paragraf2">Pekâlâ dedim içimden. Çocuk iyi yanını ortaya çıkardı. Dayanamadın, kaçtın. Devam et, anlat.</p>

      <p class="paragraf2">“İşin tadının kaçtığını, bırakacağımı söylerim Kemal’e diye düşündüm önce. Sonra cesaret edemedim konuşmaya. Beni ikna ederdi kalmam için. Kesin ederdi. Sonra işin başka bir boyutu aklıma geldi. Pisliğe bulaşmıştım, öyle kolay çıkmana izin vermezler bu işlerde. Kendilerini korumak için falan.”</p>

      <p class="paragraf2">Yanlış değil dedim içimden. Begüm Kalyon devam etti.</p>

      <p class="paragraf2">“Sonra paniğe kapıldım. Düşünerek işin içinden çıkamayacaktım. Kalamazdım da artık. Kaçtım ben de.”</p>

      <p class="paragraf2">“Nereye?” dedim.</p>

      <p class="paragraf2">Hemen cevap ve<span>rmedi. Yaptığı hatalara bir yenisini eklemek istemiyormuş gibi önündeki kahve fincanına bakarak düşündü. Ona hak verdim. Burada kesmesine izin veremezdim ama. Bu gibi durumlarda yaptığım iki şey vardı. Sesime, yaşımı aşan boyutlarda güven verici bir ton ekleyip anlattıklarının aramızda kalacağını garanti etmek ilkiydi. Bu mermiyi kullanmıştım biraz önce. İkinciyi denedim hiç düşünmeden.</span></p>

      <p class="paragraf2"><span>“Galiba biliyorum kimin yanına kaçtığını,” dedim.</span></p>

      <p class="paragraf2"><span>Bilmediğiniz şeyleri biliyormuş gibi görünmek bizim mesleğin en esaslı numaralarından biridir.</span></p>

      <p class="paragraf2"><span>Diyelim, sorunuza soruyla cevap veren, yineleyince uygun bir şey bulmak için zaman kazanmaya çalışan, sizi başından atabileceği birisini görünce sevinen, kısa sarı saçlı bir resepsiyon görevlisini hatırlarsınız. Göğüs cebinde adı da yazıyordur, not etmişsinizdir, gereğinde kullanırsınız.</span></p>

      <p class="paragraf2"><span>Belki doğrudur belki değil bildiğinizi iddia ettiniz şey ama o an için güç kazandırır. Sorguladığınız kimseyi rahatlatır. Küçük de olsa bir sırrın açığa çıktığını bilmesi, o mesele üzerinde konuşmasını kolaylaştırır muhatabınızın. İyi numaradır. İşe yaradı.</span></p>

      <p class="paragraf2"><span>Begüm Kalyon nereden bildiğimi sorgulamadı hiç. Gözlerini kahve fincanından ayırmadı. Sigarasını dudağına götürdü yalnızca.</span></p>

      <p class="paragraf2"><span>“Sultan iyi kızdır,” dedi dumanı salarken. “Hiç itiraz et-medi.”</span></p>

      <p class="paragraf2"><span>“Verdiğin telefon Sultan Karakum’un telefonu muydu?” dedim bin kere kullandığım o eski dümenin hâlâ çalışıyor olmasına içten içe sevinirken.</span></p>

      <p class="paragraf2"><span>“Hayır,” dedi Begüm Kalyon. “Annesi ölmeden önce yanına taşındığında o numarayı da naklettirmişlerdi. Hiç kullanmazdı. Telesekreterli bir telefon taktım.”</span></p>

      <p class="paragraf2">“Hem hastanede olan biteni de aktarmıştır sana Sultan,” dedim. “Hani soran eden var mı seni falan.”</p>

      <p class="paragraf2">Buna cevap vermeye fırsatı olmadı. Garson tepemizde belirip boş kahve fincanlarımıza uzandı. Bir kahve daha söyledim. Begüm Kalyon istemedi.</p>

      <p class="paragraf2">“Sultan dışında kimseyle konuşmadım üç dört gün boyunca,” dedi garson gittikten sonra. “Düne kadar hastanede soranlar da arkadaşlardı falan. İsmet Bey işte. Görevi gereği. Kemal’i saymıyorum.”</p>

      <p class="paragraf2">Yavaş yavaş beni daha çok ilgilendiren konulara geliyorduk. Avuçlarımın kaşındığını hissettim. Parayla ilgisi yoktu bunun.</p>

      <p class="paragraf2">“Firdevs Işın’la da mı konuşmadın?” dedim.</p>

      <p class="paragraf2">Yüzünü kocaman bir gülümseme kapladı arkadaşının adını duyunca. O gülümseme gölgelendi sonra. Gerçekten dedim içimden, gerçekten beni daha çok ilgilendiren konulara geliyoruz.</p>

      <p class="paragraf2">“Firdevs de iyi kızdır,” dedi. “Başını belaya soktum durduk yerde.”</p>

      <p class="paragraf2">“Nerede şimdi?” dedim.</p>

      <p class="paragraf2">“Bilmiyorum,” dedi Begüm Kalyon. “Evinden çıktıktan sonra Beşiktaş’ta ayrıldık. Ortalıktan kaybolma sırası bana geldi dedi. Bunu söylerken bile gülüyordu.”</p>

      <p class="paragraf2">Biraz dişimi göstermenin zamanı geldi galiba diye düşündüm. Sağ kolumu masanın üzerine yerleştirdim. Ucundan on santim kadar sıvazladım gömleğimi. Bileğimin üstünden yukarılara doğru uzanan bisturi çizgisini gösterdim. Kan yoktu ama taze olduğu belliydi.</p>

      <p class="paragraf2">“Bunu iki saat önce yaptı seni kaçıranlar,” dedim. “Tekerlerine çomak sokacak bir şey bilip bilmediğimi öğrenmek için. Bilmiyordum, söyleyemedim.”</p>

      <p class="paragraf2">“Baktırdınız mı ona?” dedi dedi baştan aşağı hemşire kesilerek. “Mikrop kapmasın.”</p>

      <p class="paragraf2">Konudan ayrılmanın iyi olmayacağını düşündüm. Gırtlağıma sarılan parmakları kendime sakladım.</p>

      <p class="paragraf2">“O yüzden benden bir şey saklamamalısın,” dedim.</p>

      <p class="paragraf2">Kolumdaki yarayı göstermek işe yaradı galiba.</p>

      <p class="paragraf2">“Yani hâlâ tehlikede miyim?” dedi Begüm Kalyon.</p>

      <p class="paragraf2">“Ellerine geçtin. Bir şey yapmadılar,” dedim. “Bıraktılar. Şu an tehlikede olduğunu sanmıyorum. Ama işler değişebilir.”</p>

      <p class="paragraf2">Begüm Kalyon yeniden uzaklara baktı. Arkamda ne gördüğü şu an umurumda değildi.</p>

      <p class="paragraf2">Eli dolu bize doğru gelen garsonu görünce geriye doğru yaslandım. Begüm Kalyon bana döndü, ağzını açtı, garsonu hissedince sustu.</p>

      <p class="paragraf2">Garsonun fincanı masaya bırakışını ve kül tablasını değiştirmesini sessizce izledik. Başımla teşekkür ettim adama.</p>

      <p class="paragraf2">“Diğerleri de tehlikede o zaman,” dedi Begüm Kalyon.</p>

      <p class="paragraf2">“Belki,” dedim.</p>

      <p class="paragraf2">İçindeki sıvıda bu kadar sevilecek ne bulduğumu anlamak ister gibi baktı fincanıma.</p>

      <p class="paragraf2">“Sahi,” dedi. “Düşününce... Beni neden bıraktılar öyle? Size teşekkür etmemi söylemişti beni getiren adam.”</p>

      <p class="paragraf2">Fincandan bir yudum aldım. Sevdiğim ne varsa buldum o sıcak sıvı gırtlağımdan inerken.</p>

      <p class="paragraf2">“Şeytanla küçük bir pazarlık ettim,” dedim.</p>

      <p class="paragraf2">Soru dolu gözlerle baktı yüzüme. Bir yudum kahve daha çektim.</p>

      <p class="paragraf2">“Bir söz verdim,” dedim. “Eğer kılına dokunmadan bırakırlarsa, yaptıkları işi bütünüyle unutacağımı, kimselere tek kelime etmeyeceğimi söyledim.”</p>

      <p class="paragraf2">“Benim de susacağımı varsaydınız haliyle,” dedi Begüm Kalyon.</p>

      <p class="paragraf2">“Haliyle,” dedim.</p>

      <p class="paragraf2">“Yaptıkları yanlarına kalacak yani,” dedi. “Devam edecekler pisliklerine.”</p>

      <p class="paragraf2">“Bir zaman sonra belalarını bulurlar,” dedim. “Bir yerden patlar o iş.”</p>

      <p class="paragraf2">“Ben o çocuğu görünce boşuna mı perişan oldum?” dedi Begüm Kalyon. “Daha önce gördüklerimi saymıyorum. Belki ödetirim bir şekilde diye düşünmüştüm. Bütünüyle unutmak doğru gelmiyor bana.”</p>

      <p class="paragraf2">“Adalet diye bir şey yok bu dünyada,” dedim. “Tanrısal adalet ya da karma varsa da görmedim ben.”</p>

      <p class="paragraf2">“Ne kadar hafife alıyorsunuz böyle önemli kavramları,” dedi.</p>

      <p class="paragraf2">“Bazılarını alırım, bazılarını almam,” dedim. Bir yudum kahve daha çektim. Sigarayı boş verdim.</p>

      <p class="paragraf2">“Firdevs Işın’ın yatak odasındaki ceset hakkında tek bir soru bile sormamış olmam göstermiyor mu bu tavrımı?” dedim gözlerinin içine bakarak.</p>
    </div>
  </div>
</body>
</html>
