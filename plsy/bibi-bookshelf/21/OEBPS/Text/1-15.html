<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-15.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-15.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-12">12. BÖLÜM</p>

      <p class="gomme"><span class="char-style-override4" xml:lang="tr-TR">T</span>aksim Cumhuriyet Anıtı’nın kaidesinde ses bombası patlamadı...</p>

      <p class="gomme">Duvarın dibinde bekleşen polisler, aniden oluşan bir protesto kalabalığını dağıtmak için cop ve gaz bombalarıyla girişmediler...</p>

      <p class="paragraf2">Sıraselviler yönünden gelen bir otomobil, kırmızı ışığı dinlemeyip, Tarlabaşı yönünden gelen başka bir otomobille çarpışmadı...</p>

      <p class="paragraf2">Karşıdan bizim tarafa geçmeye çalışan bir yayaya da çarpmadı tam gözümüzün önünde...</p>

      <p class="paragraf2">Sadece bir soru sordum, hatırlatma mahiyetinde. Sormadığım bir soru hakkında.</p>

      <p class="paragraf2">Begüm Kalyon bağırdı cevap yerine.</p>

      <p class="paragraf2">“Hilmi!” diye bağırdı. “Ah Hilmi!” Sesi istediğinden yüksek çıktı galiba. Biraz da tiz. Kitchenette’nin terasında Taksim koşuşturmasına bakıp sakin sakin oturanlar irkildi. Her yönden bize baktılar. İki masa öteden üç adam duruma müdahale etmek ister <span>gibi hafifçe kalktılar masalarından. Benimle göz göze gelince yerlerine oturdular. Begüm Kalyon ellerini yüzüne kapadı. Hayır, ağlamıyordu.</span></p>

      <p class="paragraf2"><span>Bir garson masamıza koştu. Deminden beri kahve getiren garson değildi bu. Daha kıdemli biriydi galiba. Benden nefret ediyordu.</span></p>

      <p class="paragraf2"><span>“Problem mi var hanımefendi?” dedi yüzünü göremediği Begüm Kalyon’a.</span></p>

      <p class="paragraf2"><span>Garsona gülümsedim.</span></p>

      <p class="paragraf2"><span>“Kötü bir haber aldı,” dedim. “Biraz su getirir misiniz?”</span></p>

      <p class="paragraf2"><span>Beni herkesin ortasında bağıracak kadar çaresiz bir kızla yalnız bırakıp bırakmamaya karar verememiş gibi duraladı. Begüm Kalyon başını salladı. Kıdemli garson bir kez daha baktı bana, masadan uzaklaştı. Kaşları çatık bizi izleyenler önlerine döndüler. Kahvelerine, pastalarına, çaylarına ya da artık ne yiyip içiyorlarsa...</span></p>

      <p class="paragraf2"><span>Begüm Kalyon ellerini indirdi. Yüzünde gerginlikle utanç arasında bir ifade vardı.</span></p>

      <p class="paragraf2"><span>“Özür dilerim,” dedi.</span></p>

      <p class="paragraf2"><span>“Önemli değil,” dedim.</span></p>

      <p class="paragraf2"><span>“Siz birden öyle...” dedi. “Gözümün önüne geldi birden. Kendimi tutamadım.”</span></p>

      <p class="paragraf2"><span>“Önemli değil,” dedim yeniden.</span></p>

      <p class="paragraf2"><span>Önümüzden trafik olağan haliyle akıyordu.</span></p>

      <p class="paragraf2"><span>Kıdemli garson elinde kendinden bardak ambalajlı bir su ve bir bardakla tepemize dikildi.</span></p>

      <p class="paragraf2"><span>“İyi misiniz?” diye sordu Begüm Kalyon’a ellerindekini önüne bıraktıktan sonra. Bana hiç bakmadı.</span></p>

      <p class="paragraf2"><span>“İyiyim, teşekkür ederim,” dedi Begüm Kalyon. “Özür dilerim, ortalığı karıştırdım.”</span></p>

      <p class="paragraf2">Kıdemli garson cevap vermedi. Yüzünde yarı profesyonel bir gülümsemeyle ayrıldı masamızdan. Giderken başını sallıyordu galiba.</p>

      <p class="paragraf2">Begüm Kalyon suyun ambalajını açtı. Bardağa doldurdu. Yarısını içti. Bardağı masaya bırakıp bana baktı.</p>

      <p class="paragraf2">Bir kez daha bağıramazdı. Soruma geri döndüm.</p>

      <p class="paragraf2">“Ne oldu o yatak odasında?” dedim.</p>

      <p class="paragraf2">Sanki çok uzun bir polis sorgusunun sonunda cinayetini itiraf edecekmiş gibi omuzları çöktü.</p>

      <p class="paragraf2"><span>“Bilmiyorum,” dedi. “İster inanın ister inanmayın, bilmiyorum.”</span></p>

      <p class="paragraf2">Eh, bu da bir cevaptı. Başlamıştık, sonu gelirdi belki. Biraz baştan almakta yarar gördüm.</p>

      <p class="paragraf2">“Ben geldiğimde salonda oturuyordun,” dedim. “O sırada haberin yok muydu içerdeki durumdan?”</p>

      <p class="paragraf2">Birden dikildi sandalyesinde. Kendine gelmiş gibiydi.</p>

      <p class="paragraf2">“Hayır, hayır,” dedi. “Yeni gelmiştim zaten ben de. Firdevs de yeni gelmişti. Daha bir iki laf edemeden siz geldiniz.”</p>

      <p class="paragraf2">Galiba biraz mesafe almaya başlayacaktık. Önündeki yarı dolu bardağı işaret ettim.</p>

      <p class="paragraf2">“Şunu bitir ve baştan anlat,” dedim. “Sakin sakin.”</p>

      <p class="paragraf2">Bardağı yeniden aldı. Dudağına götürdü. Sonuna kadar içti. İndirdikten sonra kahvelerle gelen peçeteyle dudağını sildi. Elini sigara paketime uzattı. Bir tane çıkarıp dudağına yerleştirdi. Bekledi. Sigarasını yaktım. Bir tane de ben yerleştirdim ağzımın kenarına. Yakmadım.</p>

      <p class="paragraf2">İşe yarar bir bilgi edinince kutlayacaktım. Begüm Kalyon sigarasından bir nefes daha çekti.</p>

      <p class="paragraf2">“Kaçtım dedim ya...” dedi. “Sultan’ın evine... Hiçbir şey olmadı. Sıkıldım ama korkmuştum, kafam karışıktı. Burnumu çıkarmadım dışarı.”</p>

      <p class="paragraf2"><span>O sıralarda ben yiyip içip uyuyordum otel odasında diye geçirdim içimden. Yanmamış sigara ağzımda, devam etmesine izin verdim.</span></p>

      <p class="paragraf2"><span>“Bu sabah telefon etti Sultan. Biri seni arıyor hastanede diye. Tarif etti. Tanıdık birine benzemiyordu... Benzemiyordunuz yani.”</span></p>

      <p class="paragraf2"><span>Remzi Ünal geri döndü ve insanların hayatını değiştirmeye başladı dedim içimden. Allah kahretsin, yerimden kımıldayınca böyle oluyordu.</span></p>

      <p class="paragraf2"><span>“Panikledim. İyice panikledim. Kemal’in pis işine dahil olan herkesi tanımıyordum, peşime birini taktı diye düşündüm.”</span></p>

      <p class="paragraf2"><span>Doğru düşünmüşsün dedim içimden. Bir nefes sigaranın ardından konuşmaya devam etti.</span></p>

      <p class="paragraf2"><span>“Sonra telefon bir daha çaldı. Telesekreter taktığım kırmızı hat. Korkumdan, ne bileyim ne yapacağımı bilemediğimden açmadım. Notunuzu dinledim ama. Sesiniz güven veriyor gibiydi. Kafam daha çok karıştı yine de. Belki bir çıkış noktası olabilirdi ama emin değildim.”</span></p>

      <p class="paragraf2"><span>Dudağımdaki sigara kendisini yakmam için baskıya başladı sanki. Umursamaya çalıştım.</span></p>

      <p class="paragraf2"><span>“Birkaç kez dinledim notu. Ne yapmam gerektiğine karar vermek için. Veremedim. Kendi kendime koyduğum kuralı bozdum, Firdevs’i aradım. Bana bir akıl versin diye.”</span></p>

      <p class="paragraf2"><span>“Evde miydi?” dedim.</span></p>

      <p class="paragraf2"><span>“Dışardaydı,” dedi. “Bir hastasının bir şeyinin peşinde. Hatırlamıyorum. Bana gel dedi. Telefonda olmaz, uzun uzun konuşuruz dedi. Dışarı çıkmak istemedim ama ısrar etti. Evde kapalı kalmışsın, doğru düşünemezsin bu sıkıntılı durumda dedi. Biraz da işime geldi galiba dışarı çıkmak, tamam dedim.”</span></p>

      <p class="paragraf2"><span>“Bir y</span>erde mi buluştunuz?” diye sordum.</p>

      <p class="paragraf2">“Hayır,” dedi Begüm Kalyon sigarasından bir nefes daha çekerek. “Ters bir yerdeymiş. Ben doğrudan eve gittim. Anahtarım vardı. Yani hep bende dururdu anahtarın bir kopyası. Günün birinde şey olursa diye...”</p>

      <p class="paragraf2">Zihnimde Begüm Kalyon’un uçuk pembe BTB kaplı apartmanın kareli demir kapısından girişini canlandırdım. Karanlık sahanlığı, soğan kokusunu. Devam etti.</p>

      <p class="paragraf2">“Eve girip beklemeye başladım.”</p>

      <p class="paragraf2">“Yatak odasına girdin mi?” dedim.</p>

      <p class="paragraf2">“Hayır,” dedi Begüm Kalyon. “Öyle oturdum. Canım sıkkındı. Dedim ya, kafam karışıktı. Gelse şu kız diye oturdum. Geldi sonra.”</p>

      <p class="paragraf2">“Ne kadar sonra?” dedim.</p>

      <p class="paragraf2">“Ne bileyim, herhalde yarım saat, kırk beş dakika falan. Çok sevindim gelince...”</p>

      <p class="paragraf2">Araya girdim. Blucin kumaşından çakma üniformayı hatırlıyordum ama yine de sordum.</p>

      <p class="paragraf2">“Eve girince girmedi yatak odasına, değil mi?” dedim. “Üstünü filan değiştirmek için?”</p>

      <p class="paragraf2">“Girmedi,” dedi Begüm Kalyon. İçinde su olsa içecekti gibi baktı boş bardağına.</p>

      <p class="paragraf2">“Bir şey ister misin?” dedim bakışını fark edince.</p>

      <p class="paragraf2">“Hayır, hayır!” dedi. “İyiyim ben. İyiyim.”</p>

      <p class="paragraf2">Devam etmesi için bekledim. Derin bir nefes saldı içinden. Sigarasını söndürdü. Kaçak bir bakış attı arkamdaki bir yere.</p>

      <p class="paragraf2">Momentumu kaçırmamak için konuştum.</p>

      <p class="paragraf2">“Biraz rahatlamışsındır konuşunca,” dedim.</p>

      <p class="paragraf2">“Hayır,” dedi. “Fırsatımız olmadı pek. Daha lafa tam olarak girmeden kapı çalındı, siz geldiniz.”</p>

      <p class="paragraf2">Inı nı nınnnn diye bir sahne giriş melodisi çaldı beynimde. Zatı şahaneleri, müthiş dedektif Remzi Ünal geldi.</p>

      <p class="paragraf2">“Sesiniz biraz tanıdık geldi ama hasta anne falan laflarını duyunca konduramadım. İçim sıkıldı,” dedi Begüm Kalyon. “Birden çok alakasız geldi yani. Kalkmak istedim. Keşke kalkmasaydım.”</p>

      <p class="paragraf2">“Önce mutfağa gittin,” dedim.</p>

      <p class="paragraf2">“Evet,” dedi. “Orada yapacak bir şey bulamayınca yatak odasına girdim. Belki biraz uzanırım adam gidinceye kadar diye...”</p>

      <p class="paragraf2">Kutlama törenini peşinen yaptım. Sigaramı yaktım. İşe yarar bilgi gelse de, gelmese de. Aldığım nikotin, içten içe duyduğum kasılma hissini hafifletmedi. Genç bir kadın birazdan yakın arkadaşlarından birinin ölü bedenini nasıl bulduğunu anlatacaktı bana.</p>

      <p class="paragraf2">Bu tür sahneleri atlatmak zor olurdu. Polisiye romanların en fos yanıydı bu sahneler. İnsanlar sanki kedileri ölmüş gibi konuşamazlardı kaybettikleri yakınlarının arkasından. Bağırırlar, çağırırlardı. Ağızlarından anlaşılmaz sözcükler fırlardı. Kökenini kendilerinin bile bilmediği ağıtlardan parçalanıp gelmiş sözcükler değil belki ama vurgular, gizli ritimler, belli belirsiz melodiler.</p>

      <p class="paragraf2">Ne yapacağınızı da bilemezdiniz bu durumlarda.</p>

      <p class="paragraf2">En iyisi susmaktı.</p>

      <p class="paragraf2">Susarak acının büyüklüğünü anladığınızı gösterebilirdiniz. Hiçbir zavallı cümlenin ifade edemeyeceği kadar.</p>

      <p class="paragraf2">Sonra acı hafiflerdi. Gitmezdi ama hafiflerdi. Dünya işleri silinen gözyaşlarının bıraktığı boşluktan süzülüp gelir, önce utangaç, sonra çatır çatır ortalığı silip süpürürdü.</p>

      <p class="paragraf2">Neyse ki bu sahnenin provasını yapmıştık Begüm Kalyon’la biraz önce. Birkaç ters bakış ve bir bardak suyla atlatmış gibiydik.</p>

      <p class="paragraf2">Birazdan yeni bir krizle karşılaşacaktık ama muhtemelen. Bıraktım Begüm Kalyon kaldığı yerden anlatarak girsin o kaçınılmaz çetrefilli alana.</p>

      <p class="paragraf2">Kaldığı yerden devam etmedi. Edemedi. Dudakları titredi.</p>

      <p class="paragraf2">“Girdim...” dedi. Sustu. Bekl<span>edim. “Keşke girmeseydim,” dedi masanın keskin köşesine bakarak.</span></p>

      <p class="paragraf2"><span>Ağlama dedim içimden. Bu kez bizi Kitchenette’den atılanlar defterine yazarlar kesin.</span></p>

      <p class="paragraf2"><span>Ağlamadı.</span></p>

      <p class="paragraf2"><span>Gözleri hâlâ masanın bitiş noktasında konuştu. Sözcüklerin arasına boşluklar koyarak. Sesinde küçük bir pürüzlenme vardı yalnızca.</span></p>

      <p class="paragraf2"><span>“Hilmi yatıyordu orada,” dedi. “Sırtüstü. Tavana bakarak.”</span></p>

      <p class="paragraf2"><span>Devam et dedim içimden. İyi gidiyorsun.</span></p>

      <p class="paragraf2"><span>“Önce fark etmedim. Yatıyor dedim ilk an. Bir şey düşünüyor. Bir tuhaflık vardı oysa. Neredeyse seslenecektim. Bir şaka falan yapacaktım.”</span></p>

      <p class="paragraf2"><span>Çok ağır hareketlerle sigaramı dudağıma götürdüm.</span></p>

      <p class="paragraf2"><span>“Sonra uyandım. Bir sürü ölmüş hasta görmeme rağmen geç uyandım. Kanı sonra gördüm. Öldüğü belliydi ama yine de nabzına baktım.”</span></p>

      <p class="paragraf2"><span>Dumanı neredeyse ağır çekimdeymiş gibi saldım burnumdan. Taksim’e karıştı.</span></p>

      <p class="paragraf2"><span>Çetrefilli alan ya da değil. Sormam gerekiyordu, sordum.</span></p>

      <p class="paragraf2"><span>“Başka bir şeye dokundun mu?” dedim.</span></p>

      <p class="paragraf2"><span>Gözlerini bana kaldırdı. Hafif nemliydiler.</span></p>

      <p class="paragraf2"><span>“Dokunmadım,” dedi. “Dokunmuşumdur belki,” dedi sonra. “Ne bileyim, hatırlamıyorum. Dondum kaldım, bir tek onu hatırlıyorum. Galiba çöktüm yere.”</span></p>

      <p class="paragraf2"><span>“Zor biliyorum ama iyice bir düşün,” dedim. “Odada gözüne bir tuhaflık çarptı mı? Orada olmaması gereken bir şey? Ya da olması gereken ama olmayan?”</span></p>

      <p class="paragraf2"><span>Gözleri hâlâ yüzümde kafasını iki yana salladı.</span></p>

      <p class="paragraf2"><span>“Hayır,” dedi. “Hayır. Daha doğrusu hatırlamıyorum. Tek hatırladığım oturduğum yerden yatak örtüsünün karelerini in</span><span>celediğim. Renklerini, boyutlarını... O açıdan Hilmi görünmüyordu.”</span></p>

      <p class="paragraf2">“Dışardaki gürültüleri duydun mu?”</p>

      <p class="paragraf2">Başını salladı yine. Konuşmadı bu kez. Gözleri hâlâ yüzümdeydi. Söylemediğim bir şeyi söylememi ister gibi.</p>

      <p class="paragraf2"><span>“Firdevs içeri girene kadar öyle oturdun mu aşağıda?” dedim.</span></p>

      <p class="paragraf2">Başını bu sefer olumlu anlamda salladı. Yine konuşmadı.</p>

      <p class="paragraf2">“Firdevs içeri girince ne yaptı?” dedim.</p>

      <p class="paragraf2">Yutkundu. Bakışları çeneme indi, sonra yeniden gözlerime kilitlendi.</p>

      <p class="paragraf2">“Neden soruyorsunuz bunları ince ince?” dedi sonra.</p>

      <p class="paragraf2">“Ne olup bittiğini anlamak için,” dedim. “Gerçi pek fazla ilerleyemedik ama sormazsam kendime kızarım.”</p>

      <p class="paragraf2">“Doğru söyleyin bana,” dedi bakışlarını keskinleştirerek. “Hilmi’yi benim öldürdüğüme karar verirseniz ne yaparsınız?”</p>

      <p class="paragraf2">Güzel soru dedim içimden. Daha güzelini ben sorayım diye düşündüm.</p>

      <p class="paragraf2">“Diyelim Hilmi Akalın’ı Firdevs’in öldürdüğünü ortaya çıkardım,” dedim. “Ne yapmamı isterdin?”</p>

      <p class="paragraf2">Yüzüne mahcup bir ifade geldi Begüm Kalyon’un. Çalışmadığı yerden sorulmuş bir liseli gibi. Yine de çeşitli cevapların kafasının içinde resmi geçit yaptığını görür gibi oldum. Sonuncuda yüzü aydınlandı.</p>

      <p class="paragraf2">“Galiba hiçbir şey yapmamanızı,” dedi.</p>

      <p class="paragraf2">“Çoğunlukla ben de öyle düşünürüm,” dedim.</p>

      <p class="paragraf2">“Allah Allah?” dedi. “Şaşırtıcı.”</p>

      <p class="paragraf2">“Neden şaşırtıcı olsun?”</p>

      <p class="paragraf2">“Ne bileyim,” dedi. “Mesleğinizi düşününce hani.”</p>

      <p class="paragraf2">Sigaramın dumanını bu kez gösterişle çektim içime.</p>

      <p class="paragraf2">“Mesleğime ne olmuş?” dedim. “Aslanlar gibi polisi savcısı var memleketin. Onlar bulsun, onlar cezalandırsın.”</p>

      <p class="paragraf2">“Sahiden bırakır mıydınız?” dedi. “Katili ben olsam Hilmi’nin.”</p>

      <p class="paragraf2">Dumanları daha da gösterişle saldım Taksim’in tavanına.</p>

      <p class="paragraf2">“Umarım değilsindir,” dedim.</p>

      <p class="paragraf2">“Değilim tabii ki,” dedi. Farazi sorusunda belli belirsiz hissettiğim kadınsı edayı anında geri almıştı. “Anlattım size. Hem niye...”</p>

      <p class="paragraf2">“Niyesini bilemem şimdilik,” dedim. “Şöyle düşünebilirim ama. Anlattıklarında varsayacağım küçük bir yalana bağlı olabilir senin yaptığın. Eve girdiğinde Hilmi Akalın oradaydı. Yatak odasına gittiniz. Vurdun orada. Çıktın salona oturdun.”</p>

      <p class="paragraf2">“Kimse duymadı mı?” dedi.</p>

      <p class="paragraf2">“Yatak odasında televizyon var,” dedim. “Konuşmaya başlamadan önce açtın sesini.”</p>

      <p class="paragraf2">“Demek ki önceden tasarladım öldürmeyi?” dedi Begüm Kalyon.</p>

      <p class="paragraf2">Eh, bu kadar akıl bende de vardı.</p>

      <p class="paragraf2">“Tek kurşunla iş bittiğine göre öyle olmalı,” dedim. “Öfke anında olsa birkaç kurşun izi daha olurdu. Duvarlar temizdi.”</p>

      <p class="paragraf2">“Hilmi’yi orada bulacağımı nereden biliyordum?”</p>

      <p class="paragraf2">“Firdevs’le nasıl ayarladıysan öyle,” dedim. “Telefon diye bir şey var hayatta.”</p>

      <p class="paragraf2">“Ee, salak mıyım ben?” dedi. “Adam öldüreyim, üstüne birisini çağırayım şahit olsun diye marifetime.”</p>

      <p class="paragraf2">Bak bu iyiydi. Ama daha iyisi vardı insan bir kez düşününce.</p>

      <p class="paragraf2">“Eğer suçu Firdevs’in üstüne atmaya kararlıysan hiç de salakça değil,” dedim. “Hatırlarsan benim eve gelmem programda yoktu.”</p>

      <p class="paragraf2">Begüm Kalyon bu kez pes etmiş gibi ellerini iki yana doğru kaldırdı gülümseyerek.</p>

      <p class="paragraf2">“Hakikaten böyle düşünmüyorsunuz değil mi?” dedi. “Şakası bile korkunç.”</p>

      <p class="paragraf2">“Hiçbir şey düşünmüyorum,” dedim.</p>

      <p class="paragraf2">“Firdevs için de mi...” dedi. “Hiçbir şey düşünmüyorsunuz?”</p>

      <p class="paragraf2">“Aynı durum onun için de geçerli,” dedim. “Seninle konuşurken evdeydi. Hilmi’yi vurdu. Senin üstüne yıkmak için bekledi.”</p>

      <p class="paragraf2">Begüm Kalyon ellerini masanın üzerinde birleştirdi. Yüzüme baktı. Deminki gibi değil ama. Galiba rahatlamıştı.</p>

      <p class="paragraf2">“Ne olacak şimdi?” dedi. “Nasıl karar vereceksiniz?”</p>

      <p class="paragraf2">Sigaramı söndürdüm.</p>

      <p class="paragraf2">“Demin söyledim,” dedim. “Polisin işi bu, benim değil. Aslında onlar için çok kolay doğru söyleyip söylemediğinizi bulmak. Bir kere ikinizi içeri alıp biraz üstünüze gitseler çok sürmez çözülmeniz. Sonra telefonlarınızdan ne zaman nerede olduğunuzu bulmak onlar için çocuk oyuncağı. Ben sorsam bana söylemez telefon şirketleri.”</p>

      <p class="paragraf2">“Doğru ya,” dedi Begüm Kalyon. Yüzünde sanki küçük bir hayal kırıklığı işareti vardı.</p>

      <p class="paragraf2">Ellerimi iki yana doğru açtım. Başımı hafifçe yana eğdim.</p>

      <p class="paragraf2">“Kalkalım mı artık?” dedi Begüm Kalyon.</p>

      <p class="paragraf2">“Kalkalım,” dedim.</p>

      <p class="paragraf2">Kalkmak yönünde hiçbir harekette bulunmadı.</p>

      <p class="paragraf2">“Gerçekten ne düşünüyorsunuz?” dedi hafif öne doğru eğilerek. “Gerçekten!”</p>

      <p class="paragraf2">“Herhalde üçüncü bir kişi yaptı o işi,” dedim sigara paketimi cebime atarak. “İkinizin de bu kadar, eh, sen söyledin, salak olduğunuzu düşünmüyorum.”</p>

      <p class="paragraf2">Hesabı istememe iki garson da çok sevindi galiba. Kurumsal hayal kırıklıklarının bedelini,&nbsp;<span>&nbsp;</span>alışkanlıklarımın ötesinde bir bahşiş miktarıyla ödedim. Belli olmazdı, yanımda kafası karışık başka bir kızla ya da niyeti bozuk bir delikanlıyla tekrar gelebilirdim.</p>

      <p class="paragraf2">Dışarı çıktık. Ben önde, kafası karışık kız arkada.</p>

      <p class="paragraf2">The Marmara Oteli’nin döner kapısının önünde, İstanbul’un hangi tarihi köşesine gitmesi gerektiğine karar veremeyen bir İtalyan turist gibi kararsız, bekledi Begüm Kalyon.</p>

      <p class="paragraf2">Gidecek bir yeri olmayanların tedirginliğiyle daha çok.</p>

      <p class="paragraf2">Önümüzde yavaşlarken selektör yapıp niyetimizi yoklayan taksi işimi kolaylaştırdı.</p>

      <p class="paragraf2">“Ortalıkta pek görünmesen iyi olacak galiba,” dedim. Binmeye niyetimizin olmadığını taksinin şoförüne bir baş hareketiyle gösterdim.</p>

      <p class="paragraf2">Begüm Kalyon hızlanan Fiat Albea’nın arkasına sonradan eklenmiş şımarık mor ışıkları takip etti gözüyle. Sonra caddenin kenarındaki boş Coca-Cola tenekesine bakarak konuştu.</p>

      <p class="paragraf2">“Eve gidemem,” dedi. “Firdevs’e gidemem. Sultan’a gidemem.”</p>

      <p class="paragraf2">“Sana birkaç gün kalmak için bir önerim olabilir,” dedim.</p>

      <p class="paragraf2">Kocaman bir soru işaretine dönen yüzüyle bana baktı.</p>

      <p class="paragraf2">“Bir arkadaşım,” dedim. “Psikologdur. İyi kadındır.”</p>

      <p class="paragraf2">Karar vermek için beklemedi.</p>

      <p class="paragraf2">“Sevinirim,” dedi.</p>

      <p class="paragraf2">Kocaman bir alçak ve küçücük bir korkaksın sen Remzi Ünal dedim içimden. Bu numaraları lisedeyken yapar genç âşıklar. Yine de kararımdan vazgeçmedim.</p>

      <p class="paragraf2">“Telefonunu verir misin?” dedim.</p>

      <p class="paragraf2">Çok doğru değildi onun telefonundan aramak, biliyorum. Yine de kendimi haklı çıkarmaya çalıştım içimden. Sorarlarsa, Begüm Kalyon yaşadığı gergin günün sonunda, psikolog Yıldız Turanlı’yla konuşmaya karar vermiş olabilirdi. Konuşmanın <span>içeriğinin kaydedileceğine ihtimal vermiyordum. Sonrasına bir kulp bulurdum artık. Sormazlarsa zaten mesele yoktu.</span></p>

      <p class="paragraf2"><span>Begüm Kalyon öğrenci işi çantasını kurcaladı. Telefonunu bulup bana uzattı.</span></p>

      <p class="paragraf2"><span>Aklımdan hiç çıkmayan yüzlerce telefon numarasının başında günlerdir yanıp sönen numarayı tuşladım, akşamın karanlığında arkamdan gelen otel ışıklarının yardımıyla.</span></p>

      <p class="paragraf2"><span>Mesleki deformasyondu galiba, üçten fazla çalmasına izin vermezdi Yıldız Turanlı telefonunun. Bu kez ikincide açıldı.</span></p>

      <p class="paragraf2"><span>“Yıldız Turanlı, buyrun,” dedi feci halde duymayı özlediğim ses.</span></p>

      <p class="paragraf2"><span>“Merhaba,” dedim.</span></p>

      <p class="paragraf2"><span>“Remzi Ünal,” dedi Yıldız Turanlı. “Bak sen, Remzi Ünal akşam akşam.”</span></p>

      <p class="paragraf2"><span>“Nasılsın?” dedim telefona Begüm Kalyon’dan iki adım uzaklaşarak.</span></p>

      <p class="paragraf2"><span>“İyiyim,” dedi. “Gayet iyiyim. Sen nasılsın?”</span></p>

      <p class="paragraf2"><span>“İyi değildim ama yavaş yavaş iyileşiyorum,” dedim.</span></p>

      <p class="paragraf2"><span>“Görüşmeyeli çok oldu,” dedi. “İstanbul’da mıydın?”</span></p>

      <p class="paragraf2"><span>“Evet,” dedim. İstanbul beni bırakmazsa benim onu hiç bırakmayacağına ilişkin parlak bir söz patlatmanın tam zamanıydı ama yapmadım bunu.</span></p>

      <p class="paragraf2"><span>“Evet,” dedim. “Buralardaydım.”</span></p>

      <p class="paragraf2"><span>“Ve akşamın bir saatinde beni aramaya karar verdin,” dedi Yıldız Turanlı. “Akşamların bu akşamında. Başın belada mı?”</span></p>

      <p class="paragraf2"><span>“Hayır ama...” dedim. “Bir tanıdığımın başı belada.”</span></p>

      <p class="paragraf2"><span>“Genç bir kadındır mutlaka,” dedi.</span></p>

      <p class="paragraf2"><span>“Evet,” dedim. “Nereden bildin?”</span></p>

      <p class="paragraf2"><span>“Bir kadını aramak için...” dedi. “Başka bir kadının başının belaya girmesini bekleyecek kadar salak olduğunu bildiğim için.”</span></p>

      <p class="paragraf2">Sesinin yanı sıra başka yönlerini de özlediğini kabul et Remzi Ünal dedim içimden.</p>

      <p class="paragraf2">“Bu başı derde girmiş kadına...” dedim. “Başını derde soktuğu için sonra teşekkür ederim. Şimdilik birkaç gün sende kalabilir mi?”</p>

      <p class="paragraf2">“Bana getirmek için sen de geleceksen, kabul,” dedi.</p>

      <p class="paragraf2">“Teşekkür ederim,” dedim kapatmadan önce. The Marmara’nın önünde bana bakarak bekleyen Begüm Kalyon’a döndüm. Cep telefonunu uzattım.</p>

      <p class="paragraf2">“Gidiyoruz,” dedim.</p>

      <p class="paragraf2">Bu gece nerede yatacağını bilmeyen birisinin merakından çok, arkadaşının gönül maceralarını yakından takip etmeye azimli bir üniversite öğrencisinin hinoğluhin bakışıyla baktı bana.</p>

      <p class="paragraf2">“Çok özel bir arkadaşınız olmalı,” dedi. “Yüzünüzdeki ifade değişti birdenbire.”</p>

      <p class="paragraf2">Cevap vermedim. Gözüm bize doğru gelen taksilerde, çok şeffaf oldun sen bugünlerde Remzi Ünal dedim içimden. Begüm Kalyon telefonunu çantasına yerleştirdi.</p>

      <p class="paragraf2">&nbsp;Önümüzde duran taksiye binsin diye arka kapıyı açtım.</p>

      <p class="paragraf2">“Ulus’a gidiyoruz,” dedim şoföre içeri yerleşince. Ulus’un nerede olduğunu sormadı Allahtan.</p>
    </div>
  </div>
</body>
</html>
