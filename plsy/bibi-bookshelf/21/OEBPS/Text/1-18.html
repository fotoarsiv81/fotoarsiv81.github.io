<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-18.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-18.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-15">15. BÖLÜM</p>

      <p class="gomme"><span class="char-style-override4" xml:lang="tr-TR">K</span>orktuğum başıma gelmedi.</p>

      <p class="gomme">Sultan Karakum’un, İstanbul’da okuyan kızını kontrole gelmiş Eskişehirli baba eda<span>sıyla girdiğim yatak odasında ceset meset yoktu.</span></p>

      <p class="paragraf2"><span>Ne vardı?</span></p>

      <p class="paragraf2"><span>Yalnız yaşayan, herhalde pek de yüksek olmayan maaşıyla, her metropol gibi acımasız olan bir metropolde idare etmeye çalışan genç bir hastane çalışanının yatak odasında ne varsa o vardı. Sırtımı ardımdan kapadığım kapıya dayayıp göz gezdirdim yine de.</span></p>

      <p class="paragraf2"><span>Gözünüze ilk çarpan şey yataktı. Başlık parçasına kıskaçlı bir okuma lambası iliştirilmişti. Son okunan kitap, yanındaki tek çekmeceli komodinin üstündeki saçma sapan kişisel gelişim kitabıydı. Adını belirtmeye gerek yok.</span></p>

      <p class="paragraf2"><span>Yatağa paralel tavana kadar yükselen üç kapaklı elbise dolabının bir kapağı yukardan aşağı a</span>ynayla kaplıydı. Yatağın öteki <span>tarafında, perdeleri kapalı pencereden artakalan duvara bir makyaj masası yerleştirilmişti. Üzerinde sayamayacağım kadar insan içine çıkma malzemesi vardı. Önündeki küçük pufa oturup yüzünüzü gözünüzü boyuyordunuz. Yerde duvardan duvara kısa tüylü, krem rengi bir halı vardı.</span></p>

      <p class="paragraf2"><span>Bitti.</span></p>

      <p class="paragraf2"><span>Oda, habersiz giren birisinin on üzerinden dokuz vereceği kadar tertipliydi. Bir notunu yatağın başucundaki duvarda hafif eğri duran çerçeveli Picasso reprodüksiyonundan kırdım doğrusu. Yatağın örtüsü koğuş çavuşundan aferin alacak kadar gergindi.</span></p>

      <p class="paragraf2"><span>“First things first,” dedim içimden. Komodine doğru yürüdüm. Önünde diz çöküp dolabın kapağını açtım.</span></p>

      <p class="paragraf2"><span>Kapağa içerden yaslanan bir tansiyon aleti düştü önüme. Pompalı, stetoskopu olan cinsinden. Hortumları düğüm olmuştu. Onu kenara koydum. Arkada, dik duran beş kalın ciltli albüm vardı. Pul koleksiyoncularının albümlerine benziyorlardı. Albümlerin altında Sultan Karakum’un karşılığında bütün sorularıma cevap vereceğini söz verdiği siparişi duruyordu.</span></p>

      <p class="paragraf2"><span>Kahverengi, kadife bir kumaşla kaplanmış bir kutuydu. Mücevher kutularından biraz büyük, içi oyulmuş tabanca kutularından biraz küçüktü. Kenarında minicik iki kapama mandalı vardı. Kilit yoktu.</span></p>

      <p class="paragraf2"><span>Elimi uzatıp albümlerin altından dikkatlice çektim kutuyu.</span></p>

      <p class="paragraf2"><span>Kilit aslında kadife kutunun üzerine bir artı oluşturacak şekilde sarılmış ve fiyonklu bir düğüm atılmış sarı kurdeleydi.</span></p>

      <p class="paragraf2"><span>Kahverengi kutuyu çevirdim. Arkasında dikkate değer bir şey görmedim. Doğruldum. Kutuyu yatağın üzerine koyup komodinin çekmecesine elimi attım.</span></p>

      <p class="paragraf2"><span>İçindekil</span>ere gözüm değmeden bir telefon çaldı.</p>

      <p class="paragraf2">Son zamanlarda pek televizyon izlemediğim için çıkaramadığım bir melodi yük<span>seldi odanın içinde. Bir susturucu hafif maskeliyormuş gibi sanki. Odada görmediğim bir cep telefonu var mı diye çevreme baktım. Burada değilse salondaydı. İkinci çalışında biraz yükseldi telefonun sesi. Çekmeceyi kapayıp kutuyu elime aldım salona gitmeden. Salon bıraktığım gibiydi. Melodi bir kez daha duyuldu, daha yüksek. Ortalıkta bir telefon görmediğim gibi, melodinin kaynağına yaklaştığımı ya da uzaklaştığımı gösteren bir değişiklik olmadı kulağıma gelen seslerde.</span></p>

      <p class="paragraf2"><span>Dördüncü seferinde telefonun nerede çaldığını anladım mecburen.</span></p>

      <p class="paragraf2"><span>Daha önce cebimde hiç cep telefonu çalmamıştı. Çalan cep telefonunun cebimde olduğunu, Sultan Karakum’un yatak odasından salonuna geçtiğimde benimle birlikte yer değiştiren melodiden anladım.</span></p>

      <p class="paragraf2"><span>Beceriksizlik duygusuyla karışık bir telaşla cebimden çıkardım telefonu. Ekranında “Scotty” yazıyordu.</span></p>

      <p class="paragraf2"><span>Telefon bendeyse cevaplamalıydım. Eski zaman telefonlarının ahizesinin ikonunu taşıyan tuşa bastım. Sesimi çıkarmadım.</span></p>

      <p class="paragraf2"><span>“Neredesin kız?” diye neredeyse bağırdı karşıdan gelen tanıdığım ses. “Hani işini halledince buluşacaktık?”</span></p>

      <p class="paragraf2"><span>“Arkadaşınız adına özür dilerim Firdevs Hanım,” dedim. “Telefonu bende.”</span></p>

      <p class="paragraf2"><span>Adını söylememde sakınca yoktu. Zaten biliyorlardı dinliyorlarsa.</span></p>

      <p class="paragraf2"><span>“Kim? Kim? Alo! Kiminle konuşuyorum!” dedi.</span></p>

      <p class="paragraf2"><span>“Kanserli annesine hemşire arayan adam,” dedim. “Evinizde konuşmuştuk.”</span></p>

      <p class="paragraf2"><span>“Ne?” dedi. Hatırladı sonra.</span></p>

      <p class="paragraf2"><span>“Ah!” dedi. “Tamam.”</span></p>

      <p class="paragraf2">“Misafirleriniz gelince konuşmamız aniden kesilmişti,” dedim salonun penceresine doğru bir iki adım atarak. “Tamamlayamadık.”</p>

      <p class="paragraf2">Ne yapmaya çalıştığımı anladı sanıyorum.</p>

      <p class="paragraf2">“Evet,” dedi. “Anneniz nasıl?”</p>

      <p class="paragraf2">Elimle perdeyi araladım.</p>

      <p class="paragraf2">“Durumu daha iyiye gitmiyor,” dedim. “Yardıma ihtiyacı her zamankinden çok.”</p>

      <p class="paragraf2">“Geçmiş olsun,” dedi Firdevs Işın. “Size de teşekkür etmeye fırsat bulamadım. İlginize ve yardımınıza çok teşekkür ederim.”</p>

      <p class="paragraf2">“Önemli değil,” dedim. “Bir daha oturup konuşsak.”</p>

      <p class="paragraf2">Firdevs Işın iki saniye kadar düşündü.</p>

      <p class="paragraf2">“Vallahi,” dedi ikircikli bir sesle. “Benim de başım kalabalık bu aralar. Fırsat bulursam.”</p>

      <p class="paragraf2">Dışarıdaki üst katlardaki evlerin mahrem görüntüsü pencerelerdeki tül perdelere emanetti. Televizyonlarda sürekli değişen görüntüler gördüm. İnsanlar oturuyordu galiba.</p>

      <p class="paragraf2">“Arkadaşınız da çok sevinirdi,” dedim.</p>

      <p class="paragraf2">“Nasıl o?”</p>

      <p class="paragraf2">“İyi,” dedim. “Ben bir arkadaşımla tanıştırdım onu, pek iyi kaynaştılar. Galiba uzun süren bir ahbaplıkları olacak.”</p>

      <p class="paragraf2">“Güvenilir biri mi arkadaşınız?” dedi.</p>

      <p class="paragraf2">Pencereyi bırakıp kütüphanenin yanına yürüdüm. Romanlar çoğunluktaydı, aşk romanları.</p>

      <p class="paragraf2">“Çok,” dedim. “Halden anlayan birisidir. Öyle insanı zor durumda bırakacak sorular sormaz ama insanlar onunla konuşmayı sever.”</p>

      <p class="paragraf2">“Anladım,” dedi.</p>

      <p class="paragraf2">“Ne diyorsunuz, görüşebilir miyiz?” dedim.</p>

      <p class="paragraf2">“Emin değilim,” dedi Firdevs Işın.</p>

      <p class="paragraf2">“Arkadaşınız bana da epey şey anlattı,” dedim.</p>

      <p class="paragraf2"><span>“Öyle mi?”</span></p>

      <p class="paragraf2"><span>Kitaplıkta romanların yanı sıra başka kişisel gelişim kitapları vardı çok sayıda. Bir de iki düzine sudoku kitabı. Sudokuların çözüldüğü sayfaların aralık duruşundan belliydi.</span></p>

      <p class="paragraf2"><span>“Siz bana yardım edebilirseniz, ben de size yardım edebilirim belki,” dedim. “Görüşsek iyi olacaktı.”</span></p>

      <p class="paragraf2"><span>“Ciddi misiniz?” dedi Firdevs Işın.</span></p>

      <p class="paragraf2"><span>“Ciddiyim,” dedim. Derdimi daha açık anlatacak bir cümle kurabilmek için kafamı çalıştırdım. Daha açık ama oldukça kapalı. Buldum galiba.</span></p>

      <p class="paragraf2"><span>“Annem son nefesini verirken sizin gibi birisinin yanında olmasını çok isterim,” dedim. “Önemli bir şey bu onun için. Tahmin ediyorum sizin için de.”</span></p>

      <p class="paragraf2"><span>Doğru noktaya dokunduğumu hissettim Firdevs Işın’ın sesini üç saniye sonra yeniden duyduğumda.</span></p>

      <p class="paragraf2"><span>“Haklısınız,” dedi. “Benim için de önemli. Tamam, konuşalım.”</span></p>

      <p class="paragraf2"><span>“Ne zaman?” dedim. “Bir an önce olsa iyi olur, kadının zamanı kısıtlı.”</span></p>

      <p class="paragraf2"><span>“Bu gece mi mesela?”</span></p>

      <p class="paragraf2"><span>“Bu gece,” dedim. “Şöyle iyi bir yer söyleyin, gözlerden uzak.”</span></p>

      <p class="paragraf2"><span>Firdevs Işın bir kez daha düşündü. Sonra ışıltılı bir sesle konuştu.</span></p>

      <p class="paragraf2"><span>“Arkadaşımla hep gittiğimiz bir yer var,” dedi. “Şimdi adı aklıma gelmiyor. Sorun o söylesin. Yarım saat sonra.”</span></p>

      <p class="paragraf2"><span>Telefonu kapamadan önce bu işte karşılaştığım her genç kadın çok akıllı diye geçirdim içimden. Begüm Kalyon’un telefonunu cebime yerleştirdim. Saatime baktım. Hızlı hareket etmeliydim.</span></p>

      <p class="paragraf2">Karşılığında doğru cevaplar alacağımı umduğum kurdeleli kutuyu yağmurdan koruyabilmek için açık mutfağa yürüdüm önce. Her Türk kadınının biriktirdiği plastik torbaları üçüncü dolap kapağının ardında buldum. Kümenin içinden orta boy birisini seçtim, kutuyu içine koydum, torbayı deliklerinden bileğime geçirdim.</p>

      <p class="paragraf2">Kütüphanenin en alt rafında yanıp sönen ışığı birisinin ilgisini çeksin diye bekleyen telesekreterli telefonun önünde diz çöktüm sonra. Not aldıklarını bana söylemesini sağlayacak düğmeye bastım.</p>

      <p class="paragraf2">Dört yeni mesajı aktarmaya hazır olduğunu söyledi bana telefon. Konuşan, makinenin çipine üretildiği tarihlerde yerleştirilen dublaj sanatçısı kızın sesiydi. Tuşa bir kez daha bastım tavsiyesine uyarak. Hadi bakalım dedim içimden.</p>

      <p class="paragraf2">Ayla Duman’ın sesi dünyanın en iyi haberini verecekmiş gibi cıvıldadı Sultan Karakum’un salonunun ortasında.</p>

      <p class="paragraf2"><span class="char-style-override3">“Begüm, ben Ayla,</span>” dedi makinenin hoparlöründen. Tane tane konuşuyordu. <span class="char-style-override3">“Sinem’den aldım bu numarayı. Telaş edecek bir şey yok, telaşlanma. Yalnızca merak ettim ne</span> <span class="char-style-override3">âlemdesin diye. Beni ara aşkım bir tanem.”</span> Aramadı galiba dedim içimden.</p>

      <p class="paragraf2">Telefonun kızı bir sonraki mesajı dinlemek istiyorsam ne yapmam gerektiğini söyledi. Ona uydum.</p>

      <p class="paragraf2">Sonra kendimi dinledim.</p>

      <p class="paragraf2"><span class="char-style-override3">“Begüm Kalyon’sanız dinleyin,</span>” dediğimi duydum. Sesim kayıtlı sesini dinleyen herkese olduğu gibi yabancı geldi kulağıma. Telaffuzumu beğendim ama. <span class="char-style-override3">“Adım Remzi Ünal. Doktor Kemal Arsan’ın bir arkadaşıyım. Sizi çok merak</span> <span class="char-style-override3">ediyor. Lütfen şu numaraya telefon edin.”</span> Ardından İstiklal Caddesi’nin iki alt sokağındaki adını vermeye utandığım otelin numarasını tane tane sıralarken kendi sesime gülümsedim. Devamını dinledim. <span class="char-style-override3">“Orası bir oteldir. Emre’ye</span> <span class="char-style-override3">vereceğiniz mesaj bana ulaşır.”</span> Arkadan söyleyeceklerimi de biliyordum. <span class="char-style-override3">“Ortaya çıkmamanızın duygusal nedenleri yoksa size yardım edebilirim. Ciddiyim.”</span></p>

      <p class="paragraf2">O son kelimeye neden ihtiyaç duyduğumu hatırlamıyorum. Ama mesaj çalışmıştı. Ayla Duman’ınkinin aksine şeyleri harekete geçirmişti. Bu iyi miydi, kötü müydü bilmiyorum. Doktor Hilmi Akalın’ın bir başkasının yatağında göğsü inip çıkmadan tavana bakmasına yol açtıysa iyi değildi elbette. Bir kez daha çuvallamıştı başkasının hayatına karışmama ilkem.</p>

      <p class="paragraf2">Kolumdaki saatin duymadığım tik takları felsefeyi uzatmamı engelledi. Bir sonraki mesajı dinleyebilmem için gerekli tuşa bastım.</p>

      <p class="paragraf2">Bu kez konuşan Türk Telekom’un kızıydı. Muhatabını kızdırmamak için seçilmiş sözcükler ve ses tonuyla hattın borcunun olduğunu, ödenmezse tatsız gelişmeler olacağını haber veriyordu. Lafın sonunu dinlemeden bir kez daha bastım artık öğrendiğim düğmeye.</p>

      <p class="paragraf2">Son mesajdan hiç ama hiçbir şey öğrenemedim.</p>

      <p class="paragraf2">Arayan mesaj bırakmamasının daha doğru olacağına karar vermişti anlaşılan. Ardı ardına tutarsız dijital gürültüler duydum. Kendi yüzüme bakabilsem hayal kırıklığımın izlerini görürdüm herhalde. Gürültüler bitince makinenin kızı heyecansız bir biçimde mesajların sona erdiğini, silmek istiyorsam ne yapmam gerektiğini söyledi bana. Söylediklerini yapmadım.</p>

      <p class="paragraf2">Bileğimde siparişimi yerleştirdiğim plastik torba ayağa kalktım. Saatime bir kez daha baktım. Sağlık sektöründen iki kızla birden randevum vardı. Gecikmemeliydim. Bakalım neler öğrenemeyecektim.</p>

      <p class="paragraf2">Çıkmadan önce salona toplu bir bakış attım. Köşe bucak arasam işime yarar bir şey bulabilir miyim diye düşündüm. Her zaman çıkardı bir şeyler. Herkesin gizli saklısı olurdu. Apaçık ortada duran şeylerden işe yarar bağlantılar kurulurdu.</p>

      <p class="paragraf2"><span>Belki de kurulmazdı. Bilemezdiniz. Sultan Karakum’un evinden aklımda sorularla çıktım. Kapıya kulağımı dayayıp, koridordan ses geliyor mu diye kontrol ederek elbette.</span></p>

      <p class="paragraf2"><span>Merdiven otomatiğini yaktım. Asansör bıraktığım gibi duruyordu. Girip hareket ettirdim. Aynaya bir kez daha baktım.</span></p>

      <p class="paragraf2"><span>Aşağıda Kıpçak Apartmanı’nın çıkış kapısına, gecenin bir vaktinde kötü haber almış bir aile babasının hızlı adımlarıyla yürüdüm. Arkamdan kapadım. Yağmur devam ediyordu.</span></p>

      <p class="paragraf2"><span>Çıkmaz sokağın merdivenlerinden bu kez sahte olmayan bir hızla indim. Caddeye doğru yürüdüm. Yerler bu kez yüzlerce küçük göl parçalarıyla dolmuştu Cudiefendi Çıkmazı’nda. Bileğimdeki plastik torbayı iki tur kıvırıp yetiştireceğim siparişin ıslanmamasını sağladım.</span></p>

      <p class="paragraf2"><span>Caddeye vardığımda yukarıdan gelen taksi var mı diye bir göz attım. Yoktu. Hızlı adımlarla sahil yönüne doğru ilerledim.</span></p>

      <p class="paragraf2"><span>Ortalıktan el ayak iyice kesilmişti. Kafamı öne eğerek yürüdüm. Kuruyan omuzlarım yeniden ıslanmaya başlamıştı. Taksi yoktu, çare yoktu. Yürümeye devam ettim.</span></p>

      <p class="paragraf2"><span>Do Diyez’in kapısının önüne geldiğimde iliklerine kadar ıslanmış olmaktan yalnızca on beş dakika uzaktaydım. Merdivenleri sulu ayak izleri bırakarak çıktım. Kapıda kimse yoktu, yoksa muhtemelen almazdı beni.</span></p>

      <p class="paragraf2"><span>İçerisi şimdi çok daha loştu, çok daha gürültülü. Zenith Ortaköy semalarında gezmeye başlamıştı. Berbat ettikleri bir Tarkan şarkısını, ritme uygun topluca öne arkaya hareket ederek çalıyorlardı. Bıraktığımdan daha kalabalıktı Do Diyez. Dip dibe alçak masaların ortasında, zorlukla elde edilmiş bir bilardo masası boyutlarındaki boşlukta, üç kız bir erkek dans ediyorlardı kendilerine göre. Biraz arkasından itilerek piste çıkarılmış oğlan, kendini aşmaya çalışıyordu. İki b</span>ira sonrasında başarabilirdi belki bunu.</p>

      <p class="paragraf2">Gözlerimle Sultan Karakum’u aradım. Dans edenleri görebilmek için yönünü değiştirmişti oturduğu yerde. Kısa sarı saçlarından tanıdım. Sıkışık nizam oturanları ıslatmamak için normalden daha dikkatli vücut çalımlarıyla insanların arasından ilerlemeye çalıştım. Çok da umurlarında değildi aslına bakarsanız. Ya birbirleriyle ya da pisttekilerle ilgileniyorlardı.</p>

      <p class="paragraf2">Üç pardon, iki geçebilir miyim ve beş sen de nereden çıktın bakışından sonra Sultan Karakum’a erişebildim. Siyah çantasını üzerine yerleştirdiği hasır tabureden kaldırıp yere bıraktığımda fark etti beni.</p>

      <p class="paragraf2">“Aaa, geldiniz,” dedi. “Hızlısınız.”</p>

      <p class="paragraf2">“Daha hızlı olmalıyım,” dedim otururken.</p>

      <p class="paragraf2">“Islanmışsınız,” dedi.</p>

      <p class="paragraf2">“Kururum,” dedim.</p>

      <p class="paragraf2">Sultan Karakum basgitarıyla belinden bükülüp doğrulan oğlana baktı bir süre.</p>

      <p class="paragraf2">“Evim yerinde duruyor mu?” dedi.</p>

      <p class="paragraf2">Bileğimdeki torbayı çıkarıp uzattım.</p>

      <p class="paragraf2">“Duruyor,” dedim. “Begüm Kalyon divanda mı yatıyor sende kalırken?”</p>

      <p class="paragraf2">Kaşlarını çatarak yüzüme baktı. Bir şey demedi ama. Plastik torbayı açıp içindekini doğru şeyi getirip getirmediğimi kontrol eder gibi inceledi.</p>

      <p class="paragraf2">“Çantamı verir misiniz lütfen?” dedi tümüyle değişen bir tavırla.</p>

      <p class="paragraf2">Çantayı uzattım ona. Parmaklarını parmaklarıma değdirmemeye çalışarak aldı. Islanan yerlerimden değildi elim oysa. Kurdeleli kutuyu çıkarıp çantasının içine koydu. Kemer tokasına benzeyen tokayı kilitledi.</p>

      <p class="paragraf2">“Neden sordunuz?” dedi sonra kafasını kaldırıp.</p>

      <p class="paragraf2">“Evde ikinci bir kişinin misafirliğine ilişkin herhangi bir şey göremedim,” dedim.</p>

      <p class="paragraf2">Çantasını kendi ayakucuna bıraktı Sultan Karakum.</p>

      <p class="paragraf2">“Begüm titiz kızdır,” dedi. “Bana yük olmamak için çöp bırakmaz ortalıkta.”</p>

      <p class="paragraf2">Elimi saçlarımın üzerinden geçirdim. Kurumuşlardı biraz. Saatime baktım. Tek soruluk vaktim vardı herhalde.</p>

      <p class="paragraf2">“O zaman kutunun içinde ne var onu söyleyin,” dedim.</p>

      <p class="paragraf2">Gülümsedi Sultan Karakum. Kocaman gülümsedi.</p>

      <p class="paragraf2">“Şahane bir tek taş yüzük var,” dedi.</p>

      <p class="paragraf2">Zenith parçayı perişan etmeyi bitirdi. Cılız alkışlar geldi sonra. Daha çok ortada eğlenmeye çalışan dörtlüden. Üç kız birbirine sarıldı. Ayrılırken, eteği daha kısa olan kız sendeler gibi oldu. Grubun tek erkeği beline sarılarak yardım etmeye niyetlendi. Kız bir kahkaha attı, oğlanın elini itti.</p>

      <p class="paragraf2">Oluşan sessizlikte daha alçak bir sesle sordum.</p>

      <p class="paragraf2">“Kime?” dedim. “Kim verdi?”</p>

      <p class="paragraf2">Sultan Karakum sorduğum her soruya, bilerek yalnızca tek cevap verdiğini anlamamı sağlayacak bir tavırla cevapladı.</p>

      <p class="paragraf2">“Begüm’e,” dedi.</p>

      <p class="paragraf2">“Kim verdi?” dedim bir kez daha, oyununa katılarak.</p>

      <p class="paragraf2">“Kimin verdiğini bilmiyorum.”</p>

      <p class="paragraf2">“Kutu nasıl oldu da senin başucundaki komodine girdi?” dedim.</p>

      <p class="paragraf2">“Ben koydum.”</p>

      <p class="paragraf2">“Neden?” dedim. “Başkasının tek taşı.”</p>

      <p class="paragraf2">“El koymak için değil,” dedi.</p>

      <p class="paragraf2">“Neden?” dedim yeniden.</p>

      <p class="paragraf2"><span>Zenith yeni bir parçaya başladı. Ben hiç duymamıştım ama bu kez oturanlar da coşkuyla alkışladı. Ortadaki dörtlü yeniden ellerini kollarını sallamaya, bellerini bükmeye başladılar</span> <span>tempoya uyarak. Pist olarak geçinen boşluğa iki çift daha çıktı. Dörtlü gruptaki oğlan, elini iten kıza daha da yaklaştı. Kız tepki vermedi.</span></p>

      <p class="paragraf2"><span>Sultan Karakum bana doğru biraz eğildi.</span></p>

      <p class="paragraf2"><span>“Begüm’ün çantasında gördüm dün akşam,” dedi. “Çok ısrar ettim, kimin verdiğini söylemedi. Üstüne gidince surat astı. Ben de o uyuyunca gıcıklık olsun diye çantasından aldım. Bulamayınca kimin verdiğini itiraf etmezse yüzüğü alamayacağını söyleyerek sinir edecektim onu. Sabah ben o uyurken çıktım. Şimdi durumlar değişince geriye vermem gerektiğini düşündüm.”</span></p>

      <p class="paragraf2"><span>“Daha önce verilmediğinden emin misin yüzüğün?” dedim.</span></p>

      <p class="paragraf2"><span>Biraz daha eğildi bana doğru. Yüzü deminkinden ciddileşmişti şimdi.</span></p>

      <p class="paragraf2"><span>“Vallaha kaç gündür bende kalıyor,” dedi. “Daha önce verilse sözünü ederdi herhalde. Neden sordunuz?”</span></p>

      <p class="paragraf2"><span>“Sen evde yokken dün gündüz saatlerinde birisi ziyaret etti onu demek ki,” dedim.</span></p>

      <p class="paragraf2"><span>“Bende kaldığını kimse bilmiyordu ki,” dedi Sultan Ka-rakum.</span></p>

      <p class="paragraf2"><span>“Birisi öğrenmiş demek ki,” dedim.</span></p>

      <p class="paragraf2"><span>“Bunun ne önemi var?”</span></p>

      <p class="paragraf2"><span>“Bilmem,” dedim. Saatime baktım. “Şu cep telefonunu kullanabilir miyim?”</span></p>

      <p class="paragraf2"><span>“Sorular bitti mi?” dedi çantasına doğru uzanırken.</span></p>

      <p class="paragraf2"><span>“Zamanım bitti,” dedim.</span></p>

      <p class="paragraf2"><span>Cep telefonunu bana uzattı.</span></p>

      <p class="paragraf2"><span>“Borcumu ödedim mi?” dedi verirken.</span></p>

      <p class="paragraf2"><span>Aklımdan hiç çıkmayan numarayı tuşlarken yüzüne bakmadan cevap verdim.</span></p>

      <p class="paragraf2">“Bir taksit daha kaldı,” dedim. “Zannederim yarın hastaneye geleceğim. Kalanları o zaman tahsil ederim.” Telefonun ara tuşuna bastım. Kulağıma götürdüm.</p>

      <p class="paragraf2">Kurala uygun olarak ikinci kez çalmadan önce açıldı telefon karşı tarafta. Önce ben konuştum.</p>

      <p class="paragraf2">“Benim,” dedim sesimi hafif yükselterek.</p>

      <p class="paragraf2">“Arkadan müzik sesi geliyor, keyfin yerinde galiba,” dedi Yıldız Turanlı.</p>

      <p class="paragraf2">Cevap vermeden önce cep telefonu sahiplerinin işi gerçekten zor dedim kendi kendime.</p>

      <p class="paragraf2">“Nasılsın?” dedim telefona. Sesini aynı günde üçüncü kez duyacak olmak galiba beni biraz heyecanlandırdı.</p>

      <p class="paragraf2">“İyiyim,” dedi Yıldız Turanlı. “Başka bir derdin var da ondan aradın aslında, numara yapma.”</p>

      <p class="paragraf2">Başladık dedim içimden, yine başladık. Olsun diye itiraz ettim kendime. Beklenmedik analizlerini bile özlemişim.</p>

      <p class="paragraf2">“Nasılsınız?” dedim. “Canını sıkmıyor ya?”</p>

      <p class="paragraf2">“İyiyiz,” dedi. “Sizden iyi olmayalım. Ne yapıyorsan yaptın, kutluyorsun anladığım kadarıyla.”</p>

      <p class="paragraf2">“İyice ıslandım.”</p>

      <p class="paragraf2">“Beter ol,” dedi sesine bir kıl gülücük ekleyerek. “Buralarda yağdı deli gibi.”</p>

      <p class="paragraf2">“Okuduğun kitap yakınlarda mı?” dedim Do Diyez’in şiddeti artan toplu eğlence ayininin gürültüsüne karşın bağırmadan.</p>

      <p class="paragraf2">“Ne?” dedi. “Duymadım.”</p>

      <p class="paragraf2">“Sana verdiğim kitap yakınlarda mı?” diye tekrarladım sesimi biraz yükselterek.</p>

      <p class="paragraf2">“Evet,” dedi. “O kadar yağdı ki, pencerelerden içeri sızacak sandım.”</p>

      <p class="paragraf2">Aferin dedim içimden. Kimseden geri kalır yanı yoktu uyanıklık alanında.</p>

      <p class="paragraf2">“İlerledin mi biraz?” dedim.</p>

      <p class="paragraf2">Cevap vermeden önce biraz düşündü Yıldız Turanlı. Begüm Kalyon’a çaktırmadan baktığını görür gibi oldum.</p>

      <p class="paragraf2">“Yazın tamir ettirmediğime iyice pişman oldum bir ara,” dedi ses tonunu değiştirmeden ama “pişman” sözüne özel bir vurguyla. “Tanıdığın bir uzman varsa yağmurun olmadığı bir gün getir, konuşalım.”</p>

      <p class="paragraf2">“Tamam,” dedim. “Onunla konuşabilir miyim lütfen.”</p>

      <p class="paragraf2">“Bir dakika,” dedi Yıldız Turanlı. Sultan Karakum’a baktım. Gözleri pistte zıplayanların üzerindeydi. Önüne dolu bir bira bardağı bırakmıştı birisi. Gitmek zorunda olduğuma üzüldüm. Onunla aynı yöne bakabilmek için sırtımı döndüm. Başımı biraz öne eğdim. Kulağım telefonda bekledim.</p>

      <p class="paragraf2">“Merhaba,” dedi çalan parçadan dört mezür sonra Begüm Kalyon.</p>

      <p class="paragraf2">“Merhaba,” dedim.</p>

      <p class="paragraf2">“Bir şey mi oldu?” dedi. ”Arkadan çok gürültü geliyor, biraz yüksek sesle konuşur musunuz?”</p>

      <p class="paragraf2">Sesimi yükseltemezdim fazla. Daha tane tane konuşmaya gayret ettim ağzım omuzlarımın siperi arasında.</p>

      <p class="paragraf2">“Her şey yolunda,” dedim. “Bir şey soracaktım. Arkadaşınla hep gittiğiniz bir yer varmış, neresi orası?”</p>

      <p class="paragraf2">“Firdevs’le mi?” dedi umduğum gibi.</p>

      <p class="paragraf2">“Evet,” dedim.</p>

      <p class="paragraf2">“Firdevs’le konuştunuz mu?” diye bağırdı. “İyi mi o?”</p>

      <p class="paragraf2">“İyi, iyi,” dedim. “Çok büyük bir sıkıntı yok anladığım kadarıyla. Biraz sonra buluşacağız. Sizin o yerde.”</p>

      <p class="paragraf2">“Numarası ezberimde yok, benimkinden mesaj olarak atsanız da ben de konuşsam onunla,” dedi.</p>

      <p class="paragraf2">“Bunu yapmayalım,” dedim. “Doğru olmaz. Sonra bol bol konuşursunuz.”</p>

      <p class="paragraf2">Sustu. Konuyu tartışıp tartışmamayı tartıyordu kafasında herhalde. Uysal bir sesle konuştu sonra.</p>

      <p class="paragraf2">“Vallaha en çok Beşiktaş’ta, Bahçeşehir Üniversitesi’nin yanındaki sokakta buluşurduk,” dedi. “Ya bira içmeye, ya kahve.”</p>

      <p class="paragraf2">Saatime baktım.</p>

      <p class="paragraf2">“Kapanmamış mıdır bu saatte oralar?” dedim.</p>

      <p class="paragraf2">“Birahaneler açıktır,” dedi. “Daha erken. Öğrenciler falan...”</p>

      <p class="paragraf2">Sultan Karakum’a baktım. Gözleri hâlâ pistteydi. Birasının bardaktaki seviyesi biraz inmişti. Verimli bir konuşma yapabilirdim onunla biraz daha kalabilsem. Sessizce içimi çektim.</p>

      <p class="paragraf2">“Teşekkür ederim,” dedim. “Görüşürüz.”</p>

      <p class="paragraf2">“Selam söyleyin Firdevs’e,” dedi Begüm Kalyon.</p>

      <p class="paragraf2">Konuşmayı kesme düğmesine bastım. Döndüm. Telefonu Sultan Karakum’a uzattım. Gözleri hâlâ pistteydi. Bir rüyadan uyanmış gibi baktı bana. Telefonunu aldı. Elinde tuttu ama.</p>

      <p class="paragraf2">Ayağa kalktığımda Do Diyez’in müzik fabrikası bir kez daha durdurdu makineleri. Yükselen alkış seslerinden anladığım kadarıyla şarkılar ve biralar arttıkça daha çok seviyorlardı grubu müşteriler. Sultan Karakum alkışlara katılmayıp, yüzüme baktı.</p>

      <p class="paragraf2">“Nereye?” dedi. “Yeni geldiniz.”</p>

      <p class="paragraf2">“Gitmem lazım,” dedim.</p>

      <p class="paragraf2">Sultan Karakum bira bardağından bir yudum aldı. Ardından bir yudum daha.</p>

      <p class="paragraf2">“Gitmeseydiniz,” dedi. “Gece hâlâ genç.”</p>

      <p class="paragraf2">Kelimeler ağzından yuvarlanarak çıkıyordu. Gitmek zorunda olduğuma bir kez daha üzüldüm. Çarem yoktu ama. Firdevs Işın bekliyordu.</p>

      <p class="paragraf2">“Gece hâlâ genç olduğu için gitmem gerek,” dedim ondan çok kendi kendime sanki.</p>

      <p class="paragraf2">“Yarın mı görüşeceğiz o zaman?”</p>

      <p class="paragraf2">“Sanırım,” dedim.</p>

      <p class="paragraf2">Do Diyez yeniden ve bu kez tanıdığım bir parçayla havalandı. İnsanlar oturma alanlarında kollarını havaya kaldırarak salladılar. Bazıları birbirine çarptı. Sultan Karakum bana olan ilgisini yitirmiş gibi, omuzlarını oynatarak çevresine bakıyordu. Ben gidince kollarını da kaldıracaktı galiba. Muhtemelen bir yudum biradan sonra.</p>

      <p class="paragraf2">Gelişimden daha kolay çıktım küçük masaların arasından. Oynayan bedenler tek harekette yol veriyordu. Çarptıklarımdan gülücüklerle özür diledim.</p>

      <p class="paragraf2">Merdivenlerden inerken saatime baktım yeniden. Yok, çok gecikmeyecektim.</p>

      <p class="paragraf2">Kapıdan çıktığımda yağmur karşılamadı beni. Gökyüzüne baktım. Koyu gri bulutlar yerlerindeydi hâlâ. Belki bir yerlerden rüzgâr gelir, ötelere giderlerdi. Belli olmazdı, İstanbul’daydık.</p>

      <p class="paragraf2">Caddeye kadar hızlı hızlı yürüdüm. Önüme çıkan bir büfeden sigara aldım. Karşıya geçtim, önümde yavaşlayan ilk taksiye işaret ettim.</p>

      <p class="paragraf2">“Beşiktaş,” dediğimi duyunca homurdandı taksici. Hiç dert etmedim. Koltuğa yaslanıp sormadan bir sigara yaktım. Beni görünce bir sigara da taksici yaktı. Ben de ona bir şey söylemedim. Beşiktaş’a kadar sık rastlanan bir sigara kardeşliği içinde geldik yoğunlaşan trafiğin içinde dura kalka. Pencerem açıktı.</p>

      <p class="paragraf2">Beşiktaş’taki özel yetkili ağır ceza mahkemesinin hizasında bir yerde indim. Karşıya geçtim. Tabelasında Bu Cafe yazan büfenin merdivenlerin başında iki yana koyduğu dondurma ve su soğutucularının arasından geçtim. Sağdaki masalarda kimse yoktu.</p>

      <p class="paragraf2">Merdivenler bitince sağa döndüm. İlerledim. Bahçeşehir Üniversitesi’nin güvenlikçileri aralarında şakalaşarak sigara içiyorlardı. Bana bakmadılar. Yürüdüm dar sokakta. Sonra bu kez sola döndüm.</p>

      <p class="paragraf2">Bak, burası neşeliydi.</p>

      <p class="paragraf2">Biraz önce sökün eden yağmur sokağın cirosunu azaltmamış gibiydi. İki yandaki tentelerin altındaki masalar üniversiteli kılıklı gençlerle doluydu. Yavaşladım. Masasında tek başına oturan bir kız arıyordum. Bir kez daha. Bu kez bulamazsam küfredecektim.</p>

      <p class="paragraf2">Ağzımı bozmama gerek kalmadı. Firdevs Işın, açlığa aniden maruz kalmış bir üniversitelinin her türlü abur cubur ihtiyacını karşılamayı vaat eden bir kafenin camına dışardan bitişik iki kişilik masalardan birinde oturuyordu. Yüzü benim geldiğim tarafa çevriliydi.</p>

      <p class="paragraf2">Tempolu adımlarla ona doğru yürüdüm. Önünde büyükçe bir fincanda çay vardı. Gündüz üzerinde gördüğüm blucin kumaşından elbise vardı. Saçlarını iki yanına salmıştı bu kez. Fincanı yeterince dolu olduğuna göre fazla bekletmemiştim.</p>

      <p class="paragraf2">Kendisine dört adım kadar yaklaşınca gördü beni. Yüzünde ne bir rahatlama ne bir kasılma sezdim. Ben yaklaşıncaya kadar gözleriyle izledi beni yalnızca.</p>

      <p class="paragraf2">“Sizin başınızda kim olsun isterdiniz son nefesinizi verirken?” dedi karşısına oturduğumda.</p>
    </div>
  </div>
</body>
</html>
