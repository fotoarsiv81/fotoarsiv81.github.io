<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-30.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-30.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-27">27. BÖLÜM</p>

      <p class="gomme"><span class="char-style-override6" xml:lang="tr-TR">B</span>u kadar büyük bir hata yapamazdı. Sağ omzumun hizasında korumasızca sergilediği karnı, stratejik dezavantajımı kolay bulunmayacak bir avantaja dönüştürmüştü. Eğitim şart dedim içimden. Battı balık yan gider.</p>

      <p class="paragraf2">Sol yumruğumu yarım daire oluşturacak şekilde midesinin altına doğru savurdum oturduğum yerde. Baklavalarını hissettim parmaklarımda ama yine de gömüldü yumruğum hara’sına. İki büklüm oldu. Kafası önüme doğru eğildi. Bir çığlık duydum arka taraflarımdan. Sağ elimle masayı öpmesini sağladım. Çıkan ses beni bile üzdü.</p>

      <p class="paragraf2">Dizlerinin üzerine çöktü güvenlikçi Tarık. İki elini burnuna götürdü. Parmaklarına bulaşan kanı gördüm. Yalnızca Firdevs Işın’dan bir çığlık geldi.</p>

      <p class="paragraf2">“Hey! Hey! Hey!” diye bağırdı İsmet Günaldı. Masanın başındaki sandalyesinde yarım ayağa kalkmıştı. “Ümran Hanım! Ümran Hanım! Çabuk.”</p>

      <p class="paragraf2">Yıldız Turanlı bu türden atraksiyonlarıma hemen her gün şahit oluyormuşçasına sakindi. Buna sevindim bak.</p>

      <p class="paragraf2">Kapı açıldı. Cam kafesin bekçisi Ümran Hanım içeri girdi. Anormal durumlara alışık bir tavırla gözden geçirdi masanın çevresini. Ağır ağır ayağa kalkmaya çalışan güvenlikçinin yüzündeki kanları gördü. Hızla bize doğru seğirtti. Yüzünde yorumsuz bir ifade vardı.</p>

      <p class="paragraf2">“Tarık Bey’i hemen acile götürün,” dedi İsmet Günaldı. “Bir baksınlar. Kırık olabilir. Süha Bey’i çağırsınlar.”</p>

      <p class="paragraf2">Güvenlik operasyon şefi Tarık, iki omzundan tutup kalkmasına yardımcı olmaya çalışan Ümran Hanım’ın elini itti. Göğsündeki zincirin ucundaki gözlüğe çarptı eli. Öteki eli hâlâ burnundaydı. İki ayağının üzerinde dengesini bulunca bana kötü kötü baktı. İçinden küfretti herhalde.</p>

      <p class="paragraf2">“Hemen, hemen acile!” dedi İsmet Günaldı.</p>

      <p class="paragraf2">Güvenlikçi Tarık, İsmet Günaldı’ya baktı çaresizce. İstediği tepkiyi alamayacağını biliyordu ama yine de baktı. Taze patronunun yüzünde ne gördüyse, Ümran Hanım’ın elinin sırtından onu kapıya doğru yönlendirmesine izin verdi.</p>

      <p class="paragraf2">Galiba istifa edecekti. Kapıda arkadaşlarıyla yolumu gözlemesi de bir ihtimaldi. Onu da sonra düşünürdüm.</p>

      <p class="paragraf2">İsmet Günaldı arkalarından seslendi.</p>

      <p class="paragraf2">“Kadınların birine söyle de gelip şu şuraları temizlesinler Ümran.”</p>

      <p class="paragraf2">“Ben hallederim,” dedi Sultan Karakum anında ayağa kalkarken. Cevap beklemeden açık kapıdan fırladı dışarı.</p>

      <p class="paragraf2">İçerde biz ve güvenlikçi Tarık’ın kanları kaldık. Konuşmama gerek yoktu. Cebimden sigaramı çıkarıp törensiz yaktım.</p>

      <p class="paragraf2">“Polis çağırırsak başınız belaya girer, biliyorsunuz değil mi?” dedi İsmet Günaldı.</p>

      <p class="paragraf2">İlk nefesimin dumanlarını saldım. Dışarı giden yolu biliyorlardı.</p>

      <p class="paragraf2">“Adamınız ne ifade verecekse aynısını vermeye hazırım,” dedim.</p>

      <p class="paragraf2">İsmet Günaldı yerine oturdu. Birilerinden yardım istiyor gibi etrafına baktı. Kimse konuşmadı.</p>

      <p class="paragraf2">“Üstelik sorarlarsa fazlasını söylemeye de hazırım,” diye ekledim.</p>

      <p class="paragraf2">Söylediklerim sessizliği koyulaştırdı. Yeni sigaramın ilk külünü silktim önümdeki kül tablasına.</p>

      <p class="paragraf2">“Şantaj mı bu?” dedi Ayla Duman.</p>

      <p class="paragraf2">“Katiyen!” dedim. “Yalnızca nerede durduğumuzu hatırlatmak istedim.”</p>

      <p class="paragraf2">“Ne öneriyorsunuz?” dedi meseleye ayak atmama yol açan ilk müşterim. “Teklifiniz ne?”</p>

      <p class="paragraf2">Bir nefes daha çektim sigaramdan. Pantolonuma kan sıçramış mı diye baktım başımı hafifçe yere doğru eğerek. Paçamda ufak bir kırmızı nokta vardı ama umursamadım. Kuru temizleyiciye uygun bir cevap bulurdum.</p>

      <p class="paragraf2">“Özel bir isteğim yok,” dedim. “Müşterimi temsil etmeme izin verin yeter. Bu masaya ilk oturduğumuzda konuşacaklarımızın buradan dışarı çıkmayacağı konusunda benim ve Yıldız Hanım’ın sözü geçerli.”</p>

      <p class="paragraf2">Yıldız Turanlı başıyla onayladı söylediğimi.</p>

      <p class="paragraf2">Sultan Karakum elinde bezlerle içeri girdi. Biri ıslak biri kuruydu. Kolay çalışsın diye sandalyemi geri çektim. Yıldız Turanlı da beni taklit etti. Sultan Karakum ikimizin arasında çömelip deminki itiş kakışın kalıntılarını temizlemeye girişti. Önemli şeyler konuşmaya hazırlandığımızı sezmiş gibi hızlı çalışıyordu. İşini bitirip bezleri pencerenin önündeki bitkinin tahta saksısının üzerine serdi. Yerine oturdu aceleyle.</p>

      <p class="paragraf2">“Benim bir itirafım var o zaman,” dedi ortadan kaybolarak benim için her şeyi başlatan hemşire kız.</p>

      <p class="paragraf2">Bütün gözler Begüm Kalyon’a döndü.</p>

      <p class="paragraf2">İtiraf, neresinden bakarsanız bakın seksi bir kavramdır. Heyecanlandırır. Kilitli kapıların açılıp, arkasındakilerin ortalığa dökülmesi değildir yalnızca. İtiraf sahibinin içinde yaşadığı bir sürecin dönüm noktasıdır. Vicdan hesaplaşmasının altına çekilen çizgidir. İtiraf edenin de, itirafı duyanın da kocaman bir soluk verdiği andır. Masanın çevresinde heyecan duymayan yoktu galiba.</p>

      <p class="paragraf2">Herkesle birlikte baktım Begüm Kalyon’a. Başı öne eğikti. Kucağında duran sol elinin işaretparmağının tırnağını kurcalıyordu başparmağıyla. Dudakları titremiyordu ama. Laf ağzından çıkmıştı, gerisi gelecekti. Sigaramı kül tablasına bastırdım.</p>

      <p class="paragraf2">“Begüm, ne söyleyeceğine dikkat et,” dedi Ayla Duman. “Masada kurtlar var.”</p>

      <p class="paragraf2">Begüm Kalyon onu duymadı sanki. Ben de lafı üzerime alınmadım.</p>

      <p class="paragraf2">“Hilmi’yi yatağın üzerine ben yatırdım,” dedi. Sesi toplantı odasındaki sessize alınmış telefon titreşse bile duyulacak çıt çıkmazlıkta yere düşmüş cam bardak gibi çatlaktı. Kimse konuşmadı, ben de konuşmadım. Devamını bekledim.</p>

      <p class="paragraf2">“Tuvalet masasıyla yatağın arasında yatıyordu,” diye devam etti başını kaldırmadan. “Çarpık bir duruşu vardı vücudunun. Kafası yatağın altına dönüktü. Bağırmamak için kendimi zor tuttum. İçeriye, Firdevs’e haber veremezdim. Yanında tanımadığım bir adam vardı.”</p>

      <p class="paragraf2">Firdevs Işın kendi kendine kafasını salladı. Onay mı, sonra yapılacak bir itirazın hazırlığı mı çıkaramadım. Odadaki sessizlik sürüyordu. Fitilin kısaldığı, büyük patlamanın gelmek üzere olduğu bir sessizlik. Kimse fitili söndürmeye yeltenmedi.</p>

      <p class="paragraf2">“Dondum kaldım,” dedi Begüm Kalyon. “Allah kimsenin başına vermesin. Sevdiğiniz, yakınlaştığınız, ne bileyim, kızdığınız adam yerde. Kıpırdamıyor. Artık hiç kıpırdamayacak. Konuşmayacak. Günaydın Begüm, nasılsın Begüm demeyecek. Hastaların, hastaların ex olmasına benzemiyor. Hiç benzemiyor.”</p>

      <p class="paragraf2">Gırtlağından yükselen hıçkırık başlangıcını kontrol altına almaya çalıştı. Başardı da. Masanın karşısından da hıçkırığa benzer bir ses geldi. Kimden geldiğini göremedim.</p>

      <p class="paragraf2">Begüm Kalyon kafasını kaldırdı. Karşısındakilerin başlarının çok üzerinde, tavan çizgisine bakarak konuşmaya devam etti alçak sesiyle.</p>

      <p class="paragraf2">“Orada öyle yatmasına dayanamadım,” dedi. “Doğru gelmedi bana. Terminal hastalar bile gittiğinde elini kolunu toparlarız. Katılaşmamıştı. Biraz zor oldu ama yatağa yatırabildim. Gözlerini kapayamadım ama.”</p>

      <p class="paragraf2">Hikâyenin burası doğru dedim içimden.</p>

      <p class="paragraf2">Sanki içimden geçeni duymuş gibi konuştu İsmet Günaldı bana bakarak.</p>

      <p class="paragraf2">“Haklıymışsınız.”</p>

      <p class="paragraf2">Ona cevap vermedim. Devamı gelecekti, sihirli anı bozmamalıydım. Begüm Kalyon’a bakarak bekledim.</p>

      <p class="paragraf2">“Yapacak bir şey yoktu. İçerdeki adamın gitmesini bekleyecektim. Sırtımı kapının yanında duvara verip oturdum. Ağladım biraz.”</p>

      <p class="paragraf2">Geliyor dedim içimden. Geliyor.</p>

      <p class="paragraf2"><span>“Ağlayınca insanın kafası rahatlıyor,” dedi Begüm Kalyon. “İçi rahatlıyor ne bileyim. Düşünceler üşüşüyor. Ne oldu, ne bitti?”</span></p>

      <p class="paragraf2">Hah, dedim.</p>

      <p class="paragraf2">Bana döndü Begüm Kalyon.</p>

      <p class="paragraf2">“Bir sigara versenize,” dedi.</p>

      <p class="paragraf2">İkiletmedim.</p>

      <p class="paragraf2"><span>İçine çekmeden saldı dumanı. Sonra yeniden karşı duvarın üst çizgisine kilitledi bakışlarını. Momenti kaçırmadık dedim içimden. Yatağın altı, yatağın altı diye tekrar ettim kendi kendime.</span></p>

      <p class="paragraf2">“Niye yatağın altına bakıyordu ki?” dedi Begüm Kalyon sanki o an, o yatak odasında, yerde otururken kendi kendine soruyor gibi.</p>

      <p class="paragraf2">“Yatağın altında bir şey vardı,” dedi Begüm Kalyon.</p>

      <p class="paragraf2">Yatağın altında ne olduğunu biliyorum dedim kendi kendime. Kahverengi, kadife kumaş kaplı bir kutu.</p>

      <p class="paragraf2">“Yatağın altında... yatağın altında...” diye neredeyse kekeledi Begüm Kalyon, cümlesinin devamını getirmek istemiyormuş gibi. Zorladı kendini. “Bir kutu vardı...”</p>

      <p class="paragraf2">Ona yardım etmekten çok masanın etrafındakilere bilgi dağarcığım hakkında fikir vermek için cümlesinin sonunu önüme bakarak ekledim.</p>

      <p class="paragraf2">“Sarı bir kurdeleyle bağlanmış bir kutu.”</p>

      <p class="paragraf2">Begüm Kalyon duymadı sanki beni. Anlattığı anın içindeydi, gözleri hâlâ karşı duvarın tavanla birleştiği çizgide. Bir sonraki hıçkırığı tutmaya çalışıyordu. Gırtlağının altındaki titreşimleri görebiliyordum.</p>

      <p class="paragraf2">“Yerde sürünerek aldım kutuyu,” dedi. “Yukarda neredeyse kendisinden ayrılacağımı söylemeyi düşündüğüm adam ölü yatıyor, yatağın altında bana getirdiği hediye. Son gördüğü şey ölmeden önce...”</p>

      <p class="paragraf2">Hıçkırığı tutmayı başaramadı. Küçük, içten, yalansız bir hıçkırık. Eliyle gözünü sildi.</p>

      <p class="paragraf2">“O anı hiç unutmayacağım...” dedi sonra.</p>

      <p class="paragraf2">Daha kötüsü geliyor dedim içimden.</p>

      <p class="paragraf2">“Açmamalıydım, biliyorum, açmamalıydım,” diye devam etti sökün eden hıçkırıklarının arasında. “Doğru değildi açmak. Ama durum...”</p>

      <p class="paragraf2">Yıldız Turanlı’ya kaydı gözüm. Biraz gayret etsem onun da gözlerinin altının sulandığını iddia edebilirdim. Görmemiş kabul ettim kendimi.</p>

      <p class="paragraf2">“Açtım Allah kahretsin. Açtım. Açmamalıydım değil mi Firdevs?”</p>

      <p class="paragraf2">Firdevs Işın önüne baktı.</p>

      <p class="paragraf2">“Yaşadığım şoku tahmin edemezsiniz. Hayatta tahmin edemezsiniz. Kimse edemez. Sırtım duvara yaslanmış oturuyorum. Sevgilim ölü yatıyor yukarda. Sevgilim sandığım adam. Bana vereceğini sandığım...”</p>

      <p class="paragraf2">Konuşmaya devam edemedi. Sağanak gibi sökün eden hıçkırıklarla baş edemeyeceğini anladı. Ellerini yüzüne kapadı. Yıldız Turanlı elini sırtına götürdüğü an fırladı sandalyesinden. Elleri hâlâ yüzünde kapıya yürüdü hıçkırıklarının arasında. Kapıyı açık bırakıp kayboldu. Adımlarının azalan seslerini duyduk hepimiz.</p>

      <p class="paragraf2">Masanın etrafındakiler birbirlerinin yüzüne bakamadan cam kafesin bekçisi kendini gösterdi açık kapının önünde. İçerideki kavgayı duyduğunda olmayan bir merak vardı yüzünde. O bize, biz ona baktık.</p>

      <p class="paragraf2">“Ne demek istedi Begüm, Firdevs Hanım?” dedi Ayla Duman.</p>

      <p class="paragraf2">Firdevs Işın kafasını kaldırdı. Gözleri parlıyordu şimdi.</p>

      <p class="paragraf2">“Kutunun içinde tek taş, pahalı bir yüzük vardı,” dedi. “İçinde adım yazılı. Hanımefendi o şokun arasında alıp götürdüğü için parmağıma takamadım ama bilmek istiyorsanız...”</p>

      <p class="paragraf2">“Yok artık!” dedi İsmet Günaldı. “İşe bak!”</p>

      <p class="paragraf2">Yıldız Turanlı uzanıp elimi tuttu. Ayla Duman burada tekrarlayamayacağım türden bir küfür savurarak ayağa kalktı. Firdevs Işın’a ölümcül bir bakış atarak neredeyse koştu oturduğu sandalyenin arkasından. Hızından korkan Ümran Hanım yana çekildi. Ayla Duman kapının arkasında kayboldu.</p>

      <p class="paragraf2">Sultan Karakum’a baktım. İfadesiz bir yüzle oturuyordu. Kendisine baktığımı görünce yüzü değişti. Yalvarır gibi bir ifade vardı gözlerinde. Lütfen! Lütfen! Lütfen!</p>

      <p class="paragraf2">Sultan Karakum’dan masaya çevirdim gözlerimi. Geride kalanları sakinleştireceğimi umduğum bir sesle konuştum.</p>

      <p class="paragraf2">“Kırılan kalpleri tamir edemem ama,” dedim. “Yüzüğün sahibine iade edileceğine garanti veririm.”</p>

      <p class="paragraf2">Sağımdan gelen başkasının duyamayacağı kadar alçak rahatlama sesi yeni bir anlaşmada mutabık kaldığımı müjdeledi bana. Küçük hesapları sonra görebilirdik. Begüm Kalyon’un söyledikleri yeni ve çok şeye ışık tutacak bir pencere açmıştı zihnimde. Son waypoint’e yaklaşım açısını tutturmuştum galiba. Tekerlekleri çıkarabilirdim.</p>

      <p class="paragraf2">“Hanımlar dönsün, devam ederiz,” dedim. Anlaşmaya ben de imza attım. “Sultan Hanım, bir bakabilir misiniz onlara?”</p>

      <p class="paragraf2">Sultan Karakum ikiletmedi. Minnettar bakışlarla bir göz attı bana toplantı odasından hızla çıkmadan. Ağlayan kızların hastanede nereye gideceğini biliyor gibiydi.</p>

      <p class="paragraf2">Geride kalanlar sessizlik içinde oturduk. Kimse kimsenin yüzüne bakmıyor gibiydi. Begüm Kalyon’un kül tablasında kalan sigarasını söndürdüm iş olsun diye. Masanın altından sinirli bir yere ayak vurma sesi duydum.</p>

      <p class="paragraf2">Kapının arkasından bir telefon çaldı. Masanın etrafındakiler tınmadılar. İkinci kez çaldı telefon. Cam kafesin bekçisi Ümran Hanım, zırlayan zili susturmanın kendi görevi olduğunu aniden hatırlamış gibi siyah üniformasının eteklerini savurarak geri göndü. Kapının arkasında kayboldu. Telefonun üçüncü çalma denemesi yarıda kesildi. Sesin kesilmesinden son derece rahatlamış gibi içeriyi dinledik.</p>

      <p class="paragraf2">“Evet,” dedi içerden Ümran Hanım. “Evet. Ben gönderdim. İyi.”</p>

      <p class="paragraf2">Arayan her kimse konuşması için bekledi. Kulağımız içerde oturduk göz göze gelmemeye çalışarak.</p>

      <p class="paragraf2">“Anladım,” dedi sonra telefona Ümran Hanım. “Anladım. Teşekkür ederim. İsmet Bey’e aktaracağım.”</p>

      <p class="paragraf2">Ahizenin ana cihaza çarpma sesini bile duyduk.</p>

      <p class="paragraf2">Ümran Hanım içeri girdi. Nihayet normal bir haberleşmenin aracısı olmaktan memnun olmuş gibiydi.</p>

      <p class="paragraf2">“Acilden aradılar,” dedi kapıdan İsmet Günaldı’ya seslenerek. Yalnızca patronu değil, hepimiz dinliyorduk.</p>

      <p class="paragraf2">“Tarık Bey’in burnu kırılmış,” diye devam etti. “İyiymiş ama. Gerekenleri yapmışlar. Birazdan bir araçla evine göndereceklermiş.”</p>

      <p class="paragraf2">Küçük dertlerimin birisi ortadan kalktı dedim içimden.</p>

      <p class="paragraf2">Ümran Hanım bir sonraki cümlesine başlamak için tereddüt etti sanki. Bana baktı önce, sonra karar vermiş gibi konuşmaya devam etti.</p>

      <p class="paragraf2">“Ayağı takılıp yüzünü masaya vurduğunu söylemiş acildekilere...”</p>

      <p class="paragraf2">“Teşekkür ederim,” dedi İsmet Günaldı.</p>

      <p class="paragraf2">Cevabın satır arasındaki yerine dönebilirsin mesajını almamış olmayı tercih etti cam kafesin bekçisi. Önündeki sandalyeye oturmadı ama. Kapının yanında ayakta durmaya devam etti.</p>

      <p class="paragraf2">İsmet Günaldı oralı olmadı. Bana döndü.</p>

      <p class="paragraf2"><span>“Haklı çıktınız yine Remzi Bey,” dedi. “İnsanları tanıyorsunuz.”</span></p>

      <p class="paragraf2">İnsanları tanıyor muydum? Yok canım, kim tanıyabilirdi insanları? Kendimi bile tanıyamıyordum zaman zaman. Tek bildiğim yalancı olduklarıydı. Hepsinin. Ya da bana öyleleri denk geliyordu.</p>

      <p class="paragraf2">İsmet Günaldı’ya cevap vermedim.</p>

      <p class="paragraf2">Aklına önemli bir şey gelmiş gibi ayağa fırladı Kemal Arsan.</p>

      <p class="paragraf2">“İki dakika sonra geliyorum,” dedi. “Özür dilerim.”</p>

      <p class="paragraf2">Kimse ona cevap vermedi. Biraz önce beni kovan müşterim ayaktaki Ümran Hanım’ın gövdesine bir vücut çalımı atarak kapıdan kayboldu.</p>

      <p class="paragraf2">Firdevs Işın odada tek başınaymış gibi dik oturuyordu. Sol elinin parmaklarını hayali bir yüzük yakışmış mı görmek için evirip çeviriyordu. Yıldız Turanlı önündeki bloknota bir şeyler çiziktiriyordu. Ayağa kalktım.</p>

      <p class="paragraf2">Sırtımı odadakilere çevirip pencereye yaslandım. Sigaralarımın dumanını çekip alan pencereye. Arkasında İstanbul vardı. Bir sürü başka pencere, bir sürü balkon, bir sürü dam, bir sürü insan. Yukardan sakin görünüyordu. Duvarların arkasındakiler birbirlerini incitmiyor gibi. Hırslarının, sevgilerinin, yetersizliklerinin aşkına birbirlerini öldürmüyor gibi. Nefes almaya çalıştım açık pencerenin önünde. Dayan Remzi Ünal dedim kendi kendime. Senin İstanbul’un bu. Senin insanların.</p>

      <p class="paragraf2">Kapının gerisinden gelen ayak seslerine döndüm.</p>

      <p class="paragraf2">Önce Ayla Duman girdi içeriye. Yanaklarında sanki o da biraz ağlamış, üstüne yüzünü yıkamış gibi bir parlaklık vardı. Arkasında Begüm Kalyon.</p>

      <p class="paragraf2">Masanın önünde ayrıldılar. Yerlerine yürüdüler.</p>

      <p class="paragraf2">“Özür dilerim. Ağlamak iyi geldi. Şimdi her şeye hazırım,” dedi Begüm Kalyon sandalyesine otururken.</p>

      <p class="paragraf2">Firdevs Işın hayali yüzüğünü incelediği elini masanın altına indirdi. Begüm Kalyon’un yüzüne bakmıyordu. Siyah üniformasında sırrını çözmesi gereken bir ayrıntı görmüş gibi cam kafesin bekçisinin üzerindeydi gözleri.</p>

      <p class="paragraf2">Toplantı odasının içinde sessizce beklemek konusunda bir mutabakat varmış gibiydi. Önüne bakmak da anlaşmanın bir parçasıydı sanki. Gürültü çıkarmadan yerime oturdum.</p>

      <p class="paragraf2">Sultan Karakum yüzünde başarısızlık ifadesiyle kapıdan girdiğinde benden başka bakan olmadı ona.</p>

      <p class="paragraf2">“Bulamadım...” diye başladı konuşmaya. Peşinden gittiklerinin yerlerinde oturduklarını fark edince sesi düştü, cümlesi yarıda kaldı. Sınıfın suçlu öğrencisi gibi aceleyle yerine oturdu.</p>

      <p class="paragraf2">Sözleşilmiş sessizliğimize geri döndük.</p>

      <p class="paragraf2">Arkamdaki pencerede bir kanat çırpması duydum. Bak, dönerdim buna. Bir güvercin, pervazda dengesini bulduktan sonra kafasının küçük hareketleriyle içeriye bakmaya başladı. Gerilimi sezmiş gibi sabitledi başını sonra. Minicik gözleri...</p>

      <p class="paragraf2">Kapıdaki hareketlenmeden ürktü, pencerenin çıkıntısında küçük, cıvık bir leke bırakarak hareketlendi. Kanat sesleri sessizliğimizde şakladı, ufaldı gitti.</p>

      <p class="paragraf2">Güvercini ürküten Kemal Arsan’dı. Elindeki karton kola bardağından çıkan pipeti gürültüyle hüpleterek yerine doğru yürüdü. Oturdu. Bir yudum daha çekti kolasından.</p>

      <p class="paragraf2">İsmet Günaldı yöneticiliğini hatırladı.</p>

      <p class="paragraf2">“Biz de bir şeyler içsek mi?” dedi ortaya.</p>

      <p class="paragraf2">Kimseden ses çıkmadı.</p>

      <p class="paragraf2">Bana döndü İsmet Günaldı.</p>

      <p class="paragraf2">“Beklediğimiz biri var mı?” dedi.</p>

      <p class="paragraf2">Ona cevap vermek yerine cam kafesin bekçisine döndüm.</p>

      <p class="paragraf2">“Otursanıza Ümran Hanım,” dedim.</p>

      <p class="paragraf2">Ümran Hanım oturmadan önce İsmet Günaldı’ya baktı. Patronunun gözlerindeki umursamazlığı görünce hemen önündeki sandalyeye oturdu. Ayakçı Burhan’ın polis lafını duymadan önce oturduğu sandalyeye. Toplantının en çaylak üyesine yakışan bakışlarla masanın çevresindekileri taradı gözleriyle.</p>

      <p class="paragraf2">“Ne yapacaksanız yapın hadi!” dedi bana dönerek Ayla Duman.</p>

      <p class="paragraf2">Yapacağım en akıllıca iş bir sigara daha yakmaktı. Öyle yaptım. Akıllı güvercinin bıraktığı ıslak armağanı hak etmek için biraz daha çalışalım dedim içimden.</p>

      <p class="paragraf2">“Ne zamandır bu hastanede çalışıyorsunuz?” dedim cam kafesin bekçisine.</p>

      <p class="paragraf2">Dikkatlerin hemen üzerinde toplanmasından rahatsız olmuş gibi yerinde kıpırdandı Ümran Hanım.</p>

      <p class="paragraf2">“Altı ay... Altı aya yaklaşıyor galiba,” dedi.</p>

      <p class="paragraf2">“Memnun musunuz işinizden?” dedim.</p>

      <p class="paragraf2">Bu soru kolaydı. Yüzündeki rahatlamadan anladım bunu.</p>

      <p class="paragraf2">“Evet,” dedi. “Çok memnunum. İnsanlar iyi. Patronum nazik.”</p>

      <p class="paragraf2">Kimse İsmet Günaldı’ya bakmadı.</p>

      <p class="paragraf2">“Ücretiniz nasıl?” dedim ara vermeden.</p>

      <p class="paragraf2">Bu kez o baktı İsmet Günaldı’ya. Yüzünde mahcup bir gülümseme belirdi.</p>

      <p class="paragraf2">“Bilmem,” dedi. “İyidir herhalde. Öyle çok değil ama açıkçası aldığım parayı kafama takmıyorum pek.”</p>

      <p class="paragraf2">“O gözlüğünüzün zinciri altın mı?” dedim.</p>

      <p class="paragraf2">“Yok artık, daha neler,” dedi. “İyidir dediysem... Altın kaplama bile değil, sarı metal işte.”</p>

      <p class="paragraf2">“Ailenizden mali destek var biraz herhalde?” dedim.</p>

      <p class="paragraf2">Bu soru zor geldi bak. Hemen konuşmadı. Doğru cevabı Ayla Duman’ın gözlerinde aradı sanki. Kendi buldu ama.</p>

      <p class="paragraf2">“Yaşım daha genç,” dedi. “Kirama destek olmalarından rahatsız olmuyorum.”</p>

      <p class="paragraf2">Son sorumu cevabı tahmin ederek sordum.</p>

      <p class="paragraf2">“İşe girme mülakatını Hilmi Bey’le yapmıştınız değil mi?” dedim.</p>

      <p class="paragraf2">Yüzündeki şaşkınlığı yorumlamama fırsat kalmadan Ayla Duman bağırdı.</p>

      <p class="paragraf2">“Bu soruların ne alakası var mevzumuzla Allah aşkına?” dedi. “Boş boş konuşuyorsunuz.”</p>

      <p class="paragraf2">Sigaramdan çektiğim derin nefesi sanki masadakilerin hepsinin yüzüne birden üfledim.</p>

      <p class="paragraf2">“Aradığımız üçüncü kız kardeş Ümran Hanım ise, var,” dedim.</p>

      <p class="paragraf2">Pencereye konan güvercin Kemal Arsan’ın kola höpürdetmesine kaçmasa, şimdi kaçardı.</p>

      <p class="paragraf2">Toplantı odasının içinde önce bir sessizlik oldu, sonra hemen herkes bir ağızdan bir şeyler söylemeye başladı. Kesik cümleler, sert ünlemler, bir iki masum küfür. Kimin ne söylediğini takip edemedim. Yıldız Turanlı kocaman bir ünlem işareti kondurdu karaladığı bloknot sayfasına boydan boya.</p>

      <p class="paragraf2">Ortalığın durulmasını bekledim sükûnet içinde sigaramdan bir nefes daha çekerek.</p>

      <p class="paragraf2">Cam kafesin bekçisinin yüzü kırmızının adını tam bilemediğim bir tonuna bürünmüştü. İki eli kucağındaydı, hangi parmağı hangi parmağını tırtıklıyor, göremiyordum. Dudağı düz bir çizgiye dönüşmüştü.</p>

      <p class="paragraf2">“Ama soyadı Akalın değil ki,” dedi İsmet Günaldı. “Okur. Ümran Okur adı.”</p>

      <p class="paragraf2">Dudağımı büktüm.</p>

      <p class="paragraf2">“İnsanlar evlenip boşanıyor,” dedim. “Sonradan yeniden evleniyor.”</p>

      <p class="paragraf2">“Neden bana söylemedin?” dedi İsmet Günaldı karşısındaki kıza bakıp. “Hadi önceden kendine göre nedenlerin vardı diyelim. Öldürülme haberini alınca...”</p>

      <p class="paragraf2">“Çünkü kendi öldürdü,” dedi Kemal Arsan.</p>

      <p class="paragraf2">Ümran Okur gözlerini kocaman açarak bağırdı.</p>

      <p class="paragraf2">“Manyak mısın sen?” dedi. “Nereden aklına geldi bu? Ağzından çıkanı kulağın duysun.”</p>

      <p class="paragraf2">Kemal Arsan cevaplarken sakindi.</p>

      <p class="paragraf2">“Ailenizin dedektifi üstada sor,” dedi. “Deli gibi üçüncü bir kız kardeş arıyordu.”</p>

      <p class="paragraf2">Ümran Okur korku dolu gözlerle bana döndü.</p>

      <p class="paragraf2">“Öldürülmeden önce Hilmi Akalın’la annesi hakkında tartışan birisi vardı,” dedim. “Buradaki iki kardeşi dışında. Bir nevi canlı gören son kişi. Konuşmak istedim.”</p>

      <p class="paragraf2">“İste buradayım,” dedi Ümran Okur. “Ne konuşacaksanız, ne soracaksanız sorun. Yeter ki bu saçma düşünce...”</p>

      <p class="paragraf2">“Sahiden buluştunuz mu ağabeyinizle Firdevs Hanım’ın evinde?” dedim.</p>

      <p class="paragraf2">“Evet,” dedi Ümran Okur.</p>

      <p class="paragraf2">“Orada olduğunu nereden biliyordunuz?”</p>

      <p class="paragraf2">“Telefon ettim, kendi söyledi. Tarif etti.”</p>

      <p class="paragraf2">“Orada ne aradığını sordunuz mu?”</p>

      <p class="paragraf2">“Hayır,” dedi Ümran Okur. “Dilediği eve gider, bana ne?”</p>

      <p class="paragraf2">“Sizi hemen içeriye almamış galiba,” dedim.</p>

      <p class="paragraf2">“Niyeti yoktu gerçekten,” dedi. “Kapının önünde sesimiz biraz yükselince tedirgin oldu. Komşular falan.”</p>

      <p class="paragraf2">“İçerde ne oldu?”</p>

      <p class="paragraf2">“Bir şey olmadı. Tartıştık. Sen karışma dedi. Bu işlerden anlamazsın dedi. İyi olacak dedi.”</p>

      <p class="paragraf2">“Sonra?” dedim.</p>

      <p class="paragraf2">Ümran Okur cevap masadakilerin yüzündeymiş gibi baktı çevresine. Rengi biraz düzelmişti. Daha sakin bir sesle cevap verdi.</p>

      <p class="paragraf2"><span>“Sonra, hiç,” dedi. “Hiç. Fikrini değiştirmeyeceğini anlayınca çektim gittim. Ağzıma geleni söyledim ama.”</span></p>

      <p class="paragraf2"><span>Bir nefes daha çektim sigaramdan.</span></p>

      <p class="paragraf2"><span>“Ortalığa bir tabanca falan çıktı mı?” dedim.</span></p>

      <p class="paragraf2"><span>“Ne tabancası?”</span></p>

      <p class="paragraf2"><span>“Küçük bir tabanca,” dedim. “Hani tartışma şiddetlenince...”</span></p>

      <p class="paragraf2"><span>Ümran Okur kendini tutamadı. Güldü.</span></p>

      <p class="paragraf2"><span>“Haa, şu tabanca,” dedi.</span></p>

      <p class="paragraf2"><span>“Biliyorsunuz yani Firdevs Hanım’ın çekmecesindeki tabancayı,” dedim.</span></p>

      <p class="paragraf2"><span>“Hastanede herkes bilir,” dedi. “Ben hiç inanmamıştım. Geyik sanmıştım duyduğumda. Hayır, ortalığa tabanca falan çıkmadı.”</span></p>

      <p class="paragraf2"><span>“Anladım,” dedim. Belki masadakilerden biri soru sorar diye arkama yaslandım.</span></p>

      <p class="paragraf2"><span>Soru Ümran Okur’un kendisinden geldi.</span></p>

      <p class="paragraf2"><span>“Ben size bir soru sorayım izin verirseniz,” dedi gözlerimin içine bakarak.</span></p>

      <p class="paragraf2"><span>“Sor,” dedim sigaramı kül tablasına söndürürken. Çok içtim yine dedim kendi kendime.</span></p>

      <p class="paragraf2"><span>“Özellikle saklamadım ama,” dedi elini saçlarında gezdirerek. “Çok da ortalığa dökmedim Hilmi’yi. Nasıl anladınız? Biri mi söyledi?”</span></p>

      <p class="paragraf2"><span>Gülümsedim.</span></p>

      <p class="paragraf2"><span>“Kemal Bey’in dediği gibi sordum,” dedim. “Kimse söylemedi. Bilen de bilmeyen de. Kendim buldum.”</span></p>

      <p class="paragraf2"><span>“Tamam da nasıl?” dedi Ümran Okur.</span></p>

      <p class="paragraf2"><span>Bu kadarını hak ediyor muydu? Ediyordu galiba.</span></p>

      <p class="paragraf2"><span>Dudağımı marifetimi küçümseyerek büzdüm.</span></p>

      <p class="paragraf2">“Temelde küçük bir akıl yürütme,” dedim. “Ya da boş atıp dolu tutma. Hangisini beğenirseniz. Hilmi Akalın’ın öteki iki kardeşi hastanenin içindeydi. Muhtemelen kendisi yerleştirmişti. Sinem Hanım bunu sonradan öğrendiğini söyledi bana.”</p>

      <p class="paragraf2">Sinem Akalın bilgiyi onayladığını ama durumdan hoşlanmadığını gösterdi başını iki yana sallayarak. Devam ettim.</p>

      <p class="paragraf2">“Ayla Hanım’a sorsak o da doğrular bunu,” dedim başımla kıza işaret ederek.</p>

      <p class="paragraf2">Onun yerine İsmet Günaldı onayladı.</p>

      <p class="paragraf2">“Hatır... hatırlıyorum,” dedi eski güzel günlerin anısına gülümseyerek. “Birinci büyük bunalımdan sonraydı.”</p>

      <p class="paragraf2">“O ne?” dedim.</p>

      <p class="paragraf2">İsmet Günaldı dudağının kenarında kalan gülümseme parçasıyla devam etti.</p>

      <p class="paragraf2">“Operasyonumuzdaki birtakım eksiklikleri tespit etmiştik yönetim kurulunda,” dedi. “Yeni insanlar almak, yeni pozisyonlar yaratmak falan. Epey tartışmıştık. O sıra...”</p>

      <p class="paragraf2">“Her neyse,” dedim. “Üçüncü kardeş varsa o da içerde olmalı diye düşündüm.”</p>

      <p class="paragraf2">“O kadar mı?” dedi Ümran Okur inanmayan bir sesle.</p>

      <p class="paragraf2">Konuş Dedektif Remzi Ünal dedim içimden.</p>

      <p class="paragraf2">“Hilmi Akalın’la kapıdaki tartışmayı gören komşu,” dedim. “Gözetleme deliğinden gelen kadının boynunda altın bir kolye olduğunu söylemişti.”</p>

      <p class="paragraf2">Yıldız Turanlı gülümseyerek baktı bana. Ümran Okur işaretparmağına doladı sarı zinciri. Lafı hızla değiştirme ihtiyacı duydum nedense.</p>

      <p class="paragraf2"><span>“Firdevs Hanım,” dedim karşımdaki kadına bakarak. “Hilmi Akalın’la tek taş yüzüğe kadar varan yakınlığınız ne zaman başladı?”</span></p>

      <p class="paragraf2"><span>Firdevs Işın cevap vermeden önce duraladı. Konunun neden buraya geldiğini çözmeye çalışıyor gibi. Begüm Kalyon’a baktı konuşmaya niyetlenmeden önce.</span></p>

      <p class="paragraf2"><span>Begüm Kalyon gördü o kaçamak bakışı.</span></p>

      <p class="paragraf2"><span>“Rahat ol,” dedi. “Umurumda değil artık kimin ne yaptığı.”</span></p>

      <p class="paragraf2"><span>Firdevs Işın bana döndü. Çok istekli olmadığını gösteren bir sesle konuştu.</span></p>

      <p class="paragraf2"><span>“Neriman Teyze’nin Işıklar Sitesi’ndeki evinde galiba,” dedi. “Sık sık geliyordu annesini görmeye. O uyurken konuşuyorduk.”</span></p>

      <p class="paragraf2"><span>“Derken olaylar gelişir...” dedi Ayla Duman nefretini gizlemeyen bir ses tonuyla. “Örümcek dört koldan ağlarını örer.”</span></p>

      <p class="paragraf2"><span>Masadan bu yoruma bakışlarıyla bile onay veren olmadı.</span></p>

      <p class="paragraf2"><span>“Çok ilgili miydi annesinin durumuyla?” dedim.</span></p>

      <p class="paragraf2"><span>“Haliyle,” dedi Firdevs Işın. “Annesi sonuçta.”</span></p>

      <p class="paragraf2"><span>“Evde kalmasının iyileşmesini engellediği konusunda endişeli değil miydi?”</span></p>

      <p class="paragraf2"><span>“Bunu annesine de söylüyordu hep,” dedi. “Neriman Teyze hiç oralı olmadı.”</span></p>

      <p class="paragraf2"><span>“Sizin profesyonel görüşünüz neydi bu konuda?” dedim.</span></p>

      <p class="paragraf2"><span>“Doktor değilim ben,” dedi Firdevs Işın. “Ama Neriman Teyze’nin durumuna benzeyen çok hastam oldu. Nerede olursa olsun, iyiye gitmez.”</span></p>

      <p class="paragraf2"><span>Yıldız Turanlı’ya döndüm.</span></p>

      <p class="paragraf2"><span>“Siz de doktor değilsiniz ama ne dersiniz?” dedim.</span></p>

      <p class="paragraf2"><span>Yıldız Turanlı dudaklarında nedenini yalnızca benim anlayabileceğim bir gülümsemeyle cevap verdi.</span></p>

      <p class="paragraf2"><span>“Başlangıçta küçük belirtiler vardır,” dedi. “Sonra ataklar sıklaşır. Pek geriye dönüşü olmaz.” Kemal Arsan’a baktı. “Beyefendi onaylayacaktır.”</span></p>

      <p class="paragraf2"><span>Kemal Arsan yorum yapmadan baktı Yıldız Turanlı’ya.</span></p>

      <p class="paragraf2"><span>Firdevs Işın’a döndüm.</span></p>

      <p class="paragraf2"><span>“Nasıl oldu da evden ayrılmaya razı oldu Neriman Teyze?” dedim.</span></p>

      <p class="paragraf2">“Pek de razı oldu denemez,” dedi Firdevs Işın. “Bir gece kendisine İsmail diye hitap edince aniden karar verdi Hilmi. Kemal Bey’in gönderdiği ambulansla apar topar götürdüler.”</p>

      <p class="paragraf2">Soluma döndüm.</p>

      <p class="paragraf2">“Sizin de adınızda ‘İsmail’ var değil mi?” dedim İsmet Günaldı’ya.</p>
    </div>
  </div>
</body>
</html>
