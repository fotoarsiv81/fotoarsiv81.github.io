<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-22.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-22.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-19">19. BÖLÜM</p>

      <p class="gomme"><span class="char-style-override4" xml:lang="tr-TR">B</span>aşka bir sürü şeyin yanında, Manhattan Medical Hastanesi insanlarıyla ilişkimi de başlatan Kaktüs Kahvesi’ne elveda kahvaltısını bitirdikten sonra yeni bir kahveyle sigaramı yaktım. Yasak öncesindeki günler hatırlanamayacak kadar eskide kalmış gibiydi. Omzumu silktim bütün yasaklara.</p>

      <p class="paragraf2">Başladıysak bitirelim dedim içimden.</p>

      <p class="paragraf2">Sigaramı masamıza şeref vermiş kül tablasının çukuruna yerleştirdim. Eski günlerdeki gibi ince bir duman saldı tavana doğru. Begüm Kalyon’un cep telefonunu cebimden çıkardım. Yıldız Turanlı’nın dünyalar yüzüme kapansa unutmayacağım cep telefonu numarasını tuşladım. Beni dinleyecek Firdevs Işın’dan başka birileri de varsa, umurumda değildi artık.</p>

      <p class="paragraf2">Yıldız Turanlı üçe kadar saymama gerek kalmadan açtı.</p>

      <p class="paragraf2">“Buyrun...” dedi özlemeye değer sesiyle.</p>

      <p class="paragraf2">“Hastanızım...” dedim telefona sesimi alçaltarak.</p>

      <p class="paragraf2">“Kimseye ‘hastam’ demediğimi biliyor olmalısınız o zaman,” dedi cıvıltıyla. Tanımıştı.</p>

      <p class="paragraf2">“Görüşmemiz lazım,” dedim.</p>

      <p class="paragraf2">“Dün görüştük ya,” dedi.</p>

      <p class="paragraf2">“Dün görüşmemizin gerekçesiyle birlikte, yeniden görüşmeliyiz,” dedim.</p>

      <p class="paragraf2">“Anladım,” dedi Yıldız Turanlı. “Nerede görüşmek istersiniz?”</p>

      <p class="paragraf2">“Nerede görüşebiliriz ki?” dedim. “Siz söylerdiniz bana hep, sorunlar nerede çıktıysa, oraya odaklanmalıyız.”</p>

      <p class="paragraf2">Bir an sessizlik oldu karşı tarafta. Sonra yeniden konuştu Yıldız Turanlı.</p>

      <p class="paragraf2">“Anladım,” dedi. “Görüşelim öyleyse. Ne zaman?”</p>

      <p class="paragraf2">Bu sefer ben düşündüm.</p>

      <p class="paragraf2">“İki saat izin verin bana,” dedim. “Kendimi toparlayayım bir, dünyanın karşısına çıkmadan.”</p>

      <p class="paragraf2">“Dünyanın karşısına bensiz çıkamıyor musunuz?” dedi Yıldız Turanlı.</p>

      <p class="paragraf2">“Siz olmadan dünyanın tadı mı var?” dedim.</p>

      <p class="paragraf2">Bu son söylediğimi ben bile beğendim. Umarım Yıldız Turanlı da beğenmiştir. Cevap vermeden kapadı.</p>

      <p class="paragraf2">Begüm Kalyon’un cep telefonunun işi bitmemişti. İki yana doğru açılmış bir deftere benzeyen tuşa tedirginlikle bastım. Telefon hangi harfle başlayan kaydı bulmak istediğimi sordu bana. Tuş takımında dolaştırdım gözlerimi. “4” numaralı tuşta karar kıldım.</p>

      <p class="paragraf2">Telefon hemen kafayı çalıştırdı.</p>

      <p class="paragraf2">“Hilmi.”</p>

      <p class="paragraf2">Yok, Hilmi bana cevap veremezdi. Parmakları oynamıyor, kulağı duymuyordu. Onun yerine cinayet masasından birisi cevap verirdi muhtemelen. Cinayet masasından birine söyleyecek bir şeyim yoktu. Nasıl olsa bir başkasını söyleteceklerdi onlar. Önünde sonunda. Belki onlara biraz yardım ederdim. Uzaktan. Sonraki işti o.</p>

      <p class="paragraf2">“Hastane”, alfabetik sıralamada “Hilmi” sözcüğünden önce geldiğine göre başka bir harfte aramalıydım. “M” muhtemelen. Durakladım. Bir önceki ekrana geri dönmek için hangi tuşa basacağımı kestirmeye çalıştım.</p>

      <p class="paragraf2">Firdevs Işın müdahale etti.</p>

      <p class="paragraf2">“2 numaralı tuşa uzun basarsanız hastaneyi arar,” dedi elimdeki telefona gözleriyle erişmek için kafasını uzatırken. Bu hikâyedeki kızların çok akıllı olduğuna yeniden iman ettim.</p>

      <p class="paragraf2"><span>Gülümsedim ve başımı salladım ona doğru. Dediğini yaptım.</span></p>

      <p class="paragraf2">Karşı taraftaki telefon iki kere çaldıktan sonra açıldı. Bant güzeli bir kız sesi önce İngilizce mi Türkçe mi konuşmayı tercih edeceğimi sordu. Hiçbir tuşa basmadığımı görünce Türkçe konuşmak istediğimi anladı. Yeniden soluklanarak orasının Manhattan Medical olduğunu, daha kaliteli hizmet için konuşmalarımızın kaydedileceğini, aradığım dahili numarayı biliyorsam derhal tuşlamamı, bilmiyorsam biraz beklememi öğütledi. Beklemeye alışıktım, bekledim.</p>

      <p class="paragraf2">İki kere daha çaldı uzaklarda bir yerdeki telefon. Tanımadığım bir kız sesi konuştu.</p>

      <p class="paragraf2">“Manhattan Medical Hastanesi resepsiyon, buyurun.”</p>

      <p class="paragraf2">“Sultan Hanım yanınızda mı?” dedim.</p>

      <p class="paragraf2">Kızın sesinin bütün resmi havası kayboldu bir anda.</p>

      <p class="paragraf2">“Bir dakika,” dedi aceleyle.</p>

      <p class="paragraf2">Yeniden bir zil çaldı. Hemen açıldı telefon.</p>

      <p class="paragraf2">“Buyurun, ben Sultan,” dedi Sultan Karakum. Sesinde akşamdan kalmışlık yoktu.</p>

      <p class="paragraf2">“Nasıl geçti dün akşam?” dedim.</p>

      <p class="paragraf2">Sesimi hemen tanıdı. Adımı kullanmayacak diye bahse girdim içimden.</p>

      <p class="paragraf2">“Aaa, merhaba,” dedi. “İyiydi. Sizden ne var ne yok?”</p>

      <p class="paragraf2">Bahsi kazandın Remzi Ünal dedim içimden.</p>

      <p class="paragraf2">“Her şey yolunda,” dedim. “Doktor Kemal Arsan hastanede mi, biliyor musun?”</p>

      <p class="paragraf2">Karşımda oturan Firdevs Işın’ın yüzü gerildi. Ona göz kırparak sakin olmasını işaret ettim. Pek rahatlamadı.</p>

      <p class="paragraf2">“Hastanede,” dedi Sultan Karakum kulağıma. “Bağlayayım mı?”</p>

      <p class="paragraf2">“Hayır,” dedim. “Ayla Hanım?”</p>

      <p class="paragraf2">“Burada,” dedi. “Bugün hastalar biraz yoğun, elinde telefon koşturup duruyor.”</p>

      <p class="paragraf2">“Keyfi yerinde mi?”</p>

      <p class="paragraf2">Bu sorum Firdevs Işın’ı gülümsetti. Ona başımı sallayarak katıldım.</p>

      <p class="paragraf2">“Ne bileyim, herhalde,” dedi Sultan Karakum. “Konuşmak ister misiniz?”</p>

      <p class="paragraf2">“Hayır, hayır,” dedim. “Birazdan geldiğimde konuşacağım. Senden de bir ricam olacak, mümkünse.”</p>

      <p class="paragraf2">“Dinliyorum,” dedi Sultan Karakum. Galiba tuhaf bir şey isteyeceğimi sezdi, sesine ani bir tedirginlik oturdu.</p>

      <p class="paragraf2">“Bir yere gideceklerini sanmıyorum ama çıkmaya niyetlenirlerse bir şey uydurup orada tutabilir misin?” dedim. “Ayrıca sen de bir süreliğine yerine bakacak birini bulursan iyi olur.”</p>

      <p class="paragraf2">“Hallederim herhalde,” dedi. “Ne oluyor, toplantı mı var?”</p>

      <p class="paragraf2">“Toplantı var,” dedim.</p>

      <p class="paragraf2">Sesinde cıvıltıyla konuştu bu kez.</p>

      <p class="paragraf2">“Bu dedektifin herkesi bir araya getirip sonunda katili açıkladığı toplantılardan biri mi olacak?”</p>

      <p class="paragraf2">Kendi kendime gülümsedim. O toplantılardan hiç yaptım mı diye kendi kendime düşündüm. Arada bir elimizde ne var diye toplu düşünmek eğlenceli oluyordu. Benimkiler kitaplardakine benzemiyordu hiç ama. Sonuncusunu devasa bir minibüste yapmıştık. Bir cenaze töreninden hemen sonra. Söylediklerime kızanlar minibüsten inmişlerdi. Onları durduran bir Başmüfettiş Japp yoktu. İnenler vicdanlarına binip gidiyorlardı. Kalan birisinin vicdanına ben yüklenmiştim.</p>

      <p class="paragraf2">“O toplantılarda dedektif katilin kim olduğunu bilir,” dedim. “Benim en ufak bir fikrim yok.”</p>

      <p class="paragraf2">Sultan Karakum güldü telefonun öteki ucunda.</p>

      <p class="paragraf2">“Öyle olsun,” dedi. “Benim şimdi kapatmam lazım. Deliler gibi yanıp sönüyor burada santralin ışıkları. Bana soracağınız başka bir şey var mı?”</p>

      <p class="paragraf2">Düşündüm. Varsa da sonra sorabilirdim.</p>

      <p class="paragraf2">“Yok,” dedim. “Teşekkür ederim.”</p>

      <p class="paragraf2">“Görüşürüz o zaman,” dedi Sultan Karakum.</p>

      <p class="paragraf2">Telefonun konuşmayı kesme tuşuna bastığımı gören Firdevs Işın atıldı.</p>

      <p class="paragraf2">“Şu polisiye romanlardaki son toplantıdan mı bahsediyoruz?” dedi. “Hani...”</p>

      <p class="paragraf2">Sözünü kestim.</p>

      <p class="paragraf2">“Onlar yazarın ego tatmininden başka bir şey değilmiş,” dedim. “Bu işleri iyi bilen bir arkadaşım söylemişti. Gerçek hayatta karşılıkları yokmuş.”</p>

      <p class="paragraf2">“Neyse ne...” dedi Firdevs Işın. “Hastanede herkesi toplamıyor musunuz?”</p>

      <p class="paragraf2">Başımı salladım yalnızca.</p>

      <p class="paragraf2">“Ben de gelecek miyim?”</p>

      <p class="paragraf2">“Elbette,” dedim.</p>

      <p class="paragraf2">Firdevs Işın Kaktüs Kahvesi’nin bir süre sonra hiç açılmayacak kapısının ardından gelip geçenlere baktı. Sonra barın arkasında bir şeyler yapan uzun boylu garsona.</p>

      <p class="paragraf2">“Siz hep böyle kuşkulanır mısınız herkesten?” dedi.</p>

      <p class="paragraf2">“İnsanlar kuşkulanır aslında kendilerinden,” dedim. “Kuşkuyu bertaraf etmek için de yalan söylerler.”</p>

      <p class="paragraf2">“Herkes mi?” dedi.</p>

      <p class="paragraf2">“Hemen hemen herkes,” dedim. Gelecek soruyu bekledim.</p>

      <p class="paragraf2">“Ben yalan söyledim mi size hiç?” dedi Firdevs Işın.</p>

      <p class="paragraf2">“Elbette,” dedim. Hep sorarlardı.</p>

      <p class="paragraf2">“Ne?” dedi.</p>

      <p class="paragraf2">Gözlerinin içine baktım ciddi bir şey söyleyeceğimi anlasın diye.</p>

      <p class="paragraf2">“Evinde bir tabanca olduğunu söylemedin,” dedim. “Tam da Hilmi Akalın’ın göğsündeki deliklere uygun kurşunlar atan küçük bir tabanca.”</p>

      <p class="paragraf2">Böyle şeyler söylediğimde karşımdakiler içtiklerini püskürtürdü, çığlık atardı, ağlamaya başlardı, yüzümü tokatlardı. Firdevs Işın bunların hiçbirini yapmadı. Gözleri bile büyümedi. Uzun boylu garsona da rezil olmadık diye sevindim.</p>

      <p class="paragraf2">“Nereden anladınız?” dedi yalnızca.</p>

      <p class="paragraf2">Deminden beri tavana doğru incecik bir duman salarak eriyen sigarama baktım. İçilecek hali kalmamıştı. Acısına son verdim kül tablasına bastırarak.</p>

      <p class="paragraf2">“Doğru mu?” dedim.</p>

      <p class="paragraf2">“Doğru,” dedi.</p>

      <p class="paragraf2">Elimi yeni bir sigara için paketime attım.</p>

      <p class="paragraf2">“Nereden icap etti tabanca sahibi olmak?” dedim. Paketten bir dal çıkardım, dudağıma iliştirdim, yaktım.</p>

      <p class="paragraf2">Firdevs Işın pakete hızlı bir göz attı. Sonra vazgeçti.</p>

      <p class="paragraf2">“Hastalarımdan biri hediye etti,” dedi. “Öleceğini biliyordu. Bana bir şey vermek istedi giderayak.”</p>

      <p class="paragraf2">“Markası?” dedim.</p>

      <p class="paragraf2"><span>“Bilmiyorum,” dedi Firdevs Işın. “Adamı kırmamak için almıştım. Kurcalamadım çok. Dediğiniz gibi küçük bir tabancaydı.”</span></p>

      <p class="paragraf2">“Evde nerede duruyordu?” dedim.</p>

      <p class="paragraf2">“Yatak odasında,” dedi. “Çekmecenin birinde. Ivır zıvırın altında.”</p>

      <p class="paragraf2">“Çıplak mı duruyordu?” dedim.</p>

      <p class="paragraf2">“Ne?” dedi Firdevs Işın.</p>

      <p class="paragraf2">“Kutusu filan var mıydı?” dedim. “Bir şeye sarılı mıydı?”</p>

      <p class="paragraf2">“Hayır,” dedi. “Öyle duruyordu. Çıplak mı deniyor?”</p>

      <p class="paragraf2">“Kimler biliyordu çekmecede bir silah olduğunu?” dedim en önemli soruyu en sona saklamış birinin tavrıyla.</p>

      <p class="paragraf2">Sorunun önemini kavramış gibi konuştu Firdevs Işın. Hafif kekeleyerek.</p>

      <p class="paragraf2">“Begüm’le elimize alıp incelemiştik bir gece,” dedi. Sonra derin bir iç çekerek konuştu. “Kızın başını belaya sokar bu iyice, değil mi?” dedi.</p>

      <p class="paragraf2">“Daha çok senin başını belaya sokar,” dedim.</p>

      <p class="paragraf2">“Doğru ya,” dedi Firdevs Işın. “Ev benim, tabanca benim...”</p>

      <p class="paragraf2">Başımı salladım. Bu yalın gerçeği bu kadar kolayca kabullenmesine şaşırmadım değil.</p>

      <p class="paragraf2">“Fellik fellik beni arıyorlardır şimdi,”</p>

      <p class="paragraf2">“Seni zaten arıyorlar,” dedim. “Dua et de tabancanın mermisi Hilmi’den çıkanla uyuşmasın.”</p>

      <p class="paragraf2">Firdevs Işın bir kez daha baktı arkamdan geçip gidenlere.</p>

      <p class="paragraf2">“Uyuşursa...” dedi. “Ya ben, ya Begüm.”</p>

      <p class="paragraf2">Sigaramdan bir nefes daha çektim. Soracağım şey için ihtiyacım vardı.</p>

      <p class="paragraf2">“Sen mi, Begüm mü?” dedim.</p>

      <p class="paragraf2">“Ben mi, Begüm mü?” dedi Firdevs Işın sanki cevabını bilmiyormuş gibi. “Zor durum.”</p>

      <p class="paragraf2">“Evet,” dedim.</p>

      <p class="paragraf2">Masadaki sigarama hızlı bir göz daha attı Firdevs Işın. Elimle paketi ona doğru ittirdim. Almak için hareketlenmedi ama.</p>

      <p class="paragraf2">“Herkesi bir araya toplamanızın nedenini anladım şimdi,” dedi. “Bilmediklerinizi soracaksınız.”</p>

      <p class="paragraf2">Başımı salladım.</p>

      <p class="paragraf2">“Birbirine düşüreceksiniz gerekirse insanları. Şimdi yaptığınız gibi.”</p>

      <p class="paragraf2">Haklıydı. Başımı bir kez daha salladım.</p>

      <p class="paragraf2">“Demek ki bilmediğiniz çok şey var,” dedi. “Sahiden, kitaplardaki dedektiflere benzemiyormuşsunuz.”</p>

      <p class="paragraf2">Son kez salladım başımı.</p>

      <p class="paragraf2">“Şimdi ne yapacağız?” dedi.</p>

      <p class="paragraf2">“Ayrılacağız,” dedim. “Benim yapmam gereken bir iki şey var. Hastanede buluşuruz.” Saatime baktım. “Bir buçuk saat sonra.”</p>

      <p class="paragraf2">“Ne yapacağım ben bir buçuk saat?” dedi. “Burada mı oturayım?”</p>

      <p class="paragraf2">“Yoo,” dedim. “Caddede bir sürü resim galerisi var. Arananlar için en sağlam vakit geçirme yeri oralardır.”</p>

      <p class="paragraf2">Firdevs Işın gülümsedi. Tuvaletlere doğru inen merdivenlerin başında duran gazete ve dergi yığınına baktı.</p>

      <p class="paragraf2">“Tamam,” dedi. “Şunların içinden kendime iyi bir sığınak seçeyim bari.”</p>

      <p class="paragraf2">Ayağa kalktım.</p>

      <p class="paragraf2">“Paketi bırakayım mı?”</p>

      <p class="paragraf2">Firdevs Işın sigarama bir kez daha alıcı gözle baktı. Başını gerekmez anlamında salladı.</p>

      <p class="paragraf2">“Beni burada bırakıp gidiyorsunuz,” dedi. “Ortadan kaybolmayacağımı nereden biliyorsunuz?”</p>

      <p class="paragraf2">Masadan paketimi alırken sesime ciddi bir ifade vererek konuştum.</p>

      <p class="paragraf2">“Bilmiyorum,” dedim. “Nereden bileyim?”</p>

      <p class="paragraf2">Cevap vermesini beklemeden döndüm. Paketimi cebime yerleştirirken bar tezgâhına doğru yürüdüm. Uzun boylu garson itiştirdiği kadehleri bırakıp bana yoğunlaştı.</p>

      <p class="paragraf2">“Borcumuz ne kadar?” dedim.</p>

      <p class="paragraf2">“Yok,” dedi uzun boylu garson. “Devamlı müşterilerimize bugün hesaplar bizden.”</p>

      <p class="paragraf2">“Ne kadar iyi,” dedim.</p>

      <p class="paragraf2">“O kadar da iyi değil,” dedi. “Bir daha görüşemeyeceğiz burada.”</p>

      <p class="paragraf2">Tezgâha doğru yaslandım filmlerdeki özel dedektifler gibi.</p>

      <p class="paragraf2">“Bir daha görüşemeyeceksek özellikle teşekkür etmek isterim,” dedim.</p>

      <p class="paragraf2">“Ne için?” dedi.</p>

      <p class="paragraf2">“İstanbul’un en yaman özel dedektifi olduğumu söylediğin için,” dedim. “Şu dünkü sarı saçlı doktora. Gerçi çok doğru değil ama...”</p>

      <p class="paragraf2">“Kimlere neler söylediğimi bilseniz bunca yıl, şaşarsınız,” dedi.</p>

      <p class="paragraf2">“Lafı kendi mi açtı?” dedim.</p>

      <p class="paragraf2">“Evet,” dedi. “Nişanlısı kaybolmuş güya, ama ben inanmadım.”</p>

      <p class="paragraf2">“Neden?” dedim.</p>

      <p class="paragraf2">“Doktorlar hemşirelere âşık olmazlar,” dedi. “Başka doktorlara âşık olurlar.”</p>

      <p class="paragraf2">“Bak bunu söylediğin iyi oldu,” dedim. “Eyvallah!”</p>

      <p class="paragraf2"><span>Kapıya doğru ilerledim. Firdevs Işın’a baktım çıkmadan. Önüne bir dergi almış inceliyordu. Bir iç çektim.</span></p>

      <p class="paragraf2"><span>Kaktüs Kahvesi’nden çıktım. Son kez. Belki yolum düşerdi Cihangir’dekine. Belki düşmezdi. Kafam yerde, İstiklal Caddesi’ne doğru yürüdüm.</span></p>

      <p class="paragraf2"><span>Cadde daha yükünü almamıştı. Gececiler hâlâ uyuyordu. Öğrenciler derslerde sıkılmaya başlamamışlardı. Bak, birkaç turist vardı ortalıkta. Birkaç anketçi.</span></p>

      <p class="paragraf2"><span>Anketçiler yüzümdeki ifadeyi değerlendirip, değerli görüşlerimi dünyanın gidişatını açıklayacak bilgi çuvalının içine dahil etme yolunda hiçbir girişimde bulunmadılar.</span></p>

      <p class="paragraf2"><span>Caddeye gölgesini düşüren binaların tarafından, meydana doğru ilerledim. Tilkinin yuvasına kararlılıkla yürüyen bir horoz adımlarıyla. Gözlerim bir yerde, bir ilerdeydi.</span></p>

      <p class="paragraf2"><span>Meydandaki zincir hamburgercinin önünde bekleşenler vardı. Aralarından sıyrıldım. Elinde yumuşak dondurma külahı olan bir ikisinin kışkırtmasına kapılmadım.</span></p>

      <p class="paragraf2"><span>Mini Cooper’larında, Nissan Juke’larında oturan polislerin yanından karşıya geçtim. Sıkılıyor gibiydiler. Taksim Square Hotel’in arkasında kimselerin oturmadığı camekânının önünde dikildim. Sıraselviler yönüne baktım gelen boş bir taksi için.</span></p>

      <p class="paragraf2"><span>Otuz saniye geçmeden önümde durdu bir tanesi. Şurada bir sigara tellendirsem diye düşünmeme bile zaman tanımadan.</span></p>

      <p class="paragraf2"><span>Arka koltuğa atladım. Dini bütün sakallı şoför dikiz aynasından bana baktı. Ben de ona.</span></p>

      <p class="paragraf2"><span>“Teneke Mahallesi,” dedim.</span></p>

      <p class="paragraf2"><span>“Orası da nerede?” dedi gözlerini aynadan ayırmadan.</span></p>

      <p class="paragraf2"><span>“Fulya’yı biliyor musun?” dedim. “Beşiktaş’ın içlerine doğru han</span><span>i.”</span></p>

      <p class="paragraf2"><span>Cevap vermeden sarı döküntüsünü hareketlendirdi. Sol sinyal de vermeden elbette.</span></p>

      <p class="paragraf3"><img alt="kursun.tif" class="image2" src="../Images/kursun_fmt13.jpeg" /></p>

      <p class="paragraf2">Ayakçı Burhan’ın tabancasını attığım çöp konteynerinin karşısında indim sakallı şoförün taksisinden. Yol boyunca hiç konuşmamıştık. Onun bana, benim ona ihtiyacım yoktu. Benim biraz düşünmeye ihtiyacım vardı.</p>

      <p class="paragraf2">Çok hafif yokuşta ilerledim. Otoparkın çevresinde sotaya yatmış polis aracı olmayacağını tahmin ediyordum, haklı çıktım. Yukarıya, Nişantaşı’nın hareketliliğine doğru daralarak giden sokakta yürüdüm. Sıradan bir İstanbul sokağının, sıradan bir saatini yaşıyordu sokak.</p>

      <p class="paragraf2">Firdevs Işın’ın uçuk pembe BTB kaplı apartmanının camları kırık demir kapısının önünde hiç vakit kaybetmedim. Elimi demirlerin arasından uzatarak kilidi açtım. İçeri girdim.</p>

      <p class="paragraf2">Artık yerini bildiğim elektrik düğmesine dokundum. Yerde yatan arka tekerleği eksik bisiklet duruyordu. Alışveriş sepeti götürülmüştü. Asansör dünden bu yana bakım görmemişti elbette, merdivenlere yöneldim.</p>

      <p class="paragraf2">Kavrulmuş soğan kokusu da yerli yerindeydi. İlk kattaki kapıların önündeki ayakkabılar da. Koridoru süsleyen tebeşir çizgisinin altına bir ikincisi eklenmişti.</p>

      <p class="paragraf2">Bir kat daha çıktım. Merdiven otomatiğinin de yerini biliyordum, ışığın sönmesine izin vermedim. Üzerine kocaman bir üzüm salkımı yapıştırılmış kapıya uzaktan baktım. Mühür falan yoktu.</p>

      <p class="paragraf2">Firdevs Işın’ın dairesinin karşısındaki kapıya yüzümü verdim. Burada bir ev sahibi oturuyor olmalıydı, apartmana hiç uymayan süslü bir çelik kapısı vardı. Kapının üzerindeki oymalarla kocaman bir Viking kalkanı inşa edebilirdiniz. İçeride Hüseyin Karakullukçu’nun yaşadığını bildiren pirinç levhadan da hediyelik bir kahve cezvesi.</p>

      <p class="paragraf2">Kahve cezvesinin tam ortasındaki düğmeye bastım. İçerden suyu yeni verilmiş kanarya sesleri geldi. Cik ciklerin bitmesine yakın kösele tabanlı terliklerin ritmik sesini duydum. Bayan Karakullukçu geliyor dedim içimden.</p>

      <p class="paragraf2">Kapı evde yalnız İstanbullu bir ev kadınının sıradan ürkekliğine uygun olarak dört parmak kadar açıldı. Kapının aralığından sarkan zincirin üstünden bir çift göz ve bir tutam saç gördüm yalnızca. Kuşku dolu gözler, daha tarak görmemiş saçlar. Gözlerimi aralıktan aşağıya indirsem buruşuk bir sabahlık görecektim galiba. Herhangi bir yanlış anlamaya yol açmasın diye indirmedim.</p>

      <p class="paragraf2">Bayan Karakullukçu’dan ses gelmedi.</p>

      <p class="paragraf2">“Günaydın,” dedim sesimi en güven verici tınlamasına ayarlamaya çalışarak. Başaramadım galiba.</p>

      <p class="paragraf2">“Bir şey satıyorsan almıyorum,” dedi kadın.</p>

      <p class="paragraf2">“Bir şey satmıyorum,” dedim. Kadın ikinci cümleme izin vermedi.</p>

      <p class="paragraf2">“Anket mi?”</p>

      <p class="paragraf2">“Hayır,” dedim. “Gazeteden geliyorum. Vaktiniz varsa birkaç soru soracaktım. Fotoğrafçı arkadaş da birazdan gelecek.”</p>

      <p class="paragraf2">Fotoğrafçı lafı çalıştı. Zincir izin verse biraz daha aralanırdı kapı, eminim. Kadının eli saçlarının üstünden geçti şöyle bir. Sesi yumuşadı.</p>

      <p class="paragraf2">“Mevzu nedir?” dedi.</p>

      <p class="paragraf2">İkinci kapıyı da açtın Remzi Ünal dedim içimden. Devam. Dikkatle devam.</p>

      <p class="paragraf2">“Karşı komşunuzdaki müessif hadise,” dedim.</p>

      <p class="paragraf2">“Ne hadise?” dedi kadın merakla. “Ne hadise?”</p>

      <p class="paragraf2">“Karşı komşunuzdaki üzücü hadise,” diye çevirdim kendi sözlerimi. “Onunla ilgili bir iki soru soracaktım vaktiniz varsa.”</p>

      <p class="paragraf2">“Nerden geliyorum dedin?” dedi kadın.</p>

      <p class="paragraf2">“Gazeteden,” dedim. “Fotoğrafçı da birazdan gelecek,” diye ekledim. Kuşkulu ev kadınlarının sorgulama yöntemi de polisinkiyle aynıydı, açık vermemek gerekirdi.</p>

      <p class="paragraf2">“E, sor bari,” dedi. “Hangi gazete?”</p>

      <p class="paragraf2">“İçeri girsek de rahat rahat konuşsak,” dedim.</p>

      <p class="paragraf2">“İçeri biraz dağınık, kusura bakma,” dedi kadın. “Buradan sor ne soracaksan. Fotoğrafçı gelince kapının önüne çıkarım.”</p>

      <p class="paragraf2">Peki dedim içimden.</p>

      <p class="paragraf2">“Karşınızda oturan kadını tanır mıydınız?” dedim. “Şu hemşire kadını...”</p>

      <p class="paragraf2">Kapının dört karış aralığının arkasında ayak değiştirdi Firdevs Işın’ın karşı komşusu.</p>

      <p class="paragraf2">“Şöyle böyle,” dedi. “Uzaktan. Sessiz, sakin kızdı. Gidip gelmezdim pek. Malum işi gücü var.”</p>

      <p class="paragraf2">“Çok geleni gideni olur muydu?” dedim.</p>

      <p class="paragraf2">“Yoo, öyle fazla değil,” dedi söylediğinin tam aksini düşündüğünü belli eden bir sesle.</p>

      <p class="paragraf2">“Canım yine de birileri gelip gidiyordur,” dedim. “Ne de olsa genç bir kadın.”</p>

      <p class="paragraf2">“Yaniii...” dedi son heceyi uzatarak. “Öyle de olsa ben bilemem tabii, kapıyı gözetlemiyorum ya.”</p>

      <p class="paragraf2">“Elbette gözetlemiyorsunuz,” dedim. “Ama insan duyar böyle şeyleri.”</p>

      <p class="paragraf2">Cevap vermedi. Arayı soğutmadan devam ettim.</p>

      <p class="paragraf2">“Dün bir şey duydunuz mu?” dedim. “Patırtı gürültü falan.”</p>

      <p class="paragraf2">“Polisler de sordular,” dedi kadın. “Duymadım. Tabanca sesini sordular. Ben öteki tarafta, mutfaktaydım. Duymadım bir şey. Vallaha duymadım.”</p>

      <p class="paragraf2">Bu kez ben ayak değiştirdim. İçimden gelen ses diye bir şeye inanmam ama içimden bir ses kadının söyleyeceği bir şey olduğunu bağırıyordu bana. Belki de başka bir taktik denemek gerekiyordu. Yeniden ayak değiştirerek bir şeyler düşünmeye çalıştım. Hemen bulamazsam kadının kapıyı kapayacağını hissediyordum. Fotoğrafçı falan hikâye.</p>

      <p class="paragraf2">Yardım hiç ummadığım yerden geldi. Yandaki kapı açıldı. Sese döndüm. Adile Naşit boyu ve kilosunda bir kadın bakıyordu bana kuşkulu kuşkulu. Üzerinde kahverengi, dikine ince çizgili bir elbise vardı. Saçlarını gevşek bir başörtüsü yarım yamalak gizliyordu. Ayağındaki terlik pelüş kaplıydı.</p>

      <p class="paragraf2">“Komşu, komşu, sen misin? Kim bu?” dedi.</p>

      <p class="paragraf2">Kapının arkasındaki kadın zinciri açmak için şıkırdatırken konuştu.</p>

      <p class="paragraf2">“Yok bir şey Hanife Abla,” dedi. “Gazeteciymiş bu.”</p>

      <p class="paragraf2">“Hıı,” dedi Hanife Abla beni baştan aşağı süzerek. “Dünkü gibi bir şey olmasın dediydim sesleri duyunca.”</p>

      <p class="paragraf2">Dur bir dakika, dur bir dakika, dur bir dakika dedim kendi kendime. Kapısını çaldığım kadın gövdesinin yarısıyla dışarıdaydı şimdi. Geride bıraktığı ayağıyla kapının çarpmasını engelliyordu. Evet, sabahlığı ütüsüzdü. En alt düğmesine kadar ilikliydi.</p>

      <p class="paragraf2">“Dün ne oldu ki?” dedim ona dönüp.</p>

      <p class="paragraf2">“Bu gazeteci milletiyle konuşurken her dediğine dikkat edeceksin Hanife Abla,” dedi komşusuna. “Bak nasıl atladı lafın üstüne.”</p>

      <p class="paragraf2">“Kız, ne varmış ki?” dedi Hanife Abla. “Olmuş bitmiş bir şey. Üstünden yirmi dört saat geçmiş. Dönüp şimdi yeniden sorguya mı çekecekler seni?”</p>

      <p class="paragraf2">“Çekmezler değil mi abla?” dedi Karakullukçu Hanım.</p>

      <p class="paragraf2"><span>Orada olduğumu hatırlatma gereği duydum.</span></p>

      <p class="paragraf2"><span>“Gördüğünüz bir şey varsa, adı bizde gizli bir şahit diye veririz gazetede,” dedim. “Kimse size gelip soru soramaz.”</span></p>

      <p class="paragraf2"><span>“O zaman fotoğrafım da çıkamaz ama gazetede,” dedi ütüsüz sabahlıklı kadın. Yüzü düşmüştü.</span></p>

      <p class="paragraf2"><span>Bak, bunu düşünememiştim. Başka bir şey düşündüm ama.</span></p>

      <p class="paragraf2"><span>“Ne gördüğünüzü anlatırsanız sizi bizim grubun televizyonunun sabah programına çıkartırım,” dedim. “En önde oturturum hem.”</span></p>

      <p class="paragraf2"><span>“Bak bu daha iyi,” dedi Hanife Abla. “Gazeteye çıkmaktan çok daha iyi.”</span></p>

      <p class="paragraf2"><span>“Sizi de elbette Hanife Hanım,” dedim ona dönerek. Karakullukçu’nun yüzü asıldı. Tüh, dedim içimden.</span></p>

      <p class="paragraf2"><span>“Yok, yok, ben istemem,” dedi Hanife Abla. “Bu yaşta ne işim varmış televizyonlarda. Oturur seyrederim komşuları toplayıp.”</span></p>

      <p class="paragraf2"><span>Bayan Karakullukçu elini sabah taramaya fırsat bulamadığı saçlarının üzerinden geçirdi. Sabahlığını çekiştirdi.</span></p>

      <p class="paragraf2"><span>“Niye öyle diyorsun abla?” dedi. “Ne varmış yaşında? Ne kaknemler çıkıyor ekrana...”</span></p>

      <p class="paragraf2"><span>Bu tartışmanın burada bitmesi gerekiyordu. Sesime ciddi meselelerin takipçisi bir muhabir havası verdim.</span></p>

      <p class="paragraf2"><span>“Neydi bana anlatacağınız?” dedim.</span></p>

      <p class="paragraf2"><span>Bayan Karakullukçu bana döndü.</span></p>

      <p class="paragraf2"><span>“Dün...” dedi. Söyleyeceklerini önce zihninde düzenliyormuş gibi duraksadı.</span></p>

      <p class="paragraf2"><span>“Evet,” dedim. “Dinliyorum.”</span></p>

      <p class="paragraf2"><span>“Önemli mi değil mi bilmiyorum,” dedi. “Aslında önemli. Kapıyı adam açtı çünkü.”</span></p>

      <p class="paragraf2"><span>“Hemşire hanımın kapısını?” dedim.</span></p>

      <p class="paragraf2"><span>“Evet,” dedi. “Dışardan konuşmalar duydum. Yüksek sesle bayağı. Bağırmalar falan. Hiç öyle sesler gelmezdi karşıdan. Merak ettim. Delikten baktım...”</span></p>

      <p class="paragraf2">Hanife Abla da ilk kez duyuyormuş gibi dinliyordu merakla.</p>

      <p class="paragraf2">“O adamla bir kadın konuşuyordu kapıda. Elleri kolları oynuyordu.”</p>

      <p class="paragraf2">“Ne dediklerini duydunuz mu?” dedim.</p>

      <p class="paragraf2">“Tam duyamadım,” dedi Karakullukçu. “Bizim kapı biraz kalın, bizim bey sağ olsun. Olmuşken en iyisi olsun diye... Neyse, ‘Ne işin var burada?’ falan gibi bir şeyler söyledi adam. Kadın da annesinden falan bahsediyordu. Tam anlamadım.”</p>

      <p class="paragraf2">“Kadını gördünüz mü?” dedim.</p>

      <p class="paragraf2">“Sırtından.”</p>

      <p class="paragraf2">“Saçları sarı mıydı?” dedim kendimi tutamadan.</p>

      <p class="paragraf2">Çok tuhaf bir şey söylemişim gibi baktı yüzüme sabah televizyon programlarının en yeni yıldızı olmaya aday şahidim.</p>

      <p class="paragraf2">“Yok,” dedi. “İyi göremedim ama sarı değildi. Daha çok koyu kestane gibi...”</p>

      <p class="paragraf2">“Kıyafeti?” diye sordum umutla.</p>

      <p class="paragraf2">“Fark etmedim,” dedi şahidim bir an düşünerek. “Altın kolyesi vardı boynunda. Bir tek onu gördüm.”</p>

      <p class="paragraf2">Hanife Abla kendi kendine gülümsedi.</p>

      <p class="paragraf2">“Sonra?” dedim.</p>

      <p class="paragraf2">“Sonra içeri girdi kadın,” dedi Karakullukçu.</p>

      <p class="paragraf2">“Kapıyı açanın ‘o adam’ olduğunu derken...” dedim.</p>

      <p class="paragraf2">“Gazetede var resmi,” dedi. “Öldürülen adam işte. Kapıyı o açtı. Zaten sabah görünce ilk iş Hanife Abla’ya koştum.”</p>

      <p class="paragraf2">Hanife Abla’sı kafasını salladı onaylayarak ikimiz birden ona bakınca. Ben Karakullukçu’ya döndüm.</p>

      <p class="paragraf2">“Kadının çıktığını gördünüz mü sonra?” dedim. “Ne zaman çıktı?”</p>

      <p class="paragraf2">Dudaklarını büzdü Karakullukçu. Başını yeterince üzülen insanlar gibi salladı.</p>

      <p class="paragraf2">“Peki ya tabanca?” dedim. “Tabanca sesi duydunuz mu?”</p>

      <p class="paragraf2">Aynı üzgün baş sallama hareketinden bir tane daha gördüm.</p>

      <p class="paragraf2">“Duvarlar çok kalın,” dedi Hanife Abla. “Polislere de söyledim. Eski bina tabii.”</p>

      <p class="paragraf2">“Benimki de öyle diyor hep,” dedi önadını bilmediğim Karakullukçu Hanım.</p>

      <p class="paragraf2">Merdivenin ışığı söndü. Atılıp düğmeye dokundum. Birbirimizi görmeye devam ettik.</p>

      <p class="paragraf2">“Bu otomatiğin ayarı da çok kısa,” dedi Hanife Abla.</p>

      <p class="paragraf2">“Ben de hep söylüyorum benimkine,” dedi. “Neymiş, yönetici beyzademiz tasarruf düşkünüymüş. Sen önce...”</p>

      <p class="paragraf2">Artık bir sigara içme zamanım geldi diye düşündüm içimden. Derhal erteledim ama. Kadının sözünü kestim.</p>

      <p class="paragraf2">“O adamı ya da kadını daha önce görmüş müydünüz?” dedim.</p>

      <p class="paragraf2">İkisi birden başlarını salladılar bu sefer. Karakullukçu sözünü kestiğime kızmış görünmüyordu. Devam ettim.</p>

      <p class="paragraf2">“Sonra, polisler gelene kadar kayda değer bir şey olmadı, öyle mi?” dedim.</p>

      <p class="paragraf2">Karakullukçu televizyon programına katılma şansını sağlama almak için bir şeyler söylemesi gerektiğini düşünmüş gibi atıldı.</p>

      <p class="paragraf2">“Sedat Efendi geldiğinde sesler duydum yeniden,” dedi. “Yöneticiyle konuşuyorlardı. Açtım baktım.”</p>

      <p class="paragraf2">“Sedat’ın yüzü kül gibiydi,” dedi Hanife Abla.</p>

      <p class="paragraf2">“Doktor mu çağırsak, polis mi diye konuştular biraz kapının önünde,” dedi Karakullukçu. “Yönetici beyimiz emin olmak için girdi bir kere daha baktı. Ölmüş dedi. Polis çağırdılar.”</p>

      <p class="paragraf2">Bilsem iyi olurdu.</p>

      <p class="paragraf2">“Bana anlattıklarınızı polise anlattınız mı?” dedim. “Kapı önünde adamla kadının tartışmalarını falan...”</p>

      <p class="paragraf2">Karakullukçu’yla Hanife Abla birbirlerine baktılar. Karakullukçu Hanım’ın yüzünde beliren sinirli gülümseme cevabı söyledi bana. Sormadım saydım kendimi.</p>

      <p class="paragraf2">“Komşu hanımlarla konuşmuşsunuzdur,” dedim. “Başka bir şey gören, duyan olmuş mu hiç?”</p>

      <p class="paragraf2">İkisi de yeniden başlarını salladılar,</p>

      <p class="paragraf2">“Kimsenin umurunda değil,” dedi Hanife Abla. “Komşuda birisi öldürülmüş, kıyamet kopuyor, kapıyı açıp da ne oldu diyen olmadı hiç. Zaman kötü.”</p>

      <p class="paragraf2">“İnsanlar duyarsız,” dedi Karakullukçu. “İnsan polise, ne bileyim gazetecilere yardımcı olmak için çırpınır, sonra da dedikoducu deyip çıkarlar size. Zaman kötü Hanife Abla’nın dediği gibi...”</p>

      <p class="paragraf2">“Kötü, kötü...” dedi Hanife Abla.</p>

      <p class="paragraf2">“Çok teşekkür ederim,” dedim. “İkinize de.”</p>

      <p class="paragraf2">“Estağfurullah,” dedi Hanife Abla.</p>

      <p class="paragraf2">“Estağfurullah,” dedi Karakullukçu.</p>

      <p class="paragraf2">“Ben müsaadenizi rica edeyim,” dedim. “Telefonunuzu alabilir miyim?”</p>

      <p class="paragraf2">Karakullukçu hafif gerildi.</p>

      <p class="paragraf2">“Ne, ne telefonu?” dedi. “Telefon ne olacak?”</p>

      <p class="paragraf2">“Televizyon için,” dedim. “Yapımcıya vereyim de arasın sizi diye.”</p>

      <p class="paragraf2">“Haa, tamam,” dedi Karakullukçu. “Telefon...”</p>

      <p class="paragraf2">Kendi telefonunu hatırlamak için duraksadı. Begüm Kalyon’un telefonunu çıkardım bu arada. Kaydediyor gibi yaptım.</p>

      <p class="paragraf2">Tane tane bir cep numarası yazdırdı bana Karakullukçu. Bitince yüzüme baktı aferin bekliyormuş gibi.</p>

      <p class="paragraf2">“Teşekkür ederim,” dedim. “Adınız neydi?”</p>

      <p class="paragraf2">Elini saçlarından geçirdi bir kez daha. Sabahlığını ütülemedi bu sefer.</p>

      <p class="paragraf2">“Ümran,” dedi. “Ümran Karakullukçu.”</p>

      <p class="paragraf2">“Tamam,” dedim telefonu yerine yerleştirirken. “Yapımcı temasa geçer sizinle.”</p>

      <p class="paragraf2">“Beklerim,” dedi boynunu kıvırarak.</p>

      <p class="paragraf2">Hafifçe bükülerek ikisine de selam verdim. Ellerini sıksam mı sıkmasam mı bilemedim açıkçası. Gerçek gazeteciler sıkmazdı herhalde. İşleri acele olurdu.</p>

      <p class="paragraf2">Döndüm, merdivenlere sardırdım aşağıya doğru.</p>

      <p class="paragraf2">Yeni bir bebeğin oldu Remzi Ünal dedim kendi kendime. Kocaman, saçları sarı olmayan, merhum Hilmi Akalın’la kapı önlerinde tartışan yetişkin bir bebek.</p>

      <p class="paragraf2">Bebekler ilgi isterdi. Kesinlikle de hak ederlerdi ilgiyi.</p>
    </div>
  </div>
</body>
</html>
