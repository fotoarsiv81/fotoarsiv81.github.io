<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-13.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-13.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-10">10. BÖLÜM</p>

      <p class="gomme"><span class="char-style-override4" xml:lang="tr-TR">B</span>ir s<span>essizlik oldu odanın içinde. Ayakçı Burhan ve Deli durumu anlamak için duraladılar. Önce arkamdaki sesin sahibine, sonra birbirlerine, sonra yine arkama baktılar.</span></p>

      <p class="paragraf2"><span>Ayakçı Burhan yüzünde beliren gülümsemeyi silmeye çalıştı beceriksizce. Sesine bir yumuşaklık vermeye çalıştı.</span></p>

      <p class="paragraf2"><span>“Hayır teyze,” dedi. “Başka bir iş yapıyoruz burada. Hadi sen odana dön.”</span></p>

      <p class="paragraf2"><span>Arkamdaki sesin sahibi yanımda belirdi sonra. Ayaklarında terlik olmalıydı, ayak seslerini duymadım. Bana baktı.</span></p>

      <p class="paragraf2"><span>Yüzü benim bir ara aylardır aralıksız giydiğim gömleklerden daha kırışıktı. Lekeler ve benlerle doluydu. Başındaki düğümlenmemiş ince beyaz tülbent, daha da beyaz saçlarını gizlemiyordu. Hırkası kahverengiydi. Gözlerinde menşei belirsiz muzip bir bakış vardı.</span></p>

      <p class="paragraf2"><span>“İsmail!” dedi bana.</span></p>

      <p class="paragraf2">Ne cevap vereceğimi bilemedim. Halimiz hiç komik değildi ama hafifçe gülümsedim. Deli bir adım geri çekilmişti, bisturiyi tuttuğu eli hâlâ yandaydı. Ayakçı Burhan araya girdi.</p>

      <p class="paragraf2">“İsmail değil bu teyze,” dedi. “Senin odana dönmen gerek şimdi.”</p>

      <p class="paragraf2">Yaşlı kadının denileni yapmaya hiç niyeti yoktu.</p>

      <p class="paragraf2">“Odamda deli bir kadın var,” dedi kendisini acındırmaya çalışan bir tavırla. “Sabah akşam tespih çekiyor. Hu! Hu! Hu!”</p>

      <p class="paragraf2">“Ben ona söylerim, yapmaz,” dedi Ayakçı Burhan.</p>

      <p class="paragraf2">“Hu! Hu! Hu!” diye odasındaki kadını taklit etmeye devam etti davetsiz konuğumuz.</p>

      <p class="paragraf2">Ayakçı Burhan Deli’ye seslendi.</p>

      <p class="paragraf2">“Şu koridorlara bir bak bakalım,” dedi. “Bunun bir bakıcısı, yakını var mı ortalıkta?”</p>

      <p class="paragraf2">Deli anında ortadan yok oldu. Ayakçı Burhan kadına doğru yanaştı. Omuzlarından tutarak kapıya doğru iteledi. Nazikçe ama. Kadın ellerinden kurtuldu.</p>

      <p class="paragraf2">“Parayı nereye yatırıyorum, parayı?” dedi. “Kesilecek elektriğim...”</p>

      <p class="paragraf2">“Kesilmez teyze,” dedi Ayakçı Burhan. “Kesilmez. Hadi sen odana.”</p>

      <p class="paragraf2">“Parayı bak nereme sakladım?” dedi kadın. Hırkasının düğmelerini çözmeye girişti. Ayakçı Burhan ellerine yapıştı kadının.</p>

      <p class="paragraf2">“Dur teyze dur, Allah aşkına!” dedi. Sesinde kontrol edemediği bir gerginlik vardı.</p>

      <p class="paragraf2">“Bulamasınlar diye,” dedi kadın. “Bulamazlar. Var mı bende paramı kaptıracak göz?”</p>

      <p class="paragraf2">“Maşallah,” dedi Ayakçı Burhan.</p>

      <p class="paragraf2">Kadın hırkasının düğmelerini bıraktı. Bana baktı yeniden.</p>

      <p class="paragraf2">“İsmail değil bu,” dedi.</p>

      <p class="paragraf2">Ayakçı Burhan verecek cevap bulamadı herhalde. Sesini çıkarmadı.</p>

      <p class="paragraf2">“Ameliyat mı oldun sen?” dedi bana kadın.</p>

      <p class="paragraf2">Ne cevap versem ben de bilemedim. Ayakçı Burhan kendisini toplamıştı galiba. Sesini sertleştirdi.</p>

      <p class="paragraf2">“Hadi ama teyze,” dedi. “Uzattın. Bak kızıyorum.”</p>

      <p class="paragraf2">Kadının gözlerinde iki üç damla yaş belirdi. Sonra çoğaldı hafiften yaşlar. Sessizce ağlamaya başladı iyice. Omuzları titriyordu.</p>

      <p class="paragraf2">“Evime gitmek istiyorum ben,” dedi sanki kendi kendine. “Evimi özledim ben. Bırakın evime gideyim.”</p>

      <p class="paragraf2">“Yok, yok teyze, ağlama,” dedi Ayakçı Burhan sesini yükselttiğine pişman bir tonla. “Söylerim şimdi ben, götürürler seni eve.”</p>

      <p class="paragraf2">“Götürsünleeerrr...” dedi kadın hıçkırıklarının arasında. “Söyle, götürsünleeerrr... Ama götürmezler kiii...” Ellerini yüzüne kapadı. Omuzları iyice titriyordu şimdi. Galiba burnu da akıyordu.</p>

      <p class="paragraf2">“Fesuphanallah!” dedi Ayakçı Burhan.</p>

      <p class="paragraf2">Yaşlı kadının ağlamasını fırsat bildi Ayakçı Burhan. Omuzlarından tutarak kapıya doğru yönlendirdi. Hırpalamadan, özenle. Kadın bu kez direnmedi. Ağlamaya devam ediyordu ama. Konuşmadan. Aklı başına gelmiş gibiydi sanki.</p>

      <p class="paragraf2">Kollarım bağlı yattığım yerden, duruşumun izin verdiği kadar takip ettim onları başımla. Boynum daha fazla dönmeme izin vermeyince, bıraktım.</p>

      <p class="paragraf2">Kapı açıldı arkamda. Kadının hıçkırıklarının sesi hafifledi. Kapı kapandı. Ses duyamaz oldum. Döndüm, kendime baktım.</p>

      <p class="paragraf2">Kolumdan ince uzun bir şerit halinde akan kan çoğalmıştı. Doğru derinlikte kesmişti Deli deriyi. Kan ne şakır şakır akıyor, ne hemen pıhtılaşıyordu. Çizginin çevresinde birikiyor, yeterince çoğalınca yerçekimine yenilip, kolumdan aşağıya, çarşafsız yatağa akıyordu. Kan kaybından ölmezdim.</p>

      <p class="paragraf2">Acıyordu ama.</p>

      <p class="paragraf2">Benliğimle ilgili algımın kolumda toplanmasını engellemeye çalıştım. Önce çoktandır kaçırdığım aikido çalışmalarının birine gittim beynimin içinde. Mustafa Hoca gösterdi, biz yaptık. Tuttuk, kıvırdık, altından geçtik Uke’mizin kolunun. Kolunun. Allah kahretsin, insanın bisturi ile boydan boya çizilmiş kolunun üzerine düşmesi güzel olmuyordu. Hoca, çalışma arkadaşları başına toplanıyordu. “Ne oldu? Nasıl oldu? Kim yaptı bunu? İyi misin?”</p>

      <p class="paragraf2">“İyi misin?” dedi sonra yumuşak bir kadın sesi.</p>

      <p class="paragraf2">Endişeli ama sakin. Sevecen ama biraz kızgın.</p>

      <p class="paragraf2">“Yine başını belaya soktun değil mi?”</p>

      <p class="paragraf2">Gözlerinde şimşekler.</p>

      <p class="paragraf2">“Baktım, çok derin değil yara, hallederiz.”</p>

      <p class="paragraf2">Koluma değen parmakları yumuşacık.</p>

      <p class="paragraf2">“Ne zaman bırakacaksın elin it kopuğuyla dalaşmayı?”</p>

      <p class="paragraf2">Yüzümde dolaşan nefesi.</p>

      <p class="paragraf2">“İzi kalır belki, iyi, hiç olmazsa unutmazsın.”</p>

      <p class="paragraf2">Saçlarını savuruşundaki zarafet.</p>

      <p class="paragraf2">“Kımıldama, sarıyorum işte!”</p>

      <p class="paragraf2">Kolumu rahatlatan bir dokunuş. Sargının pürüzsüz yüzeyinin verdiği rahatlama hissi. Sarmalanmanın güvenli rahatsızlığı. Gözler, dudaklar, peş peşe açılıp kapanan burun delikleri.</p>

      <p class="paragraf2">İyi geldi. Çok iyi geldi. Ama bitti.</p>

      <p class="paragraf2">Arkamdaki kapının yeniden açıldığını duydum. Uçup gitti her şey. Tepeden sarkan lambanın ışığı yeniden girdi gözlerime. Tüh dedim kendi kendime.</p>

      <p class="paragraf2">Ayakçı Burhan belirdi yanımda önce. Yatağın ayakucuna doğru yürüdü. Ardından Deli. Elinde aletiyle elbette. Döndürmeye devam ediyordu.</p>

      <p class="paragraf2">“Manyak moruk!” dedi kendi kendine Ayakçı Burhan. Bana baktı. Sonra koluma.</p>

      <p class="paragraf2">Ben de ona baktım.</p>

      <p class="paragraf2">“Düşündün mü biraz?” dedi.</p>

      <p class="paragraf2">Cevap vermedim.</p>

      <p class="paragraf2">“Bir çizik daha atarsa Deli, düşünür müsün?” dedi.</p>

      <p class="paragraf2">Yine cevap vermedim. Vereceğim yeni bir cevap yoktu.</p>

      <p class="paragraf2">“Günah benden gitti,” dedi Ayakçı Burhan.</p>

      <p class="paragraf2">Pardösüsünün cebinden cep telefonunu çıkardı. Gözlerinden uzak tutarak tuşlara dokundu. Sonra kulağına götürdü.</p>

      <p class="paragraf2">“Benim,” dedi anlaşılan karşı taraf cevap verince. Sonra gözleri bende konuştu.</p>

      <p class="paragraf2">“Alamadık bir şey bu özel dedektif bozmasından,” dedi. “Devam edebiliriz ama umudum yok.”</p>

      <p class="paragraf2">Biraz dinledi karşıda konuşanı.</p>

      <p class="paragraf2">“Evet, çok inatçı,” dedi. Biraz daha dinledi.</p>

      <p class="paragraf2">“Belki de gerçekten bizim peşimizde değil.”</p>

      <p class="paragraf2">Kaşları çatıldı sonra.</p>

      <p class="paragraf2">“Emin misiniz?” dedi.</p>

      <p class="paragraf2">Kaşları çatık dinledi cep telefonunun minicik hoparlöründen gelen sesleri.</p>

      <p class="paragraf2">“Şey olmasın?” dedi.</p>

      <p class="paragraf2">Yattığım yerden dinliyordum inatçı dedektif bozması ben değilmişim gibi. Artık bana bakmıyordu Ayakçı Burhan telefonla konuşurken.</p>

      <p class="paragraf2">“Peki,” dedi. “Hallederiz. Deli yapar. Haber veririm.”</p>

      <p class="paragraf2">Telefonu kapadı. Cebine yerleştirdi. Başımın üstünden arkamdaki kapıya doğru konuştu.</p>

      <p class="paragraf2">“Seninle işimiz bitti,” dedi. Bana.</p>

      <p class="paragraf2">Ne dedi dedim kendi kendime.</p>

      <p class="paragraf2">Hatırladım.</p>

      <p class="paragraf2">Telefonu kapadı, cebine yerleştirdi, başımın üstünden arkamdaki kapıya doğru konuştu. “Seninle işimiz bitti.”</p>

      <p class="paragraf2">Evet, “Seninle işimiz bitti,” dedi.</p>

      <p class="paragraf2">Bu lafın beni bırakacakları anlamına geldiğini bir an bile düşünmedim. O kadar şuursuz değilim.</p>

      <p class="paragraf2">Beni şaşırtan Ayakçı Burhan’ın bunu söylerken yüzünün ifadesiydi. Bana değil, kendi kendine söylemişti sanki. Ne anlama geldiğini bilip bilmezden gelen, kararın kendisinden çok, yerine getirince yapılması gerekenleri dert eden bir tavırla söylemişti. Konuşurken yüzünde insani olan tek şey bana değil, arkamdaki kapıya konuşmasıydı.</p>

      <p class="paragraf2">Eh, buraya kadarmış Remzi Ünal dedim kendi kendime. Bir gün olacaktı.</p>

      <p class="paragraf2">Nasıl olacağını bir tek gün bile düşünmemiştim. Mesleği bırakmam için Yıldız Turanlı’nın, evet, adını söyledim işte, en ağır baskıyı yapmaya çalıştığı günlerde bile. Genç bir teğmen olarak içinde oturduğum jet motorlu boruların, sırtımda iki yüz yolcunun nefesini hissettiğim alüminyum kompoziti efervesan kutularının kokpitinde, en umutsuz anlarda bile. Yapman gerekeni yapardın, levyeleri biraz kaldırırdın, biraz indirirdin. Düğmelere basardın. Prosedürleri hatırlardın. Uygulardın. O kadar. Sonrasını düşünmezdin.</p>

      <p class="paragraf2">Kötüsü gelirse, ardında bıraktıklarının nasıl bir tören düzenleyeceklerini aşağı yukarı bilirdin. Başkaları için düzenlenmiş törenlere sen de katılmıştın. Tören biter, insanlar işlerine güçlerine dağılırdı. Göğüslerine iğnelenmiş siyah çerçeveli fotoğrafları daha masalarına oturmadan çıkarırlardı.</p>

      <p class="paragraf2">Sonraları, Yıldız Turanlı’nın nefret ettiği mesleğinde, bak yine ağzına aldın kızın adını, tuhaf insanların ardında koşuştururken de düşünmemiştin nasıl olacağını. Önünde sonunda İstanbul bir yerden ateş edecekti sana. Birkaç kez ateş etmiş ama tutturamamıştı. Bir gün tutturacaktı. Tutturduğu gün emekli olacaktın. Sonsuza kadar.</p>

      <p class="paragraf2">“Seninle işimiz bitti,” dedi Ayakçı Burhan.</p>

      <p class="paragraf2">Deli elindeki bisturiyi çevirmeyi bıraktı. Yüzünde tek milimetrekare oynamıyordu. Gözleri patronundaydı.</p>

      <p class="paragraf2">“Bir kere daha düşün istersen,” dedi Ayakçı Burhan. Hâlâ yüzüme bakmıyordu. “Patron ciddi.”</p>

      <p class="paragraf2">Neyin peşinde olduğumu bilsem ve söylesem, yine de hiçbir şeyin değişmeyeceğinin farkındaydım. Laf ağızdan çıkmıştı bir kere. Hüküm kurulmuştu. Söyleyeceğim herhangi bir şey, küçücük bir zaman dilimi kazandırmaktan başka bir işe yaramazdı.</p>

      <p class="paragraf2">Küçücük bir zaman dilimi belki işime yarayabilir diye düşündüm. Can çıkmadan umut tükenmezdi. İnandırıcı bir senaryo için beynimi zorlamaya çalıştım. Aklıma bir şey gelmedi. Allah kahretsin gelmedi. Gözlerim tavandan sarkan ampulde, sustum.</p>

      <p class="paragraf2">Demek ki böyle olacakmış dedim kendi kendime. Kollarım bağlı, gözümde ışıklar.</p>

      <p class="paragraf2">Ayakçı Burhan Deli’ye baktı. Başını salladı.</p>

      <p class="paragraf2">“Kan olacak ortalık,” dedi Deli. “Zor temizlenir.”</p>

      <p class="paragraf2">Ayakçı Burhan Deli’nin konuşması dünyanın en şaşırtıcı olayı gibi baktı adamına. Düşündü. Hak verdi galiba.</p>

      <p class="paragraf2">“Ellerini kullan,” dedi.</p>

      <p class="paragraf2">Deli bisturiyi deri koltuğun üzerine bıraktı. İki elini mevlidin sonunda dua eder gibi kaldırdı. Sonra çevirdi ellerini. Yine baktı.</p>

      <p class="paragraf2">“Hiç böyle...” dedi. Lafını bitiremedi. Sözünü kesti Ayakçı Burhan.</p>

      <p class="paragraf2">“Uzatma Deli! Sıçarım bacağına!”</p>

      <p class="paragraf2">Deli yatağa yanaştı. O da yüzüme bakmıyordu. Gözlerine tarif edemeyeceğim bir değişim yerleşti. Demek ki böyle de olurmuş diye aklından geçirdiğini sezdim yalnızca. Dudakları kımıldadı. Galiba Allah’ın adıyla başlamaya ihtiyacı vardı.</p>

      <p class="paragraf2">Bunları kimseye anlatamayacağım diye düşündüm. Gözlerimi kapadım. Görmek istediğim son şey beynimin içindeydi. Dayan, biraz sonra bitecek Remzi Ünal dedim kendi kendime. Elleri boğazıma değdiğinde haykıracak bir küfür hazırladım.</p>

      <p class="paragraf2">Hazırladığım küfrün ağzımdan çıkmasına izin vermedi Deli.</p>

      <p class="paragraf2">Gözlerim kapalı, parmaklarını boğazımda hissettim. Sıktı. Alabildiğine sıktı. Gözlerim ben istemeden açıldı.</p>

      <p class="paragraf2">Dudakları gerilmiş, gözleri sabitleşmişti Deli’nin. İki kaşının arasından aşağıya doğru inmeye başlayan bir ter damlası gördüm. Alnıma bakıyordu. Kurşuna dizilen insanların neden gözlerinin bağlandığını daha iyi anladım.</p>

      <p class="paragraf2">Sonra biraz daha sıktı. Öğreniyordu. Öksürmek istedim, öksüremedim. Nefes alamıyordum. Bacaklarım ben istemeden faydasızca debelendi. İşlemin ne zaman biteceği sorusunu aklımdan geçirdim. Çaresizliğimdi bu.</p>

      <p class="paragraf2">Sonra neler olduğunu tam olarak bilemiyorum.</p>

      <p class="paragraf2">Arkamdaki kapının çatırdayarak sonuna kadar açıldığını görmedim.</p>

      <p class="paragraf2">Deli’nin gırtlağımdaki ellerini gevşetmeden kapı tarafına bakışını görmedim.</p>

      <p class="paragraf2">Ayakçı Burhan’ın açılan kapıya tepkisini görmedim.</p>

      <p class="paragraf2">Bir an, çok kısa bir an sonra başımın üstünden Deli’nin suratına doğru şimşek gibi çakan beyzbol sopasını görmedim. Burnuyla gözünün arasına inince çıkan sesi duymadım. Darbenin etkisiyle geriye doğru savruluşunu görmedim.</p>

      <p class="paragraf2">Nefes borumdaki barajın açıldığını hissettim yalnızca. İçeri hayat girdiğini. Ellerimi boğazıma götürmeyi denedim. Başaramadım elbette. Gözlerim açılmıştı ama.</p>

      <p class="paragraf2">Ayak seslerinden odaya birden çok insanın girdiğini anladım. Kargaşa vardı ama kısa sürdü. Ben öksürükle karışık nefesler alırken önümde iki kişinin sırtını gördüm belli belirsiz. Yere doğru hafifçe eğilmiş kollarını indirip kaldırıyorlardı. Ayakçı Burhan olmalıydı ilgilendikleri. Kulaklarıma kalın kadife perdelerin arkasından geliyor gibi bastırılmış sesler çarpıyordu.</p>

      <p class="paragraf2">Sonra soluğum normale döndü. Gözlüğünü yeni takmış yüksek miyoplu birisinin gözleri gibi keskinleşti gözlerim. Kulaklarım gelen sesleri birbirinden ayırmaya başladı.</p>

      <p class="paragraf2">Kafamın marşına basılmıştı.</p>

      <p class="paragraf2">Yırttın lan galiba Remzi Ünal dedim kendi kendime.</p>

      <p class="paragraf2">Yatağın ayakucunun arkasında, kolları inip kalkan sırtın sahibi durdu. Maksat hasıl olmuştu herhalde. Dikildi. Derin bir nefes aldığını hafifçe yükselen omuzlarından anladım. Sonra döndü.</p>

      <p class="paragraf2">Bana baktı. Gülümsedi.</p>

      <p class="paragraf2">“İyi misin Remzi Abi?” dedi dünyanın en iyi ilkokul sınıf öğretmenine benzeyen taksi şoförü. Yüzü hâlâ gergindi ama gülümsüyordu.</p>

      <p class="paragraf2">Odada ayakta duran iki kişi daha vardı. Elinde beyzbol sopası olan en gençleriydi. Yakasız kırmızı bir sweat-shirt giymişti. Kafasında alınlığında Çarşı yazan bir şapka vardı. Bildiniz, beyzbol şapkası.</p>

      <p class="paragraf2">Öteki mahallenin muhtar adayı olsa oy vereceğiniz birisiydi. Montunun fermuarı boynuna kadar çekilmişti. Üç gün üst üste tıraş olmasa beyaz sakalları belirecek yaştaydı. Elinde bir levye tutuyordu.</p>

      <p class="paragraf2">“Teşekkür ederim,” dedim. Gevşedim.</p>

      <p class="paragraf2">“Taksimetrenin yazdığını almadan yolcu salar mıyız biz?” dedi taksici.</p>

      <p class="paragraf2">“Teşekkür ederim,” dedim yeniden. “Şu kollarımı çözün Allah aşkına.”</p>

      <p class="paragraf2">Diğerlerinden yaşlı taksici cebinden bir Victorinox çıkardı. Çakı ucunu açtı, önce kendi tarafındaki kolumun bağını kesti. Sonra üstümden uzanıp ötekini.</p>

      <p class="paragraf2">Bileklerimi sırayla ovuşturdum. Bacaklarımı kenara alıp yatağa oturdum. Hafifçe döndü başım. Elimle kafamı yokladım. Şişti sopayı yediğim nokta, ama inerdi. Sonra Deli’nin operasyonuna maruz kalan kolumu inceledim.</p>

      <p class="paragraf2">Artık kanamıyordu. Zorlarsam acırdı belki, belki yeniden kanardı. Umurumda olmadı.</p>

      <p class="paragraf2">“Orospu çocukları!” dedi taksici benimle birlikte koluma bakarken.</p>

      <p class="paragraf2">Deli bilinçsiz, ayaklarımın dibinde yatıyordu. Burnuyla gözlerinin arası içine çökmüş gibiydi biraz. Kıpkırmızı. İçimden tekmelemek geldi, yapmadım.</p>

      <p class="paragraf2">“Nerden çıktınız oğlum, Hızır gibi,” dedim. “Öteki ne durumda?”</p>

      <p class="paragraf2">Beyzbol sopalı genç cevap verdi soruma. Yüzünde öldürdüğü ayıyla fotoğraf çektiren avcı ifadesi vardı.</p>

      <p class="paragraf2">“Yaşayacak,” dedi. “Merak etmeyin.”</p>

      <p class="paragraf2">Gömleğimin kesik kolu ayaklarımın üzerinde dikilince sallandı yanımda. Dönüp yatağa baktım. Kurumuş kan lekesiyle işi bilen birisi fal bakabilirdi.</p>

      <p class="paragraf2">“Nereden çıktınız gerçekten?” dedim.</p>

      <p class="paragraf2">İlkokul öğretmeni yüzlü taksici önce bana, sonra arkadaşlarına baktı. Keyifliydi.</p>

      <p class="paragraf2">“Otoparkta durumun kelek olduğu aşikârdı,” dedi. “Dışarda sotaya yattım bekledim. Land Rover çıkınca peşine düştüm. Telefonla arkadaşları ayarladım. Sağ olsunlar ikiletmediler.”</p>

      <p class="paragraf2">Suratlarında gülümsemeyle dinleyen iki taksiciye gülümsedim. Ciddi ciddi baş salladılar.</p>

      <p class="paragraf2">“Sonra buraya geldik peşinizden. Seni kargatulumba indirdiler arabadan. Çok daha, ne bileyim, kelek bir şey olmasın diye içeriye girdik. Herifler sevimsizdi.”</p>

      <p class="paragraf2">“Başka kimse yok muydu?” dedim.</p>

      <p class="paragraf2">“Kapıda koruma kılıklı biri vardı. Onlardan daha sevimsiz. Üçümüzü görünce tüydü. Koridorda bir kadına rastladık. Bu odayı o gösterdi.”</p>

      <p class="paragraf2">“Yaşlı bir kadın mı?” dedim.</p>

      <p class="paragraf2">“Yok,” dedi. “Gençten biri. Hemşire gibi ama üniforması yoktu.”</p>

      <p class="paragraf2">“Koruma kaçtı öyle mi?” dedim.</p>

      <p class="paragraf2">“Evet.”</p>

      <p class="paragraf2">“O zaman fazla sallanmayalım burada,” dedim.</p>

      <p class="paragraf2">Duvarın dibinde yatan Ayakçı Burhan’a doğru ilerledim. Gözleri yarı aralıktı. Beni görünce kısıldı. Elimi pardösüsünün cebine attım. Oraya koyduğunu gördüğüm cep telefonunu aldım. Doğrulmadan önce yüzüne bir iki saniye baktım. Gözlerini kaçırdı benden. Yüzüne bir hoşça kal fiskesi attım avucumun içiyle.</p>

      <p class="paragraf2">“Neredeyiz?” dedim.</p>

      <p class="paragraf2">“Nasıl nerede?” dedi taksici.</p>

      <p class="paragraf2">“Semt neresi?” dedi. “Sağımı solumu göremedim buraya getirirlerken beni.”</p>

      <p class="paragraf2">“Haa...” dedi. “Balmumcu’dayız. Ortaköy’den çıkan o caddenin üstünde...”</p>

      <p class="paragraf2">Levyeli taksiciliğini konuşturdu.</p>

      <p class="paragraf2">“Bestekâr Şevki Bey...” dedi.</p>

      <p class="paragraf2">Cep telefonunun en üstteki düğmesine dokundum. Ekranı aydınlandı. Tamam dedim kendi kendime. Cebime attım.</p>

      <p class="paragraf2">“Çıkalım,” dedim.</p>

      <p class="paragraf2"><span>Beyzbol sopasını omzunda tüfek gibi tutan genç taksici hareketlendi. Kapıyı temkinli bir hareketle on beş santim araladı. Kafasını uzattı. İki yana baktı. Sonra ardına kadar açtı kapıyı, çıktı. Onu izledik.</span></p>

      <p class="paragraf2"><span>Kişiliksiz, kısa bir koridordaydık. Duvarlar boya istiyordu. İki yanda çıktığımızdan başka iki kapalı kapı daha vardı. Beni İsmail sanan yaşlı kadından öğrenebileceğim bir şey yoktu. Diğerleri boş olmalıydı, gürültüye birileri gelirdi yoksa. Koridorun sonundaki merdivenden aşağı indik. Küçük bir salona geldik. Ellerim bağlı yattığım odadakiyle takım üçlü bir kanepe ve bir koltuktan başka bir şey yoktu salonda. Aynı boş duvarlar. Evin çıkış kapısı hemen karşımızdaydı.</span></p>

      <p class="paragraf2"><span>Evi iyice bir kolaçan etmeden çıkıp gitmekle hata edip etmediğimi düşündüm kısa bir an. Kaçan adamın haber verdiği başkalarının gelmesi ihtimali ağır bastı. Yukarıdakilerle bir daha konuşmak istemediğime bir kez daha karar verdim. Belalarını başkasından bulurlardı. Buna emindim.</span></p>

      <p class="paragraf2"><span>Kapıdan çıktık.</span></p>

      <p class="paragraf2"><span>Akşam iyice bastırmıştı. Sokak lambaları yanmasa kendimizi azgelişmiş bir Ege kasabasında sanabilirdik. Caddenin iki yanına peş peşe park edilmiş otomobiller İstanbul’da olduğumuzu hatırlatıyordu. Tam evin önünde sarı Hyundai üzerindeki tozdan epeydir yerinden kımıldamadığını belli eden altmışlı yıllardan kalma bir Chevrolet’nin önünde duruyordu. Dörtlü flaşörleri beni selamlıyor gibi yanıp sönüyordu.</span></p>

      <p class="paragraf2"><span>“Bizimkiler biraz aşağıya bıraktılar,” dedi ilkokul öğretmeni kılıklı taksici.</span></p>

      <p class="paragraf2"><span>“Üçünüze de borcum büyük,” dedim taksiye binerken. “En çok da sana. Bu arada, senin adınla soyadın neydi birader?”</span></p>

      <p class="paragraf2"><span>“Adım Mahir,” dedi hayatımı kurtaran taksici. “Mahir Salman. Sormadan söyleyeyim, hayır, İlyas Salman’ın akrabası değilim.”</span></p>

      <p class="paragraf2"><span>Yanında oturuyordum.</span></p>

      <p class="paragraf2"><span>“Nerelisin Mahir?” dedim.</span></p>

      <p class="paragraf2"><span>“Kadıköy çocuğuyum,” dedi. “Anamdan babamdan İstanbullu. Askerlik dışında hiç çıkmadım.”</span></p>

      <p class="paragraf2"><span>“Çoluk çocuk?”</span></p>

      <p class="paragraf2"><span>“Yok,” dedi. “Bir Köroğlu, bir Ayvaz.”</span></p>

      <p class="paragraf2"><span>Sohbeti kısa kesmek istiyormuş gibi Hyundai’yi çalıştırdı. Birinci vitese taktı. Aracını hareket ettirmeden önce taksimetreye basmadı. Yeni ve iyi bir arkadaşlığın başlangıcı olacak dedim içimden.</span></p>

      <p class="paragraf2"><span>İkinci vitese geçtiğinde sordu.</span></p>

      <p class="paragraf2"><span>“Nereye abi?”</span></p>

      <p class="paragraf2"><span>“Taksim’e,” dedim. “Biraz dinleneyim.”</span></p>

      <p class="paragraf2"><span>Hyundai’nin farları hafif yokuş yukarı, iki yanı seyrek ağaçlar ve aralarında boşluk bulmak olanaksız araçlarla dolu yolu iyi aydınlatıyordu. Motorun sesi güven vericiydi. Canım sigara istemeyecek kadar yorgun hissettim kendimi. Başımı arkaya yasladım. Derin nefes alıp vermek bile gelmedi içimden. Arkada otursam şimdi kıvrılırdım herhalde dedim kendi kendime.</span></p>

      <p class="paragraf2"><span>“İstersen arkaya geç uzan Remzi Abi,” dedi Mahir Salman. “Gelince uyandırırım. Yol zaten nanemolladır bu saatte.”</span></p>

      <p class="paragraf2"><span>Kendi kendime silkindim oturduğum yerde.</span></p>

      <p class="paragraf2"><span>“Yok, iyiyim,” dedim. “Bir sigara ver.”</span></p>

      <p class="paragraf3"><span><img alt="kursun.tif" class="image2" src="../Images/kursun_fmt6.jpeg" /></span></p>

      <p class="paragraf2"><span>Mecidiyeköy’e geldiğimizde kendime gelmiştim biraz. Kolum sızlıyordu ama geçerdi. Sağa çekmesini söyledim.</span></p>

      <p class="paragraf2"><span>Yolcu bekleyen başka bir taksinin arkasında durdu Hyundai. Mahir Salman yüzüme baktı.</span></p>

      <p class="paragraf2">“Bir ricam var,” dedim. “Böyle yırtık kolla gezmeyeyim. Şuradan bir yerden üstüme bir şey al. Ne bulursan. En büyük beden. Bir de şu telefona şarj cihazı...”</p>

      <p class="paragraf2">Cebimden önce cüzdanımı, sonra öteki cebimden telefonu çıkardım. Ben para peşindeyken Mahir Salman telefonun girişini inceledi. Cüzdanımdan tedavüldeki en büyük para birimini taşıyan bir banknot çıkardım. Mor Yunus Emre’yi uzattım.</p>

      <p class="paragraf2">“Telefon bende kalsın abi,” dedi. “Bakarsın tutturamam.”</p>

      <p class="paragraf2">“Dikkat et kapanmasın,” dedim.</p>

      <p class="paragraf2">Başını sallayarak dörtlü flaşör düğmesine uzandı. Sonra indi aracından. Koşuşturan kalabalığın içinde kayboldu. Gelen geçeni seyretmeye koyuldum hafif geriye kaykılıp.</p>

      <p class="paragraf2">İnsanlar hızlı hızlı yürüyordu. Aceleleri vardı, birbirlerini omuzluyorlardı. Duran trafikte her boşluğun arasından kıvrak hamlelerle sıyrılıp kendilerini karşı tarafa atıyorlardı. Galiba evlerine gidiyorlardı.</p>

      <p class="paragraf2">Benim evim yoktu. Vardı ama yoktu. Tek başına yaşamak için büyük bir evdi. Tek başına yaşamak için kiralamamıştım. Olmamıştı ama. Yarıda kalmıştı. O günden beri gitmemiştim. Kirasını ödemiştim ama gitmemiştim. Koliler bırakıldığı gibi duruyordu. Bağlanmamış telefonu elbette bir kere bile çalmamıştı.</p>

      <p class="paragraf2">Galiba bir şeyler yapmalıydım. Galiba beynimde mıh gibi çakılı o telefon numarasını aramalıydım. Galiba özür dilemeliydim. Hayat kısaydı. İnsanın boynuna küt parmaklar dolanıyordu. Her zaman ilkokul sınıf öğretmenine benzeyen bir taksici Mahir Salman çıkıp gelmezdi. Sıkı bir telefon edip, sıkı bir cevap almaya ihtiyacım vardı. Yıldız Turanlı’ya ihtiyacım vardı.</p>

      <p class="paragraf2">Mahir Salman elinde siyah bir poşetle çıkıp geldi kalabalığın içinden. Taksinin kapısının kapanma sesiyle koltuğumda doğruldum. Poşeti bana uzattı.</p>

      <p class="paragraf2">“Telefon içinde abi,” dedi.</p>

      <p class="paragraf2"><span>Poşeti ayaklarımın dibine yerleştirdim. Aldığı giysi neyse onu hareket ettiğimizde giyecektim. Aleti telefonun kıçına otelde yerleştirecektim. Kimlere telefon edeceğimi ve karşı taraf açtığında neler söyleyeceğimi biraz daha düşünmeliydim.</span></p>

      <p class="paragraf2"><span>“Gidelim,” dedim.</span></p>

      <p class="paragraf2"><span>Mor Yunus Emre’den kalanların ne olacağı konusunda tek kelime bile etmedik. Dediğim gibi, iyi bir arkadaşlığın başlangıcıydı bu.</span></p>

      <p class="paragraf4"><span><img alt="kursun.tif" class="image2" src="../Images/kursun_fmt7.jpeg" /></span></p>

      <p class="paragraf2"><span>Taksim’de üzerimde koyu mavi bir sweatshirt’le indim. Mahir Salman’la öpüşerek ayrıldık. Onu arayıp gelişmeleri bildireceğime söz verdim. Arkadaşlarına bir kez daha teşekkürlerimi gönderdim. Kolumda belli belirsiz bir sızıyla otele doğru yürüdüm. Yok, bayağı belirgindi sızı.</span></p>

      <p class="paragraf2"><span>Ayakçı Burhan’ın cep telefonuyla şarj cihazını elimde tutuyordum. Siyah poşete kolu kesik gömleğimi tıkıştırmıştım. Yolumun üstündeki ilk çöp tenekesine terk ettim onu.</span></p>

      <p class="paragraf2"><span>Akşamın bu saatlerinde Taksim’de dolanan kalabalığa gözüm takılmayacak kadar yorgundum. Biraz yatmaya ihtiyacım vardı. Duşa ihtiyacım vardı. Bir şeyler yemeye ihtiyacım vardı. Kendime geldikten sonra keyifli bir sigaraya ihtiyacım vardı.</span></p>

      <p class="paragraf2"><span>Begüm Kalyon’un nerede olduğunu, başına ne geldiğini bilmeye ihtiyacım vardı. Sivri otoparkta beni Ayakçı Burhan’a teslim ettikten sonra Şarkışla Kıraathanesi’ne geri dönmüştü muhtemelen. Yüzünde ne anlama geldiği pek belli olmayan bir gülümsemeyle. Tetik Osman’la konuşmaya da ihtiyacım vardı.</span></p>

      <p class="paragraf2"><span>Otelin önündeki sokak kalabalıktı. İstiklal Caddesi’nin bir alt sokağını kimlerin dolduracağını düşünüy</span><span>orsanız hepsi orta</span>lıktaydı. Onlara bakmadım. Otelin kırık camlı demir kapısından kendimi içeri attım.</p>

      <p class="paragraf2">Emre Yeğenoğlu yerindeydi. Caddeyi kesen sokaklarda bir açılıp bir kapanan rock barların en yenisinde basgitarcı kılıklı birisiyle konuşuyordu. Oğlanın omzundan aşağı dökülen saçları sahte gibi duruyordu. Emre Yeğenoğlu beni görünce kocaman gülümsedi.</p>

      <p class="paragraf2">“Vay Remzi Abi,” dedi. “Erken döndün ama buluşma iyi geçmiş anlaşılan.”</p>

      <p class="paragraf2">Eliyle kendi üstündeki alacalı gömleğe dokundu hafifçe. Uzun saçlı oğlan espriyi anladığını göstermek için seslice güldü.</p>

      <p class="paragraf2">“Evet, çok eğlendim,” dedim yanlarından geçerken. Merdivene doğru yürüdüm. Sonra geriye döndüm.</p>

      <p class="paragraf2">“Arayan var mı?” dedim.</p>

      <p class="paragraf2">“Hayır.”</p>

      <p class="paragraf2">“Bana bir Adana söyler misin o zaman?” dedim. “Bir buçuk yani.”</p>

      <p class="paragraf2">“Bira? Rakı?” diye sordu telefona uzanırken.</p>

      <p class="paragraf2">“Şalgam suyu,” dedim. “Acılı.”</p>

      <p class="paragraf2">“Okeydir abim,” dedi.</p>

      <p class="paragraf2">Otelin içi sessizdi. Odam bıraktığım gibi duruyordu. Ayakçı Burhan’ın telefonunu şarja taktım ilkin. Ekranı aydınlanarak teşekkür etti bana. Sonra üzerimdekileri çıkardım hızla. Suyun altına girdim.</p>

      <p class="paragraf2">Kolum şiddetle itiraz etti ama ben memnundum. Kuruyan kanlar basınçlı ıslak iğnelerin altında çözüldü, ardından yeniden belirdi kolumun kırmızı çizgisi. Önemli değildi, pıhtılaşırdı yeniden. Önce sıcak, sonra soğuk su üstümdeki yorgunluğu alır gibi oldu. Çıkınca koluma dokunmadan kurulandım.</p>

      <p class="paragraf2">Bir kahveye ağır ihtiyaç duyduğumu hissettim giyindikten sonra. Emre Yeğenoğlu’na telefonla sipariş edebilirdim ama vazgeçtim. Odama gelene kadar <span>soğuyordu meret. Evime dönmeye kesin karar vererek bir sigara yaktım.</span></p>

      <p class="paragraf2"><span>Yatağın üzerine oturarak sigaramı içtim. Nedense keyifli gelmedi. Açlıktandır dedim kendi kendime. Pencereden dışarı giden dumanları seyrettim.</span></p>

      <p class="paragraf2"><span>Ayakçı Burhan’ın telefonu sanki göz kırpıyordu bana. Sigaramı söndürüp telefonu elime aldım. Yeni bir modeldi. Bir sürü becerisi vardı. Son arayanlar bahsini buldum mönünün içinde biraz dolaşarak, onayladım.</span></p>

      <p class="paragraf2"><span>532’li bir numara belirdi ekranda. Telefon “ara” komutunu sergileyip bir şeyler yapmamı bekledi.</span></p>

      <p class="paragraf2"><span>Önce tereddüt ettim, Adana’yı yedikten sonra mı arasam diye. Sonra Emre Yeğenoğlu’nun concierge’liğine fazla güvenmenin hatalı olacağını düşündüm. Zaman kaybetmenin de.</span></p>

      <p class="paragraf2"><span>“Ara,” dedim Ayakçı Burhan’ın telefonuna.</span></p>

      <p class="paragraf2"><span>Telefonun içindeki birtakım devreler harekete geçti. Gözle görülmeyen sinyaller odamın penceresinden çıktı, çevredeki damlardan birinde konuşlanmış daha büyük bir elektronik cihaza ulaştı. Sonra uzaya çıktı galiba. Tepemizdeki bir uydunun kanatlarından anında geri yansıyıp, başka bir baz istasyonu aracılığıyla Ayakçı Burhan’ın beni öldürme emrini aldığı patronun telefonuna ulaştığında, elimdeki cihazı kulağıma götürdüm.</span></p>

      <p class="paragraf2"><span>Aradığım numaranın bağlı olduğu telefonun çalmasını açık pencereden gelen sokak sesleriyle birlikte dinledim. Bu sabahtan çok gerilere gitti aklım. Başkalarının değil kendimin bile peşine düşmediğim, sıkılınca yattığım, yatmaktan sıkılınca yemek yediğim, sakallarımın uzamasından başka hiçbir şeyi izlemediğim günlere.</span></p>

      <p class="paragraf2"><span>Kimse benden bir şey beklemiyordu o zamanlar. Emre Yeğenoğlu’na haftalık otel kirasını vermem yetiyordu. Ben de veriyordum. Kafasına göre espri yapıyordu, gülmüyordum. Kebapçılarla, büfecilerle, kahvecilerle, umumi t</span><span>uvalet girişlerinde oturanlarla iyi geçiniyordum.</span></p>

      <p class="paragraf2">Kimse bisturiyle üstüme gelmiyordu. Kimse kafama sopa indirmiyordu. Kollarıma çizik atmıyordu. Gırtlağıma sarılmıyordu.</p>

      <p class="paragraf2">Telefon birkaç kere daha çaldı karşı tarafta.</p>

      <p class="paragraf2">Kebap ve ezmenin gelmesine daha var dedim içimden.</p>

      <p class="paragraf2">Sonra açıldı telefon. Ses vermesini bekledim. Karşı taraftaki de bekledi.</p>

      <p class="paragraf2">Sonra, “Alo!” dedi tanıdığım bir ses.</p>

      <p class="paragraf2">Şaşırmadım desem şaşırdım. Şaşırdım desem şaşırmadım. Hep böyle olurdu. İnsanlar yüzlerinin hep yarısını gösterirlerdi bana. İşlerine gelen yarısını.</p>

      <p class="paragraf2">Mesleği bırakırsam bunun için bırakacaktım. Kime bulaşırsam böyle oluyordu. Herkesin bir yalanı vardı. Bazılarının daha büyük, bazılarının daha küçük. Bazılarının zararsız, bazılarının yıkıcı. Sonunda bir yerde, bir zaman, çıkıyordu ortaya gerçeğin çarpıtılmış gerçekle değiştokuşu. Ne yaparlarsa yapsınlar, çıkıyordu.</p>

      <p class="paragraf2">Üstelik ben de yalan söylüyordum. İşime geldiği için. İşimi yapmamı kolaylaştırdığı için. Yalanım ortaya çıktığında pişkin pişkin gülümsüyordum. Karşımdaki benden daha kötü durumda oluyordu çünkü. Kendi ahlaksızlığından benim ahlaksızlığıma kızmaya zaman bulamıyordu. Hep beraber yalan söylemekten bıktığımda işi bırakacaktım. Yıldız Turanlı istediği için değil.</p>

      <p class="paragraf2">Otel odamın kapısı çaldı ben telefon kulağımda dünya ahalisiyle kavga ederken.</p>

      <p class="paragraf2">“Gir,” demedim.</p>

      <p class="paragraf2">Kalktım. Telefon kulağımda kapıya ilerledim. Küçücük odamda izin verdi bunu yapmama şarj cihazının kordonu. Kapıyı açtım.</p>

      <p class="paragraf2">Dört dükkân ilerideki kebapçının çırağı, tam daire parlak tepsisini omuz hizasında tutarak dikiliyordu. Elimle içeri girmesini işaret ettim.</p>

      <p class="paragraf2">“Alo,” dedi telefonun ucundaki tanıdığım ses yeniden.</p>

      <p class="paragraf2">Cevap vermedim. Kapatmayacağını biliyordum. Kapatırsa yeniden arardım.</p>

      <p class="paragraf2">Saçlarını sabah yirmi dakika uğraşarak dikleştirmiş kebapçı çırağı her gelişinde yaptığı gibi yatağın üzerine bıraktı tepsisini. Sonra dikildi. Duşun altına girmeden önce çıkardığım cüzdanımı komodinden aldım. Tek elimle kurcaladım. Uygun bir banknot çıkardım. Uzattığı eline verdim öteki elim telefonu kulağımda tutarken.</p>

      <p class="paragraf2">Konuşmaması gerektiğini anlamıştı. Parayı alıp göğsüne götürdü. Hafif eğildi.</p>

      <p class="paragraf2">Elimle teşekkür ettim. Odamın kapısını arkasından hafifçe kapadı çıktıktan sonra.</p>

      <p class="paragraf2">Telefondaki ses yeniden, “Alo!” dedi. Gizlemeye çalışmadığı bir kızgınlık vardı sesinde.</p>

      <p class="paragraf2">Yatağın üzerinde duran tepsiye baktım. Bir buçuk Adana tabağının üzerinde kapak olmasına karşın ağzım hafiften sulandı. Acılı şalgam suyu şişesi tabağın yanında yan yatıyordu.</p>

      <p class="paragraf2">Tamamdır dedim içimden. Zamanı geldi. Derin bir nefes aldım.</p>

      <p class="paragraf2">“Merhaba,” dedim kulağımdaki telefona. “Kusura bakma, beklettim.”</p>

      <p class="paragraf2">Sesimi tanıyamadı ilk anda karşımdaki. Bu sefer bekleme sırası bendeydi. Bir öksürük duydum.</p>

      <p class="paragraf2">“Kim konuşuyor?” dedi öteki taraftaki adam sonra otoriter olmaya çalışan bir sesle.</p>

      <p class="paragraf2">Sıra bendeydi. Dünyanın bütün gerçek çarpıtıcılarına konuşur gibi konuştum.</p>

      <p class="paragraf2">“Doktor Kemal Arsan, merhaba,” dedim.</p>
    </div>
  </div>
</body>
</html>
