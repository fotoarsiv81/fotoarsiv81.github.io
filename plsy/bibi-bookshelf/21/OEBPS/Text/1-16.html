<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-16.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-16.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-13">13. BÖLÜM</p>

      <p class="gomme"><span class="char-style-override4" xml:lang="tr-TR">Y</span>ol bo<span>yu konuşmadık. Şoför abuk sabuk şarkılar dinletmedi. Sohbete girişmedi.</span></p>

      <p class="gomme"><span>Ahmet Adnan Saygun Caddesi’ni dik kesen sokağın ortalarındaki Emek Apartmanı’nın önünde indik. Taksiciye parasını ödeyip yolladım. Kaderine razı Begüm Kalyon yanımda dikildi.</span></p>

      <p class="paragraf2"><span>Apartmanın sahibi açgözlü müteahhitlerin baştan çıkarıcı önerilerine hâlâ direniyordu, belliydi bu. Ön cepheyi boyatma önerilerine de. Türkiye’nin bütün televizyon ve video markalarına hizmet veren “Garantili Servis” çağın gereklerine direnememişti ama. Yerini alan GSM operatörü bayiinin vitrin düzenlemesi, apartmanın altmışlı yılların son dönemine ait görünümüyle taban tabana zıttı. Sokağın az ilerisindeki gazete kulübesi yerinde duruyordu bak. Bir tek alınlığında yazılı gazetenin adı değişmişti.</span></p>

      <p class="paragraf2"><span>Demir giriş kapısının yanındaki dört zil butonuna baktım. Yıldız Turanlı’nın kartvizitinden kesip yapıştırdığı adı ve “Klinik Psikolog” un</span>vanını taşıyan kar<span>t parçası yerinde duruyordu.</span> <span>Yanındaki zile bastım. Eski, güzel günlerde geldiğim zaman bastığım şifreli aralıklarla. Kapının otomatiği öttü. Kapıyı itip içeri girdim. Kız beni takip etti. Küçük sahanlığın duvarındaki düğmeyi kolaylıkla bulup, önümüzü aydınlattım. Merdivenlere saldırdık.</span></p>

      <p class="paragraf2"><span>Üçüncü kata kadar duraksamadan çıktık. Merdiven otomatiğinin sabırsızlanan timer’ına çalışma imkânı vermeden bir kez daha bastım alıştığım gibi. Son merdivenleri çıktık ve “Go Home Idiot” yazan paspasın arkasındaki çelik kapının önünde durduk.</span></p>

      <p class="paragraf2"><span>Heyecanlı mıyım diye sordum kendi kendime.</span></p>

      <p class="paragraf2"><span>Daha cevap vermeye vakit bulamadan kapı açıldı.</span></p>

      <p class="paragraf2"><span>Yıldız Turanlı hâlâ güzeldi.</span></p>

      <p class="paragraf2"><span>Gözlerindeki pırıltı onu terk etmemişti. İki yandan omzunu aşan saçları hâlâ parlaktı. Üstünde daha önce görmediğim, uzun ve kıvrımlarını gizleyen bollukta bir elbise vardı. Kumaşı minik mavi çiçekler süslüyordu.</span></p>

      <p class="paragraf2"><span>“Çabuk geldiniz,” dedi yüzünde benden çok Begüm Kalyon’a yönelik bir gülümsemeyle. Kapının önünden çekildi sonra.</span></p>

      <p class="paragraf2"><span>İçeri girdik.</span></p>

      <p class="paragraf2"><span>Küçük antre bıraktığım gibiydi. Aynanın önündeki portmanto işlevli sandığın üstü boştu. Duvardaki notalar hâlâ aynı enstrümantal müzik parçasını çalıyordu sessizce.</span></p>

      <p class="paragraf2"><span>“Hoş geldiniz,” diyerek elini Begüm Kalyon’a uzattı Yıldız Turanlı.</span></p>

      <p class="paragraf2"><span>Konuşmadan önce öksürdüm. Hafifçe ama.</span></p>

      <p class="paragraf2"><span>“Yıldız Turanlı,” dedim Begüm Kalyon’a yönelerek. “Yıldız dünyanın en akıllı kadınlarından biridir.”</span></p>

      <p class="paragraf2"><span>Yıldız Turanlı bana baktı. Kaşlarını şakacıktan çattı.</span></p>

      <p class="paragraf2"><span>“Bazı erkekler konusunda öyleyimdir,” dedi.</span></p>

      <p class="paragraf2">Âdeti değildi bu tip alan belirleme çıkışları. İçten içe sevindim bu sözlerine ama. Renk vermedim, tanıştırma faslına devam ettim.</p>

      <p class="paragraf2">“Begüm Kalyon,” dedim. “Begüm telefonda bahsettiğim genç hanım.”</p>

      <p class="paragraf2">Yıldız Turanlı Begüm Kalyon’u omzundan tutup içeri, salona doğru sürükledi.</p>

      <p class="paragraf2">“Size sonra teşekkür edeceğim,” dedi. “Önce bir oturup soluklanın.”</p>

      <p class="paragraf2">Sonra bana döndü.</p>

      <p class="paragraf2">“Seni özledim,” dedi misafir kızın duyamayacağı kadar alçak bir sesle. Cevap vermedim, kızın peşinden yürüdüm.</p>

      <p class="paragraf2">Yıldız Turanlı’nın misafirlerini oturma odasıyım diye kandıran kütüphane odası temel karakterini koruyordu. AnaBritannica takımı kaldırılmıştı yalnızca, öteki kitaplar çoğalmıştı. Yeni kitaplık dayayacak yer olmadığı için, diğerlerinin üzerinde yan duran kitapların sayısı artmıştı. İki pencerenin arasındaki bilgisayar köşesi de yerinde duruyordu.</p>

      <p class="paragraf2">Ortalıktaki egemen sigara kokusu da yok olmamıştı. En çok buna sevindim.</p>

      <p class="paragraf2">“Otursanıza,” dedi Yıldız Turanlı yine benden çok Begüm Kalyon’a. Zoraki konuğu odanın ortasında karşılıklı duran deri kanepeye oturdu. Okuma lambasının altında, poponuzu koyduğunuz bölümü aşağı doğru çökmüş olanın tam karşısına.</p>

      <p class="paragraf2">“Kahve?” dedi önce bana, sonra misafirine.</p>

      <p class="paragraf2">Başımı salladım.</p>

      <p class="paragraf2">“Ben almayayım, teşekkür ederim,” dedi Begüm Kalyon. “İki tane içtim, çok bile bana.”</p>

      <p class="paragraf2">“Remzi Ünal’la yatan, kahveyle kalkar,” dedi Yıldız Turanlı. “Ben de içeceğim.”</p>

      <p class="paragraf2">Kapıdan çekildi. Hâlâ ayaktaydım. Bilgisayarın solundaki pencereye yürüdüm. Dışarı baktım. Dışarı bakmak için hiçbir gerekçem yoktu. Daha çok içime bakıyordum galiba.</p>

      <p class="paragraf2">Begüm Kalyon sessizliği bozmak için bir şey söylemek niyetindeydi galiba. Sanırım bulamadı. Karşısındaki kütüphaneye dikti gözlerini. Sigara yakmayı kahveden sonrasına erteledim.</p>

      <p class="paragraf2">Yıldız Turanlı iki elinde kocaman iki kahve kupasıyla içeri girdi. Birini elime tutuşturdu. Parmaklarımız birbirine değdi. İyi geldi bu his. Bana gülümsedi.</p>

      <p class="paragraf2">Okuma lambasının altındaki yerine oturdu. Ben karşısına, Begüm Kalyon’un yanına oturdum. Yüzünü rahatça görebileyim diye. Özlemiştim, dedim ya.</p>

      <p class="paragraf2">“Kim anlatacak?” dedi Yıldız Turanlı.</p>

      <p class="paragraf3"><img alt="kursun.tif" class="image2" src="../Images/kursun_fmt9.jpeg" /></p>

      <p class="paragraf2">Yarım saat sonra Ulus’u boydan boya ikiye bölen Ahmet Adnan Saygun Caddesi’nin kıyısında, Akmerkez yönüne doğru yürüyordum. Benden başka kimse yoktu kaldırımda. Ahali otomobillerindeydi daha çok.</p>

      <p class="paragraf2">Evde bıraktığım iki kadınla anlaşmıştık. Begüm Kalyon evden bir yere ayrılmayacaktı. Yıldız Turanlı onu yalnız bırakmayacaktı. Artık bol bol kitap okur, sıkıldıkça dedikodu yaparlardı.</p>

      <p class="paragraf2">Begüm Kalyon’un cep telefonunu ben almıştım. Fiyakalı bir telefondu. Kızın söylediğine göre şarjı daha üç dört gün giderdi, telaş etmemeliydim. Her ihtimale karşı pin kodunu da söylemişti.</p>

      <p class="paragraf2">Akşam turlamasına çıkmış birine göre çok daha tempolu adımlarla yürürken, durumu değerlendirmeye çalıştım.</p>

      <p class="paragraf2">Aslına bakarsanız işim bitmişti bir bakıma. Kızı bulmuştum. Müşterimle anlaşmıştım. Paramı almadığım gerçeği dışında beni rahatsız eden bir durum olmamalıydı. Paramı alamadığım başka işlerim de olmuştu, umduğumdan fazlasını aldığım başka işlere sayardım, olur biterdi.</p>

      <p class="paragraf2">Tetik Osman’ın attığı kazığın hesabını sormak aklımdan bile geçmiyordu. Yediğim kazıklara bir yenisi eklenmişti, o kadar. Kolumdaki çizginin cezasını Mahir Salman ve taksici arkadaşlarının verdiğini kabul ediyordum. Ben şimdi ne yapsam o ya da Deli, daha iyi insanlar olmayacaklardı.</p>

      <p class="paragraf2">Ayla Duman’ın yolu açık olsundu. Firdevs Işın hastalarının birindeydi muhtemelen. Canı isteyince ortaya çıkardı. Doktor İsmet Günaldı ve Sultan Karakum beni hiç ilgilendirmiyordu.</p>

      <p class="paragraf2">Akmerkez’in ışıklarına doğru yürüdüm.</p>

      <p class="paragraf2">Peki, neden hâlâ sanki diyaframımın üzerinde kaldırım taşı büyüklüğünde bir ur varmış gibi hissediyordum kendimi? Keyifli olmam gerekiyordu, değildim. Eve gidebilirdim. Tek bir gece kaldıktan sonra ayağımı atmadığım evde üç beş koli açıp, barışma şerefine kendi kahvemi kendim yapabilirdim. Kendi banyomda duş yapıp, kendi yatağımda uyuyabilirdim. Lafın Türkçesi, hayal bile kurabilirdim uykuya geçmeden önce. Yarın erkenden kalkıp, otomobilimin kalbinde enerji, ayaklarında derman olup olmadığına bakabilirdim.</p>

      <p class="paragraf2">İyi de, neden istemiyordum bunları yapmak?</p>

      <p class="paragraf2">Hilmi Akalın’ın kıpırtısız tavana bakan gözleri mi rahatsız ediyordu beni?</p>

      <p class="paragraf2">Yattığı yerden fısıldıyor muydu bana, bağırıyor muydu?</p>

      <p class="paragraf2">Hiçbir şey yapmamayı seçtiğim için bu dünyadan başkasının eliyle göçüp giden bir kızı mı hatırlatıyordu bana?</p>

      <p class="paragraf2">Bir şeyler yapmaya karar verirsem, ne yapacaktım?</p>

      <p class="paragraf2">Hangi kapıyı çalacaktım, kiminle konuşacaktım, hangi bilginin peşine düşmek için bin takla atacaktım?</p>

      <p class="paragraf2">Giderek adımlarımın hızlandığını fark ettim Papermoon’un önüne geldiğimde.</p>

      <p class="paragraf2">İstanbul’un en küstah otomobilleri, İstanbul’un en arsız otoparkçılarının yardımıyla gidip geliyorlardı kapıya en yakın noktada kendilerine yer bulabilmek için.</p>

      <p class="paragraf2">Caddeden kaldırıma sığındım. Başka bir hayatın sergilendiği vitrin parçalarının, dev fotoğrafların önünden yürüdüm.</p>

      <p class="paragraf2">Akmerkez’in ön cephesine geldiğimde bir karar vermem gerekiyordu. Tam köşeyi döndüğümde, cebimdeki cep telefonu, kararı benim yerime verdi.</p>

      <p class="paragraf2">Önce kiminki çalıyor diye düşündüm. Begüm Kalyon’un telefonunun bende olduğunu sonra hatırladım. Telefonu yanıma almakla zaten bir karar vermiş olduğumu fark edince kendime gülümsedim ödül yerine.</p>

      <p class="paragraf2">Telefonu çıkarıp ekranına baktım.</p>

      <p class="paragraf2">Tanıdığım birisi arıyordu. Konuşma düğmesine bastım kulağıma götürmeden önce.</p>

      <p class="paragraf2">“Neredesin kız?” dedi daha önceden duyduğum bir ses. Sarı, kısa saçları gözümün önüne geldi.</p>

      <p class="paragraf2">“Merhaba,” dedim açık seçik bir telaffuzla.</p>

      <p class="paragraf2">Karşıdan ses gelmedi.</p>

      <p class="paragraf2">“Merhaba,” dedim yeniden. “Remzi Ünal ben. Begüm Hanım’ın telefonu bende.”</p>

      <p class="paragraf2">“Mer... merhaba,” dedi Sultan Karakum. “Begüm iyi mi?”</p>

      <p class="paragraf2">“İyi,” dedim.</p>

      <p class="paragraf2">“Nerede kendisi?”</p>

      <p class="paragraf2">“Bir arkadaşımın evinde. Ortalık duruluncaya kadar orada kalacak. Güvende.”</p>

      <p class="paragraf2">Telefondan yine ses gelmedi hemen.</p>

      <p class="paragraf2">“Siz bugün gelen beysiniz, değil mi?” dedi Sultan Karakum. “Begüm’ü soran.”</p>

      <p class="paragraf2">“Buldum gördüğünüz gibi,” dedim.</p>

      <p class="paragraf2">“Keyfi yerinde miydi?” dedi. “İyi mi o?”</p>

      <p class="paragraf2">“Bu durumda ne kadar olabilirse o kadar,” dedim.</p>

      <p class="paragraf2">“Ama daha da kaçacak keyfi şimdi,” dedi. “Haber verebilir misiniz?”</p>

      <p class="paragraf2">“Neden?”</p>

      <p class="paragraf2">“Arıyorlar onu,” dedi Sultan Karakum. “Polisler.”</p>

      <p class="paragraf2">Haberi sindirmek için ben de birkaç saniye ara verdim konuşmaya. Olacağı vardı, olmuştu. Polislerin aradığı birisini evinde misafir etmek suçtu ama. Yıldız Turanlı’nın evinden alıp götürecek bir başkası gelmedi aklıma. Otele de götüremezdim.</p>

      <p class="paragraf2">“Orada mısınız?” dedi Sultan Karakum.</p>

      <p class="paragraf2">“Evet,” dedim. “Düşünüyordum. Ne zaman oldu bu?”</p>

      <p class="paragraf2">“Biraz önce,” dedi. “Ben çıkmıştım. Nöbetteki arkadaşım aradı demin. Hastaneye gelmişler.”</p>

      <p class="paragraf2">“Başkasıyla konuşmuşlar mı?” dedim.</p>

      <p class="paragraf2">“Bilmiyorum,” dedi Sultan Karakum. “Yukarıya çıkmışlar ama orada ne yaptıklarını söylemedi. Biraz sonra arar sorarım.”</p>

      <p class="paragraf2">Kendi kendime, kim olduğunu bilmediğim birisini taklit ettim beynimin içinden. “Memur Bey, Remzi Ünal diye birisi de arıyordu onu bu sabah, hayırdır?”</p>

      <p class="paragraf2">Yok dedim sonra, çekap için gittiğimde adımı vermemiştim. Remzi Ünal sonra çıktı ortaya. Ayla Duman ve İsmet Günaldı’yla Starbucks’ta müşerref oldum.</p>

      <p class="paragraf2">Telefondaki kız bir kez daha yokladı beni.</p>

      <p class="paragraf2">“Alooo, orada mısınız?”</p>

      <p class="paragraf2">“Evet, evet,” dedim. “Begüm Kalyon güvenli bir yerde dediğim gibi. Polisle isterse konuşur ama bana kalırsa bazı şeyleri ayarladıktan sonra konuşsa iyi olur.”</p>

      <p class="paragraf2">“Bu ayarlanacak şeyler neyle ilgili?” dedi Sultan Karakum.</p>

      <p class="paragraf2">“Mesela sorarlarsa dört gün nerede kaldığını söylemek zorunda kalabilir,” dedim.</p>

      <p class="paragraf2">“Haa...” dedi sarı, kısa saçları gözümün önündeki kız. Devam etmedi ardından.</p>

      <p class="paragraf2">İyi yerden ateş ettim diye düşündüm. Fırsatı değerlendirmeye karar verdim.</p>

      <p class="paragraf2">“Sizinle yüz yüze konuşsak faydalı olabilir,” dedim</p>

      <p class="paragraf2">“Beni de mi ayarlayacaksınız?” dedi Sultan Karakum. Sesinin tınısında küçük bir değişiklik olmuştu.</p>

      <p class="paragraf2">“Başka şeyleri ayarlamak için,” dedim. “Ne kadar çok şey bilirsem o kadar iyi olur. Neredesiniz?”</p>

      <p class="paragraf2">“Dışarda,” dedi. “Niye?”</p>

      <p class="paragraf2">“Yakında bir yerdeyseniz...” dedim.</p>

      <p class="paragraf2">Bir an sessizlik oldu telefonda.</p>

      <p class="paragraf2">“Siz neredesiniz?” dedi.</p>

      <p class="paragraf2">“Akmerkez’in önündeyim,” dedim.</p>

      <p class="paragraf2">“Tamam,” dedi Sultan Karakum. “Yirmi dakika oyalanabilirseniz oradayım. Büyük kapının önünde bekleyin beni.”</p>

      <p class="paragraf2">“Anlaştık,” dedim.</p>

      <p class="paragraf2"><span>“Görüşmek üzere,” dedi Sultan Karakum. Telefonları kapadık.</span></p>

      <p class="paragraf2">Saate baktım. Akmerkez kapanmamış olsa da eli kulağındaydı. Ortalığı toparlayıp eve gitme telaşındaki insanların keyfini kaçırmak istemedim. Caddeye paralel yürüdüm. Birinci döner kapıdan girenler yoktu elbette, çıkanlar vardı. Yürümeye devam ettim. Yanımdan bir iki kişi geçti. Ellerinde poşetler vardı.</p>

      <p class="paragraf2">Alınlığındaki kocaman harflerle nereye geldiğimizi ilan eden döner kapının önüne geldim. İnsanlar çıkıyorlardı. Bana bakmadılar. Massimo Dutti mağazasının önündeki abartılı boyuttaki çiçek saksısına yaslandım. Menekşeler sahte gibi duruyordu. İki dakika bekledim, sonra yaktım sigaramı.</p>

      <p class="paragraf2">İşte böyle Remzi Ünal dedim kendi kendime. Sen hiçbir şey yapmama hayalleri kursan bile, hayat seni rahat bırakmıyor.</p>

      <p class="paragraf2">Bir şeyleri ayarlaman gerekiyor. Birileriyle konuşman. Yalanlarını ayıklaman. Eşelediğin kırık dökük gerçeklerin peşinden yeniden başkalarıyla konuşman. Birilerini beklemen. Pazarlık etmen. Yeniden bir şeyleri ayarlaman.</p>

      <p class="paragraf2">Nereye kadar?</p>

      <p class="paragraf2">Ne bileyim nereye kadar dedim kendi kendime. İş dönüp dolaşıp Yıldız Turanlı’yla bir türlü anlaşamadığımız noktaya geliyordu. Bu ne kadar yıkanırsa yıkansın cenabetliğini üzerinden atamayan İstanbul’un caddelerinde, sokaklarında nereye kadar dolaşacaktım daha dün yüzlerini bile görmediğim insanların peşinde? Aralarından bir ikisi için, kendim için endişelenmeye, dayak yemeye, sağımın solumun çizilmesine, epeydir yıkanmamış parmakların gırtlağıma dolanmasına ne kadar tahammül edecektim?</p>

      <p class="paragraf2">Elime ne geçiyordu?</p>

      <p class="paragraf2">Para? Tartışılır. Ün? Uzak duruyordum. Adalet duygusu? Sıfır. Minnettarlık? Gözyaşıyla karışık bir iki öpücük belki. O da yanağımdan.</p>

      <p class="paragraf2">Sigaramdan bir nefes çekip savurdum gecenin karanlığına.</p>

      <p class="paragraf2">Boş ver Remzi Ünal dedim sonra, takma kafana. İyisin böyle. İstanbul’u seviyorsun, sokaklarını arşınlamayı seviyorsun, kokmayan çiçeklerin önünde sigaranı tüttürüp, tanımadığın insanları seyrederek, kim bilir sana ne palavralar sıkacak kısa sarı saçlı kızları beklemeyi seviyorsun.</p>

      <p class="paragraf2">Devam et Remzi Ünal. Sakın vazgeçme.</p>

      <p class="paragraf2">Sigaramı içerken Akmerkez’den çıkan insanları seyretmeye devam ettim. Evlerine gidiyorlardı. Ben kısa sarı saçlı bir kızı bekliyordum. Benden başka kimseyi bekleyen yoktu kapıda. Sigaramı ayağımın dibine attım.</p>

      <p class="paragraf2">Aç kalmış kedi miyavlaması gibi bir korna sesi duydum sonra. Önümdeki yanaşma şeridinde duran beyaz bir Citroen AX’ten <span>geliyordu miyavlama. Üstüme alınmadım. Yolcu koltuğunda kafasına korsan bandanası şeklinde bir bez bağlanmış bir köpek oturuyordu çünkü. Burnunun üstünde beyaz bir leke vardı.</span></p>

      <p class="paragraf2"><span>Citroen AX bir kez daha miyavladı. Üstüne köpek bana bakarak havladı. Sesi otomobilinkinden daha cılızdı.</span></p>

      <p class="paragraf2"><span>Kiminle ilgileniyor diye çevreme baktım çaktırmadan. Görünürlerde korsan kılığına girmiş bir köpeği sevgiyle karşılayacak kimse yoktu.</span></p>

      <p class="paragraf2"><span>Sarı bir kafa uzandı köpeğin kafasının yanından sonra. Bana bakıyordu.</span></p>

      <p class="paragraf2"><span>“Çok bekletmedik ya!” dedi Sultan Karakum. “Gelsenize.”</span></p>

      <p class="paragraf2"><span>Tanıdığımı ve sıkılacak kadar çok beklemediğimi gösteren bir ifadeyle AX’e doğru yürüdüm. Sarı kafa geri çekildi. Köpek bana bakmaya devam etti. Kapıya el attım.</span></p>

      <p class="paragraf2"><span>Açılmadı.</span></p>

      <p class="paragraf2"><span>Bir daha denedim. Beni içeri almaya niyeti yoktu sağ arka kapının.</span></p>

      <p class="paragraf2"><span>“Öbür kapıya,” dedi Sultan Karakum. “Açılmaz o.”</span></p>

      <p class="paragraf2"><span>AX’in arkasından dolandım. Sağ arka stop lambası kırıktı. Yerinden oynamış tamponu aşağı doğru eğikti hafifçe. Yeni kapı izin verdi girmeme.</span></p>

      <p class="paragraf2"><span>“Merhaba,” dedim arka koltuğa sığabilmek için bacaklarımı hafif sağa doğru kaydırdıktan sonra.</span></p>

      <p class="paragraf2"><span>“Merhaba,” dedi Sultan Karakum. Köpek otomobile alındığıma göre düşman olmadığıma karar vermişti herhalde. Havlamadı.</span></p>

      <p class="paragraf2"><span>“Tanıştırayım,” dedi Sultan Karakum. “Gölgem. Adı Gölge yani. Bu saatte yalnız bırakmak istemedi beni.”</span></p>

      <p class="paragraf2"><span>Başımı salladım anlamış gibi.</span></p>

      <p class="paragraf2"><span>“Soyadı var mı?” dedim.</span></p>

      <p class="paragraf2"><span>Sultan Karakum köpeğine bakıp gülümsedi. Ciddileşti sonra.</span></p>

      <p class="paragraf2">“Tanıştığınız herkesin soyadını sorar mısınız?” dedi.</p>

      <p class="paragraf2">“Evet,” dedim. “Bir tür mesleki deformasyon galiba.”</p>

      <p class="paragraf2">“Soyadı yok,” dedi. “Ana babasını tanımadım hiç. Galiba kendisi de tanımadı. Sokak köpeğidir.”</p>

      <p class="paragraf2">Sultan Karakum AX’i hareketlendirdi. Egzoz borusunun hafif hasarlı olduğunu gösteren bağırtılar yükseldi motordan.</p>

      <p class="paragraf2">Sultan Karakum sesini duyurmak için hafif yükselterek konuştu.</p>

      <p class="paragraf2">“Meslekten söz edince...” dedi. “Begüm’le bu kadar yakından ilgilenmenizin mesleki bir nedeni var diye düşünmeye başladım.”</p>

      <p class="paragraf2">“Haklısın,” dedi. “Özel dedektifim ben.”</p>

      <p class="paragraf2">Gölge anlıyormuş gibi havladı. Sultan Karakum vites değiştirdi. Egzoz inledi.</p>

      <p class="paragraf2">“Yani...”</p>

      <p class="paragraf2">“Begüm Kalyon’u özleyen biri tuttu beni,” dedim.</p>

      <p class="paragraf2">“Kim olduğunu sorsam?”</p>

      <p class="paragraf2">“Cevap vermem,” dedim.</p>

      <p class="paragraf2">Sultan Karakum dudaklarını dişledi galiba yandan gördüğüm kadarıyla. Gerekçemi anlamış gibi başını yana eğdi.</p>

      <p class="paragraf2">“Nasıl seçtiniz o mesleği?” dedi.</p>

      <p class="paragraf2">“Ben seçmedim, o beni seçti,” dedim.</p>

      <p class="paragraf2">“Nasıl yani?”</p>

      <p class="paragraf2">Yaslanabildiğim kadar geriye yaslandım Citroen AX’in yayları gevşemiş arka koltuğunda. Şapkam olsa işaretparmağımla geriye doğru iterdim.</p>

      <p class="paragraf2">“Çocukluğumda çok Mayk Hammer okudum,” dedim.</p>

      <p class="paragraf2">Cevap vermedi. Citroen AX Etiler Lisesi’nin önünden ilerledi. Simitçi her zamanki yerinde yoktu. Sağa dönüp yeni açılan <span>yoldan Akmerkez’in arkasındaki yola girdik. Cevabıma kızıp kızmadığını anlamadım.</span></p>

      <p class="paragraf2"><span>“Ortaköy’de hep gittiğim bir yer var,” dedi Sultan Karakum. “Orada rahatça konuşuruz diye düşünmüştüm. İtirazınız yoksa elbette.”</span></p>

      <p class="paragraf2"><span>“Ne itirazım olacak?” dedim.</span></p>

      <p class="paragraf2"><span>“Tamam o zaman,” dedi. AX biraz hızlandı. Gaz verince yükselen egzoz sesini bir kez daha duyduk.</span></p>

      <p class="paragraf2"><span>Otoparkın hizasındaki trafik ışıklarında kırmızıya uyduk. Sultan Karakum parmaklarıyla direksiyon simidinde trampet çaldı.</span></p>

      <p class="paragraf2"><span>Parmakları durdu aniden. Yüzü ışıklara dönük konuştu.</span></p>

      <p class="paragraf2"><span>“Şimdi ne olacak?” dedi. Sesinde gerçek bir merak vardı.</span></p>

      <p class="paragraf2"><span>Neyi ne kadar bildiğini bilmiyordum. Cevap vermedim. Ayağımın dibindeki boş bira kutularına basmak istemiyormuşum gibi yaptım. Sağa sola tepikledim hafifçe eğilerek. Birbirlerine çarpıp tıngırdadılar hafifçe.</span></p>

      <p class="paragraf2"><span>“Begüm’e diyorum...” dedi Sultan Karakum gözlerini kırmızı ışıktan ayırmadan. “Ne olacak, ne yapacak kız şimdi polisler onu ararken?”</span></p>

      <p class="paragraf2"><span>Doğruldum. Yeniden trampet soloya başlamıştı parmakları.</span></p>

      <p class="paragraf2"><span>“Bilmiyorum,” dedim.</span></p>

      <p class="paragraf2"><span>“Ne demek bilmiyorsunuz?” dedi. “Bir arkadaşımın evinde demiştiniz.”</span></p>

      <p class="paragraf2"><span>Yerimde kıpırdamadan cevap verdim aynı ses tonuyla.</span></p>

      <p class="paragraf2"><span>“Doğru,” dedim. “Şimdilik güvende sayılır.”</span></p>

      <p class="paragraf2"><span>Yeşil yandı. Arkamızdan ukala bir korna sesi geldi. Citroen AX’ini hareketlendirdi Sultan Karakum. Egzoz bir kez daha bağırdı arkadan gelen uyarıya cevap olarak.</span></p>

      <p class="paragraf2"><span>“Eee?” dedi Sultan Kara</span>kum ikinci vitese takarken.</p>

      <p class="paragraf2">“Vallaha ben olsam...” dedim. “Durduk yerde polise gitmezdim beni arıyormuşsunuz diye. Otursun oturduğu yerde.”</p>

      <p class="paragraf2">“Sonra?” dedi. “Nereye kadar?”</p>

      <p class="paragraf2">“Artık saklanmasının gerekli olmadığını anlayana kadar,” dedim.</p>

      <p class="paragraf2">“Bir şeyler ayarlamaktan söz etmiştiniz?”</p>

      <p class="paragraf2">Ön camdan demin yürüdüğüm yola bakarak konuştum. Arkadaşının ne kadar yakında olduğunu bilse uğramak ister miydi diye düşündüm.</p>

      <p class="paragraf2">“Ayarlayabilirsem,” dedim.</p>

      <p class="paragraf2">“Benim başım da derde girer mi?” dedi Sultan Karakum. “Ayarlayamazsanız sözün gelişi?”</p>

      <p class="paragraf2">Bak, bu telefon konuşmasındandı. Ateş ettiğim noktadan. Araziyi biraz daha keşfe ihtiyacım vardı kendi kendime yürü komutu vermeden.</p>

      <p class="paragraf2">“Sigara içebilir miyim?” dedim ayağımın altındaki bira tenekelerinden cesaret alarak. Bira içen sigara da içerdi.</p>

      <p class="paragraf2">“İçin,” dedi Sultan Karakum sorusunu cevaplamamı beklediğini hissettiren bir ses tonuyla.</p>

      <p class="paragraf2">Cebimde sigara aradım popomu sağa sola kaydırarak. Massimo Dutti’nin önündeki devasa saksıda buruşturulmuş halde durduğunu biliyordum uzun, yumuşak paketin ama yine de aradım. Bulamadım elbette.</p>

      <p class="paragraf2">“Bir sigaranız var mı?” dedim ikisine birden.</p>

      <p class="paragraf2">“Çantamda var,” dedi Sultan Karakum. “Yanınızda.”</p>

      <p class="paragraf2">Sağıma döndüm. Yayları gevşemiş koltuğun dışardan açılmayan kapıyla birleştiği yerde siyah bir çanta vardı. Mat siyah. Buruşuk deri. Kocaman, kemer tokasına benzeyen bir demir parçası içindekilere bekçilik ediyordu. Elime aldım çantayı.</p>

      <p class="paragraf2"><span>Kucağıma yerleştirip tokayı açtım. Epeydir genç bir kadın çantası kurcalamamıştım, Yıldız Turanlı’nınki dahil. Epeyce kalabalıktı. İlk bakışta herhangi bir sigara paketi görünmüyordu. Caddede ilerledikçe birbiri ardından parlayan ve sönen sokak lambası ışıklarından azami yararlanmak için gözlerimi kısarak kurcaladım içindekileri.</span></p>

      <p class="paragraf2">Tamam, kalın bir cüzdan vardı, kemik bir güneş gözlüğü, ucunda Hello Kitty bebeği sallanan bir anahtarlık, ucunda büyüklü küçüklü dört anahtar, kabının içinde, galiba, bir cep telefonu, deodoran silindiri, tanımadığım adlar taşıyan iki ilaç kutusu, kâğıt mendil, Murathan Mungan’ın son kitabı, minicik bir ayna, içinde makyaj malzemeleri olduğu belli bir kutu, minicik bir tabanca, yok, o tabanca şeklinde bir çakmaktı, katlı bir giysi parçası, belki başka şeyler...</p>

      <p class="paragraf2">Hayır, sigara paketi yoktu.</p>

      <p class="paragraf2">Kafamı kaldırıp yola baktım. Caddeye adını veren bestecinin heykelinin önünden geçiyorduk. Işıklarda şansımız yaver gitmiş dedim içimden. Ya da Sultan Karakum üst üste kırmızı ihlalleri yapmıştı. Yapsındı, ne kadar önce baş başa kalsak o kadar iyiydi.</p>

      <p class="paragraf2">“Bulamadım,” dedim.</p>

      <p class="paragraf2">“İyi bakın,” dedi Sultan Karakum AX’ini bağırttırırken. “Davidoff. Kutusu siyah. Karışmıştır araya.”</p>

      <p class="paragraf2">Bir daha baktım. Sigara fikri insanın aklına takıldıktan sonra bulamamak, isteği daha da güçlendiriyordu. Çantanın içindekileri o köşeden bu köşeye aktardım.</p>

      <p class="paragraf2">Sonunda!</p>

      <p class="paragraf2">Siyah Davidoff, daha önce saklandığı yer neresiyse, oradan çıktı. Kız haklı, dedim içimden. İyi bakmalı. İçinde bulunduğu doğa parçasına rengini uyduran bukalemunlar binlerce yıldır kafayı iyi çalıştırıyorlardı.</p>

      <p class="paragraf2">Paketi elime aldım. Çantayı yanıma bıraktım. Tokasını kilitlemeden. Tabanca çakmakla değil, kendi çakmağımla yaktım. İlk nefesimi saldım.</p>

      <p class="paragraf2">“Sıkı tiryakisiniz galiba,” dedi Sultan Karakum.</p>

      <p class="paragraf2">“Yok,” dedim. “İstersem bırakırım.”</p>

      <p class="paragraf2">Bu sigara benimkinden farklıydı. Sertliği eş düzeydeydi galiba ama tadı ve kokusu kendi gibiydi. Sultan Karakum sigara üzerine kendi kendime felsefe yapmamı engelledi.</p>

      <p class="paragraf2">“Başım derde girer mi sizce gerçekten?” dedi.</p>

      <p class="paragraf2">Artık direnemezdim.</p>

      <p class="paragraf2">“Cinayet soruşturmasına karışmış birini evinde saklamak suç bildiğim kadarıyla,” dedim.</p>

      <p class="paragraf2">“Ne cinayeti?” diye bağırdı Sultan Karakum.</p>

      <p class="paragraf2">Citroen AX sağa sola savruldu keskin bir fren sesiyle birlikte.</p>
    </div>
  </div>
</body>
</html>
