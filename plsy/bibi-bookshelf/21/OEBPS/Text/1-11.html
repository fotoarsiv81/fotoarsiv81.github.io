<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-11.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-11.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-8">8. BÖLÜM</p>

      <p class="gomme"><span class="char-style-override4" xml:lang="tr-TR">K</span>im arıyo<span>r dedim içimden. Kim arıyor?</span></p>

      <p class="gomme"><span>Daha cevabı bulamadan ikinci soru geldi kasketli eşik bekçisinden.</span></p>

      <p class="paragraf2"><span>“Ve de kim dedi buralarda takılır diye?”</span></p>

      <p class="paragraf2"><span>Yüzünde dünyanın her türlü halini bilen ve hoşgörüsü engin olanlara yakışan bir gülümseme vardı ama ciddiydi bence. Bacak bacak üstüne atmıştı. Yanına saldığı sol elinde uzun bir tespih vardı. İmamesi kocaman. Püsküllü.</span></p>

      <p class="paragraf2"><span>Elimdeki tek ve son derece zayıf kozu masaya attım.</span></p>

      <p class="paragraf2"><span>“Sivaslı adında birini tanımıştım,” dedim. “O söyledi.”</span></p>

      <p class="paragraf2"><span>Kasketlinin yüzü buruştu. Ardından, “Sivaslı’nın ebesini eşek kovalasın,” dedi. Yanında oturan adam dünyanın en komik esprisini duymuş gibi güldü. Kasketli ona baktı. Kötü baktı yaptığı saygısızlığı cezalandırm</span>ak ister gibi. Adam kendini toparladı. Ben salağa yattım.</p>

      <p class="paragraf2">“Benim işim ne olacak?” dedim. “Bu Sivaslı Tetik Osman’ı bul, o halleder,” demişt<span>i.</span></p>

      <p class="paragraf2"><span>“Bir çıtlat bakalım, belki bizim elimizden bir şeyler gelir,” dedi kasketli. “Zorlanırsak sorarız Tetik Osman’a ne yapacağımızı.”</span></p>

      <p class="paragraf2"><span>Buyur buradan yak Remzi Ünal dedim içimden. Adama uydurma olduğu hissi vermeyecek kadar ciddi, başımı belaya sokmayacak kadar uydurma bir iş bulmam gerekiyordu.</span></p>

      <p class="paragraf2"><span>Bulamadım. Biraz daha düşünmeye de vaktim olmadı. Kasketli adam oyununu kısa kesmeye karar verdi.</span></p>

      <p class="paragraf2"><span>“Tetik Osman benim,” dedi. “Uzatma, konuş.”</span></p>

      <p class="paragraf2"><span>Tespihi tutan eliyle ceketinin eteğini sıyırdı gözlerimi o noktaya çekecek kadar ağır bir hareketle. Beline, pantolonunun içine sıkıştırdığı demir parçasını gösterdi. Kabzası işlemeliydi tabancanın. Eliyle okşadı.</span></p>

      <p class="paragraf2"><span>“Adımızı veren tetik de haşmetlinin üzerindedir,” dedi. “Meret parmağımızı özler sürekli. Uzatma.”</span></p>

      <p class="paragraf2"><span>Bu daha iyi dedim içimden.</span></p>

      <p class="paragraf2"><span>“Oturabilir miyim?” dedim. “Otururken daha iyi konuşurum.”</span></p>

      <p class="paragraf2"><span>Eliyle buyur işareti yaptı karşısındaki sandalyeye. Ben yerleşirken masadaki öteki kasketli yerinde kımıldadı.</span></p>

      <p class="paragraf2"><span>Cebimden sigara paketimi çıkardım.</span></p>

      <p class="paragraf2"><span>“Yakar mısınız?” dedim.</span></p>

      <p class="paragraf2"><span>Yeniden görmüş geçirmiş, hoşgörüsü engin haline bürünmüştü. Berberinin dokunurken elinin titrediğinden emin olduğum bıyıklarını sıvazladı elini uzatmadan önce.</span></p>

      <p class="paragraf2"><span>“Yakalım bir tane,” dedi. “Malum yasak, cezası ağır ama devletimiz buralarda yok bu aralar.”</span></p>

      <p class="paragraf2">Gülümsedim. Önce onunkin<span>i yaktım. Sonra kendiminkini. Sigara paketimi yanımızda oturan kasketliye önerdim. Başını ufak bir hareketle havaya kaldırarak reddetti</span>.</p>

      <p class="paragraf2"><span>Tetik Osman olup olmadığını tam olarak bilmediğim Tetik Osman kahveciye seslendi.</span></p>

      <p class="paragraf2"><span>“Yap ordan iki sade kahve, oturaklı olsun,” dedi. Bana döndü. “Sade uyar değil mi?”</span></p>

      <p class="paragraf2"><span>“Uyar,” dedim sigaramdan ilk nefesi çektikten sonra. Kasketli beni taklit etti. Nefesini salarken konuştu.</span></p>

      <p class="paragraf2"><span>“Adını bağışlamadın,” dedi.</span></p>

      <p class="paragraf2"><span>Stratejik bir karar verdim. Ortalığı biraz karıştırıp ne olduğuna bakmak gerek diye düşündüm.</span></p>

      <p class="paragraf2"><span>“Tetik Osman sizseniz, bana Tetik Osman olduğunu söyleyen adam kimdi?” dedim. “Eğer değilseniz, Tetik Osman olmayan birine Tetik Osman’dan isteyeceğim işi anlatmak salaklık olur değil mi? Adımı vermekten bahis bile etmiyorum.”</span></p>

      <p class="paragraf2"><span>“Evet,” dedi. “Pek salak birine benzemiyorsun.”</span></p>

      <p class="paragraf2"><span>“O zaman Tetik Osman’ı nerede bulurum, söyleyin de gideyim,” dedim. “Ya da gerçek adı nedir?”</span></p>

      <p class="paragraf2"><span>Kahveci elinde iki kahve fincanıyla masaya yaklaştı. Tetik Osman olduğuna daha tam ikna olmadığım adamın önüne bıraktı önce. Sonra bana. Kendiminkine baktım. Gerçekten oturaklıydı.</span></p>

      <p class="paragraf2"><span>Kahvelere saygımızı konuşmayarak gösterdik. Sonra ağır hareketlerle birer yudum aldık. Damağımızda bıraktığı tadı kaçırmamak ister gibi erteledik yutkunmamızı. Tetik Osman olduğunu söyleyen adam ağzını şapırdattı yudumunu mideye gönderdikten sonra. Elini dudaklarının üzerinden geçirdi.</span></p>

      <p class="paragraf2"><span>“Onu beşi bırak da, adımı kullanan adamı gördün mü onu söyle bakalım bana bir,” dedi.</span></p>

      <p class="paragraf2"><span>Sigaramdan bir nefes aldım. Kahve yudumunun üzerine çok iyi geldi. Bu arada düşündüm. Kahvenin hatırına ona uymaya karar verdim.</span></p>

      <p class="paragraf2">“Sivaslı uzaktan gösterdi,” dedim. “Birileriyle konuşuyordu. İşi var, akşama kahveye gel, bulursun dedi.”</p>

      <p class="paragraf2">“Neye benziyordu peki bu adam?”</p>

      <p class="paragraf2">“Kel. Yuvarlak kafalı. Beyaz bir pardösü giyiyordu. İriyarı,” dedim.</p>

      <p class="paragraf2">Tanıdık birinden bahsettiğimi bana sezdirecek kadar açıldı gözleri.</p>

      <p class="paragraf2">“Bu da iyi ayak,” dedi sanki kendi kendine. Aklına çok önemli bir şey gelmiş gibi konuştu sonra.</p>

      <p class="paragraf2">“Bir avans da almıştır senden bu Sivaslı,” dedi bana ilk kez küçümser gibi bakarak.</p>

      <p class="paragraf2">“Verdik bir şeyler,” dedim. Kahvemi soğutmamak için fincana sarıldım.</p>

      <p class="paragraf2">“Bak, bak, bak,” dedi yine kendi kendine konuşur gibi. “Şerefsize bak!”</p>

      <p class="paragraf2">“Tanıyor musunuz?” dedim.</p>

      <p class="paragraf2">Masadaki öteki adam bir kez daha güldü. Çekinerek ama. Karşımdaki kahvesine eğildi.</p>

      <p class="paragraf2">Yudumlamasını ve sigarasından nefes çekmesini sesimi çıkarmadan izledim. Fırsattan yararlanıp bir yudum da ben aldım.</p>

      <p class="paragraf2">Karşımdaki kasketli parmaklarını masanın üzerinde tıkırdattı. Bir karar vermeye çalışıyor gibiydi. Yüzüne bakarak bekledim.</p>

      <p class="paragraf2">“Vay şerefsiz vay,” dedi. “Vay anasından yavşak doğmuş orospu çocuğu...”</p>

      <p class="paragraf2">Arkası gelecekti mutlaka. Bekledim. Sanırım sağlam bir müttefik kazanacağım diye düşündüm.</p>

      <p class="paragraf2">Kahvesinden bir yudum daha aldı. Son yudumuydu bu galiba. Fincanı elinin tersiyle itti önünden. Kaşları çatılmıştı.</p>

      <p class="paragraf2">“Seni dolandırmışlar hemşerim,” dedi sonra. “Bu önemli değil, asıl beni de dolandırdılar sayılır. Anasını şey ettiklerim.”</p>

      <p class="paragraf2">“Nasıl yani?” dedim.</p>

      <p class="paragraf2">“Pezevenkler adımı kullanmış,” dedi. “Tetik Osman adının bir ağırlığı var bu camiada. Hürmetse hürmet, paraysa para. O kadar ucuza kazanmadık biz bu namı.”</p>

      <p class="paragraf2">Müttefiklik meselesini biraz daha ciddiye almaya karar verdim. Fincanımı ağzıma götürdüm. Son yudumu almadan önce salladım biraz. İçtim. Boş fincanı karşımdaki adamın fincanının yanına sürdüm. Kararımı kesinleştirdim.</p>

      <p class="paragraf2">Sesime daha bir Remzi Ünal havası vererek konuştum.</p>

      <p class="paragraf2">“Bunlarla kalsa iyi Tetik Osman,” dedim.</p>

      <p class="paragraf2">Kahvede bir sessizlik oldu. Galiba hepsi bana bakıyordu.</p>

      <p class="paragraf2">“Ne diyorsun sen?” dedi Tetik Osman. Gerçek Tetik Osman. Gözlerimi gözlerinden ayırmadan konuştum.</p>

      <p class="paragraf2">“Nam ve para geri gelir,” dedim. “Adam öldürmekten içeri tıkarlarsa belki çıkarsın ama zor olur biraz.”</p>

      <p class="paragraf2">“Ne adam öldürmesi?” dedi Tetik Osman. “Kimi öldürmüşüm?”</p>

      <p class="paragraf2">“İş biraz karışık,” dedim. “Ben de biraz karıştırdım, kusura kalma. Kızmayacağına söz verirsen anlatırım. Bir de bu sahtekârı nerede bulurum bana söylemen lazım.”</p>

      <p class="paragraf2">Yanımızdaki adam Tetik Osman’ın ne diyeceğini fena halde merak ederek yüzüne baktı. Tetik Osman önce onun, sonra kahvedeki öteki adamların bakışlarına cevap verdi çatılmış kaşlarıyla.</p>

      <p class="paragraf2">“Konuş!” dedi sonra sesini yükselterek bana. “Adam gibi konuş yoksa ağzını burnunu kırdırırım senin.</p>

      <p class="paragraf2">Adamlarının önünde bu kadar sesini yükseltmesini doğal karşıladım artık. Sigaramı masanın ucuna ittiğim boş kahve fincanının içinde içim sızlayarak söndürdüm. Kül tablası yoktu önümüzde, ne yapayım. Sonra yeni ve zorlu bir işe başlıyormuş gibi başımı sağa sola çevirdim, kütürdettim. Aikido çalışmalarını aksatınca boyun esnekliği kayboluyordu insanın.</p>

      <p class="paragraf2">Tetik Osman avını izleyen yetişkin bir Asya kaplanı gibi izledi beni.</p>

      <p class="paragraf2">“Doğruya doğru,” dedim konuşmaya yeni bir başlangıç yapıyormuş gibi bir sesle. “Kendine bu Tetik Osman dedirten ayı yavrusunu bulmam gerekliydi. Ona bir işim düştüğü hikâyesi doğru değil.”</p>

      <p class="paragraf2">Tetik Osman başını salladı.</p>

      <p class="paragraf2">“Adım Remzi Ünal,” dedim. “Az çok sizinkine benzer bir işim var. Özel dedektifim. Birini arıyordum. İzini bulmak için konuştuğum bir hemşirenin evine bu sizin sahtekârlar geldi. İki adam daha vardı yanlarında. Aradığım kadını onlar da arıyordu. Neyse, uzatmayayım, bu üçünü saf dışı ettiğimde evi dolaştım. Kadının yatak odasında birisi öldürülmüştü. Konuştuğum kadın kargaşada tüydü. Kendine bu Tetik Osman dedirten kel keresteyi bulmam gerek ki, kadının üzerine kim salmış, niye salmış öğreneyim.”</p>

      <p class="paragraf2">“Kahveyi Sivaslı mı söyledi sana?” dedi Tetik Osman.</p>

      <p class="paragraf2">“Evet,” dedim. “Başka gidecek yer yoktu, buraya geldim.”</p>

      <p class="paragraf2">“Bunun benimle ne ilgisi var?” dedi Tetik Osman.</p>

      <p class="paragraf2">Bu kadarcık şeyi akıl edememesiyle eğlenmiş gibi hafifçe güldüm bıyık altından.</p>

      <p class="paragraf2">“Ben kele adını sordum. Tetik Osman dedi. O sırada hemşire yanımızdaydı. Duydu adamın söylediği ismi. Polis olanı biteni sorduğunda ne diyecek?”</p>

      <p class="paragraf2">Tetik Osman kasketinin altından kafasını kaşıdı.</p>

      <p class="paragraf2">“Belki de o öldürmüştür.”</p>

      <p class="paragraf2">Mantıklı bir öneride bulunmuş gibi baktım yüzüne.</p>

      <p class="paragraf2">“Tetik Osman diye biri geldi, o öldürdü dese daha mantıklı olmaz mı kendi açısından?” dedim.</p>

      <p class="paragraf2">Elini çekti kasketinden.</p>

      <p class="paragraf2">“Anladım,” dedi. “Anladım. Hiç hoşuma gitmedi.”</p>

      <p class="paragraf2">“Hoş değil,” dedim.</p>

      <p class="paragraf2">Bir şeyler söylemek için ağzını açtı. Arkamdan kahvenin kapısının açıldığını duydum. Tetik Osman kapıya baktı. Yanımızdaki adam da. Öteki masalarda oturanların hafifçe gerildiğini sezdim.</p>

      <p class="paragraf2">“Buyur hemşerim,” diye gürledi Tetik Osman omzumun üstünden kapıya doğru.</p>

      <p class="paragraf2">“Birisine bakmıştım da,” dedi tanıdığım bir ses arkamdan. Dönüp baktım.</p>

      <p class="paragraf2">İlkokul öğretmenine benzeyen taksici hafif öne eğilmiş, yabancı bir ortamda tanıdığı birisini arayan bakışlarla kapıdaydı. Beni görmedi. Genç kahveciye bakıyordu cevap versin diye.</p>

      <p class="paragraf2">Sandalyemde iyice döndüm. Beni fark etsin diye elimi kaldırdım.</p>

      <p class="paragraf2">“Tamamdır,” dedim. “Bitti konuşmamız. Geliyorum.”</p>

      <p class="paragraf2">“Bu düdük kim?” dedi Tetik Osman.</p>

      <p class="paragraf2">“Benimle,” dedim. “Taksisiyle geldim. Bekliyordu dışarda.”</p>

      <p class="paragraf2">“Geç otur hemşerim,” dedi Tetik Osman. “Bir çayımızı iç.”</p>

      <p class="paragraf2">İttifak anlaşmamızın imzası diye kabul ettim bu davetini. Ama itirazım vardı.</p>

      <p class="paragraf2">“Sağ ol,” dedim taksicinin yerine konuşarak. “Bir de kız var arabasında. Meraklanır.”</p>

      <p class="paragraf2">“O da buyursun,” dedi Tetik Osman.</p>

      <p class="paragraf2">Açık açık gülümsedim.</p>

      <p class="paragraf2">“Teşekkür ederim davetine ama gelmesin,” dedim. “Buraların havasına alışık değildir, öksürtür onu.”</p>

      <p class="paragraf2">Tetik Osman gevrek gevrek güldü. Yanımızdaki adam fırsatı kaçırmadı, onu taklit etti.</p>

      <p class="paragraf2"><span>“Kapıdan girdiğinde senden hiç hoşlanmamıştım ama sevdim seni,” dedi bana. “Bu içine sıçtığımın İstanbul’unun başka taraflarının adamısın ama delikanlısın. Sana yardım edeceğim. Hayatımda bir dedektife hiç yardım etmemiştim. Özel ya da resmi.”</span></p>

      <p class="paragraf2">İyi dedim içimden. Elimle taksiciye gitmesini işaret ettim. Yeni müttefikimin söyleyeceklerini duymasa da olurdu.</p>

      <p class="paragraf2">İlkokul sınıf öğretmenine benzeyen taksici hemen çıkmadı kahveden. Onaylamam için yüzüme baktı. Başımla evetledim. Yüzünde apaçık bir hayal kırıklığı ifadesi, çıktı.</p>

      <p class="paragraf2">Kapı arkasından kapanınca Tetik Osman kahveciye seslendi.</p>

      <p class="paragraf2">“Herkesi çayla Yetim!” dedi. “Demli olsun.”</p>

      <p class="paragraf2">Sonra bana döndü.</p>

      <p class="paragraf2">“Hele bir özet geç,” dedi. “Bu özel detektif ayakları ne ayaktır? Ne yer ne içersin?”</p>

      <p class="paragraf2">Sandalyemle iki küçük hareket yapıp masaya daha da yaklaştım.</p>

      <p class="paragraf2">“Başkalarının yapmak istedikleri ama ellerine ayaklarına bulaştıracakları için yapamadıkları işleri yaparım genelde,” dedim. “Birisini aramak, borçlu adresi bulmak, çoluk çocuğun bir şeye bulaşıp bulaşmadığını araştırmak, şu bu...”</p>

      <p class="paragraf2">“Boynuzlama, aşna fişne hikâyeleri...” diye tamamladı Tetik Osman. Yüzünde internette ilk pornosuna rastlamış bir ergenin ifadesi vardı.</p>

      <p class="paragraf2">“O işlere bakmam,” dedim. “Fotoğraf çekmem, ortam dinlemem, anca konuşurum.”</p>

      <p class="paragraf2">“Yok, çenen iyi maşallah,” dedi.</p>

      <p class="paragraf2">Buna cevap vermedim. Kahveci Yetim bardakları masaya rahatça koysun diye gövdemi geriye çektim. Önümdeki ince belli bardaktan ilk yudumumu aldım. Yeterince iyiydi.</p>

      <p class="paragraf2">Tetik Osman bardağını eline aldı, ağzına götürdü. İçmeden konuştu ama.</p>

      <p class="paragraf2">“Makine taşıyor musun?” dedi.</p>

      <p class="paragraf2">Başımı salladım. Çay gerçekten iyiydi.</p>

      <p class="paragraf2">“Hayır,” dedim. “Yasa ufaktan izin veriyor ama ben pek sevmem silahları.”</p>

      <p class="paragraf2">Tetik Osman ilk yudumunu aldığı bardağı yerine koydu. Aklına müthiş bir fikir gelmiş gibi adamlarının yüzlerini gözden geçirdi. Küçük bir esten sonra konuştu.</p>

      <p class="paragraf2">“Lan biz de bir özel dedektif olsak mı yüz vurup devletimize?” dedi. “Makineleri nikâhımıza geçirirdik ne güzel.”</p>

      <p class="paragraf2">Kahvenin içindeki ceketli bıyıklıların hepsi birden gülüştüler. Çay dağıtımını bitiren Yetim bile güldü. İyi yere dükkân açtın Remzi Ünal dedim içimden.</p>

      <p class="paragraf2">Sonra ciddileşti Tetik Osman.</p>

      <p class="paragraf2">“Remzi gardaş,” dedi. “Adın Remzi’ydi değil mi, öyle dedin?”</p>

      <p class="paragraf2">Başımı salladım.</p>

      <p class="paragraf2">“Remzi gardaş,” diye devam etti ara vermeden. “Dedim, seni sevdim diye... Bu siktiri boktan dünyada sütten çıkmış ak kaşık değiliz ama adam öldürmek, hele hele lüzum eksiğiyle adam öldürmek kelek iştir. İşin üzerimize sıçraması daha da kelek iş. Nasrettin Hoca’nın bir fıkrası var, bilir misin?”</p>

      <p class="paragraf2">Herhalde bilmezdim.</p>

      <p class="paragraf2">Tetik Osman çayından bir yudum aldı. Üstüne elinin tersini bıyıklarının üzerinden geçirdi.</p>

      <p class="paragraf2">“Nasrettin Hoca’ya bir gün kıyameti sormuşlar. İki tür kıyamet vardır demiş. Benim hatun ölürse küçük kıyamet, ben ölürsem büyük kıyamet...”</p>

      <p class="paragraf2">Kahvedekiler yeniden gevrek gevrek güldüler. Yüzümdeki gülümsemeyle onlara katıldım. Hikâyeyi kaçıncı kez dinlediklerini düşünmek benim işim değildi.</p>

      <p class="paragraf2">“O hesap,” dedi Tetik Osman. “İşin bana bulaşma ihtimali büyük kıyamet. O anasını eşek kovalayası Ayakçı Burhan’ın adımı o kadına duyurması hiç hoşuma gitmedi. Ortada öyle bir ceset meset yatarken.”</p>

      <p class="paragraf2">“Adı o mu?” dedim.</p>

      <p class="paragraf2">“Evet,” dedi Tetik Osman. “Adı batsın. Kendisi buralara takıldı epeyi. Asıl Harem’de ördek kovalardı otobüslere. Zor geldi pezevenge. Aldık yanımıza. Almaz olaydık.”</p>

      <p class="paragraf2">Çayın lezzetinin peşine düştüm Tetik Osman konuşmasına ara verince. Çay da en az hikâyesi kadar ilgimi çekiyordu.</p>

      <p class="paragraf2">“Sana da mı kelek yaptı?” dedim.</p>

      <p class="paragraf2">“Yapmaz mı?” dedi Tetik Osman.</p>

      <p class="paragraf2">Kahveye bir sessizlik çöktü ansızın. Ocaktan gelen su şırıltısını duyabildik, o derece.</p>

      <p class="paragraf2">“Ne yaptı diye sorarsan söylemem,” dedi Tetik Osman. “Anında siktir ettim herifi. Bir daha görünmedi buralarda.”</p>

      <p class="paragraf2">İkinci bir müşteriyi almaya hazır mısın Remzi Ünal dedim içimden. Denedim.</p>

      <p class="paragraf2">“Düzeltilebilecek bir şeyse yaptığı, yardım edebilirim,” dedim. “İstersen.”</p>

      <p class="paragraf2">Kahvenin içindeki sessizlik daha da koyulaştı.</p>

      <p class="paragraf2">Tetik Osman gözlerimin içine baktı. Hoşuna giden bir şey görmüş gibi bakıyordu.</p>

      <p class="paragraf2">“Eksik olma,” dedi. “Eksik olma. Derdim o değil. Birazını hallettim ben, birazını da zamanı gelince halledeceğim. Ama sana yardımım yardım, söz verdiğim gibi.”</p>

      <p class="paragraf2">Çaydan bir yudum daha aldım.</p>

      <p class="paragraf2">Tetik Osman ceketinin cebinden cep telefonunu çıkardı. Teknoloji mağazalarına daha dün düşmüş gibi görünen bir cihazdı. Özenle parmakladı dokunmatik yüzeyini. Her dokunuşunda yirmi yıl önceki video oyunlarında duyulan sesler çıkıyordu.</p>

      <p class="paragraf2"><span>Sonra yerinden kalktı. Telefonu kulağına götürüp kapıya doğru yürüdü. Telefona ne söylediğini duyamadım. Bardağımdaki son iki parmak çaya giriştim. Sonra bir sigara yaktım.</span></p>

      <p class="paragraf2"><span>Yanımdaki adam sessizce çay bardağına bakıyordu. Başka kimse konuşmadı. Kahve ocağından gelen şırıltı aniden kesildi. Arkama dönüp baktım.</span></p>

      <p class="paragraf2"><span>Tetik Osman kahvenin köşesinde, sırtını duvara dayamış, camlardan dışarı bakarak konuşuyordu. Boş elindeki tespih taklalar atıyordu o konuşurken. Bir çay daha istesem mi diye düşündüm ama vazgeçtim. Önüme döndüm.</span></p>

      <p class="paragraf2"><span>Tetik Osman’ın sesini duydum sonra arkamdan. Konuşarak bana doğru geliyordu. Söylediklerini kaçırmamak için yan döndüm.</span></p>

      <p class="paragraf2"><span>“Hıyarın yeri belli,” dedi. “Şimdi yanına Sivri’yi katacağım götürsün diye. Gider bulursun. Artık ne yapacağın senin ferasetine kalmış. Aklının bir köşesine o ceset işini bana bulaşmadan halletmeyi de yaz. Büyük kıyamet kopmadan tepemize. Fırla Sivri!”</span></p>

      <p class="paragraf2"><span>Yanımızda deminden beri konuşmadan oturan adam ayağa kalktı. Ceketini çekiştirdi. Bana bakmadı bile.</span></p>

      <p class="paragraf2"><span>“Sağ ol ama gerek yok,” dedim. “Tarif et yerini, ben hallederim.”</span></p>

      <p class="paragraf2"><span>“Yok, gerek var,” dedi Tetik Osman. Sesine birden kahveye ilk girdiğimdeki ciddi ton gelmişti. “Sivri az konuşur ama iyidir. Sıkmaz canını.”</span></p>

      <p class="paragraf2"><span>Bir bildiği var herhalde dedim içimden. İtirazı uzatmadım. Ayağa kalktım.</span></p>

      <p class="paragraf2"><span>“Sağ ol Osman Bey,” dedim. “Çaylara da, yardımına da teşekkür ederim.”</span></p>

      <p class="paragraf2"><span>Tetik Osman “bey” lafını duyunca gevşedi.</span></p>

      <p class="paragraf2"><span>“Eyvallah,” dedi elini kalbinin üzerine götürüp çok hafifçe eğilerek. “Minnet karşılıklıdır. Rasgele...”</span></p>

      <p class="paragraf2">Galiba yeni bir müşterin var Remzi Ünal dedim kendi kendime. Ücreti konuşmadın ama ne alacağın belli.</p>

      <p class="paragraf2">Ocağın mermerine dirseğini dayamış bizi seyreden Yetim’e bir tebrik ve teşekkür işareti çaktım. Hafifçe gülümseyerek cevapladı. Döndüm. Sırtını duvara dönmüş oturan ceketlilerin hepsine birden elimi havaya kaldırarak veda ettim. Yalnızca ikisi başını salladı.</p>

      <p class="paragraf2">Ben önde, gerçek adı kim bilir ne olan Sivri arkamda, Kasımpaşa’nın yan sokaklarındaki Şarkışla Kıraathanesi’nin her daim kapalı kapısından ağır adımlarla çıktık.</p>

      <p class="paragraf2">Hava iyice kararmaya yüz tutmuştu. Sivri’yle Ayla Duman’ı tanıştırmak eğlenceli olacak diye düşünerek yürüdüm ilkokul öğretmeni kılıklı sürücümüzün taksisine.</p>

      <p class="paragraf2">Taksinin içinde bir hayli gergin bir Ayla Duman buldum. Taksi caddeye doğru baktığı için Şarkışla Kıraathanesi’nden çıkışımı görmüş olmalı. Belki de yanımda biriyle geliyor oluşumdan gerilmiş olmalı, ne bileyim.</p>

      <p class="paragraf2">Ön kapıyı işaret ettim Sivri’ye. Tek kelime etmeden girdi. Taksiciye selam verdi mi bilmiyorum. Arka kapıyı açıp ben de girdim. Ayla Duman neredeyse boynuma sarılacaktı.</p>

      <p class="paragraf2">“Nerde kaldınız?” dedi güvenliğimden endişelenen kırk yıllık arkadaşım gibi. “Ne çok korktum görüşmeniz uzadıkça.”</p>

      <p class="paragraf2">Arkama yaslandım.</p>

      <p class="paragraf2">“Her şey yolunda,” dedim. “Merak edilecek bir şey yok. Biraz konuştuk.”</p>

      <p class="paragraf2">Sivri varlığını unutturmak istiyormuş gibi sessizdi. Önüne bakıyordu. İleriye, caddeden gelip geçen araçlara. Kımıldamadan.</p>

      <p class="paragraf2">“Ama çok merak ettim,” dedi Ayla Duman. “Sonunda ben rica ettim, eee, arkadaştan bir bakması için. Sağ olsun o da...”</p>

      <p class="paragraf2">İlkokul öğretmeni kılıklı sürücümüz arkaya döndü.</p>

      <p class="paragraf2">“Şimdi ne yapıyoruz?”</p>

      <p class="paragraf2"><span>“Arkadaş söyleyecek,” dedim.</span></p>

      <p class="paragraf2"><span>Taksici Sivri’ye döndü. Sivri eliyle ileriyi gösterdi. Taksici bana baktı. Kafamla onayladım. Hyundai’yi çalıştırdı.</span></p>

      <p class="paragraf2"><span>Hareket ettiğimizde Ayla Duman bana döndü.</span></p>

      <p class="paragraf2"><span>“Nereye gidiyoruz?” dedi. “Ne olacak şimdi?”</span></p>

      <p class="paragraf2"><span>“Begüm Kalyon’u götüren kel kafalının bulunduğu yere,” dedim. “Arkadaşın adı Sivri. Bizi götürecek.”</span></p>

      <p class="paragraf2"><span>Sivri galiba sağa dönmesini işaret etmişti caddeye kavuştuğumuzda. Öyle yaptık. Gelişimizde tıkalı olan trafik dönüşümüzde de aynıydı. Ayla Duman Sivri’nin adını hiç yadırgamadı. Kendisini Sivri’ye tanıtmayışımı da.</span></p>

      <p class="paragraf2"><span>Şimdi bir meseleyi daha halletmem gerekiyordu.</span></p>

      <p class="paragraf2"><span>“Seni bir taksi durağında bırakalım istersen,” dedim. “Belki gittiğimiz yerdeki insanlar kahvedeki kadar anlayışlı çıkmaz.”</span></p>

      <p class="paragraf2"><span>Ayla Duman başını salladı.</span></p>

      <p class="paragraf2"><span>“Yok,” dedi. “Madem birlikte çıktık, sonunu getirelim. Hem siz yanımda oldukça ne olabilir ki bana? Üstelik bu sefer takside beklemeyeceğim. Dışarda ne olup bittiğini bilmeden beklemek daha kötü.”</span></p>

      <p class="paragraf2"><span>Sesimi çıkarmadım. Yol biraz açılmıştı. Taksinin içinde kimse konuşmadan yolu noktalayan üst geçidin altındaki kavşağa geldik. Sivri eliyle sağı gösterdi. İlerledik. Burada da yol açık sayılırdı.</span></p>

      <p class="paragraf2"><span>Taksicimiz yukarıya, Tepebaşı’na çıkan yokuşun hizasına gelmeden yavaşladı. Sivri’ye baktı. Sivri’nin hiçbir yeri kımıldamadı. Devam ettik.</span></p>

      <p class="paragraf2"><span>Yolun sağındaki dükkânların kiminde çıplak mankenler vardı. Ayakta duran cesetler gibiydiler. Kıpırtısız. Üstelik çok. Kiminin kafası vardı, kiminin yok. Kafası olanlar da kimseye benzemiyorlardı. Türümüzün hayatiyeti uçup gitmiş örnekleri gibi sergiliyorlardı kendilerini. Cinsiyetleri giysiler için yeterli, genel anatomi derslerinde kullanılamayacak kadar belirsizdi.</span></p>

      <p class="paragraf2"><span>Ayla Duman da bakıyordu mankenlerle dolu vitrinlere. Hayat üzerine felsefi bir şeyler söyleyecek diye korktum. Söylemedi Allahtan.</span></p>

      <p class="paragraf2"><span>İstanbul Bilgi Üniversitesi’nin Dolapdere Kampusu’nun karşısındaki ışıklarda mecburen durduk. Bu sefer sola baktı Ayla Duman. Yine konuşmadı ama. İhtiyar bir kadın korku dolu adımlarla geçti karşıya. Elinde plastik torba çağından öncelerden kalan bir file vardı. Yarısı dolu.</span></p>

      <p class="paragraf2"><span>Tam ışık yeşile döndüğünde taksinin içini bir cep telefonu zil sesi doldurdu. Amy Winehouse’ın bir şarkısının melodisiydi bu. Kızınki çalıyor dedim içimden. Ayla Duman çalmaya devam eden telefonu hızla kulağına götürdü cevapla düğmesine basıp.</span></p>

      <p class="paragraf2"><span>İster istemez dinledik. Çok şey duymadık ama.</span></p>

      <p class="paragraf2"><span>“Evet,” dedi önce. Biraz dinledi. Galiba kulağına çok bastırıyordu, motor sesinin de muhalefetiyle arayan kimsenin sesini duyamadım. “Öyle mi?” dedi sonra. Biraz daha dinledi. “Tamam, geliyorum,” deyip kapadı telefonu.</span></p>

      <p class="paragraf2"><span>Bana döndü.</span></p>

      <p class="paragraf2"><span>“Çok özür dilerim, kendimi yalanlıyorum ama sizi yalnız bırakmam gerekiyor,” dedi.</span></p>

      <p class="paragraf2"><span>Doğrusu biraz sevindim ama çaktırmadım elbette. İlkokul sınıf öğretmeni kılıklı taksici dönüp bana baktı. Sivri hiç istifini bozmadı. Üçüne birden konuştum sanki.</span></p>

      <p class="paragraf2"><span>“Daha iyi,” dedim. “Buralarda inme ama. Bir durak bulalım, seni bindiririm.”</span></p>

      <p class="paragraf2"><span>Taksici itiraz etti.</span></p>

      <p class="paragraf2"><span>“Bu civarda durak yok Remzi Abi,” dedi. “Ben ablaya bir arkadaş bulurum şimdi, güvenilir.”</span></p>

      <p class="paragraf2"><span>“Canım, ben binerim, Taksim şuracıkta,” dedi Ayla Duman.</span></p>

      <p class="paragraf2"><span>Taksici onu dinlemedi. Sağa geçerek yavaşladı yalnızca. Gözleri sarı araçlardaydı şimdi galiba yayalardan çok. Sonra benim görmediğim bir taksiye korna çaldı. Kendilerinden başka kimsenin anlayamayacağı cinsten bir şifreyle seslenir gibi. Karşılığını aldı galiba, iyice yavaşladı, sağa yanaştı, durdu. İndi Hyundai’den. Motor çalışıyordu.</span></p>

      <p class="paragraf2"><span>Peşinden ben de indim. Kapıyı tutup Ayla Duman’ın uzun elbisesinin eteğiyle boğuşarak inmesini bekledim. Taksici biraz gerimizde duran başka bir taksiye doğru yürüdü. Biz de peşinden.</span></p>

      <p class="paragraf2"><span>Durdurduğu taksinin yanına gittiğimizde iki meslektaş arasındaki konuşma tamamlanmıştı bile. Anlaşma tamamdı. Yeni taksici, eski taksicinin duyamadığımız sınav sorularından geçmiş, uyarılarını almış, yanımdaki “bayan”ın gideceği yere sağ salim ulaşacağına dair kutsal bildiği ne varsa üzerine yemin etmeye hazır bekliyordu.</span></p>

      <p class="paragraf2"><span>“Ne zaman haber alırım sizden?” dedi Ayla Duman binmeden önce.</span></p>

      <p class="paragraf2"><span>“Bilmem,” dedim. “Duruma bağlı.”</span></p>

      <p class="paragraf2"><span>“Begüm’ü görürseniz mutlaka arasın beni,” dedi.</span></p>

      <p class="paragraf2"><span>“Söylerim,” dedim.</span></p>

      <p class="paragraf2"><span>“Dikkat edin kendinize siz de,” dedi.</span></p>

      <p class="paragraf2"><span>“Ederim,” dedim.</span></p>

      <p class="paragraf2"><span>Taksinin kapısını kapadım. Yeni taksici hareket ederken kornasına hafifçe dokundu. Elimle selamladım. Gerideki Hyundai’ye doğru yürümeye başladık.</span></p>

      <p class="paragraf2"><span>“Tamam,” dedi taksici. “Abla yerine ulaşır, merak etme Remzi Abi.”</span></p>

      <p class="paragraf2"><span>“Eyvallah,” dedim.</span></p>

      <p class="paragraf2"><span>Beni bugün epey dolaştıran taksinin yanına geldik. İki kapıdan aynı anda girdik araca. Tam oturduğumda Sivri konuşmayı kesip kulağındaki telefonu aşağı indirdi.</span></p>
    </div>
  </div>
</body>
</html>
