<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-7.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-7.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-4">4. BÖLÜM</p>

      <p class="gomme"><span class="char-style-override4" xml:lang="tr-TR">O</span>rtalıkta birkaç gündür görünmediği için birile<span>rini meraka düşüren hemşire Begüm Kalyon’un soyadını bilmediğim arkadaşı Firdevs’in evi, Teneke Mahallesi’ni Nişantaşı’na bağlayan yokuşun ortalarında, ince uzun bir apartmandaydı. Apartmanın yüzeyi uçuk pembe BTB kaplıydı. Apartmana giriş kapısının küçük kareler oluşturan demirleri yerinde duruyordu ama aralardaki camların çoğu kırılmıştı. Kapının yanındaki zil butonları epeydir işlevsizlermiş gibi duruyordu.</span></p>

      <p class="paragraf2"><span>Elimi demirlerin uygun yerinden sokarak arkadan kapının kilidini açtım. İçeri girdim. Camları kırık demir kapıdan başka bir yerden ışık almayan sahanlık alacakaranlıktı. Gözlerim alışsın diye biraz bekledim. Sonra duvarda bir elektrik düğmesi aradım. Buldum ve dokundum.</span></p>

      <p class="paragraf2"><span>Gördüğüm ilk şey yerde yatan bir bisikletti. Epeydir orada terk edilmişti anlaşılan, arka tekerleği yoktu. Hemen yanınd</span>a ters çevrilmiş bir alışveriş sepeti vardı. Hiç güven vermeyen asansörü boş verip, yanındaki merdivenlere yöneldim.</p>

      <p class="paragraf2">Beklediğim gibi ağır ve yerleşik kavrulmuş soğan kokusu geldi burnuma. İlk kattaki kapıların önünde ayakkabılar vardı. Kimi düzgün, kimi dağınık bırakılmış kadın, erkek, çocuk ayakkabıları. Koridor duvarını boydan boya, dalgalı bir tebeşir çizgisi süslüyordu. Merdivenleri tırmanmaya devam ettim.</p>

      <p class="paragraf2">Soğan kokusu daha da kesifleşti yukarı çıktıkça. Buna karşın kapıların arkasından beklediğim ev gürültüleri gelmiyordu. Bir kat daha çıktım. Merdivenin otomatiği söndü. Koridor bütünüyle karardı.</p>

      <p class="paragraf2">Çakmağımı çıkarıp yaktım. Duvarda bir elektrik düğmesi daha aradım. Aşağılardan bir yerde bir kapı açıldı. İki saniye sonra koridorun ışığı yandı. Aşağıdaki kimse ona teşekkür ettim içimden. Düğmenin yerini saptadım bir sonraki kararma için.</p>

      <p class="paragraf2">Karşılıklı dört kapının üzerindeki numaraların karakteri ve puntosu birbirini tutmuyordu. Numaraya ihtiyacım yoktu hedefim olan kapıyı bulmak için ama. Sevgilisini aramamı isteyen Kemal Arsan’ın tarifine uygun olarak, üstüne kocaman bir üzüm salkımı çıkartması yapıştırılmış olan kapının önünde durdum. Önünde ayakkabı yoktu.</p>

      <p class="paragraf2">Firdevs Hanım’ın soyadı Işın’dı. Kapının tam ortasında, alışılmadık büyüklükteki pirinç bir levhanın üzerine eğik harflerle yazılmış iki kelimeden anladım bunu. Levhanın altında eski usul pirinç bir kapı tokmağı vardı. Geldiğimi haber verecek bir zil butonu göremedim.</p>

      <p class="paragraf2">Derin bir nefes aldım. Önünde durduğum sayısız yabancı kapıyı hatırladım bir an. Arkalarındaki tatsız sürprizleri. Dur bakalım dedim içimden, bu kez ne olacak?</p>

      <p class="paragraf2">Tokmağı tutup, iki kere vurdum kapıya. Çelik kapı titreşti, gelen misafirin haberini iletti içeriye. Güçlü biçimde.</p>

      <p class="paragraf2">Kulağımı kapıya yaklaştırdım. İçerden konuşma, televizyon, terlik tıkırtısı gelmiyordu.</p>

      <p class="paragraf2">Merdivenin otomatiği bir kez daha söndü. Aşağılardan tanımadığım birilerinin yardımını beklemedim. Yerini artık bildiğim düğmeye dokundum iki adım sağa atıp. Dönüp yeniden tokmağı vurdum kapıya.</p>

      <p class="paragraf2">Daha çeliğin tınlaması koridorun derinliklerinde erimeden açıldı kapı. Açan kapının arkasında ikinci kez vurulmasını bekliyordu demek ki. Tam da gözetleme deliğinin karşısında duruyordum. Ürkütücü bir suratım olmadığına bir kez daha inandım.</p>

      <p class="paragraf2">Kapıyı yarım açan genç kadına, hasta ve yaşlı anne babanızı gözü kapalı teslim edebilirdiniz. Çok güzel değildi ilk bakışta. Piyasa güzeli değildi yani. Kumral saçlarını iki yandan arkaya doğru topladığı için, beyaz tenli yüzü bütün ovalliğiyle ortaya çıkmıştı. Elmacıkkemikleri iyice vurguluyordu yüzünün sınırlarını. Dudakları hafif dolgundu. Çenesi, fotoğraflarla kimlik analizi kitaplarından öğrendiğim kadarıyla kararlılık sahibi kişilerdeki gibi biçimlenmişti.</p>

      <p class="paragraf2">Üzerinde blucin kumaşından bir elbise vardı. Etekleri dizinin biraz altında, en üstteki ve en alttaki hariç düğmeler ilikliydi. Daha ilk bakışta, işini bilen hayli profesyonel bir özel hemşire izlenimini eksiksiz veriyordu.</p>

      <p class="paragraf2">Yüzünde yeni hasta yakınlarına hazırladığı gülümsemeye biraz şaşkınlık katılmış bir ifadeyle bana baktı.</p>

      <p class="paragraf2">“Buyrun?” dedi pazarlamacı olmasam ne kadar çok sevineceğini sezdiğim bir ses tonuyla.</p>

      <p class="paragraf2">“Firdevs Hanım?” dedim.</p>

      <p class="paragraf2"><span>“Benim, buyrun,” dedi ses ve yüz ifadesini hiç değiştir–meden.</span></p>

      <p class="paragraf2">“Bir yakınım için rahatsız ettim sizi,” dedim. “Yaşlı ve kanser hastası. Maalesef terminal dönem.”</p>

      <p class="paragraf2">Kapıdaki kadın bir an kararsız kaldı. Beni ve hastamı reddedecek gibiydi. Koridorun sağına soluna baktı hiç gereği yokken. Sonra yeni bir hasta fikri ağır bastı galiba. Bir adım geriye çekildi, kapıyı tam olarak açtı girmem için.</p>

      <p class="paragraf2">“Girsenize, içerde konuşalım.”</p>

      <p class="paragraf2">Girdim.</p>

      <p class="paragraf2">Firdevs Işın’ın evinin, apartmanın dış görünümüyle en ufak bir alakası yoktu. Onun antiteziydi adeta. Antre olmadığı için hemen karşılaştığınız oturma odası, herhangi bir IKEA kataloğunda yalnız yaşayan genç kadın profesyonellere örnek gösterilecek kadar küçük ve sevimli göründü gözüme.</p>

      <p class="paragraf2">Tam karşıdaki pencerede Morihei Ueshiba’nın ülkesinin desenlerini taşıyan jaluzi, dışarının ışığını hafifçe kırıyor, salona dozunda bir yumuşama getiriyordu. Önüne küçük tahta bir masa ve iki sandalye yerleştirilmişti. Masada bana göre yan duran açık bir dizüstü bilgisayar vardı. Pencerenin sağından uzanan duvara, insan boyu kadar yükseğe, masadakilerin aynısı bir sandalye monte edilmişti. Sandalyedeki küp şeklindeki vazonun içinde adını bilmediğim kırmızılı mavili çiçekler oturuyordu. Salonun sol duvarını üstlerinde bir dolu karton kutu duran iki uzun raf kaplıyordu. Kutuların üzerine minik minik çiçekler işlenmişti. Yere zeminin ancak üçte birini kaplayan bir kilim atılıydı. Rafların karşısında iki kişilik bir divan duruyordu. Divanın önünde, üstünde kadın dergileri ve küçük bir vazoda papatyalar olan kare bir sehpa vardı.</p>

      <p class="paragraf2">Divanın pencereye yakın tarafında genç bir kadın oturuyordu. Üzerinde kahverengi kadife bir pantolon ve sarı sweat-shirt vardı. Saçlarını atkuyruğu yapmıştı. Güzelce bir kadındı galiba, ince ince bakmadım yüzüne. Estetik operasyonu geçirdiğini sandığım kalkık burnu çarptı gözüme yalnızca.</p>

      <p class="paragraf2"><span>Benim için açılan kapının hemen bir adım önünde durdum, durumu yönetmesi için Firdevs Işın’ı bekledim.</span></p>

      <p class="paragraf2"><span>Ev sahibem divanın boş tarafını gösterdi bana.</span></p>

      <p class="paragraf2"><span>“Oturmaz mısınız?” dedi. Yanına oturacağım arkadaşını tanıtmaya gerek görmedi.</span></p>

      <p class="paragraf2"><span>“Teşekkür ederim,” dedim otururken.</span></p>

      <p class="paragraf2"><span>Firdevs Işın pencerenin önündeki sandalyelerden birini çekti, tam karşıma oturdu.</span></p>

      <p class="paragraf2"><span>“Geçmiş olsun,” dedi. “Hastanız kaç yaşında?”</span></p>

      <p class="paragraf2"><span>Tereddüt ediyormuşum gibi yerimde kıpırdandım.</span></p>

      <p class="paragraf2"><span>“Sekseni geçmiştir,” dedim. “Annem.”</span></p>

      <p class="paragraf2"><span>Yanımda oturan kadın ayağa kalktı. Benim yüzüme bakmadan konuştu.</span></p>

      <p class="paragraf2"><span>“Ben mutfağa gideyim,” dedi. “Siz rahatça...”</span></p>

      <p class="paragraf2"><span>Sehpanın bana uzak yanından yürüdü, Firdevs Işın’ın arkasından geçti, arkamdaki bir kapıya doğru ilerledi. Kapının kapanma sesini duyana kadar bekledim geriye bakmadan.</span></p>

      <p class="paragraf2"><span>Ev sahibem kadını mutfağa kadar sessizce izleyen gözlerini bana çevirdi.</span></p>

      <p class="paragraf2"><span>“Hastalığı?” dedi.</span></p>

      <p class="paragraf2"><span>Tereddüt etmeden cevap verdim.</span></p>

      <p class="paragraf2"><span>“Bağırsak kanseri,” dedim. “Geç kalmışız. Hayli ilerlemiş. Ameliyattan sonra, eee, günlük hayatı epey zorlaştı.”</span></p>

      <p class="paragraf2"><span>Bilirim der gibi başını salladı.</span></p>

      <p class="paragraf2"><span>“Eviniz nerede?” dedi.</span></p>

      <p class="paragraf2"><span>Yakın olsun istedim.</span></p>

      <p class="paragraf2"><span>“Annemin evi Levent’te,” dedim. “Beşiktaş Belediyesi’nin arkasında. Ben Bostancı’da oturuyorum.”</span></p>

      <p class="paragraf2"><span>“Anladım,” dedi.</span></p>

      <p class="paragraf2"><span>“Kız kardeşim Uçaksavar’da oturuyor,” dedim. “Gündüzleri yanından ayrılmıyor. Ama gece zor, onun da çocukları falan...” Yüzümü buruşturdum.</span></p>

      <p class="paragraf2"><span>“Anladım,” dedi yeniden.</span></p>

      <p class="paragraf2"><span>“Gerçekten yardımınıza çok ihtiyacımız var,” dedim.</span></p>

      <p class="paragraf2"><span>Firdevs Işın kaşlarını çattı, gözlerini yerdeki kilimin köşesine dikti çok zor bir problemi çözmekle meşgulmüş gibi. Sonra bana baktı.</span></p>

      <p class="paragraf2"><span>“Bu ara gecelerim dolu,” dedi. “O yüzden düşünüyorum. Adresimi nereden almıştınız?”</span></p>

      <p class="paragraf2"><span>Beklediğim soru geldi diye sevindim.</span></p>

      <p class="paragraf2"><span>“Bir doktor tanıdığım var,” dedim. “Kemal Arsan. Manhattan Medical’de çalışıyor. Galiba bir arkadaşının arkadaşı imişsiniz. Çok tavsiye etti sizi. Selam söyledi.”</span></p>

      <p class="paragraf2"><span>“Aleyküm... selam...” dedi Firdevs Işın sözcüklere gereğinden çok ara vererek. Bu referans şimdiye kadar ağzımdan çıkan en acayip sözmüş gibi düşündürmüştü onu sanki. Bekledim ne diyecek diye.</span></p>

      <p class="paragraf2"><span>Şapkam olsa düşürecek bir şey söyledi sonra.</span></p>

      <p class="paragraf2"><span>“Adınız Remzi Ünal olmasın sizin?”</span></p>

      <p class="paragraf2"><span>Bu hikâyede karşıma çıkan sağlık çalışanları beklediğimden akıllı dedim içimden, şaşkınlığımı bastırdıktan sonra. Annesi kanser hastası adam gitti, Remzi Ünal geldi mecburen oturduğum iki kişilik kanepeye. Bacak bacak üstüne attım elimi zayıflattığım izlenimi vermemek için.</span></p>

      <p class="paragraf2"><span>“Nerden anladınız?” dedim hafif gülümseyerek.</span></p>

      <p class="paragraf2"><span>“Begüm notunuzu dinlemiş,” dedi. “Kemal’den bu kadar kısa arayla bahseden birisi ortaya çıkınca, aynı adam olmalı diye düşündüm.”</span></p>

      <p class="paragraf2"><span>Remzi Ünal geri geldiyse dedim kendi kendime, belki destek güçleri de çağırmalıyım yardıma.</span></p>

      <p class="paragraf2">“Sigara içebilir miyim?” dedim.</p>

      <p class="paragraf2"><span>“Akciğer sizin,” dedi Firdevs Işın.</span></p>

      <p class="paragraf2"><span>Ben sigaramı çıkarırken sandalyesinden kalktı. Arkasındaki rafın alt kısmındaki tekerlekli çekmeceden bir kül tablası çıkardı, sehpanın üzerine koydu. İçine sigara atarken açılan, sonra kapanan türden bir kül tablasıydı.</span></p>

      <p class="paragraf2"><span>Sigaramı yaktım. Geriye yaslandım.</span></p>

      <p class="paragraf2"><span>“Verdiğim numarayı aramaya niyeti var mıydı?” dedim. “Madem açık açık konuşuyoruz.”</span></p>

      <p class="paragraf2"><span>Yeniden sandalyesine oturdu. Yüzünde tam çözemediğim bir ifade vardı.</span></p>

      <p class="paragraf2"><span>“Onu bilemiyorum,” dedi. “Bana sordu gerçi ne yapayım diye.”</span></p>

      <p class="paragraf2"><span>“Siz ne dediniz?”</span></p>

      <p class="paragraf2"><span>“Bu Remzi Ünal denen adamın kim olduğunu iyice bir öğrenmeden hiçbir şey yapma dedim, açık söyleyeyim,” dedi Firdevs Işın. “Ama beni dinledi mi, bilemem.”</span></p>

      <p class="paragraf2"><span>Bu iyiydi.</span></p>

      <p class="paragraf2"><span>“Remzi Ünal denen adamın neye benzediğini öğrenme şansı ayağınıza geldi,” dedim sigaramdan bir nefes daha çektikten sonra.</span></p>

      <p class="paragraf2"><span>Firdevs Işın gülümsedi ben kül tablasını kullanırken.</span></p>

      <p class="paragraf2"><span>“Madem açık konuşuyoruz,” dedi. “Tam olarak Begüm’ü neden ve hangi sıfatla arıyorsunuz öğrenebilir miyim?”</span></p>

      <p class="paragraf2"><span>Sigaramı ağzıma götürmüşken indirdim elimi. Doğru söylemeye kadar verdim.</span></p>

      <p class="paragraf2"><span>“Telefonda küçük bir yalan söyledim galiba,” dedim. “Kemal Arsan arkadaşım değil, müşterim. Begüm Hanım ortadan kaybolunca merak etmiş. Ben de aramaya başladım.”</span></p>

      <p class="paragraf2"><span>Yalan konusundaki itirafımın üzerinde durmadı ev sahibem.</span></p>

      <p class="paragraf2">“Telesekreterine not bıraktığınız numara Kemal’de yoktu ama,” dedi.</p>

      <p class="paragraf2">“Biliyorum,” dedim. “İşim bu, bulmam gerekiyordu, buldum.” Bir ara verdim. Sigaramdan ertelediğim o nefesi çektim. Dumanı havaya savururken konuştum.</p>

      <p class="paragraf2">“O telefonun zili bu evde çalmış olmasın?” diye attım tutmasını umarak. Bazen yapardım bunu. Bazen tutardı.</p>

      <p class="paragraf2">Tutmadı.</p>

      <p class="paragraf2">“Hayır,” dedi Firdevs Işın. “Bu evde sabit telefon yok.”</p>

      <p class="paragraf2">Bir soruya itiraz etmeden cevap veren birine ikinci soru mutlaka sorulmalıydı.</p>

      <p class="paragraf2">“Peki, nerede Begüm Hanım?” dedim.</p>

      <p class="paragraf2">“Bilmiyorum,” dedi. Her halinden belliydi cevabının doğru olmadığı. Üstünde durmadım. Sigaramı söndürdüm. Kül tablası dünyanın bütün sigaralarına düşmanmış gibi anında yuttu izmariti. Üçüncü soruyu da sorayım bari dedim içimden.</p>

      <p class="paragraf2">“Neden ortadan kaybolmayı seçtiğini biliyor musunuz bari?” dedim.</p>

      <p class="paragraf2">Firdevs Işın bu kez doğru söylüyordu galiba.</p>

      <p class="paragraf2">“Biliyorum ama size söyleyemem,” dedi. “Beni zorlamaya kalkarsanız bağırırım, bilesiniz. Bu apartmanın duvarları çok incedir.”</p>

      <p class="paragraf2">“Aklımdan bile geçmez,” dedim.</p>

      <p class="paragraf2">“Buna sevindim,” dedi Firdevs Işın. “Şimdi ne yapacaksınız?”</p>

      <p class="paragraf2">Yerimde kıpırdandım.</p>

      <p class="paragraf2">“Aramaya devam edeceğim,” dedim. “Bıraktığım numarayı aramasını bekleyeceğim. Evini ve cebini sık sık yoklayacağım. Aklıma başka bir şey gelirse, onu da denerim.”</p>

      <p class="paragraf2">Aklımda yapmayı düşündüğüm bir şey vardı ama bunu ona söylemeyi düşünmedim.</p>

      <p class="paragraf2"><span>“Yani, devam...” dedi. “Aramaya.”</span></p>

      <p class="paragraf2"><span>“İşim bu,” dedim.</span></p>

      <p class="paragraf2"><span>Artık evinden gitme zamanının geldiğini işaret etmek ister gibi ayağa kalktı. Gövdesi kapıya doğru döndü hafifçe. Ben de doğruldum.</span></p>

      <p class="paragraf2"><span>“Benimle konuştuğunuz için teşekkür ederim,” dedim. “Gördüğünüz gibi gayet medeni bir özel dedektifim ben.”</span></p>

      <p class="paragraf2"><span>“Gördüğüm ilk özel dedektif,” dedi. “Filmlerdekine benzemiyorsunuz, açık söyleyeyim.”</span></p>

      <p class="paragraf2"><span>Buna akıllıca bir cevap vermeliydim. Zaman bulamadım ama düşünmeye. Kapının zili yoğun bakım ünitesinde yatan birisinin kalp durmasını haber veriyor gibi çaldı. Uzun uzun ve üst üste.</span></p>

      <p class="paragraf2"><span>Ya da üst kattaki komşu merdivenden düşüp ayağını kırdı gibi çaldı kapının zili.</span></p>

      <p class="paragraf2"><span>Devletten vergi borcunuz var yazan sarı kâğıt geldi gibi çaldı. ÖSYM’den hiçbir üniversiteyi kazanamadınız haberi geldi gibi. Sevgiliden seni terk ediyorum mektubu gibi. Askerlik şubesinden celp emri gibi.</span></p>

      <p class="paragraf2"><span>Belanın derini kapının hemen önünde der gibi çaldı kapının zili.</span></p>

      <p class="paragraf2"><span>Firdevs Işın’la birbirimize baktık. Olur böyle şeyler, ben de tam gidiyordum bakışı attım kıza. Yeni bir hasta adayı şimdi vakitsiz olacak der gibi omuzlarını silkti, kapıya yöneldi ev sahibem.</span></p>

      <p class="paragraf2"><span>Bildiğim kadarıyla tek başına yaşayan bir genç kadından beklemediğim bir şekilde kapının gözetleme deliğinden bakmadan açtı kapıyı. Ben kapıdayken ne yaptığını hatırlamaya çalıştım.</span></p>

      <p class="paragraf2"><span>Gelecek sefer aynı hatayı yapmayacaktı, eminim ama.</span></p>

      <p class="paragraf2"><span>Kapı umulmadık bir şiddetle içeri doğru savruldu. Firdevs Işın çarpmasın diye içgüdüsel ol</span>arak geriye bir adım attı. Açılan <span>boşluktan içeri üç adam girdi. Sinemada yanınıza otursa yerinizi değiştireceğiniz üç adam.</span></p>

      <p class="paragraf2"><span>Ben önce ilk girenin elindeki tabancayı gördüm.</span></p>

      <p class="paragraf2"><span>“Sakin!” dedi tabancalı adam.</span></p>

      <p class="paragraf2"><span>Üzerinde uzun, beyaz bir pardösü vardı. Mevsime uygun olup olmadığı umurunda değildi anlaşılan. Altından kahverengi kumaş pantolon paçaları görünüyordu. Ayakkabıları epeydir boya görmemiş İtalyan taklidi Çin işiydi.</span></p>

      <p class="paragraf2"><span>Yüzü ne İtalyan’a ne Çinliye benziyordu ama.</span></p>

      <p class="paragraf2"><span>Kafası yarım numara makine ucuyla alınmış gibiydi. Yusyuvarlaktı. Bebekken annesinin yatırma şeklini çıkaramadım. Düzene sokulmaya çalışılmış kaşları yine de küçük parmağımın yarısı kadar kalındı. Gözleri girdiği bir yeri hızla denetleyip arıza kaynaklarını bulup çıkarma konusunda deneyimliydi.</span></p>

      <p class="paragraf2"><span>Anında beni gördü Firdevs Işın’ın iki adım gerisinde.</span></p>

      <p class="paragraf2"><span>Küçük bir şaşkınlık gördüm sanki gözünde. Hemen geçti ama. Tabancanın ucuyla ellerimi havaya doğru tutmamı emretti. Simsiyahtı tabanca. Kocaman. Apaçık ölümcül.</span></p>

      <p class="paragraf2"><span>Ona uydum.</span></p>

      <p class="paragraf2"><span>Arkasındaki iki kişi daha silik karakterliydi. Böyle durumlarda her zaman olduğu gibi. İkisi de mont giymişti. Bacaklarında blucinler vardı. Biri siyah, biri gri boğazlı kazaklar ve Puma ayakkabılar giyimlerini tamamlıyordu. Yüzlerinde inisiyatifi bütünüyle patronlarına bırakmış bir sükûnet vardı.</span></p>

      <p class="paragraf2"><span>Tabancalı adam bana doğru yürüdü. Firdevs Işın mecburen kenara çekildi. Arkasındaki adamlardan biri ona doğru iki adım attı. Fazla ileri gitmedi ama.</span></p>

      <p class="paragraf2"><span>“Ne oluyor be?” dedi Firdevs Işın.</span></p>

      <p class="paragraf2"><span>“Sakin,” dedi tabancalı adam yeniden. “Sakin. Bağırıp ne etme.”</span></p>

      <p class="paragraf2"><span>Başıyla siyah kazaklıya işaret etti. Siyah kazaklı patronuyla arama girmemeye dikkat ederek arkama geçti. Kollarımı biraz daha kaldırdım yukarıya. Elleriyle üstümü aradı. Sesimi çıkarmadım. Dur bakalım ne olacak dedim içimden.</span></p>

      <p class="paragraf2"><span>Arkamdan temiz olduğumu gösteren bir sinyal geldi herhalde. Tabancasıyla iki kişilik kanepeyi işaret etti pardösülü adam.</span></p>

      <p class="paragraf2"><span>“Oturun,” dedi.</span></p>

      <p class="paragraf2"><span>Firdevs Işın’ın geçmesi için bir adım geriye çekildim. Ellerim arkamdaki adama çarptı hafiften. Elimi itti.</span></p>

      <p class="paragraf2"><span>Firdevs Işın önümden geçip kanepeye ilerledi.</span></p>

      <p class="paragraf2"><span>“Ne oluyor canım,” dedi. “Nasıl giriyorsunuz evime böyle? Ne hakkınız var? Kimsiniz siz?”</span></p>

      <p class="paragraf2"><span>“Otur, soluklan hele bir bacım,” dedi eli tabancalı adam. Bacım sözcüğünün yumuşak vurgusu yoktu sesinde elbette. “Biraz konuşup gideceğiz. Bağırıp ne etme.”</span></p>

      <p class="paragraf2"><span>Ben ağzımı açmadan kanepeye yöneldim. Oturmadan önce her şey yoluna girer işareti yaptım ev sahibeme gözümle. Oralı olmadı. Gözleri adamın elindeki tabancadaydı.</span></p>

      <p class="paragraf2"><span>Duvarların inceliğine güvenmese diye geçirdim içimden.</span></p>

      <p class="paragraf2"><span>Tabancalı adam tam karşımıza, Firdevs Işın’ın biraz önce oturduğu sandalyeye oturdu. Tabancası şimdi yere bakıyordu.</span></p>

      <p class="paragraf2"><span>“Nerede arkadaşın Begüm olacak kız hanım abla?” dedi.</span></p>

      <p class="paragraf2"><span>Buyur buradan yak dedim içimden. Sorusunu sorduktan sonra cevabı bir an önce alsa çok iyi olacağını göstermek ister gibi tabancanın namlusunu Firdevs Işın’a doğru salladı pardösülü adam. Tehdit eder gibi değil ama, elindeki çubuğu öylesine sallar gibi.</span></p>

      <p class="paragraf2"><span>Üstelik ev sahibemin cevabını beklemedi. Bana döndü.</span></p>

      <p class="paragraf2"><span>“Sen kimin nesisin üstat?” dedi. Tabancanın namlusu bana dönmüştü şimdi. Göbeğimle dizlerimin arasında bir yere.</span></p>

      <p class="paragraf2"><span>Benden önce Firdevs Işın atladı.</span></p>

      <p class="paragraf2"><span>“Bir yakını hastaymış. Ağır hasta. Beni tutmak için geldi,” dedi.</span></p>

      <p class="paragraf2"><span>“Hee, sen hemşireydin değil mi hanım abla,” dedi adam.</span></p>

      <p class="paragraf2"><span>Ayakta duran öbür ikisi, anlamamıza imkân olmayan bir espriye gülüştüler. Tabancalı adam onlara bakmadı. Omuzları biraz kasılınca kestiler onlar da gülüşmeyi.</span></p>

      <p class="paragraf2"><span>“Neyse ne,” dedi adam. “Bakarız sana sonra. Sen soruma cevap vermedin be hanım abla.”</span></p>

      <p class="paragraf2"><span>Firdevs Işın ne sorulduğunu unutmuş gibi bir yüzle baktı adama. Adam tekrarladı sorusunu.</span></p>

      <p class="paragraf2"><span>“Begüm nerede?”</span></p>

      <p class="paragraf2"><span>“Begüm kim?” dedi Firdevs Işın.</span></p>

      <p class="paragraf2"><span>Tabancalı adamın kaşları çatıldı. Daha da kalınlaştılar sanki.</span></p>

      <p class="paragraf2"><span>“Benimle kafa bulma hanım abla,” dedi. “Doğru dürüst cevap ver. Kasımpaşa damarımı kabartma.”</span></p>

      <p class="paragraf2"><span>Firdevs Işın anlamamış gibi yaptı.</span></p>

      <p class="paragraf2"><span>“Kasımpaşa nesi?” dedi durumu anlarsa bülbül gibi konuşacağını hissettirmek ister gibi.</span></p>

      <p class="paragraf2"><span>Tabancalı adam çattık der gibi kafasını iki yana salladı. Sonra ciddileşti.</span></p>

      <p class="paragraf2"><span>“Bak hanım abla,” dedi. “Güzellikle sordum sana. Bir kere daha soruyorum. Begüm denen kız nerede? Senin iyi arkadaşınmış, yeme beni. Söyle yerini, ya da çağır, telefon et, bir şey yap. İki satır konuşacağız kendisiyle.”</span></p>

      <p class="paragraf2"><span>Firdevs Işın teslim oluyor gibi omuzlarını silkti. Yüzü düştü sanki. Alçak bir sesle konuştu.</span></p>

      <p class="paragraf2"><span>“Tamam, tamam,” dedi. “Arkadaşım sayılır. Ama inan olsun nerede haberim yok. Kaç gündür görmedim.”</span></p>

      <p class="paragraf2"><span>“Kimse görmemiş,” dedi adam. “Derdimiz de o.”</span></p>

      <p class="paragraf2"><span>“Ben de görmedim,” dedi Firdevs Işın.</span></p>

      <p class="paragraf2"><span>“Konuştun mu?”</span></p>

      <p class="paragraf2"><span>“Hayır,” dedi Firdevs Işın. “Konuşamadım. Verdiği telefon açılmıyor. Telesekreter çıkıyor hep.”</span></p>

      <p class="paragraf2"><span>Adam ver şu numarayı, bir de ben arayayım dese rahatlayacaktım. Ayla Duman ve soyadını bilmediğim başhemşire adına. Kısmet olmadı.</span></p>

      <p class="paragraf2"><span>“Numara şu mu, başka mı?”</span></p>

      <p class="paragraf2"><span>Ayla Duman tuşlarken ezberleyip, ankesörlü telefondan aradığım numarayı çarpım tablosunu yeni bellemiş bir ilkokul öğrencisinin kuşkulu gururuyla okudu kel kafalı. Kime sordular diye endişelendim. En önemlisi cevap almak için soruyu güçlendirici neler yaptılar?</span></p>

      <p class="paragraf2"><span>Firdevs Işın başını salladı onaylarcasına.</span></p>

      <p class="paragraf2"><span>Tabancalı adam durumu değerlendirmeye çalışıyor gibi duraladı bir an. Sonra başını arkasındakilere çevirdi.</span></p>

      <p class="paragraf2"><span>“Eee,” dedi. “Neden geldik buraya biz? Sıfıra sıfır elde var sıfır.”</span></p>

      <p class="paragraf2"><span>“Sıfır,” diye tekrarladı siyah kazaklı olan.</span></p>

      <p class="paragraf2"><span>“Sıfır olmaz,” dedi eli tabancalı.</span></p>

      <p class="paragraf2"><span>“Olmaz!” dedi arkadaki.</span></p>

      <p class="paragraf2"><span>“Olmaz,” diye tekrarladı eli tabancalı adam kendi kendine konuşur gibi.</span></p>

      <p class="paragraf2"><span>İş boka sarıyor dedim içimden.</span></p>

      <p class="paragraf2"><span>Firdevs Işın ne olduğunu anlamıyor gibi saf saf bakıyordu etrafına. Gerçek miydi rol mü yapıyordu anlamadım.</span></p>

      <p class="paragraf2"><span>Eli tabancalı adam anladı mı bilmiyorum. Belki de iki durum da umurunda değildi. Tabancayı sol eline aldı. Sağ eliyle amansız bir tokat çaktı Firdevs Işın’ın suratına. Şimşekler çakmış olmalı. Tokadın etkisiyle kanepenin kolçağına yığıldı ev sahibem.</span></p>

      <p class="paragraf2"><span>Eli tabancalı adam ayağa kalktı. İkinci hamlesini yapacaktı sanki. Oturduğum yerden konuştum.</span></p>

      <p class="paragraf2"><span>“Sakin olun beyler,” dedim. “Kıza boşuna eziyet etmeyin. Belki ben yardımcı olabilirim size.”</span></p>

      <p class="paragraf2"><span>Eli tabancalı kel adam, attığı tokat kadar hızla bana döndü.</span></p>

      <p class="paragraf2"><span>“Hey, hey, hey!” dedi. “Bir dakika. Ne dedin sen?”</span></p>

      <p class="paragraf2"><span>Kanepenin arkalığına sırtımı sıkıca dayayarak konuştum. Birazdan bir sigaraya ihtiyaç duyacaktım, biliyordum.</span></p>

      <p class="paragraf2"><span>“Kıza boşuna eziyet etmeyin,” diye tekrarladım. “Onun bildiklerini ben de biliyorum. Belki daha fazlasını...”</span></p>

      <p class="paragraf2"><span>“Allah Allah,” dedi. “Hani senin hastan vardı, ağır hastan?”</span></p>

      <p class="paragraf2"><span>“Sen hiç polise yalan söylemedin mi?” dedim.</span></p>

      <p class="paragraf2"><span>Eli tabancalı adam eve girdiğinden beri ilk kez gülümsedi. Öyle geniş geniş değil, kontrollü. Dikkatini çekmeyi başardığımı düşündüm. Polis mevzuuna girmemeyi tercih etti ama.</span></p>

      <p class="paragraf2"><span>“Tamam,” dedi. “Konuş, seni dinliyorum.”</span></p>

      <p class="paragraf2"><span>İyi dedim içimden. En azından ikinci tokadı engelledim. Bir tür başlangıçtı bu. Bakalım nereye kadar gidecekti.</span></p>

      <p class="paragraf2"><span>“Yalnız...” dedim.</span></p>

      <p class="paragraf2"><span>“Yalnız ne?” dedi. “Çabuk başladın pazarlığa.”</span></p>

      <p class="paragraf2"><span>“Mühim şeyler değil,” dedim. “Bir sigara içmem lazım. Demin izin vermişti bana.”</span></p>

      <p class="paragraf2"><span>Önce Firdevs Işın’ı, sonra kül tablasını işaret ettim başımla.</span></p>

      <p class="paragraf2"><span>“Orası kolay,” dedi. “Hem biz de birer tane yakarız. Madem izin verdi hanım abla. Konuş.”</span></p>

      <p class="paragraf2"><span>Cebimden sigaramı çıkardım. Karşımda, dudaklarında hâlâ küçük bir gülümseme parçası ile oturan adama uzattım. Gözlerini yüzümden ayırmadan aldı, çakmağımla onunkini yaktım önce. İşimi kolaylaştırmak için öne doğru eğilmedi.</span></p>

      <p class="paragraf2"><span>Kendiminkini yakarken sigara ağzımda konuştum.</span></p>

      <p class="paragraf2"><span>“Bir de,” dedim. “Adını bağışla bana. Bu bendeki bir tuhaflık işte. İnsanların adını bilmezsem kolay konuşamıyorum. Benimki Remzi Ünal bu arada.”</span></p>

      <p class="paragraf2"><span>Bu sefer konuşmak için arkasındakilere döndü.</span></p>

      <p class="paragraf2"><span>“Ne acayip tuhaflıklar var insanlarda,” dedi. Adamları mecburen gülümsediler. Siyah kazaklı biraz daha fazla. Ben dediğini onaylarcasına başımı salladım. Firdevs Işın yatalak hastası birden yürümeye başlamış gibi bakıyordu bana.</span></p>

      <p class="paragraf2"><span>“Bana Tetik Osman derler camiada,” dedi eli tabancalı adam içine çektiği nefesi salarak. “Aslında öyle çok sevmem bu meretle oynamasını ama yiğit lakabıyla anılır derler. Seninki ne?”</span></p>

      <p class="paragraf2"><span>“Remzi Ünal,” dedim. “Lakabım yok.”</span></p>

      <p class="paragraf2"><span>“Orayı anladık,” dedi. “Madem tanışma merasimi yapıyoruz... ne ayaksın onu da söyle bakalım.”</span></p>

      <p class="paragraf2"><span>Başladıysam devam edeyim dedim kendi kendime.</span></p>

      <p class="paragraf2"><span>“Özel dedektifim,” dedim. “Kızın sevgilisi tuttu beni kızı bulayım diye. Meraklanmış zavallı. Ben de buldum.”</span></p>

      <p class="paragraf2"><span>“Ne?” dedi Tetik Osman. “Bir dakika lan! Ciddi misin sen?”</span></p>

      <p class="paragraf2"><span>Sigaramdan bir nefes daha çektim. “Kızın nerde olduğunu biliyorum,” dedim.</span></p>

      <p class="paragraf2"><span>“Helal olsun sana,” dedi Tetik Osman.</span></p>

      <p class="paragraf2"><span>Firdevs Işın kalbi durmuş hastası aniden gözünü açmış gibi bakıyordu bu kez bana.</span></p>

      <p class="paragraf2"><span>“Sağ ol,” dedim.</span></p>

      <p class="paragraf2"><span>“E! Söyle o zaman!” dedi. “Lafı daha fazla dolandırmadan!”</span></p>

      <p class="paragraf2"><span>İnadına uzun bir nefes çektim sigaramdan. Geçici de olsa küçük üstünlüğümün zevkini çıkarmak istiyorum gibi. Hafif sinirlenmesi işime gelecekti.</span></p>

      <p class="paragraf2"><span>Tetik Osman epeydir yere dönük tuttuğu namluyu yüzüme doğru kaldırdı. Tam iki gözümün ortasına. Sol gözü seğirdi.</span></p>

      <p class="paragraf2"><span>“Üçe kadar sayıyorum,” dedi.</span></p>

      <p class="paragraf2"><span>“Bence yapma,” dedim. “Bu evlerin duvarları çok ince. Karıştırma işi.”</span></p>

      <p class="paragraf2"><span>Tetik Osman cevap vermedi. Gözlerini kısıp yüzüme bakıyordu. Doğruyu söylemeye karar verdiğimi nereden bilecekti... Kafamla işaret ettim.</span></p>

      <p class="paragraf2"><span>“Begüm Kalyon içerideki odada,” dedim.</span></p>
    </div>
  </div>
</body>
</html>
