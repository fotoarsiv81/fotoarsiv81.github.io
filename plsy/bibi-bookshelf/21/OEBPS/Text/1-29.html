<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-29.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-29.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-26">26. BÖLÜM</p>

      <p class="gomme"><span class="g-mme" xml:lang="tr-TR">“</span><span class="char-style-override5" xml:lang="tr-TR">İ</span>nanamıyor<span>um,” dedi İsmet Günaldı. “Gerçekten inanamıyorum. İhtiyar bir kadını ortadan kaldırmayı aklına getirecek kadar, ne bileyim, kelime bulamıyorum yani, rezil mi desem, alçak mı desem, insanlarla...”</span></p>

      <p class="paragraf2"><span>Firdevs Işın kendini tutamadığını belli etmek için gövdesini masaya dayayacak kadar öne getirerek konuştu.</span></p>

      <p class="paragraf2"><span>“İsmet Bey, üzerime düşmez belki ama,” dedi. “Söylediğiniz insanlarla aynı masada oturuyoruz farkındaysanız.”</span></p>

      <p class="paragraf2"><span>Ayla Duman elini masaya vurdu.</span></p>

      <p class="paragraf2"><span>“Araya girmeseydik de, kadını sen istediğin gibi doldursaydın değil mi?” dedi. “O evi nasıl aldın biliyoruz.”</span></p>

      <p class="paragraf2"><span>“Evi alalı üç yıl oldu,” dedi Firdevs Işın sesini yükselterek. Yüzü kızarmıştı biraz. “Neriman Teyze’yi tanımıyordum bile o zaman.”</span></p>

      <p class="paragraf2"><span>“Yöntem aynı ama,” dedi Ayla Duman.</span></p>

      <p class="paragraf2">“Konsolos beyin kimsesi yoktu!” dedi Firdevs Işın.</p>

      <p class="paragraf2">Ayla Duman bütün gövdesini sola döndürdü sandalyesinin üstünde. Kızın üstüne atlayacak sandım. Telefonunu eline almakla yetindi. Fırlatmadı yine beklediğim gibi.</p>

      <p class="paragraf2">“Sen de ona göre taktik değiştirdin,” dedi. “Yöntem aynı. Hastana sevdir kendini, seni zengin etsin!”</p>

      <p class="paragraf2">Firdevs Işın bana döndü.</p>

      <p class="paragraf2">“Bunları dinlemek zorunda değilim Remzi Bey,” dedi. “Bir şey yapmazsanız ben yapacağım, size söyleyeyim.”</p>

      <p class="paragraf2">Ayla Duman ayağa kalktı.</p>

      <p class="paragraf2">“Ne yapabilirsen yap, şıllık!” diye bağırdı. “Kimsenin arkasına saklanma!”</p>

      <p class="paragraf2">İkisi de masanın öte yakasında, kavgayı engelleyemeyeceğim kadar uzaktaydı. İş karakolda bitecek gerçekten dedim içimden.</p>

      <p class="paragraf2">Firdevs Işın da kalktı ayağa. Ağzından tükürükler saçıldı konuşurken.</p>

      <p class="paragraf2">“Yırtarım o ağzını senin!”</p>

      <p class="paragraf2">İlk kim vuracak merak ettim bir an. Etmemem gerekirdi ama ettim. Utanmıyorum sanmayın.</p>

      <p class="paragraf2">Vaziyetin gidişatından gerçekten utanan biri vardı anlaşılan aramızda. Sinem Akalın oturduğu yerden kollarını iki yana açtı iki kadının arasında. Kapıdan girişindeki haline yakışır bir sesle konuştu. Sakin, kararlı, etkileyici. Biraz da tehditkâr.</p>

      <p class="paragraf2">“Hanımlar oturun,” dedi. “Sırası değil.”</p>

      <p class="paragraf2">İkisi de hamlelerini yarıda kestiler. Önce Sinem Akalın’a, sonra birbirlerine baktılar. Ayla Duman İsmet Günaldı’ya, Firdevs Işın bana baktı gözleri arasındaki şimşekler masanın üstünde çarpışıp havaya karışınca. Bu sefer gök gürültüsü önden geldi dedim içimden. Öksürdüm.</p>

      <p class="paragraf2">Herkes bana baktı. Ne diyeceğim diye beklerken iki kadın da oturdu.</p>

      <p class="paragraf2">“Sinem Hanım haklı,” dedim. “Oturun, sakin sakin konuşalım.” Bir espri iyi gider diye düşündüm. “Tarık Bey işe karışmak zorunda kalmasın.”</p>

      <p class="paragraf2">Kimse gülmedi. Hâlâ elleri bağlı ayakta duran güvenlik operasyon müdürü bile.</p>

      <p class="paragraf2">“Abuk sabuk konuşmasın ama,” dedi Firdevs Işın. Yüzü hâlâ kırmızıydı. Ayla Duman cevap vermedi. Sandalyesinde kımıldadı yalnızca.</p>

      <p class="paragraf2">Begüm Kalyon şaşkınlıkla bakıyordu ikisine de. Haklısın, kimse kimseyi gerçekten tanıyamaz dedim ona içimden. Ne kadar iyi arkadaş olsan da. Başıma geldi, oradan biliyorum.</p>

      <p class="paragraf2">İsmet Günaldı bana döndü.</p>

      <p class="paragraf2">“İş daha karışmadan kessek mi burada?” dedi daha yüksek sesle konuşacak enerjisi yokmuş gibi.</p>

      <p class="paragraf2">“Siz bilirsiniz,” dedim. Kimin itirazı olacağını bilmeye ihtiyacım vardı.</p>

      <p class="paragraf2">Kemal Arsan konuştu. Masanın etrafındakilerin başının ona dönmesini sağlayacak bir şey vardı sesinde.</p>

      <p class="paragraf2">“Bence bu kadar gelmişken devam edelim,” dedi. “Yalnız sayın özel dedektifimiz Remzi Ünal’dan rica ediyorum, lafı dolandırıp durmasın, açık konuşsun. Söylenenlerin satır aralarında demek istenenleri çözmeye çalışmaktan usandık.”</p>

      <p class="paragraf2">“Benim için sakınca yok,” dedim.</p>

      <p class="paragraf2">Aslında açık konuşmak işime hem gelirdi hem gelmezdi. Tamam, kesin bir fikrimin olduğu konularda açık konuşabilirdim. Genç kadınlar kavga edebilirdi bunun sonucunda, ayrı hikâye. Az çok bildiğim mevzularda da riske girebilirdim. Yanılırdım en çok. Arada bir yanılan birisi olmak beni çok rahatsız etmezdi. Sorun hiçbir fikrimin olmadığı bağlantılardaydı.</p>

      <p class="paragraf2">Hiçbir fikrimin olmadığı konularda yapılabilecek tek şey insanları konuşturmaktı. Anladık, yalan söylerlerdi çoğu kez doğrudan soru sorulduğunda. Eksik yanıtlarlardı. Zaman zaman hangi konularda yalan söylediklerini izlemek de öğretici olurdu. Yalan söylediklerinde burunlarına mı bıyıklarına mı dokunduklarını, sol omzunuzun mu sağ omzunuzun mu üstünden baktıkları önem kazanırdı.</p>

      <p class="paragraf2">Pokerciler iyi bilirdi bunu.</p>

      <p class="paragraf2">Bazen de kendilerini tutamazlardı konuşurken. Yıldız Turanlı’ya sorsanız adını söyleyebileceği birtakım karmaşık içdünya süreçlerinin arasından fışkırırdı gerçekler. Öfke, korku, nefret açardı kilidini hakikatlerin.</p>

      <p class="paragraf2">Televizyonlardaki açık oturumları dikkatli izleyenler de bunu bilirdi.</p>

      <p class="paragraf2">Hesap hatalarının yalana başvuran insanları yanılttığı da olurdu. Bir yalanın yol açtığı sonuçları ikinci yalanda dikkate almazsanız, üçüncü yalanda yakalanırdınız.</p>

      <p class="paragraf2">Ezberiniz sağlam değilse yakalanırdınız.</p>

      <p class="paragraf2">Yalan çok ayrıntılıysa da yakalanırdınız.</p>

      <p class="paragraf2">Yalan bildiğiniz şeylerle çelişirse yine yakalanırdınız.</p>

      <p class="paragraf2">Polisler en iyi bunları bilirdi.</p>

      <p class="paragraf2">Şu anda Manhattan Medical’in en üst katındaki toplantı odasının masasının çevresinde oturan herkes yalan söylemişti. Ben dahil. Daha da söyleyecekti.</p>

      <p class="paragraf2">Tamam dedim kendi kendime. Lafı dolandırıp durmadan, açık konuşuyoruz. Lafı dolandırıp durmadan açık yalanlar söylüyoruz.</p>

      <p class="paragraf2">Bakalım nasıl yakalanıyoruz?</p>

      <p class="paragraf2">Masanın çevresinde konuşmamı bekleyenleri teker teker gözden geçirdim hızla. Yalan söylemeye, sözlerinin arasına serpiştirecekleri hakikatleri abartmaya hazırdılar.</p>

      <p class="paragraf2">Dinlemeye başlamak için konuşmam gerekiyordu. Öyle yaptım.</p>

      <p class="paragraf2">“Madem açık konuşacağız, başlayalım,” dedim. “Hilmi Akalın’ın üç kız kardeşi vardı. İkisini tanıyoruz. Üçüncü kimse çıksın ortaya. Devam edebilmemiz için kendisini tanımamız gerek.”</p>

      <p class="paragraf2">Sözlerim beklediğim tepkiyi uyandırdı. Kimseden ses çıkmadı. Sağa sola baktılar yalnızca. Beklediler. Firdevs Işın elini kaldırdı. Başımla söz verdim ona.</p>

      <p class="paragraf2">“Hesap hatası yapmadıysanız,” dedi. “Karşımdaki arkadaşla ben varım üçüncü kız kardeş olabilecek. İster inanın, ister inanmayın, ben değilim o. Vallahi de billahi de değilim. Yanımda vukuatlı nüfus kaydım yok ama değilim. Geçin beni.”</p>

      <p class="paragraf2">Sultan Karakum masanın çevresindekilerin gözlerinin kendisine dönmesini beklemeden konuştu. Rahat gibiydi, sırtını sandalyesine dayamış.</p>

      <p class="paragraf2">“Vallaha ben de değilim,” dedi. “Keşke olsaydım, o ayrı.”</p>

      <p class="paragraf2">Küçük gülüşmeler oldu masada. Ayla Duman kaşlarını çattı ama.</p>

      <p class="paragraf2">“Nereden biliyorsunuz bir kardeşimiz daha olduğunu?” dedi.</p>

      <p class="paragraf2">Ona döndüm.</p>

      <p class="paragraf2">“Firdevs Hanım’ın bir komşusu, cinayet günü genç bir kadını evin kapısında Hilmi Bey’le tartışırken görmüş. Tarifi sizin ikinize de uymuyordu. Kapıya dayanan kadın annesinden bahsediyormuş. Sonra içeri girmiş.”</p>

      <p class="paragraf2">Kemal Arsan yerinde hafifçe kımıldadı konuşmadan önce.</p>

      <p class="paragraf2">“Şaka bir tarafa,” dedi. “Hilmi’yi bu esrarengiz üçüncü kız kardeşin öldürdüğünü mü düşünüyor dedektifimiz Remzi Ünal?”</p>

      <p class="paragraf2">Ona uydum.</p>

      <p class="paragraf2">“Dedektifiniz Remzi Ünal çok şey düşünüyor,” dedim. “Onun öldürüp öldürmediğini bilmiyor kesinlikle ama tetiği yakını, çok yakını olan birisinin çektiğinden emin.”</p>

      <p class="paragraf2">“Nasıl?”</p>

      <p class="paragraf2">Şimdi odadaki herkese konuşuyordum.</p>

      <p class="paragraf2">“Yatakta gördüğüm Hilmi Akalın söyledi bana,” dedim. “Düzgünce yerleştirilmişti, başı yastığa konmuştu. Elleri iki yana getirilmişti. Polisin katili İskender Topal ya da onun sınıfından biri asla uğraşmazdı böyle. Bırakır giderdi olduğu yere. İşin içinde bir miktar sevgi vardı anladığım. Ya da saygı belki. Yakın birisi olmalı.”</p>

      <p class="paragraf2">“Tabancayı nereden buldu aileden biri?” dedi İsmet Günaldı. “Hem de bir kadın?”</p>

      <p class="paragraf2">“Evde bir tabanca vardı,” dedim. “Yerini de dediğim gibi ancak çok yakını bilebilir.”</p>

      <p class="paragraf2">Firdevs Işın Begüm Kalyon’a baktı. O da önüne.</p>

      <p class="paragraf2">“Kimindi tabanca?” dedi İsmet Günaldı.</p>

      <p class="paragraf2">Hafifçe doğruldum oturduğum yerde.</p>

      <p class="paragraf2">“Ne önemi var?” dedim. “Orda bir yerde bir tabanca olduğunu bu işe karışan herkes biliyor olmalı. Tabanca ilginç bir konuşma konusudur. Hele bizim olaydaki gibi günlük hayatında pek yeri olmayan birileri için.”</p>

      <p class="paragraf2">“Ama tabanca kiminse ondan daha çok şüphelenmek gerekmez mi?” dedi Kemal Arsan neredeyse gülümseyerek.</p>

      <p class="paragraf2">“Tabanca benimdi,” dedi Firdevs Işın. “Teşekkür ederim Remzi Bey, çok sadıksınız anlaşmalara. Ama açık konuştuğumuza göre...”</p>

      <p class="paragraf2">Dudağımı büktüm adını gizlememin çok önemli olmadığını göstermek için. Firdevs Işın devam etti.</p>

      <p class="paragraf2">“Hastalarımdan biri hediye etmişti,” dedi. “Tabancayla işim olmazdı ama adamı son günlerinde üzmemek için aldım. Çekmecede duruyordu.”</p>

      <p class="paragraf2">Ayla Duman küçük bir kahkaha attı.</p>

      <p class="paragraf2">“Alışkanlıklar değişmiyor gördüğünüz gibi,” dedi.</p>

      <p class="paragraf2">“Ayla!” diye uyardı onu Begüm Kalyon hafif yükselttiği bir sesle.</p>

      <p class="paragraf2">“Tamam, tamam,” dedi Ayla Duman.</p>

      <p class="paragraf2">Beklenti dolu bir sessizlik kapladı masayı. Kafalar bana dönmüştü yine.</p>

      <p class="paragraf2">“Madem açık konuşmaya devam ediyoruz doludizgin,” dedim. “Kimler haberdardı çekmecedeki tabancadan onu soralım.”</p>

      <p class="paragraf2">“Begüm biliyordu,” dedi Firdevs Işın. “Oynadık bir iki kere.”</p>

      <p class="paragraf2">Masa Begüm Kalyon’a baktı. Begüm Kalyon kaşlarını çattı düşünürken.</p>

      <p class="paragraf2">“Ben de söylemişimdir ortalıkta,” dedi. “Ne zaman, kime söyledim hatırlamıyorum ama söylemişimdir.”</p>

      <p class="paragraf2">“Özel ilgi gösteren birini hatırlamıyor musun?” dedi İsmet Günaldı.</p>

      <p class="paragraf2">Begüm Kalyon kafasını iki yana salladı düşünmeye devam ederken.</p>

      <p class="paragraf2">“Yok,” dedi. “Hatırlamıyorum öyle bir şey. Gerçekten hatırlamıyorum.”</p>

      <p class="paragraf2">Bir sigara içmek isteği hafif hafif başını göstermeye başladı içimde. Şimdilik dur durduğun yerde dedim ona içimden.</p>

      <p class="paragraf2">“Dediğime geldiysek bir adım daha ilerleyebiliriz istiyorsanız,” dedim.</p>

      <p class="paragraf2">“Başka çaremiz var mı?” dedi İsmet Günaldı.</p>

      <p class="paragraf2">Bence de yok demem gerekirdi ama demedim. Bir sonraki sorumu toparladım zihnimde. Konuşamadım ama.</p>

      <p class="paragraf2">Kapı açıldı bir kez daha. Hepimiz o yöne döndük. Yıldız Turanlı kapıdaydı. Hoş geldin güzelim dedim içimden. Yüzünde içeri dalmaya mecbur olduğunu belli eden ifadeyi bir tek ben anlayabilirdim odanın içinde. Beklentiyle baktım. Bana doğru ilerledi.</p>

      <p class="paragraf2">“İyi mi?” dedim.</p>

      <p class="paragraf2">“Uyuyor,” dedi alçak bir sesle otururken. “Adamın kapıda.”</p>

      <p class="paragraf2">Bloknot ve kalemi eline aldı, bir şeyler yazmaya başladı. O bitirene kadar biraz top çevirmeye karar verdim.</p>

      <p class="paragraf2">Zaman kazanmak için ne yaparsın? Sigara yakarsın. Böyle durumlarda paketi cebinden çıkarırsın, yumuşak ambalajlı bir paketse kırışıkları düzeltirsin. İçinden bir çubuk çıkarıp onu da parmaklarının arasından geçirirsin düzelsin diye. Sonra dünyanın en önemli işini yapıyor gibi dudağına yerleştirirsin. Ateşini çıkarırsın. Kibrit kullanıyorsan daha havalı olur yakması. Kafanı hafif eğip, bütün dikkatin ilaçlı kısmın titrek alevinde sigaranı yakarsın. Yanmış tütün ve kâğıt kokusuna kibritin eczasının kokusu karışır. Kafanı dikleştirip ilk nefesi çekersin içine. Sonra salarsın. Ağzından burnundan havaya karışır duman.</p>

      <p class="paragraf2">Bu kez bütün bunları yapmak için zamanım olmadı. Daha elimi cebime attım atmadım, Yıldız Turanlı bloknotu önüme itti okumam için.</p>

      <p class="paragraf2">Yalnızca iki kelime vardı kâğıdın üzerinde.</p>

      <p class="paragraf2"><span class="char-style-override3">“İlaçlarını içmiyor!”</span></p>

      <p class="paragraf2">Kaşlarımı çatmadım. Dudaklarımı büzmedim. Kendisine dönüp gözlerimle ödüllendirmedim keşfini. Bloknotun üzerinde “seni seviyorum” yazıyormuş da, ne cevap vereceğimi düşünüyormuşum gibi baktım sadece.</p>

      <p class="paragraf2">Bloknotu kapadım. Yıldız Turanlı’nın elinin altına ittim belki başka şeyler yazar diye.</p>

      <p class="paragraf2">Kafamı kaldırıp masadakilere konuştum.</p>

      <p class="paragraf2">“Devam ediyoruz,” dedim. “İtirazı olan?”</p>

      <p class="paragraf2">“Yok,” dedi İsmet Günaldı. “Devam lütfen.”</p>

      <p class="paragraf2">Ona gülümsedim hafifçe. Sigara yakmayı şimdilik aklımdan çıkararak konuştum.</p>

      <p class="paragraf2">“Merak edilebilir,” dedim. “Hilmi Akalın o gün Firdevs Hanım’ın evinde ne arıyordu?”</p>

      <p class="paragraf2">Sorumun ardından gelen küçük sessizliğin arasında masanın çevresindekilere baktım. Ayla Duman bir şey söyleyecek gibiydi, kıpırdandı sandalyesinde. Herkesin görmesi için abartılı bir el hareketiyle söz vermiş oldum ona.</p>

      <p class="paragraf2">“Aklıma bir şey geliyor ama ortamın yeniden gerilmemesi adına söylesem mi söylemesem mi tam karar veremedim,” dedi kararsızlığını destekleyen alçak bir sesle.</p>

      <p class="paragraf2">Ahh Türkçe, dedim içimden. Bir kurşun daha yedin.</p>

      <p class="paragraf2">Firdevs Işın atıldı.</p>

      <p class="paragraf2">“Çekinmeyin söyleyin Ayla Hanım,” dedi. “Provokasyonunuza gelmeyeceğim bu kez. Dökün içinizi.”</p>

      <p class="paragraf2">Ayla Duman ona bakmadı bile.</p>

      <p class="paragraf2">“Baktığı hastasını geri almak için ikna etmeye çağırmış olabilir evin sahibi...” dedi sesini bir kıl yükselterek.</p>

      <p class="paragraf2">Masadakiler Firdevs Işın’a baktı ne cevap verecek diye.</p>

      <p class="paragraf2">“Yok canım,” dedi. “Daha neler... Bula bula bunu mu buldunuz hanımefendi?”</p>

      <p class="paragraf2">“Bunun için Hilmi’ye şantaj yapmaya bile yeltenmiş olabilir,” dedi Ayla Duman. “Duyulması işine gelmiyordu doğrusu Hilmi’nin.”</p>

      <p class="paragraf2">“Yok artık!” dedi Firdevs Işın. Cevap vermeye tenezzül etmiyormuş gibi başını soluna çevirdi.</p>

      <p class="paragraf2">Begüm Kalyon masanın kenarına yaslanarak konuştu. Kendisini mecbur hissediyormuş gibi.</p>

      <p class="paragraf2">“Ben Remzi Bey’e söyledim nedenini,” dedi. “Annesiyle ilgili, ne bileyim, niye böyle yaptığını falan konuşmak için ben çağırdım.”</p>

      <p class="paragraf2">“Başka yer bulamadın mı?” dedi Ayla Duman.</p>

      <p class="paragraf2">“Oradan iyi neresini bulacaktım Ayla?” dedi. “Firdevs yanımda destek olurdu bana. Bu işler zaten kafamı karıştırmıştı. İş ikimizi ilgilendiren konulara gelirse, Firdevs çıkardı salondan. Diyeceğimi derdim.”</p>

      <p class="paragraf2">“Ne diyecektin?” dedi Ayla Duman. “Ayrılmak istediğini mi?”</p>

      <p class="paragraf2">Begüm Kalyon hafif sesi titreyerek cevap verdi.</p>

      <p class="paragraf2">“Gerekirse...” dedi. “Yaptığı hiç hoşuma gitmemişti. Söyledim bunu Remzi Bey’e.”</p>

      <p class="paragraf2">Kemal Arsan bana döndü.</p>

      <p class="paragraf2">“Bildiğiniz şeyleri neden dönüp dönüp soruyorsunuz Allah aşkına?” dedi.</p>

      <p class="paragraf2">“Esas derdim Hilmi Bey’in orada olduğunu başka kimlerin bildiğini ortaya çıkarmak,” dedim.</p>

      <p class="paragraf2">“Bunun ne manası olacak yani?” dedi Kemal Arsan.</p>

      <p class="paragraf2">Ona gülümsedim. Sigaramı yakmış olsam saldığım dumanların arasından gülümserdim.</p>

      <p class="paragraf2">“Ailenizin özel dedektifi Remzi Ünal Firdevs Işın’ın evindeki buluşmadan haberi olan başka birisinin bizi üçüncü kız kardeşe götüreceğini düşünüyor,” dedim, gözlerimi gözlerine dikerek.</p>

      <p class="paragraf2">Espri denememe kimse gülmedi.</p>

      <p class="paragraf2">“Yine mi bu kız kardeş!” dedi Ayla Duman sıkılmış gibi. “Çıksa ortaya da bir sarılsam ona.”</p>

      <p class="paragraf2">Sinem Akalın önüne bakarak gülümsedi.</p>

      <p class="paragraf2">“Öyle konuşma Ayla,” dedi Begüm Kalyon. Öfkelenmiş gibiydi. “Kız Hilmi’yi öldürmüş olabilir.”</p>

      <p class="paragraf2"><span>Ayla Duman masaya yaslandı. Gözleri kısılmıştı hafifçe.</span></p>

      <p class="paragraf2"><span>“Öyle düşünmek işine geliyor tabii,” dedi.</span></p>

      <p class="paragraf2"><span>“Ne demek istiyorsun?” dedi Begüm Kalyon. “Saçmalama Allah aşkına. Şimdi de bana mı taktın?”</span></p>

      <p class="paragraf2"><span>“Kimseye taktığım yok, aşkım bir tanem,” dedi Ayla Duman. “Eğer polis yanılıyorsa iki numaralı katil adayının sen olduğunu hatırlatıyorum. Evin sahibinden sonra elbette...”</span></p>

      <p class="paragraf2"><span>“Başladık yine!” dedi Firdevs Işın yerinde kıpırdayarak.</span></p>

      <p class="paragraf2"><span>Sinem Akalın’ın deminden beri yüzünde taşıdığı gülümseme silindi. Yerine kapıdan girdiğinde her haline yansıyan kararlılık geldi bir anda.</span></p>

      <p class="paragraf2"><span>“Saçmalamayı kesin hanımlar!” dedi bundan sonra söyleyeceklerine de karar vermiş birisinin ses tonuyla.</span></p>

      <p class="paragraf2"><span>“Ne dedin?” dedi Ayla Duman.</span></p>

      <p class="paragraf2"><span>“Saçmalamayı kesin dedim.”</span></p>

      <p class="paragraf2"><span>“Ne hakla böyle konuşuyorsun?” dedi Ayla Duman.</span></p>

      <p class="paragraf2"><span>Sinem Akalın söyleyeceklerinin ağırlığını artırmak için tane tane saldı sözcükleri dudağından.</span></p>

      <p class="paragraf2"><span>“Bu şirketin hisselerinin çoğunluğuna ilişkin söz sahibi olan birisi olarak bu toplantıyı sona erdiriyorum,” dedi. “Dağılabilirsiniz.”</span></p>

      <p class="paragraf2"><span>Piposu ağzında olsaydı düşerdi mutlaka İsmet Günaldı’nın. Ağzı açık kalırdı, şimdi olduğu gibi. Öylece kaldı. Konuşmak istese konuşabilir miydi emin olamadım.</span></p>

      <p class="paragraf2"><span>Tam zamanı dedim içimden. Sigaramı çıkarıp yaktım hızlı tarafından. Kimsenin sigarama somurtacak hali yoktu.</span></p>

      <p class="paragraf2"><span>“Esas sen saçmaladın şimdi,” dedi Ayla Duman. “En kötü ihtimali düşünsek bile seninle hisselerimiz eşit olacak.”</span></p>

      <p class="paragraf2"><span>Sinem Akalın hazırlıklıydı.</span></p>

      <p class="paragraf2">“En kötü ihtimali düşünmeye gerek yok,” dedi. “Demin Şenol Ağabey’le ve Mine Abla’yla konuştum. Eee, Neriman Akalın’ın zihinsel durumu yüzünden yapılacak bir ortaklar toplantısında beni destekleyecekler.”</p>

      <p class="paragraf2">Yıldız Turanlı’nın bloknota yazdığı iki sözcüğü hatırladım.</p>

      <p class="paragraf2">“Hatta şimdi çağırırsan hemen geliriz dediler,” diye ekledi Sinem Akalın. Ayla Duman’ın önündeki kablosuz telefonu kapar gibi aldı. Parmağını tuşların üzerine yerleştirdi.</p>

      <p class="paragraf2">“Arayayım istersen?”</p>

      <p class="paragraf2">İsmet Günaldı atıldı. Kendini biraz toparlamış gibiydi.</p>

      <p class="paragraf2">“Bir dakika, bir dakika,” dedi. “Biraz sakin olalım lütfen. Bu ortaklık meseleleri düşündüğünden daha karmaşıktır Sinem.”</p>

      <p class="paragraf2">“Şenol Ağabey herhalde hepimizden daha iyi biliyor o karmaşık meseleleri,” dedi Sinem Akalın ona bakarak.</p>

      <p class="paragraf2">“Öyle olsa bile şu anda resmen...”</p>

      <p class="paragraf2">“İşi resmiyete dökeceksek Mine Abla’da vekâletim var,” dedi Sinem Akalın elindeki telefonu sallayarak. “Yine bir telefona bakar. Hemen başlatır ne gerekiyorsa, mahkeme falan. Sizin başhekimlik de tehlikeye girer, peşin söyleyeyim.”</p>

      <p class="paragraf2">Sigaramdan bir nefes daha çektim. Keyifle yolladım dumanları açık pencereden.</p>

      <p class="paragraf2">Masaya yeniden bir sessizlik çöktü. Tarifi zor bir sessizlik. Yıldız Turanlı olanları anlayıp anlamadığımı sorar gibi yüzüme baktı. Bir gülücük attım ona çaktırmadan. Gülücüğüme cevap vermedi. Önündeki bloknotu işaret etti kafasıyla. Unutmadığımı bildirdim bir baş hareketi yaparak.</p>

      <p class="paragraf2">“Bayağı hazırlıklıymışsın küçük kardeş,” dedi Ayla Duman. “Ne zamandan beri?”</p>

      <p class="paragraf2">“Bana küçük kardeş deme,” diye çıkıştı Sinem Akalın, Ayla Duman’ın yüzüne bakmadan.</p>

      <p class="paragraf2">“Hilmi öyle derdi ama.”</p>

      <p class="paragraf2">Sinem Akalın cevap vermedi ablasına. Önemli bir karar vermeye çalışıyormuş gibi önündeki bloknotu sağa sola ittirdi. Kapağını açtı kapadı. Kafasını kaldırdı. Bana bakarak konuştu.</p>

      <p class="paragraf2"><span>“Manhattan Medical adına bir soruşturma yürütüyorsanız eğer,” dedi. Yutkundu. “Şu andan itibaren sona ermiştir göreviniz.”</span></p>

      <p class="paragraf2">Söylediklerini çok fazla takmadığımı sigaramdan bir nefes daha salarak gösterdim. Bu kez duman pencereden çıkmadı, masanın üzerinde asılı kaldı.</p>

      <p class="paragraf2">“Bu masanın çevresindekilerle çeşitli zamanlarda yapılmış sözlü anlaşmalarım var,” dedim. “Dilediğimde soruşturmamı herhangi biri adına yürütebilirim sanıyorum.”</p>

      <p class="paragraf2">“Yazılı mı?” dedi Sinem Akalın.</p>

      <p class="paragraf2">“Hiçbir müşterimle yazılı anlaşma yapmam,” dedim. “Öyle değil mi Kemal Bey?”</p>

      <p class="paragraf2">Kemal Arsan cevap vermedi. Önüne baktı sadece.</p>

      <p class="paragraf2">Begüm Kalyon tıpkı Sinem Akalın gibi önündeki bloknotla oynadı konuşurken. “Benimle konuştuklarınızı da sözlü anlaşma sayıyorsanız eğer,” dedi. “Bozulmuş sayabilirsiniz. Kusura bakmayın lütfen Remzi Bey.”</p>

      <p class="paragraf2">Ona doğru başımı salladım.</p>

      <p class="paragraf2">“Dün beni ortada bırakmadığınız için teşekkür ederim,” dedi. “Yıldız Hanım size de. Çok iyi bir ev sahibiydiniz. Ama benim için çalışmanızı istemiyorum artık Remzi Bey.”</p>

      <p class="paragraf2">“Anlaştık,” dedim.</p>

      <p class="paragraf2">“O zaman kaybettiğiniz müşterileriniz arasına beni de koyun,” dedi Ayla Duman. “Eğer müşterinizsem bir ara.”</p>

      <p class="paragraf2">Sağ tarafımdan beklediğim ses yükseldi. O tarafa döndüm.</p>

      <p class="paragraf2">“Benim için de bir görev yaptınız ama bitti,” dedi Sultan Karakum. “Beni de saymayın.”</p>

      <p class="paragraf2">Başımı çaprazımda oturan Firdevs Işın’a çevirdim. Gözlerimle konuşmaya davet ettim onu. Fazla düşünmeye ihtiyacı yoktu onun da.</p>

      <p class="paragraf2">“Yeni durumda benimle ilgili daha iyi bir çözüm bulma imkânı bulunabilecek galiba,” dedi Firdevs Işın. “Kusura bakmayın Remzi Bey. Müşteriniz değilim artık.”</p>

      <p class="paragraf2">İsmet Günaldı’ya bakmaya gerek yoktu. Yine de baktım. Kafasını bir şey söylemesine gerek olmadığını gösteren bir biçimde iki kere salladı.</p>

      <p class="paragraf2">Olurdu böyle şeyler. Onlar için bir şeyler yapmanızı isteyen müşterileriniz, yaptıklarınız sizin için ayırdıkları alanın dışına taşmaya başladığında su koyuverirlerdi. Haklarıydı. Ne polis, ne savcı, ne de hâkimdim. Devlet için değil, onlar için çalışıyordum. Apartmanın sekizinci katındaki pencerelerini dışarıdan silmem için para ödemeye hazır olurlardı, pencereden içerde olup bitenleri görmeye başladığımda in aşağı demeye de. Yapacak bir şey yoktu. Olurdu böyle şeyler.</p>

      <p class="paragraf2">“O zaman sizi dışarı davet edelim,” dedi İsmet Günaldı. “Eminim hepimiz için yaptıklarınızı telafi edecek bir miktar ödememize hayır demezsiniz. Biz aramızda paylaşırız sonra.”</p>

      <p class="paragraf2">Masada onay sesleri dolaştı. Ben sigaramdan son bir nefes daha çektim. Önümdeki kül tablasına bastırdım. Bekledim.</p>

      <p class="paragraf2">İsmet Günaldı pantolonunun arka cebinden cüzdanını çıkardı. Oldukça kalındı cüzdan. Açtı. İçindekilerin yarısından fazlasını elinde topladı. Masanın üstüne vurup hizaya getirdi. Kaydırarak bana doğru uzattı. Mavi renkli destenin üzerinde Itri uzaklara bakıyordu.</p>

      <p class="paragraf2"><span>Desteyi saymadan aldım. Zorla ikiye katlayıp cebime indirdim.</span></p>

      <p class="paragraf2">“Teşekkür ederim,” dedim. “Fazlasıyla telafi eder. Ama hâlâ benimle çalışan bir müşterimi unuttunuz galiba.”</p>

      <p class="paragraf2">Manhattan Medical Hastanesi’nin en üst katındaki toplantı odasına bir araya geldiğimizden beri duyduğum en koyu sessizlik çöktü ortalığa. Birbirlerine baktılar. Kim önce konuşacak diye beklediler.</p>

      <p class="paragraf2">Ben konuşmadım. Yüzlerine baktım. Gidişatın aldığı viraj en çok hangisini etkiledi görebilir miyim diye. Sinem Akalın’ın yüzündeki derin meraktan fazlasını algılamadım. İsmet Günaldı’nın kapanamayan ağzı daha çok cebimdeki desteyle ilgiliydi galiba.</p>

      <p class="paragraf2">Konuşma cesaretini ilk Ayla Duman buldu galiba.</p>

      <p class="paragraf2">“Kimi kastediyorsun Allahın belası?” dedi.</p>

      <p class="paragraf2">Bela kısmını üstüme almadım. Sözler değil bilgi acıtırdı esas.</p>

      <p class="paragraf2">“Müşterim aşağıda 382 numaralı odada yatıyor,” dedim. Etkimi artırmak için ekledim. “Hani şu tıbbi donanımında arıza olan odada...”</p>

      <p class="paragraf2">İsmet Günaldı elinden çıkma eğilimi gösteren krallığında bir birlik kaybı haberi daha almış gibi eliyle ağzını kapadı. Kemal Arsan acı acı gülümsedi.</p>

      <p class="paragraf2">“Ben gelmeden önce...” dedi Ayla Duman. Firdevs Işın’a döndü.</p>

      <p class="paragraf2">“Gerçek mi?” dedi.</p>

      <p class="paragraf2">Firdevs Işın şaşkınlık içinde bir bana bir Ayla Duman’a baktı. Ne söyleyeceğini bilemedi ilk anda. Rüzgârın yönündeki ani değişikliği hazmetmeye çalışıyor gibiydi.</p>

      <p class="paragraf2">“Bi... bi... bilemiyorum,” dedi. “Bir şeyler konuşuldu ama...”</p>

      <p class="paragraf2">“Aptal kadın,” dedi Ayla Duman dişlerinin arasından.</p>

      <p class="paragraf2">Sandalyemde geriye yaslandım.</p>

      <p class="paragraf2">“Elektrik parasını yatırmamı istediğini siz de duydunuz,” dedim. Artık müşterim değildi, üçüncü çoğul şahsa geçmeliydim. Terbiye böyle söylerdi.</p>

      <p class="paragraf2">“Dalga mı geçiyorsunuz?”</p>

      <p class="paragraf2">“Çok ciddiyim,” dedim. “Elektrik parasını yatırmam için önce parasına hâlâ hâkim olduğundan emin olmam gerek. Bunun yolu da soruşturmamı devam ettirmek.”</p>

      <p class="paragraf2">Sinem Akalın kararlılığını geri getirmişti bir an için gittiği yerden.</p>

      <p class="paragraf2">“Bu saçma sapan laflarınızı ciddiye almak mümkün değil,” dedi. “Sizin ve yanınızdaki hanımefendinin burada yeri yok artık. Lütfen terk edin odayı.”</p>

      <p class="paragraf2">Eve alacağımız yeni televizyon konusunda fikrini soruyormuşum gibi sordum kafamı çevirip Yıldız Turanlı’ya.</p>

      <p class="paragraf2">“Ne diyorsun?” dedim.</p>

      <p class="paragraf2">“Neriman Teyze’ye sözümüz var, unutma,” dedi Yıldız Turanlı. Aferin kızım dedim içimden.</p>

      <p class="paragraf2">Yüzüme bir gülümseme oturttum. Kollarımı kavuşturdum. Sandalyemin izin verdiği kadar geriye yaslandım.</p>

      <p class="paragraf2">Sinem Akalın başını kapının önünde duran güvenlikçi Tarık’a çevirdi. Gözlerinde ateş vardı.</p>

      <p class="paragraf2">“Lütfen görevinizi yapın,” dedi. “Beyefendiyi...”</p>

      <p class="paragraf2">Sarı kravatlı, profesyonel güreşçi yapılı adam İsmet Günaldı’ya baktı hemen. Tutumunu beğendiğimi söylemeliyim. Makamı tartışmalı başhekim kafasıyla onayladı.</p>

      <p class="paragraf2">Güvenlik operasyon müdürü dengeli adımlarla bizim tarafa doğru yürüdü. Kafası koçlar gibi öndeydi. Yerimden kımıldamadım. Oturuyor olmak stratejik olarak lehime değildi ama telaş göstermemeliydim. Arka cebimdeki kelebeği hatırladım, hemen vazgeçtim. Çıplak el, her zaman çıplak el.</p>

      <p class="paragraf2">Güvenlikçi Tarık, Sultan Karakum ve Begüm Kalyon’un arkasından yürüdü. Yıldız Turanlı’yla ikimizin arasında durdu. Bir elini onun, bir elini benim omzuma koydu.</p>

      <p class="paragraf2">“Lütfen benimle gelin,” dedi yöntemine güvenen bir sesle.</p>
    </div>
  </div>
</body>
</html>
