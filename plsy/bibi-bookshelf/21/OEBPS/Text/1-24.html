<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-24.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-24.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-21">21. BÖLÜM</p>

      <p class="gomme"><span class="char-style-override4" xml:lang="tr-TR">B</span>eni gör<span>ünce gözlerindeki merak öfkeye dönüştü İsmet Günaldı’nın. Acilden çağrılmış gibi ateşli adımlarla bana doğru yürüdü İsmet Günaldı. Başhemşire kılıklı kız da peşindeydi aynı hızla. Bir yandan da çevresine bakıyordu. Ortalığın sakin olduğunu algılayınca biraz yavaşladı adımları kızın. Sultan Karakum ayağa kalktı tezgâhının arkasında.</span></p>

      <p class="paragraf2"><span>“Sizin başınızın altından mı çıktı bu gürültü?” dedi İsmet Günaldı karşıma geldiğinde.</span></p>

      <p class="paragraf2"><span>Elimi uzattım. Beklemediği bir hareketti bu galiba. Bir an duraklayıp sıktı. Yüzüme baktı sorusunun yanıtı için.</span></p>

      <p class="paragraf2"><span>Başımı iki yana doğru sallayıp dudağımı kıvırdım.</span></p>

      <p class="paragraf2"><span>“Benimle bir ilgisi yok,” dedim. Tetik Osman’ı gösterdim elimle. “Beyefendi büyük bir ustalıkla düzene koydu her şeyi.”</span></p>

      <p class="paragraf2"><span>İsmet Günaldı Tetik Osman’a baktı. Tetik Osman belini hafif öne eğerek konuştu.</span></p>

      <p class="paragraf2">“Problem yok,” dedi.</p>

      <p class="paragraf2">“Ne oldu peki?” dedi İsmet Günaldı karşısındaki kim olursa olsun soru sorma yetkisiyle. Tetik Osman’ı cevap uydurmak sıkıntısından kurtarmak istedim.</p>

      <p class="paragraf2">“Bu dışarıdaki bey, sizin görevli arkadaşa...” dedim Sultan Karakum’u göstererek. “Telefon numarasını vermesi için çok ısrar ediyordu, biraz da kabalaşarak. Beyefendi kendisini ikna etti. Dışarı davet etti.”</p>

      <p class="paragraf2">İsmet Günaldı önce dışarıya, sonra Sultan Karakum’a baktı.</p>

      <p class="paragraf2">“Gerçekten mi?” dedi kıza.</p>

      <p class="paragraf2">Sultan Karakum başını salladı hiç tereddüt etmeden. Sonra oturdu yerine, görmediğimiz birtakım şeylerin yerini değiştirdi tezgâhının arkasında.</p>

      <p class="paragraf2">Bana döndü İsmet Günaldı.</p>

      <p class="paragraf2">“Hangisi?” dedi.</p>

      <p class="paragraf2">“Bankta oturan,” dedim. “Kendisini gördünüz mü daha önce hiç?”</p>

      <p class="paragraf2">“İki kişi var oturan.”</p>

      <p class="paragraf2">“Kafasında kapüşon olmayan,” dedim.</p>

      <p class="paragraf2">“Tam göremiyorum ama zannetmem,” dedi İsmet Günaldı. “Öteki adamlar kim?”</p>

      <p class="paragraf2">“Bilmiyoruz,” dedim. “Belki arkadaşlarıdır. Teselli ediyor gibi bir halleri vardı.”</p>

      <p class="paragraf2">İsmet Günaldı her şeyin kontrol altında olduğuna ikna olmuş gibi yaylandı yerinde, göğsünü dikleştirdi. Konuyu kapattığını Sultan Karakum’a dönerek gösterdi.</p>

      <p class="paragraf2">“Melis nerede?”</p>

      <p class="paragraf2">Sultan Karakum’dan önce arkasındaki siyah üniformalı kız cevap verdi. Bir adım atarak öne. Kimliğindeki ismi hâlâ okuyamıyordum.</p>

      <p class="paragraf2"><span>“Babası rahatsızlanmış biraz,” dedi. “Okmeydanı’na götürecek. İzin verdim.”</span></p>

      <p class="paragraf2"><span>“Ücretli, ücretsiz?”</span></p>

      <p class="paragraf2"><span>“Ücretsiz İsmet Bey,” dedi kız. “Ya da fazladan bir gün nöbete kalacak.”</span></p>

      <p class="paragraf2"><span>Bana döndü İsmet Günaldı.</span></p>

      <p class="paragraf2"><span>“Begüm hâlâ ortada yok,” dedi. “Hiç gelişme olmadı mı?”</span></p>

      <p class="paragraf2"><span>“Bunu sizinle baş başa konuşmayı tercih ederim,” dedim. “Biraz nazik bir mesele.”</span></p>

      <p class="paragraf2"><span>İsmet Günaldı kaşlarını çattı hafifçe.</span></p>

      <p class="paragraf2"><span>“Odama gelin, konuşalım,” dedi. “Neymiş...”</span></p>

      <p class="paragraf2"><span>“Sevinirim,” dedim.</span></p>

      <p class="paragraf2"><span>Asansöre doğru yürürken siyah giyinmiş kıza seslendi.</span></p>

      <p class="paragraf2"><span>“Sinem lütfen o iki raporu getirir misin bana?” dedi. “Aradan çıkaralım.”</span></p>

      <p class="paragraf2"><span>“Hemen,” dedi adının gerçekten Sinem olduğu tescillenen kız. Soyadını hâlâ bilmiyordum. Patronunun peşi sıra yürüdü.</span></p>

      <p class="paragraf2"><span>İkisini asansöre kadar izledim. Sonra Sultan Karakum’a döndüm.</span></p>

      <p class="paragraf2"><span>“Gerçekten babası mı hasta?” dedim hafifçe gülümseyerek.</span></p>

      <p class="paragraf2"><span>Sultan Karakum da gülümsedi.</span></p>

      <p class="paragraf2"><span>“Bir başka yerde iş görüşmesi var, oraya gitti,” dedi.</span></p>

      <p class="paragraf2"><span>“Sinem Hanım’ın soyadı ne?”</span></p>

      <p class="paragraf2"><span>Bu kadar açık bir bilgiden neden haberim olmadığına çok ama çok şaşırmış gibi yüzüme baktı.</span></p>

      <p class="paragraf2"><span>“Akalın,” dedi.</span></p>

      <p class="paragraf2"><span>“Ne?” dedim.</span></p>

      <p class="paragraf2"><span>“Akalın,” diye tekrarladı. “Sinem Akalın. Hilmi Bey’in kardeşidir Sinem.”</span></p>

      <p class="paragraf2"><span>Buyur, dedim içimden. Kaşlarımı çatma sırası bana gelmişti. Kendime. Bu temel gerçeği belirtme ihtiyacı duymayan akıllı hastane kızlarına. Bir sigara yaksam şimdi, uygun düşerdi. Asansör tarafına doğru baktım. İki kardeşin yüzlerinde bir benzerlik hatırlamaya çalıştım. Beceremedim. Tetik Osman’a döndüm. Sesim gergindi biraz.</span></p>

      <p class="paragraf2"><span>“Ben doktor beyle biraz konuşacağım,” dedim. “Dışarı çıkmazsan iyi olur. İkna etmek gereken bir başka durum falan da olursa, biraz ağırdan almakta fayda var.”</span></p>

      <p class="paragraf2"><span>Tetik Osman kendinden memnun, gülümsedi yalnızca.</span></p>

      <p class="paragraf2"><span>Sultan Karakum’a döndüm.</span></p>

      <p class="paragraf2"><span>“Odası nerede?” dedim.</span></p>

      <p class="paragraf2"><span>“En üst katta,” dedi. “Asansörden çıkınca cam kafeste sekreterini görürsünüz.”</span></p>

      <p class="paragraf2"><span>Dışarıya baktım. Tetik Osman’ın adamları ayakta, bankta oturan Deli ile Sivaslı’yı çevrelemiş, aralarında konuşuyorlardı. Uzaktan bakan birisi, yakınlarının ameliyattan çıkmasını bekleyen umutsuz akrabalar zannedebilirdi tümünü birden.</span></p>

      <p class="paragraf2"><span>Tetik Osman hasta karşılama bankosunun tam karşısındaki koltuklardan birine, sağ ayağını altına alarak oturdu. Çağrılmayı bekleyen bir hasta adayı gibi duruyordu. Elindeki tespih takla atmaya başladı. Gözleri yerdeki kare taşlardaydı. Bir çay getiren olsa sevinir dedim içimden.</span></p>

      <p class="paragraf2"><span>Asansöre doğru yürüdüm. Ayla Duman’la dün konuştuğum küçük odanın kapısı kapalıydı. Çağırma düğmesine bastım. Yaylanarak bekledim.</span></p>

      <p class="paragraf2"><span>Asansörün kapıları belli belirsiz bir tıslama sesiyle açıldı. Aynada kendimi görüp içeri girdim. En üstteki düğmeye bastım.</span></p>

      <p class="paragraf2"><span>Hasta ve hasta yakınlarının gerginliğini azaltması planlanan düşük volümlü bir bossa nova eşliğinde yükseldik. Duvarda hasta haklarıyla ilgili bir manifesto vardı. Okumayı gerçek bir çekap için geleceğim zamana erteledim.</span></p>

      <p class="paragraf2"><span>Ara katlarda durmadan tırmandık Manhattan Medical’in en üst katına.</span></p>

      <p class="paragraf2"><span>Asansörden çıktığımda uzun koridorun en sonundaki cam kafesi gördüm. Sonradan eklenmiş gibi duruyordu. İçeriden hiç ses gelmeyen sağlı sollu kapıların ortasından ilerledim.</span></p>

      <p class="paragraf2"><span>Cam kafes koridorun sonundaki karşılıklı iki kapının arkasındaki odaları selamsız sabahsız girilmekten alıkoyan, bir duvarı cam bir sekreter odasıydı. Yaklaşanı daha asansörden çıkar çıkmaz gören sekreterin oturduğu masanın arkasında bu mesafeden yapay olup olmadığını anlayamadığım adam boyunda bitkiler duruyordu. Sekreterin çaprazında iki kişilik alçak bir koltuk vardı.</span></p>

      <p class="paragraf2"><span>İsmet Günaldı’ya erişiminize izin verecek sekreterin karşısında, şikâyetçi hasta yakınlarının kendilerini küçük görmelerine yol açacak alçak koltuk numarasına hiç ihtiyaç yoktu. Otururken bile, gerektiğinde çok mızmızlananları ikiye katlayıp pencereden dışarı atabilecek boyutlarda olduğunu görebildiğiniz bir kadın oturuyordu bilgisayarlı masanın arkasında. Tanrı vergisi boyuna ve enine, sonradan eklenmiş birkaç kilo fazlalık göz korkutma görevini tamamlıyordu.</span></p>

      <p class="paragraf2"><span>Cam kafese doğru ilerlediğimi, boynuna asılı yakın gözlüklerinin üstünden bakarak görünce kaşları çatıldı kadının. Bilgisayarında bir şeyler yapıyormuş gibi elini mouse’la birlikte gezdirdi. Elimi cam kapının tutamağına atınca beni ilk kez fark etmişçesine gülümsedi.</span></p>

      <p class="paragraf2"><span>Evet, gülümsedi. Bakışları içimden geçip bilinmedik yerlere uzanıyor gibi ilgisizdi ama. Üzerinde çalışılıp, binlerce hasta ve hasta yakınında geliştirilmiş bir ilgisizlik olduğu belliydi.</span></p>

      <p class="paragraf2"><span>Cam kapıyı ardımdan kapadım.</span></p>

      <p class="paragraf2"><span>“Beni bekliyor,” dedim özellikle patronunun adını söylemeden.</span></p>

      <p class="paragraf2">Gözleri yüzüme yoğunlaştı birden. Masası engellediği için boyutlarını kestiremediğim kalçalarının üzerinde yükseldi, indi.</p>

      <p class="paragraf2">“Kim diyeyim?” dedi kendisini toparlamaya çalışarak.</p>

      <p class="paragraf2">“Nazik bir meseleyi konuşacağız,” dedim gözlerine bakarak.</p>

      <p class="paragraf2">Bu bilgiyi hangisiyle ileteceğine karar verememiş gibi masasındaki iki telefona baktı. Eli soldakine gitti. Ayla Duman’ın taşıdığını gördüğüm kablosuz telefonun kardeşine. Tuş takımının en üstte, solda duran tuşuna bastı. Kulağına götürdü.</p>

      <p class="paragraf2">“Bir bey geldi,” dedi üç sayana kadar bekledikten sonra. “Nazik bir mesele...”</p>

      <p class="paragraf2">Dinledi. Cevap vermeden telefonu kapatıp yerine koydu. Ellerini masanın kenarına dayayıp ayağa kalktı. Bir tür Nazi üniformasına benzeyen elbisesinin eteğini kalçalarının üzerinde düzeltip soldaki kapıyı gösterdi eliyle.</p>

      <p class="paragraf2">“Buyurun beyefendi,” dedi bana dört adım ötedeki kapıya kadar eşlik etmeye gerek duymadan.</p>

      <p class="paragraf2">“Teşekkür ederim,” dedim. Bu kadarını hak ediyordu.</p>

      <p class="paragraf2">Kapıyı tıklattım usulen. Cevabı beklemeden İsmet Günaldı’nın odasına adımımı attım.</p>

      <p class="paragraf2">Doktor bir pingpong masasından enine boyuna iki karış daha büyük bir masanın arkasında oturuyordu. Masanın üstü kâğıtlar, hasta dosyaları, röntgen zarfları ve broşürlerle doluydu. Bilgisayarı yandaki bir bilgisayar masasının üzerindeydi, kocaman bir ekranı vardı. Yarısı dolu bir excel belgesinin üzerinde kocaman sabun köpükleri dolaşıyordu. Arkasındaki duvar silme diploma ve sertifika doluydu.</p>

      <p class="paragraf2"><span>Masanın tam karşısında üç kişilik siyah deri bir kanepe, önünde iki yanda takımı iki koltuk duruyordu. Ortalarında ikram</span> edilecek çayınızı koymak için bir sehpa. Üzerinde karışık dergiler. Kapaklarındaki güzel kızların ya doktor ya hemşire olduğu dergiler.</p>

      <p class="paragraf2">Sonuna kadar açık iki pencerenin olduğu duvardaki boşluklar cam kafeste gördüğüm kocaman bitkilerle doldurulmuştu. Gerçektiler, tropik bir havaları vardı. Üçlü kanepenin arkasına düşen duvar, boydan boya camlı kütüphaneydi. Boyutlu, ciltli kitapların önünde çok sayıda plaket ve kupa sergileniyordu. Yerde kısa tüylü, gri bir halı vardı.</p>

      <p class="paragraf2">İsmet Günaldı incelediği dosyadan kafasını kaldırdı, bana baktı. Dosyayı kapadı, masasının üzerine bıraktı.</p>

      <p class="paragraf2">“Remzi Bey...” dedi. Elini arkaya doğru taranmış siyah saçlarının çizgisinin üzerinden geçirdi.</p>

      <p class="paragraf2">Bana yer göstermesini beklemeden yürüdüm, karşısındaki üçlü kanepenin sol tarafına oturdum. İçeri giren olursa daha rahat görürdüm oradan. Bacak bacak üstüne attım.</p>

      <p class="paragraf2">“Sizi dinliyorum,” dedi İsmet Günaldı. “Nedir bu Begüm’le ilgili nazik mesele?”</p>

      <p class="paragraf2">“Sigara içebilir miyim?” dedim.</p>

      <p class="paragraf2">“Uzun demek ki...” dedi kapıdan yana bir göz atarak.</p>

      <p class="paragraf2">“Evet,” dedim.</p>

      <p class="paragraf2">“Kurallar benim için esnetilebiliyorsa sizin için de esnetilebilir,” dedi masasının sağ tarafına eğilerek. “Saatim gelmedi ama...”</p>

      <p class="paragraf2">Masanın altından bir pipo çıkardı. Peşinden bir tütün poşeti, pipo kaşığı ve alevini yandan saçan bir çakmak. Bir kere daha eğildi. Çıkardığı hamam tasından biraz küçük küllüğü bana doğru uzattı. Kalkıp aldım iki adımda, sehpanın üzerine koydum.</p>

      <p class="paragraf2">“Teşekkür ederim,” dedim sigaramı çıkarıp yakarken.</p>

      <p class="paragraf2">İsmet Günaldı cevap vermedi. Doldurmaya gerek olmayan piposunu yakmaya çalışıyordu. Dumanlarımız birbirine karıştı tavana doğru yükselirken. Biraz kararsız kalıp, açık pencereye yöneldiler sonra.</p>

      <p class="paragraf2">Piposunun ateşini güvenceye aldıktan sonra yeniden bana döndü İsmet Günaldı.</p>

      <p class="paragraf2">“Begüm demiştik...” dedi.</p>

      <p class="paragraf2">“Selamı var,” dedim.</p>

      <p class="paragraf2">Öne doğru eğildi İsmet Günaldı. Piposunu çekti ağzından.</p>

      <p class="paragraf2">“Buldunuz yani...” dedi. “İyi mi kendisi?”</p>

      <p class="paragraf2">“İyi,” dedim. “Birazdan gelecek.”</p>

      <p class="paragraf2">“Ciddi misiniz?” dedi.</p>

      <p class="paragraf2">“Son derece,” dedim. Sigaramın ucunda oluşan külü hamam tasına silkeledim.</p>

      <p class="paragraf2">“Morali nasıl?” dedi İsmet Günaldı.</p>

      <p class="paragraf2">“Şu nazik meseleyi halledersek daha iyi olacak,” dedim.</p>

      <p class="paragraf2">İsmet Günaldı yüzüme baktı. Devam etmemi bekliyordu. Piposundan çekmeye bile boş vermişti.</p>

      <p class="paragraf2">“Bize bir toplantı odası gerek,” dedim. “Oturup konuşabileceğimiz.”</p>

      <p class="paragraf2">“Konuşuyoruz ya,” dedi İsmet Günaldı.</p>

      <p class="paragraf2">“Daha geniş bir toplantı düşünüyorum,” dedim. “Herkesin eteğindeki taşı dökeceği bir toplantı.”</p>

      <p class="paragraf2">“Ne hakkında?”</p>

      <p class="paragraf2">“Her şey,” dedim. “Manhattan Medical’in geleceği bile dahil.”</p>

      <p class="paragraf2">Yuvarlak yüzü aniden kızardı İsmet Günaldı’nın. Öne doğru bir hamle yaptı oturduğu yerden.</p>

      <p class="paragraf2">“Ne olmuş Manhattan Medical’in geleceğine?” dedi gözleri ateş saçarak.</p>

      <p class="paragraf2">“Sizin hastane doğurdu,” dedim.</p>

      <p class="paragraf2">“Dalga geçmeyin lütfen,” dedi İsmet Günaldı gözlerini kocaman açarak. “Ne doğurması, neler diyorsunuz?”</p>

      <p class="paragraf2">Piposundan çekiştirmeyi bile unutmuştu. Ben sigaramı unutmadım ama.</p>

      <p class="paragraf2">“Tedbir almazsanız ölebilir de,” dedim.</p>

      <p class="paragraf2">“Allah Allah, çıldırtmayın adamı. Nedir, lütfen...”</p>

      <p class="paragraf2">“İşte bunları konuşacağız,” dedim. “Başka şeyleri de...”</p>

      <p class="paragraf2">İsmet Günaldı pes etmiş gibi tekerlekli koltuğunun arkalığına yaslandı. Gördükleri elinden gidecekmiş gibi etrafına baktı. Sonra tekrar bana. Elini alnına götürdü.</p>

      <p class="paragraf2">“Hilmi’nin öldürülmesi de bunun içinde korkarım,” dedi.</p>

      <p class="paragraf2">“Evet,” dedim.</p>

      <p class="paragraf2">“Begüm’ün gaybubeti...”</p>

      <p class="paragraf2">“O basit mesele,” dedim.</p>

      <p class="paragraf2">Yeniden geriye yaslandı. Piposundan bir nefes çekmeye çalıştı. Dilediği kadar bol duman gelmeyince bir iki kere daha asıldı pipoya. Pes etmiş gibi pipoyu tutan elini masaya indirdi.</p>

      <p class="paragraf2">“Anladığım bu polisiye romanların sonundaki toplantılardan olacak bir türlü,” dedi.</p>

      <p class="paragraf2">“Onlar roman, bu hayat,” dedim.</p>

      <p class="paragraf2">“Yandaki toplantı odasını kullanabilirsiniz,” dedi eliyle kapının ötesini göstererek. “Ben de gelecek miyim?”</p>

      <p class="paragraf2">“Evet,” dedim. “Sizin bulunmanız katılmaya tereddüt edenleri ikna edecektir.”</p>

      <p class="paragraf2">“Kimleri çağıracağım?”</p>

      <p class="paragraf2">“Siz Kemal Arsan’ı çağırın yeter,” dedim. “Diğerlerini ben getiririm. Çalışanlarınıza mesaiden kaçtı diye kaş çatmazsanız mesele yok.”</p>

      <p class="paragraf2">“Ne zaman?”</p>

      <p class="paragraf2">Saatime baktım. Kontrol edeceğim bir iki şey daha vardı. Eksiklerimi gidereceğim.</p>

      <p class="paragraf2">“Bir saat sonra,” dedim.</p>

      <p class="paragraf2"><span>İsmet Günaldı masasındaki kâğıt yığınlarının arasında bir şey aradı. İki kalın klasörün arasında buldu kablosuz telefonunu. Bir düğmeye basıp ağzına götürdü.</span></p>

      <p class="paragraf2"><span>“Ümran Hanım,” dedi. “Bir saat sonra bir toplantımız olacak. Randevularımı iptal et bir zahmet.”</span></p>

      <p class="paragraf2"><span>Sekreterini dinledi. Bana baktı.</span></p>

      <p class="paragraf2"><span>“Bir şeye ihtiyacınız olacak mı?” dedi.</span></p>

      <p class="paragraf2"><span>Başımı iki yana salladım.</span></p>

      <p class="paragraf2"><span>“Hayır,” dedi telefona. “Sen yine de bir göz at toplantı odasına.”</span></p>

      <p class="paragraf2"><span>Yeniden dinledi sekreterini.</span></p>

      <p class="paragraf2"><span>“Ne kadar sürer?” dedi.</span></p>

      <p class="paragraf2"><span>Nerden bileyim demek için dudağımı büzdüm.</span></p>

      <p class="paragraf2"><span>“Sen vaziyeti idare et işte,” dedi. “Çamaşırcılarla görüşmemi çok geriye atma. Yarın falan...”</span></p>

      <p class="paragraf2"><span>Telefonu kapayıp masasındaki ender boşluklardan birine yerleştirdi. Bana baktı.</span></p>

      <p class="paragraf2"><span>“Teşekkür ederim,” dedim.</span></p>

      <p class="paragraf2"><span>Cevap vermedi. Piposundan çekecek gibi oldu, vazgeçti.</span></p>

      <p class="paragraf2"><span>“Şimdi ne olacak?” dedi.</span></p>

      <p class="paragraf2"><span>“Bir şey olmayacak,” dedim. “Bir saat sonra görüşürüz.”</span></p>

      <p class="paragraf2"><span>Birdenbire çok yorulmuş gibi bir sesle konuştu gözlerimin içine bakarak.</span></p>

      <p class="paragraf2"><span>“Hastanenin doğurduğuna da, ölme ihtimaline de inandım gördüğünüz gibi Remzi Bey,” dedi. “Lütfen morga göndermeyin bu toplantıdan sonra...”</span></p>

      <p class="paragraf2"><span>Cevap vermedim. Sigaramın kalanını hamam tasının içine bastırdım. Ayağa kalktım. Odanın kapısına doğru yöneldim. Elimi kapıya attığımda geri döndüm. İsmet Günaldı pipo kaşığı ve çakmağıyla piposunu canland</span>ırmaya çalışıyordu. Bana bakmadı.</p>

      <p class="paragraf2"><span>Kapıyı arkamdan kapatıp, çıktım. Cam kafesin bekçisi sekreter Ümran Hanım oturduğu koltuğu döndürerek yüzüme baktı. Hastaneye yeni atanmış CEO gibi hissettim kendimi. Ona gülümsedim. Pek sevindi.</span></p>

      <p class="paragraf2"><span>“Sinem Hanım’ı nerede bulabilirim?” dedim.</span></p>

      <p class="paragraf2"><span>Şimşek gibi cevap verdi.</span></p>

      <p class="paragraf2"><span>“Bir kat aşağıda,” dedi. Merdivenin hemen yanındaki odada olmalı dolaşmıyorsa hastaların yanında.” Elini kablosuz telefonuna götürdü. “Bulayım mı?”</span></p>

      <p class="paragraf2"><span>“Gerek yok,” dedim. “Bulurum ben.”</span></p>

      <p class="paragraf2"><span>“Bir ihtiyacınız olursa dahiliden 123’ü arayın,” dedi telefonuna hafif bir fiske vurarak. “Ben hallederim.”</span></p>

      <p class="paragraf2"><span>Ona da cevap vermedim. Cam kafesin cam kapısından çıkıp koridorun en sonundaki merdivene doğru ilerledim.</span></p>

      <p class="paragraf2"><span>Merdivenin duvarlarında kafası endişelerle dolu hastaların içini rahatlatmak için konulmuş manzara resimleri vardı. En çok Kız Kulesi’ni beğendim. Diğerlerine bakmadan merdiveni bitirdim.</span></p>

      <p class="paragraf2"><span>İndiğim kat üsttekiyle aynı plana sahipti. Farkı buranın daha hareketli olmasıydı. Kapıların bazıları açıktı. Odalardan içerde yatan hastanın durumunun o kadar da kötü olmadığını kanıtlayan sesler geliyordu. Kahverengi eşofmanlı uzun boylu bir delikanlı, iki eliyle yürütecini sıkı sıkı tutmuş, her adımına ayrı dikkat göstererek yürüme denemeleri yapıyordu. Her başarılı adımını gövdesini dikleştirip derin bir nefes vererek kutluyordu. Elinde bileğine bağlı serum poşetiyle yürüyen kadın daha hareketliydi. Yanındaki daha yaşlı kadın sürekli bir şeyler anlatıyordu.</span></p>

      <p class="paragraf2"><span>Yukarı katta cam kafesin olduğu yerde yalnızca pencereler vardı. Önünde bir adam ve bir kadın aşağıya bakıyordu. Sigara içme imkânları olsa, iç</span>erlerdi bence.</p>

      <p class="paragraf2">Asansörü <span>geçtim. Hemen yanındaki kapı yarı aralıktı. Üzerinde Hemşire Odası yazan bir küçük bir tabela vardı. Kapıyı tıklattım.</span></p>

      <p class="paragraf2"><span>Tanıdığım bir kadın sesi cevap verdi.</span></p>

      <p class="paragraf2"><span>“Girin.”</span></p>

      <p class="paragraf2"><span>Kapıyı ittirdim. İnce, uzun, dar bir odaydı. Girişte iki yan dolaplarla kaplanmıştı. Odanın bitiminde, pencerenin önünde bir masa, gövdesi borudan dört koltuk vardı. Masanın üstünde içinde açmalar, yırtılmış bir kesekâğıdı ve çay dolu bir su bardağı vardı. Yanında Manhattan Medical’de çalışan herkesin elinde gördüğüm kablosuz telefon duruyordu. Pencerenin hemen önünde oturuyordu Sinem Akalın.</span></p>

      <p class="paragraf2"><span>Ağzındaki son lokmayı yutmaya çalışarak bana baktı. Aşağıdaki tantanada çok konuşan adam olduğumu algılayınca kaşları birbirine yaklaştı. Beklentiyle sustu.</span></p>

      <p class="paragraf2"><span>“Afiyet olsun,” dedim. “Rahatsız ettim.”</span></p>

      <p class="paragraf2"><span>“Önemli değil,” dedi. “Buyurun...”</span></p>

      <p class="paragraf2"><span>“Aşağıda görüşmüştük,” dedim.</span></p>

      <p class="paragraf2"><span>“Sizi unutmadım,” dedi yüzündeki soru işareti daha da belirginleşerek. “Buyurun.”</span></p>

      <p class="paragraf2"><span>Odanın içine doğru iki adım attım.</span></p>

      <p class="paragraf2"><span>“Resmen tanıştırılmadık. Adım Remzi Ünal,” dedim. “Biraz konuşabilir miyiz?”</span></p>

      <p class="paragraf2"><span>“Remzi Ünal,” dedi dudağında küçük bir kıvrılmayla. “Biliyorum.”</span></p>

      <p class="paragraf2"><span>“Evet,” dedim iki adım daha atarken. Masasının önüne ulaşmıştım. “Oturabilir miyim?”</span></p>

      <p class="paragraf2"><span>“Ah, lütfen oturun,” dedi. “Açmadan alın. Çay da bulurum.”</span></p>

      <p class="paragraf2"><span>“Teşekkür ederim,” dedim karşısına otururken. Ağzına bir parça açma daha attı.</span></p>

      <p class="paragraf2">Güzel bir kızdı Sinem Akalın. Hasta olsam bana bakmasını isteyeceğim kadar.</p>

      <p class="paragraf2">Yüzünde Hilmi Akalın ve Ayla Duman’a benzerlikler aradım bir kez daha elbette. Galiba gerçekten yoktu. Burnu, çenesi, dudakları yakından bakıldığında müthiş bir uyum içindeydi. Sanki doğa değil, bir estetik cerrah sağlamıştı bu uyumu. Başının tepesinde nasıl bu kadar üstten alttan kıvrılıp düzgün durabildiğine şaştığım topuzu, simsiyah saçlarına iki kere bakmanızı sağlıyordu. Galiba yeni boyanmışlardı.</p>

      <p class="paragraf2">“Aşağıdaki adam Sultan’a askıntı olmamıştı gerçekten, değil mi?” dedi ağzındakini yuttuktan sonra.</p>

      <p class="paragraf2">Başımı gülümseyerek iki yana doğru salladım.</p>

      <p class="paragraf2">“Sultan, İsmet Bey’e yalan söylemeyi göze aldıysa, size bayağı güvenmiş demek ki,” dedi.</p>

      <p class="paragraf2">“Siz de bir deneyin,” dedim. “Belki güvenirsiniz.”</p>

      <p class="paragraf2">“Neden güvenecekmişim?” dedi Sinem Akalın. “Tanımam etmem sizi...”</p>

      <p class="paragraf2">İlk defa yüz yüze konuştuğum birisine bana güvenmesi için bir neden vermek zordu elbette. Denedim yine de.</p>

      <p class="paragraf2">“Neriman Hanım’ın o izbeden çıkmasına katkıda bulunduğum için mesela,” dedim.</p>

      <p class="paragraf2">Lokmasını su bardağındaki çayın yardımıyla yuvarladıktan sonra konuştu. Sağlam bir neden veremediğimi daha ilk kelimesindeki ses tonundan anladım.</p>

      <p class="paragraf2">“Beni çok ilgilendirmiyor,” dedi. “Tamam, yaşlı bir kadın, demansı ilerlemiş, bir insan olarak belki... Ama özel olarak ilgilendirmiyor.”</p>

      <p class="paragraf2">Bahsi biraz artırabilirim belki diye düşündüm. Elimle isimliğine işaret ederek konuştum.</p>

      <p class="paragraf2">“Hilmi Akalın’ı kimin öldürdüğünü bulmam bana güvenmenize bağlı olabilir desem?” dedim.</p>

      <p class="paragraf2"><span>Gözleri biraz kısıldı gibi. Boğazındaki son açma parçasını aşağı göndermek ister gibi yutkundu.</span></p>

      <p class="paragraf2"><span>“Yaşarken günahım kadar sevmediğim birisini Ahmet öldürse ne olur, Ayşe öldürse ne olur?” dedi. “Umurumda değil doğrusu.”</span></p>

      <p class="paragraf2"><span>Restimi sürmekten başka çarem kalmamıştı. Gözlerine doğrudan bakarak konuştum.</span></p>

      <p class="paragraf2"><span>“Ayşe’nin sen olduğunu düşünmeleri için pek çok nedenleri var ama,” dedim.</span></p>

      <p class="paragraf2"><span>Bak, bu biraz işe yaradı. Sesindeki değişim aşikârdı. Birinci tekil şahsa geçişim umurunda olmamış gibiydi.</span></p>

      <p class="paragraf2"><span>“Kimlerin?” dedi. Hakiki bir merakla söyledi bunu.</span></p>

      <p class="paragraf2"><span>“Polisin,” dedim.</span></p>

      <p class="paragraf2"><span>Sağ elini yırtık kesekâğıdına uzatıp bir parça açma daha kopardı. Ağzına götürmedi ama. Eliyle ufaladı. Masanın üzerine düşen parçaları avucunun içiyle toplayıp kesekâğıdına bıraktı. Ellerini birbirine sürterek parmaklarındaki kırıntıları da süpürmeye çalıştı.</span></p>

      <p class="paragraf2"><span>“Açıklayın,” dedi. “Benimle ne ilgisi varmış?”</span></p>

      <p class="paragraf2"><span>Keşke bir hastane odasında olmasak dedim kendi kendime. Yapacak bir şey yoktu o konuda. Arkama yaslandım. Boru koltuk geriye doğru esnedi. Yeniden öne verdim ağırlığımı.</span></p>

      <p class="paragraf2"><span>“Ağabeyiniz öldürüldüğü gün bir genç kadın gelmiş eve,” dedim. Saçlarını işaret ettim. “Saçları sarı olmayan bir kadın. Annesinden falan bahsetmiş. Biraz tartışmışlar. İçeri girmiş.”</span></p>

      <p class="paragraf2"><span>“Eeee, bununla benim ne ilgim var?” dedi Sinem Akalın.</span></p>

      <p class="paragraf2"><span>“Şu ilgisi var,” dedim. “Neriman Hanım’ı çakma kliniğe yerleştiren ağabeyindi. Saç rengi yüzünden Ayla düşüyor. Geriye sen kalıyorsun.”</span></p>

      <p class="paragraf2"><span>Odaya girdiğimden beri ilk kez gülümsedi. Hakiki bir gülümseyişti bu.</span></p>

      <p class="paragraf2"><span>“Bundan iş çıkmaz,” dedi. Devam edecek gibiydi, sustu ama.</span></p>

      <p class="paragraf2"><span>“Dinliyorum,” dedim.</span></p>

      <p class="paragraf2"><span>“Neriman Hanım dediğiniz kadın benim annem değil ki,” dedi. “Ne diye gidip tartışayım Hilmi’yle? İçeri girip öldüreyim ima ettiğiniz gibi. Anne ayrı kardeşiz Hilmi’yle, kardeş sayılabilirsek.”</span></p>

      <p class="paragraf2"><span>“Üvey annelere de anne denildiğini duydum,” dedim.</span></p>

      <p class="paragraf2"><span>Sinem Akalın dikildi koltuğunda. İçinde büyüklü küçüklü öfke patlamaları yaşadığını hissettim birden. Gözlerinden belliydi.</span></p>

      <p class="paragraf2"><span>“Birlikte yaşıyorlarsa belki...” dedi. “Beni annem büyüttü. Çok da zorlukla size söyleyeyim. Babam olacak adam da yoktu ortalıkta, Hilmi de, Neriman da. Bir tek anneme anne derim ben. Başkasına hiç demedim.”</span></p>

      <p class="paragraf2"><span>“Burada iş bulmana Hilmi Akalın yardım etmedi mi yani?” dedim.</span></p>

      <p class="paragraf2"><span>Bunu nereden bildiğim konusu hiç umurunda olmadı Sinem Akalın’ın. Aynı öfkeyle devam etti.</span></p>

      <p class="paragraf2"><span>“İşe girdikten çok sonra öğrendim,” dedi. “Karşılığını ödemek için de hiç çabam olmadı size söyleyeyim. Vicdanını rahatlatmak aklıma bile gelmedi. Kimin öldürdüğü umurumda bile değil sizin anlayacağınız.”</span></p>

      <p class="paragraf2"><span>Bu kez kontrollü bir biçimde arkama yaslandım.</span></p>

      <p class="paragraf2"><span>“Yavaş yavaş güvenmeye başladın bana, bak,” dedim.</span></p>

      <p class="paragraf2"><span>Sinem Akalın başını yere eğdi. Yardım ister gibi açmadan kalan parçalara ve artık soğuduğunu tahmin ettiğim çayına b</span>aktı. Yenilgiyi kabul etmemiş gibi kafasını kaldırdı sonra.</p>

      <p class="paragraf2">“Bu güven işini neden bu kadar abartıyorsunuz, anlamadım?” dedi. “İşinizin bir parçası olmasa gerek.”</p>

      <p class="paragraf2">“Birazdan bana güvenen bir iki kişiye ihtiyacım olacak,” dedim. Saatine baktım. “Tam olarak kırk beş dakika sonra.”</p>

      <p class="paragraf2">“Ne var kırk beş dakika sonra?”</p>

      <p class="paragraf2">“Bir toplantı yapacağız,” dedim. “Sizin patronun toplantı odasında. Olanı biteni konuşacağız. Söylediklerine inanacağım birileri iyi olur.”</p>

      <p class="paragraf2">“Genellikle inanmaz mısınız?” dedi.</p>

      <p class="paragraf2">“Kendime bile inanmadığım zamanlar oluyor,” dedim.</p>

      <p class="paragraf2">Bakışında ilk kez küçük bir miktar sempati gördüm.</p>

      <p class="paragraf2">“Polisiyelerin sonundaki açıklayıcı toplantılardan mı olacak bu sizin toplantı?”</p>

      <p class="paragraf2">“Herkes aynı şeyi soruyor,” dedim. “Galiba öyle olacak.”</p>

      <p class="paragraf2">“Çok yaptınız mı onlardan?” dedi.</p>

      <p class="paragraf2">“Bir iki kez,” dedim.</p>

      <p class="paragraf2">“Katili buldunuz mu?”</p>

      <p class="paragraf2">Bak, bu iyi soruydu. Kendi kendime sordum. Üçüncü amatör kümeden bir tribün, paranın ayçekirdeği yerine çiğnendiği bir işyerinde yaman bir tokat şaklaması, bir doğum günü partisi, eski evimde bir boğuşma, bir mevlit, Şişli-Taksim arası bir yolculuk... Bir seferinde kızın teki önündeki tabağın içine kusmuştu. Kokusu burnuma geldi.</p>

      <p class="paragraf2">Yüzümden cevabını almış gibi konuştu Sinem Akalın.</p>

      <p class="paragraf2">“Ne yaptınız katil ortaya çıkınca?”</p>

      <p class="paragraf2">Buna cevabım hazırdı.</p>

      <p class="paragraf2">“Hiçbir şey,” dedim. “Çoğunlukla çekip gittiler.”</p>

      <p class="paragraf2">“Nasıl hiçbir şey?”</p>

      <p class="paragraf2">Bir hastane odasında bulunmamıza bir kez daha canım sıkıldı. Toplantıdan önce bu konuda bir şey yapmaya karar verdim. Nikotin ve katransız tadı çıkmazdı.</p>

      <p class="paragraf2">“Bayağı hiçbir şey,” dedim. “Ne yapacaktım ki?”</p>

      <p class="paragraf2">“Adalet yerine gelmemeli mi yani?” dedi.</p>

      <p class="paragraf2">“Neyin adil olduğunu nereden biliyoruz?” dedim. “Kendimi hâkim yerine koymadım hiç şimdiye kadar. Dünyada masum bir tek insan göstersinler, dişimi kırarım.”</p>

      <p class="paragraf2"><span>“Neden uğraşıyorsunuz o zaman?” dedi. “Toplantı moplantı?”</span></p>

      <p class="paragraf2">“Sizin hastalarınız da sonunda ölmüyorlar mı?” dedim. “Yine de uğraşıyorsunuz.”</p>

      <p class="paragraf2">Sinem Akalın ayağa kalktı. Eliyle siyah üniformasını düzeltti. Kapıdan yana bir göz attı.</p>

      <p class="paragraf2">“İyi hatırlattınız,” dedi. “Bir dolaşsam iyi olacak.”</p>

      <p class="paragraf2">“Geleceksiniz değil mi?” dedim.</p>

      <p class="paragraf2">“Geleceğim,” dedi. “Eğlenceli olacağa benziyor. Bana müsaade şimdilik.”</p>

      <p class="paragraf2">Kapıya doğru ilerledi. Arkasından izledim. Dönecek ve bir şey söyleyecek dedim içimden. Önemli bir şey.</p>

      <p class="paragraf2">Kapının tokmağına elini attı. Bir miktar açtı. Sonra döndü. Kazandım dedim içimden. Bekledim.</p>

      <p class="paragraf2">“Zaten biliyorsunuzdur,” dedi. “Hatırlatayım istedim. Parayı takip edin.”</p>

      <p class="paragraf2">“Kadını değil mi?” dedim. “Cherchez<span>&nbsp;</span><span class="char-style-override3">la femme</span> <span class="italik">hani.”</span></p>

      <p class="paragraf2">“Tamam,” dedi. “Öyle olsun istiyorsanız.” Benimkinden çok daha iyi bir Fransızca telaffuzla ekledi. “Cherchez<span>&nbsp;</span><span class="char-style-override3">la femme</span> et l’argent...”</p>

      <p class="paragraf2">Bu işime gelir diye düşündüm. Bu hikâyede bir sürü kadın vardı. Bazılarını elemek faydalı olurdu.</p>

      <p class="paragraf2">“Anlaştık,” dedim. “Para. Parayı takip edeceğim.”</p>

      <p class="paragraf2">“Para,” diye kafasını salladı eli kapının tokmağında. “Çok para.”</p>

      <p class="paragraf2">Sonra çıktı, kapıyı arkasından kapadı. Koridorda uzaklaşan ayak seslerini dinledim. Masaya baktım, arkasında bıraktığı açma kırıntılarına. Dışarı taşan bir iki parçayı kesekâğıdının içine yerleştirdim, avucumda buruşturdum. Ayağa kalktım. Kapı kapanınca köşede açığa çıkan çöp tenekesine attım. Geriye döndüm. Yarısı içilmiş çay bardağına ne yapacağımı bilemedim. Arkamda öyle bırakıp ben de çıktım.</p>
    </div>
  </div>
</body>
</html>
