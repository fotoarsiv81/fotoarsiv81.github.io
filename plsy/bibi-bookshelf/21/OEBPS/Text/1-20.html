<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-20.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-20.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-17">17. BÖLÜM</p>

      <p class="gomme"><span class="char-style-override4" xml:lang="tr-TR">B</span><span>arbaros Hayrettin Paşa İskelesi’nin önünde, çok değil, bir sigara içimi bekledik. İnenler dalgalar halinde indiler, binecekler damla damla birikti bekleme salonunda. Firdevs Işın sakindi, ağzını açmadan geleni gideni seyretti. Ben kafamın içinde kaleyi fethetme planları yapmaya çalıştım.</span></p>

      <p class="paragraf2"><span>Çok önceleri, beni patronlarına götürmek için aynı noktadan kendisini zor taşıyan bir Kartal’la alan İstanbul efendisi adamı hatırladım sonra. Hayatı aynı gün sona ermişti. Kötü dedim içimden. Yolları benimle kesiştiği için öldürülen insanların sayısı toplayamayacağım kadar çoğalıyordu.</span></p>

      <p class="paragraf2"><span>Önümden kimileri koşarak, kimileri ağır adımlarla turnikelere doğru ilerleyen insanların hiçbiri, Kadıköy’de indiklerinde, taksiye, minibüse, metrobüse atlayıp birisini öldürmeye koşacak kimselere benzemiyorlardı. Normal, senin benim gibi insanlardı işte.</span></p>

      <p class="paragraf2">Gazetelerin üçüncü sayfasında hangisinin fotoğrafını görecektik peki?</p>

      <p class="paragraf2">Yarınki gazetelerde neler yazacağını merak ettim. Bir doktorun öldürülmesi, acil servis koridorunda değil, evleneceği kadının arkadaşının yatak odasında öldürülmesi iyi haberdi. Ağız sulandıran bir haberdi. İyi haber değildi aslında. Hiç iyi haber değildi. Evleneceği kadın Yıldız Turanlı’nın evinde, arkadaşı kadın benim yanımdaydı.</p>

      <p class="paragraf2">Şimdi şurada bir polis minibüsü dursa dedim içimden. Kapıları sertçe kapayan sert bakışlı adamlar Firdevs Işın’ın etrafını çevirseler. Kimlik sorsalar. Şubeye çağırsalar. Firdevs Işın kaçamak bakışlarla bana baksa. Beni tanıdığını polislere belli etmeden ama yardım istediğini bağıran bakışlarla.</p>

      <p class="paragraf2">Ne yapardın Remzi Ünal dedim kendi kendime. Tamam, bir Galileo Galilei değilsin ama sen de bir Remzi Ünal’sın şunun şurasında. Yanı başındaki kadının yardım çağrısına mı cevap verirdin yoksa sözgelimi, asıl yardımı ancak dışarda kalarak sağlayabilirim diyerek iki adım geriye mi çekilirdin çaktırmadan?</p>

      <p class="paragraf2">Cevabımı hazırlayamadan, önümüzde duran taksinin kornasına küçük bir dokunuşla çıkan sesi duydum.</p>

      <p class="paragraf2">Bu seferki Fiat Doblo’ydu. Heybetli duruyordu. İçinden bize bakan üç adam heybetini artırıyordu sanki. Direksiyondakini daha önce görmemiştim. Kaldırımdan inince Mahir Salman’ı yolcu koltuğunda gördüm. Bana el sallıyordu.</p>

      <p class="paragraf2">“Geldiler,” dedim Firdevs Işın’a. Hareketlendi. Taksinin önünden yürüyüp arka kapıyı açtım, içeri girdim. Sol pencerenin önü doluydu, oturan adamı da tanımıyordum. Yanına yerleştim. Firdevs Işın peşimden içeri girip kapıyı kapadı.</p>

      <p class="paragraf2">“Selam Remzi Abi,” dedi ilkokul sınıf öğretmeni kılıklı taksi şoförü yeni arkadaşım Mahir Salman. “Beyler Hakan’la Murat. Emrindeyiz.”</p>

      <p class="paragraf2">“Teşekkür ederim beyler,” dedim. “Emir ne demek.”</p>

      <p class="paragraf2">Firdevs Işın’ı tanıştırmak aklımın ucundan bile geçmiyordu. Sorarlarsa blucin kumaşından bir elbise giymiş bir kadın da binmişti taksiye benimle birlikte, o kadar.</p>

      <p class="paragraf2">Fiat Doblo hareketlendi.</p>

      <p class="paragraf2">“Balmumcu’ya?” dedi Mahir Salman.</p>

      <p class="paragraf2">“Balmumcu’ya,” dedim kafamı sallayarak.</p>

      <p class="paragraf2">“Balmumcu’ya,” dedi Mahir Salman direksiyondaki adama. Hakan mı Murat mı olduğunu çıkaramamıştım.</p>

      <p class="paragraf2">Yayalara dikkat ederek ilerledi içimden Hakan olduğuna karar verdiğim adam. Deniz Müzesi inşaatının önünden sağa döndük. Firdevs Işın’a baktım. Barbaros Hayrettin heykelinin önündeki alanda kaykaylarının üstünde numara çekmeye çalışan delikanlılara bakıyordu. Dokunmadım.</p>

      <p class="paragraf2">Barbaros Bulvarı’na çıkmamıza hemen izin vermeyen kırmızı ışığın önünde durduk. Yanımdaki adamın dizi yerinde durmuyordu. Küçük hareketlerle biteviye inip kalkıyordu. Elimi uzatıp durdurmamak için kendimi zor tuttum.</p>

      <p class="paragraf2">Barbaros Bulvarı’nda trafik açıktı. Kırmızı ışıklarda durduk yalnızca. Fiat Doblo’nun içinde sessizlik hâkimdi. Kimse sigara içmedi.</p>

      <p class="paragraf2">Jandarma Bölge Komutanlığı’nın önündeki ışıklardan sağa döndük. Şakir Kesebir Caddesi’nin iki yanı yeşil ıssızlığının içinden ilerledik. Doblo’nun motorunun hırıltısı gecenin bir vakti sinemadan dönen bir arkadaş grubunun tek kelime etmeden filmin sonunu düşündükleri anlardaki gibi sakinleştiriciydi.</p>

      <p class="paragraf2">Sol yanımdaki adam dizlerini titretmekten vazgeçmişti. Firdevs Işın parmaklarına bakıyordu şimdi. Ben ortada, yolu aydınlatan farların hareketli ışığını takip ederek, biraz sonra önüne geleceğimiz evin planını gözümün önüne getirmeye çalışıyordum. Kolumdaki çizik acımıyordu.</p>

      <p class="paragraf2">Sürücümüz vites değiştirdikten sonra sağ elini uzatıp radyoyu açtı. Uhrevi sesli bir adam, içinde takva, ahiret, amel sözleri geçen bir şeyler anlatıyordu. Heyecanlıydı.</p>

      <p class="paragraf2">“Kapat şunu,” dedi Mahir Salman.</p>

      <p class="paragraf2">Sürücümüz Mahir Salman’a baktı. Tekrar radyoya uzanıp kapadı.</p>

      <p class="paragraf2">Yeniden içine düştüğümüz sessizlikte Ayakçı Burhan ve Deli’nin dayanıklılığımı kendi ölçülerine göre test ettikleri villa bozuntusu bahçeli evin elli metre kadar yakınına geldik. Bestekâr Şevki Bey Sokağı, numarasını bilmiyordum.</p>

      <p class="paragraf2">“Yavaş!” dedi Mahir Salman. Dönüp bana baktı.</p>

      <p class="paragraf2">“Biraz ilerleyelim,” dedim.</p>

      <p class="paragraf2"><span>Fiat Doblo’nun hızı adres arayan taksici hızına indi. Hepimiz sağa bakıyorduk şimdi. Bahçeli evin hizasına gelince Firdevs Işın’ın başının kenarından durumu gözden geçirmeye çalıştım. Firdevs Işın rahat görebilmem için koltuğunda geriye yaslandı.</span></p>

      <p class="paragraf2">Bahçedeki ağaçların arasından görebildiğim kadarıyla evin yalnızca salonuna denk düşen iki penceresinde ışık vardı. Dış kapının tepesinde misafirlere yol göstermesi için yerleştirilmiş lamba bile kapalıydı. Kapının önünde kimseler yoktu. Ön cephede ne hırsızları caydırmak için sinirli sinirli göz kırpan alarm ışığı ne de kamera gördüm.</p>

      <p class="paragraf2">“İlerde, sağda duralım,” dedim.</p>

      <p class="paragraf2">Kimse konuşmadı. Doblo ağır ağır ilerledi. Peş peşe, tampon temas aralığında yerleşmiş otomobillerin arasında boş bir yer bulmak zor görünüyordu. On metre ilerde, üzerine kamuflaj brandası yerleştirilmiş heybetli bir aracı gözüme kestirdim. Elimi sürücünün omzuna dokundurdum hizasına gelince.</p>

      <p class="paragraf2">“Burada dur,” dedim.</p>

      <p class="paragraf2">Doblo’nun hırıltısı kesildi. Firdevs Işın’a işaret ettim. Kapıyı açıp indi. Peşinden kaldırıma ayak bastım. Kapıyı çarpmadan kapadım.</p>

      <p class="paragraf2">Mahir Salman ve arkadaşları beni taklit ettiler. Doblo’nun flaşörleri yanıyordu. Brandalı araçla önünde duran Renault Clio’nun arasındaki boşluktan yan yan geçerek kaldırımda toplandık.</p>

      <p class="paragraf2">“Nasıl yapacağız Remzi Abi?” dedi Mahir Salman.</p>

      <p class="paragraf2">“Geceleri kapının çalmasına alışkındırlar,” dedim. Çakma kliniğe müracaat edeceklerin muhtemelen önceden Kemal Arsan’ı arayacaklarını, onun da evdekilere haber vereceğini tahmin ediyordum ama bunu taksicilerden oluşan destek kuvvetime söylemeye niyetim yoktu.</p>

      <p class="paragraf2">“Dolu musun abi?” dedi adının Hakan mı Murat mı olduğunu hâlâ çıkaramadığım sürücümüz.</p>

      <p class="paragraf2">“Hayır,” dedim. Korkunç bir ihtimalin telaşıyla sordum. “Siz de de yok bir şey, değil mi?”</p>

      <p class="paragraf2">Üçü de başlarını salladılar. Rahatladım. Giysilerinin sağında solunda tuhaf kabarıklıklar da yoktu gerçekten.</p>

      <p class="paragraf2">Firdevs Işın’ın dirseğinden hafifçe tutup çakma kliniğe doğru yürümeye başladım. Taksiciler arkamdan geldiler. Ayaklarını normalden hafif vuruyorlardı yere.</p>

      <p class="paragraf2">Kapıya doğru yükselen merdivenlerde durdum. Arkama baktım. Elimle yavaşça yaklaşmalarını işaret ettim. Hızla ve ses çıkarmadan çıktılar merdivenlerden. İki yana sotalanmalarını işaret ettim.</p>

      <p class="paragraf2">Sonra karnından bıçaklanmış birisinin şiddetiyle bastım kapının yanındaki metal levhanın ortasındaki zile. İçimden altı sayana kadar parmağımı çekmedim.</p>

      <p class="paragraf2">Bestekâr Şevki Bey Sokağı’ndaki çakma kliniğin içinden ne insan sesi geldi ne ayak tıkırtısı.</p>

      <p class="paragraf2">Arkamdakilere baktım. Firdevs Işın kendi evinin kapısının önündeymiş gibi sakindi. Mahir Salman’ın yüzünde mahiyetini anlamadığım bir gülümseme vardı. Diğer ikisinin yüzleri enikonu gergindi, birisinin alnında iki damla ter gördüm gecenin bu serinliğinde.</p>

      <p class="paragraf2">Zile bir kez daha bastım. Yine hemen çekmedim elimi.</p>

      <p class="paragraf2">Hep beraber bekledik.</p>

      <p class="paragraf2">Parmağımı küçük bir ara için çektim. İçimden küfrettim. Sonra yeniden bastım.</p>

      <p class="paragraf2">Duyduğum ilk ayak sesi hafifti, adımlar çoğaldıkça güçlendi. Derin bir nefes aldım, aşağılara, hara’ma doğru ittim içime giren havayı. Omuzlarımı düşürdüm. Firdevs Işın’ı kolundan hafifçe tutarak kapının gözetleme deliğinin hizasına getirdim.</p>

      <p class="paragraf2">Kapının arkasında kilidin yuvasında döndüğünü işittim. Firdevs Işın kafasını dikmiş, deliğe bakıyordu. Yüzünde gülümseme yoktu.</p>

      <p class="paragraf2">Kapı ağır ağır açıldı.</p>

      <p class="paragraf2">Ondan sonrası pek hızlı oldu, ben bile şaşırdım.</p>

      <p class="paragraf2">Kapıyı on beş santim kadar açanı tanıyordum. Taksim’deki otoparkta bizi elinde sopayla karşılayan adamdı. Yüzünde salak bir gevşeklik hali görmeme yetti kapıdaki küçük aralık. Gözleri Firdevs Işın’ın yüzünde duraladı bir iki an. Bu süreyi arkasında birisinin daha olup olmadığını anlamak için kullandım. Yalnızdı. Firdevs Işın ellerini saçına götürdü. Adamın bakışları ile beraber.</p>

      <p class="paragraf2">Elimi demir kapının yüzeyinden kaydırarak ittim. İçeri, biraz da adamın üstüne doğru açıldı kapı. Ardından iki adım attım. Adamın kendisini korumak için hafifçe kaldırdığı sağ kolunu sol elimle bileğinden tuttum. Bu kez sopası yoktu elinde. Yarım adım daha atıp sağ elimle dirseğini yakaladım. Kollarım kitapta yazdığı gibi dimdikti. Sağ ayağım sabit, adamın koluyla birlikte sola, dışarıya doğru döndüm. Hafif aşağı bastırarak. Adam zorladığım yöne doğru sendeledi. Baskıma direnmek için yere paralel hale getirdiği kafası demir kapının çerçevesine çarptı. Ağzından tek ses çıkmadı. Şaşkınlıktan herhalde. Kollarım açık, bir yarım adım daha atıp bastırınca yüzükoyun yere kapaklandı.</p>

      <p class="paragraf2">Firdevs Işın eliyle ağzını kapamış, iki adım gerilemişti. Bıraktığı boşluktan arkama baktım. Mahir Salman’a başımla işaret ettim. Yanıma sıçradı. Dizini yerde yatan adamın sırtına dayadı. Bir eliyle sol kolunu, öteki eliyle kafasını bastırdı. Ben içeri sıçradım doğrulup.</p>

      <p class="paragraf2">Tepedeki çıplak ampulün isteksizce aydınlattığı salona hızla göz attım. Üç kişilik kanepe ve tekli koltuk boştu. Kanepenin sağ başında katlanıp yastık haline getirilmiş kahverengi bir battaniye, yerde ağzına kadar dolu bir kül tablası, sigara ve iki boş bira şişesi vardı. Yukarıya doğru çıkan merdiven karanlıktı.</p>

      <p class="paragraf2">Kapanan demir kapının sesiyle döndüm.</p>

      <p class="paragraf2">Takviye ekibim kapıyı açtığına herhalde pişman olan adamı içeri çekmişti. Hakan’la Murat, ikişerden dört diz, bastırıyorlardı sırtına. Kapının hemen önündeydiler. Mahir Salman yukarı sıyrılmış montunu aşağı çekiştirdi. Firdevs Işın kapının hemen yanındaki duvara yaslanmıştı.</p>

      <p class="paragraf2">Elimle Hakan’la Murat’a yerinizden kıpırdamayın, aynen devam işareti yaptım. Kafalarını salladılar. Mahir Salman’la Firdevs Işın’ın bana doğru ilerlemelerini istedim bir baş hareketimle. Yukarı benimle gelmeliydiler.</p>

      <p class="paragraf2">Merdivenin ilk basamağına adımımı attığımda dondum.</p>

      <p class="paragraf2">Yukarılardan birisinin bastığı düğme merdiveni aydınlatmıştı baştan aşağıya. Elimle arkamdakilere benimle aynı şeyi yapmalarını işaret ettim. Basamakların başında kimse görünmüyordu ama.</p>

      <p class="paragraf2"><span>Kötüsü gelirse avantajlı durumda değildim. Çaresiz bek-ledim.</span></p>

      <p class="paragraf2">Merdiv<span>enin üst tarafından tanıdığım bir ayak tıkırtısı geldi. Bu sesi yolu şöyle ya da böyle hastaneye düşmüş her insan evladı tanır. Beyaz, üstünde sayısız minicik deliklerle, sabo tıkırtısı... İki adım.</span></p>

      <p class="paragraf2"><span>O iki adım beni rahatlattı.</span></p>

      <p class="paragraf2"><span>Ardından “Kim var orada?” diye seslenmesin diye yukarıya doğru hareketlendim. Basamakları ikişer ikişer atlayarak merdivenin tepesine ulaştım. Evet, oradaydı.</span></p>

      <p class="paragraf2"><span>Ayaklarında beyaz sabo olan genç kadının üzerinde lacivert bir eşofman vardı. Saçları, başının biraz önce yastıkta sağa sola döndüğünü gösterecek biçimde dağınıktı. Yüzünde elbette, korkuya benzeyen bir ifade dolaşıyordu.</span></p>

      <p class="paragraf2"><span>İşaretparmağımı dudağıma götürdüm. Öteki elimle arkamdan aşağıdakilere gelin işareti yaptım. Firdevs Işın’ın varlığı kadını rahatlatacaktı mutlaka.</span></p>

      <p class="paragraf2"><span>Öyle de oldu. Firdevs Işın’ı merdivenlerde görünce yüzü iki derece rahatladı. Fırsatı kaçırmadım.</span></p>

      <p class="paragraf2"><span>“Kaç hasta var odalarda?” dedim kimseyi uyandırmaya niyetim olmadığını gösteren fısıltıdan biraz yüksek bir sesle.</span></p>

      <p class="paragraf2"><span>Gözü hâlâ Firdevs Işın’da yanıtladı.</span></p>

      <p class="paragraf2"><span>“İ... iki,” dedi. “Siz kimsiniz?”</span></p>

      <p class="paragraf2"><span>“Sağlık Bakanlığı’ndan,” dedim kelimeleri ağzımın içinde yuvarlayarak. “Sağa bak,” dedim diye yemin etsem başım ağrımazdı.</span></p>

      <p class="paragraf2"><span>Erken bitme ihtimaliyle karşı karşıya olan kariyerine üzülür gibi elini ağzına götürdü. Yüzünde acıklı bir ifade belirdi.</span></p>

      <p class="paragraf2"><span>“Kolaylık gösterirsen sana bir şey olmaz,” dedim.</span></p>

      <p class="paragraf2"><span>Başını şiddetle sallayarak onayladı. Firdevs Işın ve Mahir Salman yanı başımıza gelmişlerdi. Mahir Salman’ın herhangi bir Sağlık Bakanlığı görevlisine benzeyip benzemediği üzerinde durmadım. Devletin personel politikası epeyce değişmişti son zamanlarda.</span></p>

      <p class="paragraf2"><span>“Görelim,” dedim.</span></p>

      <p class="paragraf2"><span>Lacivert eşofmanlı kadın hiç düşünmeden döndü. Üst kat koridorunun hemen yanındaki ilk kapıya yöneldi. Kapıyı sanki içeriye girmeye korkuyormuş gibi tıklattı. Cevabını almadan açtı kapıyı.</span></p>

      <p class="paragraf2"><span>İçinde zorlu saatler geçirdiğim odaya hiç benzemiyordu bu oda. Bir tür süit gibi düzenlenmişti. Yatak teferruatlı hastane yataklarındandı. Ayakucunda adını bilmediğim o yüksek hastane sehpalarından vardı. Galiba yakın zamanda boyanmıştı. Dalgalı, uçuk mavi bir boyayla. Tekli koltuk yerine kolaylıkla yatağa dönüştüğünü tahmin ettiğim İskandinav tipi bir üçlü kanepe duruyordu duvara bitişik. Üstünde çıplak ayağı terlikli bir adam oturuyordu.</span></p>

      <p class="paragraf2"><span>Yatağın içindeki adam, odanın en önemli atraksiyonu olan duvara tespit edilmiş televizyonu seyrediyordu galiba. Dördümüz birden girdiğimizde kafası bize döndü.</span></p>

      <p class="paragraf2"><span>Bıyıklı, esmer suratlı, benden epeyi yaşlı bir adamdı. Beline kadar çektiği çarşaf dolanmış kahverengi battaniye beyaz atletini görmemize izin veriyordu. Atletin içinden siyah ve beyaz karışık kıllar fışkırıyordu.</span></p>

      <p class="paragraf2"><span>Mahir Salman akıllılık etti. Ben işaret vermeden kanepede oturan adamın yanına erişti. Eliyle omzuna bastırarak ayağa kalkmamasını salık verdi. Adam yerinden kıpırdamadı.</span></p>

      <p class="paragraf2"><span>Yataktaki atletli belirgin bir Çorumlu vurgusuyla sordu.</span></p>

      <p class="paragraf2"><span>“Nedir?”</span></p>

      <p class="paragraf2"><span>“Yok bir şey dayı,” dedim. “Sen keyfine bak. İyi misin?”</span></p>

      <p class="paragraf2"><span>Adam kaşlarını çattı. Bana değil ama, daha çok kendine.</span></p>

      <p class="paragraf2">“İyi olmasam ne olacak?” dedi. “Tıktılar buraya, bekliyoruz salsınlar diye. Büsbütün unuttular beni burada siktirik bir bıçak yarasıyla.”</p>

      <p class="paragraf2">“Geçmiş olsun dayı,” dedim. “Hadi sağlıcakla. Sabah doktor gelirse, müdür uğradı dersin. Daha bir bakar sana.”</p>

      <p class="paragraf2">“Allah ömrünü artırsın,” dedi atletli adam. Elini böğrüne götürdü.</p>

      <p class="paragraf2">Girdiğimiz hızla çıktık odadan. Sıra öteki kapıdaydı. Zorlamaya geldiğimiz esas kapıda.</p>

      <p class="paragraf2">Hangi kapıya gireceğimizi göstermesi için, çakma kliniğin, diploması olup olmadığını bilmediğim hemşiresine baktım. Kafasının küçük hareketleriyle peşimden gelin dedi bize. Bana bisturiyle numaralar gösterdiklerini sandığım odayı atladı, tam karşısındaki kapıya yanaştı. Bu kez tıklatmadan açtı. Firdevs Işın ve Mahir Salman hemen arkamdaydı.</p>

      <p class="paragraf2">Bu odanın penceresi açıktı ve açık olmasının gayet berbat bir nedeni vardı.</p>

      <p class="paragraf2">Firdevs Işın üzerine çekilmiş beyaz çarşafın belirlediği insan bedenini görünce çığlığı bastı.</p>

      <p class="paragraf2">“Neriman Teyze! Aaah! Neriman Teyze!”</p>

      <p class="paragraf2">Sabolu kadın şaşkınlıkla Firdevs Işın’a baktı. Mahir Salman yutkundu. Dudaklarının belli belirsiz kıpırdadığını gördüm.</p>

      <p class="paragraf2">Odada yatağın yanında duran metal sandalyeden başka bir şey yoktu. Belli belirsiz bir tatsız koku dışında. Yapacak başka bir şey olmadığı açıktı, çarşafın altındaki bedenin baş kısmına doğru ilerledim. Firdevs Işın ağzını ve burnunu iki eliyle kapamış, kıpırdamadan beni izledi.</p>

      <p class="paragraf2">Yatağın üzerine hafifçe eğilerek çarşafı iki yerinden tuttum. Altında hareketsiz yatanı incitme ihtimalim varmış gibi dikkatlice kaldırmaya başladım. Elimin hafifçe titrediğini algılayınca canım sıkıldı. Hareketimi hızlandırdım.</p>

      <p class="paragraf2">Kendi kendime küfrettim çarşafın altındaki baş bütünüyle ortaya çıkınca.</p>

      <p class="paragraf2">Daha önce görmediğim otuzlu yaşlarında bir adamdı merhum. Gözleri kapatılmıştı. Ağzı aralıktı. Hafifçe gerilmiş dudaklarının arasından dişleri görünüyordu. Gülüyor gibiydi ama gülmüyordu.</p>

      <p class="paragraf2">“Neriman Teyze nerede?” diye bağırdı Firdevs Işın. “İhtiyar kadın nerede? Alzheimer’lı kadın...”</p>

      <p class="paragraf2">Kılavuzumuza baktım. Nefesimi saldığımı fark ettim sonra. Cevap vermesi için gözlerimle teşvik etmeye çalıştım.</p>

      <p class="paragraf2">“Ba... başka kimse yoktu ben... ben nöbeti aldığımda,” diyebildi ancak.</p>

      <p class="paragraf2">“Ne zaman aldın nöbeti?” dedim.</p>

      <p class="paragraf2">Sabolu kadın sorumun cevabını bulabilmek için bir iki saniye düşündü. Kafası karışmış gibiydi.</p>

      <p class="paragraf2">“Üç saat önce,” dedi. “Ben geldiğimde yalnızca bu ikisi vardı. Vallahi billahi yoktu başka hasta.”</p>

      <p class="paragraf2">Firdevs Işın’la birbirimize baktık. Neriman Hanım’ın çarşafın altında olmadığına sevindiğimizi gösterdik birbirimize gözlerimizle. Problem bitmemişti ama.</p>

      <p class="paragraf2">“Bu kim?” dedim çarşafı yatakta kıpırtısız yatan adamın başına örterken.</p>

      <p class="paragraf2">Sabolu kadın bildiği yerden soru gelince rahatça cevapladı.</p>

      <p class="paragraf2">“Celalettin Bey,” dedi. “Galiba İzmirli. İntihar etmiş sanıyorum. Epey uğraştık ama kurtaramadık. Yanında bir kadın vardı, adını bilmiyorum. Doktorla rapor mapor bir şeyler konuştular, gitti. Dönecek mi bilmem.”</p>

      <p class="paragraf2">Merhumun başında yapacak bir şey kalmamıştı. Kapıya doğru yürüdüm. Mahir Salman bitirdiği duanın ardından iki eliyle yüzünü sıvazladı. Döndüm içimden gelen ani bir istekle. Yatağın <span>üzerindeki insan siluetine son kez baktım. Hoşça kal dedim adama içimden. Her kimsen, nasıl biriysen hoşça kal Celalettin Bey.</span></p>

      <p class="paragraf2"><span>Kapının dışında asırlardan beri içine düştüğüm en dayanılmaz sigara ihtiyacıyla elimi cebime attım. Sonra vazgeçtim.</span></p>

      <p class="paragraf2"><span>“Başka kimsenin olmadığına emin misin?” dedim sabolu kadına.</span></p>

      <p class="paragraf2"><span>Kafasını salladı.</span></p>

      <p class="paragraf2"><span>Bisturiyle dans ettiğim odaya bakma fikri gelip geçti içimden, oralı olmadım. Kolum sızlamıyordu epeydir.</span></p>

      <p class="paragraf2"><span>Aşağı inen merdivene doğru yürüdüm. Firdevs Işın’la Mahir Salman peşimden geldiler. Çakma kliniğin nöbetçi hemşiresi kararsız kaldı galiba bir an. Dört saniye sonra sabosunun tıkırtılarını duydum arkamdan.</span></p>

      <p class="paragraf2"><span>Hakan’la Murat’ın üstüne oturdukları adamdan ele gelir bir şeyler öğrenirdik belki.</span></p>

      <p class="paragraf2"><span>Merdivenin başına geldiğimde geriye döndüm. Peşimdeki grubun en arkasındaki sabolu kadına buyurdum.</span></p>

      <p class="paragraf2"><span>“Sen yukarda kal.”</span></p>

      <p class="paragraf2"><span>Aşağıda, kapının önünde kimselerin olmadığını gördüğümde telaşlanmadım. Hakan’la Murat, derdest ettikleri adamla salondaydılar. Adam üç kişilik kanepenin kenarında oturuyordu. Taksicilerin biri yanında, öteki çaprazındaki tekli koltuktaydı. Adamın suratı asık, yere bakıyordu.</span></p>

      <p class="paragraf2"><span>Yaklaşınca koltukta oturan taksici yerini bana vermek için kalkıyor gibi yaptı. Elimle durdurdum onu. Bir de hangisinin hangisi olduğunu bilebilseydim.</span></p>

      <p class="paragraf2"><span>Tutsağımıza sordum. Sertçe sordum.</span></p>

      <p class="paragraf2"><span>“Adın ne senin?”</span></p>

      <p class="paragraf2"><span>Gözlerini yerden kaldırmadan cevap verdi.</span></p>

      <p class="paragraf2"><span>“İskender.”</span></p>

      <p class="paragraf2">“Nerelisin İskender?” dedim. “Soyadın ne?”</p>

      <p class="paragraf2">Bu kez kaldırdı gözlerini yüzüme. Soyadını neden bilmek istediğimi merak eder gibiydi. Gözlerine kararlılıkla baktım.</p>

      <p class="paragraf2">“İskender Topal,” dedi. İlk sorumu unuttu.</p>

      <p class="paragraf2">“İskender Topal, nerelisin?” dedim.</p>

      <p class="paragraf2">“Kayseri ama kulak asma, iyice İstanbullu olduk yirmi senedir,” dedi aceleyle. Ağzının içinden konuşmuştu.</p>

      <p class="paragraf2">Gözüm yerdeki kül tablası ve sigaraya takıldı. Benimkindendi sigara. İşime geldi. Yanında oturan taksiciye kaymasını işaret ettim. Boşattığı yere oturdum.</p>

      <p class="paragraf2">“Sigara senin galiba,” dedim.</p>

      <p class="paragraf2">İskender Topal başını salladı.</p>

      <p class="paragraf2">“Canın çektiyse yak bir tane hemşerim,” dedim. “Bir tane de bana ver.”</p>

      <p class="paragraf2">İskender Topal hareket etmeden önce koltukta dimdik oturan Fiat Doblo’nun sürücüsüne izin ister gibi baktı. Adını oturtamadığım adamdan dikkatli bakışlardan başka tepki almadı. Kanepenin aşağısına eğildi, sigara, çakmak ve kül tablasını aldı. Kül tablasını kanepenin kolçağına koydu. Bir dal kendisine, bir dal bana çıkardı paketten. Benimkini bana uzattı. Elleri hafifçe titriyordu.</p>

      <p class="paragraf2">Sigarayı dudaklarıma yerleştirip yakması için kafamı uzattım.</p>

      <p class="paragraf2">İçime çektiğim duman iyi geldi. Arkama yaslandım.</p>

      <p class="paragraf2">“Burhan’ın adamı mısın sen?” dedim ilk nefesimi salarken.</p>

      <p class="paragraf2">İskender Topal sigarasını yakmaya çalışırken kafasını hızlı hızlı salladı. Başardı yakmayı ama geriye yaslanmadı. Dirsekleri dizinde çekti ilk nefesini.</p>

      <p class="paragraf2">“Kendisi nerede şimdi?” dedim.</p>

      <p class="paragraf2">Ayakçı Burhan’ı tanıdığıma şaşırmış gibi baktı kafasını çevirip. İşin orasını kurcalamadı ama.</p>

      <p class="paragraf2"><span>“Telefonla çağırdı beni buraya,” dedi. “Bilmiyorum nere-dedir.”</span></p>

      <p class="paragraf2">“Ne dedi?” dedim.</p>

      <p class="paragraf2">İlk kez hafifçe gülümsedi İskender Topal.</p>

      <p class="paragraf2">“Gece nöbeti senin, dikkatli ol, vukuat olursa canına okurum dedi.”</p>

      <p class="paragraf2">Sigaramdan bir nefes daha çektim. İki destekçim dikkatle İskender Topal’a bakıyordu. Firdevs Işın’la Mahir Salman duvara yaslanmış, bizi izliyorlardı. Bir tepeden sarkan yüksek voltlu lambamız eksikti.</p>

      <p class="paragraf2">“Şimdi ne olacak?” dedim.</p>

      <p class="paragraf2">Ne demek istediğimi anlamamış gibi baktı yüzüme İskender Topal.</p>

      <p class="paragraf2">“Bundan iyi vukuat mı olur?” dedim çakma kliniğin salonundaki herkesi elimle işaret ederek.</p>

      <p class="paragraf2">İskender Topal dudağını büktü.</p>

      <p class="paragraf2">“Bilmem...” dedi deminkinden alçak bir sesle.</p>

      <p class="paragraf2">“Sorularıma adam gibi cevap verirsen sana yardım ederim,” dedim.</p>

      <p class="paragraf2">Bir kez daha baktı yüzüme. Doğru söyleyip söylemediğime karar vermeye çalışıyor gibiydi. Ona yardım ettim.</p>

      <p class="paragraf2">“Bak İskender,” dedim omzumu omzuna hafifçe dokundurarak. “Kafama indirdiğin sopayı unuttum say. Derdim başka benim. Polis molis de değilim. Yaptığın ettiğin vız gelir, tırıs gider. Konuş aslanlar gibi, sonra şu kapıdan çek git. Nereye istersen oraya git. Kılımı kıpırdatmam.”</p>

      <p class="paragraf2">İskender Topal daha fazla düşünmedi. Dumanını salarken konuştu.</p>

      <p class="paragraf2">“Sor ne soracaksan baba,” dedi yüzü hiç gülmeden.</p>

      <p class="paragraf2">Firdevs Işın dayandığı duvardan ayrılıp birkaç adım yaklaştı bize galiba sorularımı duymak için. Mahir Salman istifini <span>bozmadı. Kollarını göğsünde kavuşturmuş, ciddi bir suratla bizi izliyordu. Komutanın önünde erlerinden hoşnut bir çavuş gibi.</span></p>

      <p class="paragraf2"><span>“Neriman Hanım nerede?” dedim.</span></p>

      <p class="paragraf2"><span>“Kim?” dedi İskender Topal. “Kim?” Gerçekten şaşırmış görünüyordu yüzüme bakarken.</span></p>

      <p class="paragraf2"><span>“Yukarda yatan yaşlı teyze,” dedim. “Aklı bir gidip bir geliyordu.”</span></p>

      <p class="paragraf2"><span>Kendini tutamadı İskender Topal. Aklına komik bir şey gelmiş gibi güldü. Sonra birden ciddileşti. Sigarasından bir nefes aldı. Birikmiş külü kanepenin kolçağındaki kül tablasına silkeledi.</span></p>

      <p class="paragraf2"><span>“Haa...” dedi. “Adı Neriman mıymış?”</span></p>

      <p class="paragraf2"><span>“Evet,” dedim. “Nerede?”</span></p>

      <p class="paragraf2"><span>“Bilmiyorum,” dedi. “Götürdüler.”</span></p>

      <p class="paragraf2"><span>Yüzüne küçük bir gülümseme yerleşmişti. Aklımdan belediyeye ait olmayan, görünümünü tarif edemeyeceğim bir cenaze arabası geçti. Çakma kliniğin çakma cenaze arabası. Beyaz eşya bayii kamyonetinden bozma. Kaşlarımın çatıldığını hissettim. Engel olmaya çalışmadım.</span></p>

      <p class="paragraf2"><span>“Hayatta mıydı giderken?” dedim hızla cevap almayı bekleyen bir sesle.</span></p>

      <p class="paragraf2"><span>“Evet,” dedi İskender Topal. Cevabından sonra tekrar baktı yüzüme neden böyle bir şeyi sorduğumu anlamamış gibi.</span></p>

      <p class="paragraf2"><span>“Kim götürdü?” dedim aynı kararlı ses tonuyla.</span></p>

      <p class="paragraf2"><span>“Kızı!” dedi İskender Topal.</span></p>

      <p class="paragraf2"><span>Firdevs Işın’la göz göze geldik. Dudağının kenarını ısırıyordu. Bıraksam İskender Topal’dan bütün cevapları aynı anda almak için pataklayabilirmiş gibi duruyordu.</span></p>

      <p class="paragraf2"><span>Sigaramdan yarım bir nefes çektim. İskender Topal’ın üzerinden uzanı</span><span>p kül tablasına silktim dumanı salarken. Geriye çekildiğimde alma ihtimalim olan cevap beni bile heyecanlandırdı. Çaktırmadım ama.</span></p>

      <p class="paragraf2">“Kızının adı neydi?” dedim.</p>

      <p class="paragraf2">“Ne bileyim ben?” dedi İskender Topal yüzünde aynı gizli gülümsemeyle.</p>

      <p class="paragraf2">Hayal kırıklığımı da saklamaya çalıştım, elimdeki sigaradan, bir önceki nefesten kalan alacağımı tahsil ederken.</p>

      <p class="paragraf2">“Tarif et kızını,” dedim.</p>

      <p class="paragraf2">İskender Topal bu kez açık açık gülümsedi. Gözlerini salonun karşı duvarına dikip konuştu.</p>

      <p class="paragraf2">“Güzel bir bayandı,” dedi. “Çok güzel. Hele gözleri.”</p>

      <p class="paragraf2">Hilmi Akalın’ın kardeşinin görüntüsü kafamın içinde ağır ağır belirmeye başladı eski usul fotoğraf kartı banyosunda belirir gibi. Siyah beyazdı ama fotoğraf, bileklerine kadar inen çiçekli elbisenin renklerini göremiyordunuz.</p>

      <p class="paragraf2">“Ne vardı üstünde?” dedim.</p>

      <p class="paragraf2">“Ne?” dedi İskender Topal anlık bir gündüz düşünden uyanmış gibi.</p>

      <p class="paragraf2">“Ne giyiyordu?” dedim.</p>

      <p class="paragraf2">Bir an düşündü. Yüzündeki gülümseme daha da genişledi. Sonra topladı kendini.</p>

      <p class="paragraf2">“Çiçekli bir elbise vardı,” dedi. “Uzun. Böyle yere kadar...”</p>

      <p class="paragraf2">Bingo ve de bir daha bingo dedim içimden. Firdevs Işın’a baktım. Yüzünde sakin bir ifade, bizi dinliyordu. Dudağını ısırmayı kesmişti.</p>

      <p class="paragraf2">“Yalnız mıydı kadın?” dedim.</p>

      <p class="paragraf2">İskender Topal başını salladı yalnızca. Yeniden gündüz düşünün içinde kaybolmuş gibiydi.</p>

      <p class="paragraf2">“Öylece alıp götürdü mü?” dedim. “Siz her hastamı götüreceğim diyeni bırakır mısınız?”</p>

      <p class="paragraf2">İskender Topal uyandı.</p>

      <p class="paragraf2">“Burhan Abi önceden telefon etmişti,” dedi. “Kızı moruğu almaya gelecek, salın diye.”</p>

      <p class="paragraf2">“Kimsin diye sormaz mısınız siz kapıya dayanana?” dedim. “Ya başka birisiyle gelen...”</p>

      <p class="paragraf2">“Yok artık,” dedi İskender Topal. “Elin yaşlı kadınını, ya da ne bileyim, hastasını kim alsın? Kızı dendi, kızı geldi aldı. Banka genel müdürlüğünün güvenlik görevlisi miyim ben?”</p>

      <p class="paragraf2">Başımı salladım ona hak verir gibi. Bir kez daha üzerinden uzanıp sigaramı söndürdüm. Odanın içinde gözlerimi gezdirdim soracak başka soru arar gibi. Tam sekiz göz bana bakıyordu.</p>

      <p class="paragraf2">Boşuna yorulmayalım diye bir soru daha sordum.</p>

      <p class="paragraf2">“Bunun gibi başka çakma klinik var mı?” dedim.</p>
    </div>
  </div>
</body>
</html>
