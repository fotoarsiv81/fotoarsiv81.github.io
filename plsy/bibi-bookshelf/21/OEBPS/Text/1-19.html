<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-19.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-19.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-16">16. BÖLÜM</p>

      <p class="gomme"><span class="g-mme" xml:lang="tr-TR">“</span><span class="char-style-override5" xml:lang="tr-TR">A</span>klımda biri var,” dedim.</p>

      <p class="gomme">“Benim yanımda epey yaşlı insan öldü,” dedi Firdevs Işın önündeki çay fincanını çevirerek. “Hepsinin de ilk seçeneği ben değildim kuşkusuz. Bana mecburen razı oldular. Aklınızdaki insan gerçekten son nefesinizde yanınızda olursa, çok şanslısınız demektir.”</p>

      <p class="paragraf2">Bana bakmıyorken yüzünü inceledim. Yorgun, bıkkın, çokça da umutsuz görünüyordu. Kendi kendine ağlamış bile olabilirdi.</p>

      <p class="paragraf2">“Bu felsefi bakış açısının nedeni ne?” dedim. “Gündüz ikiyle ikinin beş edebileceğini de hemen gören, pratik birisi gibi gelmiştiniz bana.”</p>

      <p class="paragraf2">Yüzüme baktı bunu söylediğimde. Kendisini gerçekten tanımayı başarıp başarmadığımı anlamaya çalışıyordu sanıyorum. Yüzüme beklenmedik bir evlenme teklifi yapıyormuş gibi bir ifade verdim. Başardım galiba, Firdevs Işın’ın gözleri konuşma isteğiyle parladı.</p>

      <p class="paragraf2">“Evden kaçtıktan sonra hissettiklerimi siz de hissetseydiniz küçük bir Aristo olurdunuz,” dedi.</p>

      <p class="paragraf2">Aristoteles’i severdim bak. İki bin üç yüz otuz beş yıl önceden söyledikleriyle, mesleğimde çaktırmadan yardım ettiğini düşünürdüm bana. Şu anki yardımını saymıyorum.</p>

      <p class="paragraf2">“Ne oldu?” dedim bütün ciddiyetimle.</p>

      <p class="paragraf2">“Bütün gün nereye gideceğimi bilemeden sürttüm sokaklarda,” dedi. Dikkati yine fincanındaydı. “Eve dönemezdim, ne bileyim, polise gidemezdim. İstanbul’da akrabam yok. Gözüm kapalı sığınabileceğim bir arkadaşım yok. Eski hastalarımın yakınları kapıyı açmazlar. Açsalar da ne diyeceğim? Sizin hastanız elimde ölmüştü, şimdi benim evimde de bir ölü var mı...”</p>

      <p class="paragraf2">Onu anladığımı belli eden bir baş sallamasından başka bir şey gelmedi aklıma.</p>

      <p class="paragraf2">“Begüm’le de öyle ayrıldıktan sonra...” dedi, sustu hemen.</p>

      <p class="paragraf2"><span>Belki isteyerek, belki istemeyerek verdiği pası değerlen-dirdim.</span></p>

      <p class="paragraf2">“Nasıl ayrıldınız?”</p>

      <p class="paragraf2">“Bayağı ayrıldık,” dedi Firdevs Işın. “Ben başı belada iki arkadaş olarak bundan sonra ne yapacağımızı birlikte düşünürüz sanıyordum. Sinemadan çıkıp evimize gidiyormuş gibi ayrıldık. Sen yoluna, ben yoluma gibi sanki.”</p>

      <p class="paragraf2">Aylar öncesinde duyduğum bir cümleyi hatırlar gibi hatırladım saatler önce duyduklarımı.</p>

      <p class="paragraf2">“Belki ‘şimdi kaybolma sırası bende’ gibi bir şeyler söylemişsinizdir,” dedim.</p>

      <p class="paragraf2">Firdevs Işın inanamıyor gibi baktı yüzüme. Söylediklerini nasıl bilebildiğimin şokunu gördüm gözlerinde. Sonra yumuşadı ifadesi.</p>

      <p class="paragraf2">“Ah! Elbette,” dedi. “Begüm’le konuştunuz tabii.”</p>

      <p class="paragraf2">Başımı salladım.</p>

      <p class="paragraf2">“Öyle bir şey söylemiş olabilirim,” dedi. “Biraz lafın gelişi söylemişimdir. Sinirlerim bozulmuştu, güldüm de. Ama ben ondan başka bir şey beklerdim.”</p>

      <p class="paragraf2">Aç üniversitelilere tost, poğaça, hamburger, çöp şiş, ayran, kola, Fanta vaat eden büfecinin tepemizde dikildiğini kızın cümlesinin ortasında fark ettim. Bir şey söylemesine izin vermeden Firdevs Işın’ın önündeki fincanı işaret ettim. Adam önemlice bir konuşmanın ortasına daldığını anladı sanki, bir şey söylemeden uzaklaştı.</p>

      <p class="paragraf2">Devam etsin diye kızın yüzüne baktım.</p>

      <p class="paragraf2">“İşine geldi sanki öyle söylemem,” dedi. “Oysa birlikte olmaya ihtiyacım çok açıktı. Konuşmaya. Bir çıkar yol aramaya. Olmadı, çekti gitti.”</p>

      <p class="paragraf2">“Belki onun da sinirleri bozulmuştu,” dedim. “Ne yapması gerektiğini tam olarak bilemedi.”</p>

      <p class="paragraf2">Başını salladı Firdevs Işın bu olasılığı daha önce hiç aklına getirmemiş gibi.</p>

      <p class="paragraf2">“Olabilir,” dedi. “Belki de haklısınız. Onun yerinde ben olsaydım belki benim de kafam karışırdı. Belki daha çok...”</p>

      <p class="paragraf2">Nihayet işe yarar bir şeyler öğrenebileceğimi hissettim. Bekledim konuşsun diye. Bazen kıvama gelirdi muhatabınız, ara sorular sormadan anlatırdı.</p>

      <p class="paragraf2">Sanki karşısında ben yokmuşum gibi çay fincanını çevirmeye devam etti Firdevs Işın. Yokmuşum gibi davrandım. İçindeki gelgitlerin hışırtısını duyuyordum sanki. Biraz daha sabır dedim içimden, dökülecek... Omuzlarımdan aşağı inen hafif nem olmasa, belki daha iyi hissederdim kendimi.</p>

      <p class="paragraf2">Yapabileceğim tek şeyi yaptım. Yeni paketimden bir sigara daha çıkarıp yaktım. Belki gerekir diye paketi masaya bıraktım.</p>

      <p class="paragraf2">Firdevs Işın gittiği yerden döndü. Buna benim varlığımı fark etmesinden çok, sigara paketini fark etmesi sebep oldu sanırım. Fincandaki elleri pakete gitti, önünü arkasını çevirdi ne yaptığını tam olarak bilmiyor gibi. Başparmağıyla paketin kapağını açtı, kapadı. Sonra bana baktı.</p>

      <p class="paragraf2">“Epeydir içmiyordum bu lanet şeyi,” dedi.</p>

      <p class="paragraf2">Dikkatini yeniden evinde yarım kalan görüşmemize çekmek için kendi laflarını yeniden koydum masaya. Fazla melankoli zaman kaybettirirdi.</p>

      <p class="paragraf2">“Akciğerler bizim ama efkâr da bizim,” dedim.</p>

      <p class="paragraf2">Küçük de olsa bir canlanma gördüm yüzünde.</p>

      <p class="paragraf2">“Yok, yok, içmeyeyim,” dedi. “Ne kadar çok kanser hastası gördüm bilemezsiniz...”</p>

      <p class="paragraf2">Yol yine dolambaçlanmaya başlama eğilimi gösteriyordu. Buna izin vermek istemedim.</p>

      <p class="paragraf2">“Begüm Kalyon’un kafa karışıklığını anlamak kolay,” dedim. “Nihayetinde tanıdığı birinin cesedini görüyor yatağınızın üstünde.”</p>

      <p class="paragraf2">Ceset lafını bilerek kullanmıştım. İşe yaradı. Firdevs Işın kurcaladığı sigara paketini bıraktı, ellerini yumup çenesinin altına yerleştirdi. Gözlerime bakan gözlerinde belli belirsiz bir pırıltı vardı.</p>

      <p class="paragraf2">“Hilmi yalnızca tanıdığı biri olsa iyiydi,” dedi.</p>

      <p class="paragraf2">Raya giriyoruz galiba diye sevindim içimden.</p>

      <p class="paragraf2">“Daha ötesi miydi onun için?” dedim.</p>

      <p class="paragraf2">“Maalesef...” dedi.</p>

      <p class="paragraf2">“Neden maalesef?” dedim hiç ara vermeden.</p>

      <p class="paragraf2">Çenesinin altına yerleştirdiği yumruklarının rahat konuşmasına izin vermediğini fark edince ellerini çekti, sırtını düzeltti, göğsünü dikleştirdi. Güzel dedim içimden. İkinci vitesteyiz.</p>

      <p class="paragraf2">“Belki de evleneceklerdi ikisi,” dedi.</p>

      <p class="paragraf2">Ayla Duman’ın söylediklerini hatırladım Mahir Salman’ın taksisinin içinde.</p>

      <p class="paragraf2">“İyi gizlemişler durumu,” dedim.</p>

      <p class="paragraf2">Firdevs Işın ne söylemek istediğimi anlamamış gibi bir soru ifadesi yerleştirdi yüzüne. Sonra kendi kendine açıkladı durumu galiba, yüzündeki değişimden anladığım kadarıyla.</p>

      <p class="paragraf2">“Begüm belki hastanede durumu açık etmeyi istememiştir ama,” dedi. “Benden gizlemedi hiç, epey dertleştik bu konuda.”</p>

      <p class="paragraf2">Devam Remzi Ünal dedim içimden.</p>

      <p class="paragraf2">“Derdi neydi?” dedim.</p>

      <p class="paragraf2">Bu kez sigara paketine çok net alıcı gözlerle baktı. Hangi konuda kendisiyle mücadele ediyordu anlamadım, akciğerleri ihanet etmek mi, Begüm Kalyon’a ihanet etmek mi?</p>

      <p class="paragraf2">Ben kazandım.</p>

      <p class="paragraf2">“Hilmi’ye çok kırılmıştı, yok, kırılmıştı değil, çok kızmıştı yaptığı şeyden dolayı.”</p>

      <p class="paragraf2">Şimdi soru sormanın gereği yoktu. Anlatacaktı. Susarak gözlerine baktım.</p>

      <p class="paragraf2">“Evlenme kararından bile vazgeçebilecek kadar kızmıştı,” dedi Firdevs Işın daha çok kendi kendine konuşuyor gibi.</p>

      <p class="paragraf2">“Ne yaptı zavallı adam?” dedim.</p>

      <p class="paragraf2">Yeniden ışıldayan gözleriyle cevapladı bakışımı.</p>

      <p class="paragraf2">“O zaman Hilmi’ye zavallı adam demek aklımızdan bile geçmiyordu.” dedi. “Hainlik olarak geliyordu bize daha çok. Hain evlat Ökkeş!”</p>

      <p class="paragraf2">Zavallı adamı kaldırdım.</p>

      <p class="paragraf2">“Ne yaptı?” dedim.</p>

      <p class="paragraf2">Firdevs Işın dayanamadı. Sigara paketini tam bir kararlılıkla eline aldı. İçinden bir dal çıkardı. Dudaklarına yerleştirdi. Yakmam için kafasını dikleştirerek bana doğru eğildi.</p>

      <p class="paragraf2">Çakmağım sigarasının bir karış ötesinde, çakmadan bir adım daha atmasını bekledim.</p>

      <p class="paragraf2">Anladı. Konuştu. Dinledim.</p>

      <p class="paragraf2">“Neriman Teyze Hilmi’nin annesiydi,” dedi.</p>

      <p class="paragraf2">Dehşet bir açıklama yaptığını düşünen insanların yüzünde ne varsa, işte aynısından vardı şimdi yüzünde.</p>

      <p class="paragraf2">“Neriman Teyze kim?” dedim. Sigaram sol elimde kendi kendine tütüyordu, sağ elimde çakmak vardı. Çakmaya hazır.</p>

      <p class="paragraf2">“Neriman Teyze işte,” dedi Firdevs Işın gözlerini cehaletimden daha kocaman açarak. “Neriman Teyze! Bilmiyor musunuz?”</p>

      <p class="paragraf2">Dur bakalım dedim içimden. Nerelere geldik? Yeni, gezilmedik yerlere geldik. Neriman Teyze’yi bilmiyordum ama demek ki biliyordum. Bilmeliydim galiba. Bilecektim.</p>

      <p class="paragraf2">Elimdeki çakmak yerine bir şimşek çaktı beynimde. Bayağı gürültülü bir şimşek. Kolumdaki bisturi çiziği yeniden sızladı sanki. Sanki yüzü yaşlılık benleriyle dolu, tülbendini bağlamayı beceremeyen, kafasının içinde elektrik faturasıyla gezen kadın bağırdı kulağımın dibinde: “Götürsünleeerr... Götürsünleeerrr...” Dudağımın ince bir çizgi haline dönüşmediğini umarak konuştum.</p>

      <p class="paragraf2">“Balmumcu...” dedim.</p>

      <p class="paragraf2">Çakmağımı Firdevs Işın’ın bana doğru uzattığı sigaraya iyice yaklaştırarak çalıştırdım. İlk nefesi içine çekerken gözleri kısıldı.</p>

      <p class="paragraf2">“Evet, Balmumcu,” dedi Firdevs Işın ağzından saldığı dumanların arasından. “Sonu Balmumcu oldu.”</p>

      <p class="paragraf2">Bazen ikiyle ikiyi toplayınca beş olabileceğini ben bile anlayabilirdim demek ki. İkinci şimşeğin şiddeti düşüktü. Arkasından yağmur getirecekti ama mutlaka. İlk damlayı ben yağdırdım.</p>

      <p class="paragraf2">“Neriman Teyze’ye sen bakıyordun daha önce,” dedim. “Sen” dediğimi laf ağzımdan çıktıktan sonra fark ettim. Geri dönmedim.</p>

      <p class="paragraf2">Firdevs Işın buna memnun olmuş gibi gülümsedi.</p>

      <p class="paragraf2">“Evet,” dedi yalnızca.</p>

      <p class="paragraf2">Devam ettim.</p>

      <p class="paragraf2"><span>“Kadına, eee, kötü baktığın için götürmüş olamazlar Bal-mumcu’ya,” dedim. “Başka bir neden olmalı.”</span></p>

      <p class="paragraf2"><span>Firdevs Işın başını salladı sigarasından bir nefes daha çekerken. Hiç de öyle uzun süre ara vermiş gibi görünmüyordu kendini zehirlemeye.</span></p>

      <p class="paragraf2"><span>“Olsa olsa mal mülkün devir meselesi olur,” dedim. “Kadının yaşını düşündükçe. İşin içinde mutlaka para var.”</span></p>

      <p class="paragraf2"><span>Firdevs Işın başını bir kez daha salladı. Nereye kadar gidebileceğimi merak eder gibiydi. Onu hayal kırıklığına uğratamazdım. Ben de bir Remzi Ünal’dım şunun şurasında.</span></p>

      <p class="paragraf2"><span>“Bunun için kızdı Hilmi Akalın’a Begüm,” dedim. “Balmum-cu’nun işlevi malum. Aklı başında diye rapor alacaktı.”</span></p>

      <p class="paragraf2"><span>Firdevs Işın başını yeniden salladı. Bu kez olumsuz anlamda ama. Yüzünde sözlüde saçmalayan öğrencisini hoş gören bir ifade vardı. Büfecinin önüme koyduğu fincana bakar gibi yapıp görmezden gelebildim.</span></p>

      <p class="paragraf2"><span>Adam gidince konuştu Firdevs Işın.</span></p>

      <p class="paragraf2"><span>“Bu işleri daha iyi bilirsiniz sanırdım,” dedi. “Neriman Teyze’nin o halinde Patagonya’dan doktor getirseniz akli melekeleri yerinde raporu alamazsınız. Hem devletten de heyet raporu gerekiyor.”</span></p>

      <p class="paragraf2"><span>Kolları bağlı yattığım yerden şahit olduklarım doğruluyordu söylediklerini. İyi değildi bu ama. Hiç iyi değildi. Hep böyle hissetmem kendimi bu gibi durumlarda, ama bu kez içimden yükselen öğürtüyü bastırmak için sigaranın yetmeyeceğini düşündüm. Adamın önüme koyduğu çaydan kocaman bir yudum aldım. Yetim’in çayının yanına yaklaşamazdı. Üstüne üst üste iki nefes çektim sigaramdan.</span></p>

      <p class="paragraf2"><span>Firdevs Işın anladı aklımdan iyi şeyler geçmediğini. Öğrencisine ikinci bir şans veren öğretmen edasıyla konuştu.</span></p>

      <p class="paragraf2">“İkiyle iki her zaman dört eder,” dedi. “Şimdi anladınız mı Begüm’ün gerçekten neden yıkıldığını?”</p>

      <p class="paragraf2">Tam karşımızdaki bar kılıklı yerde oturmadığımız için küfrettim içimden. Çayımdan bir yudum daha aldım ama mecburen.</p>

      <p class="paragraf2">“Anladım,” dedim.</p>

      <p class="paragraf2">Keşke anlamasaydım. İnsanoğlunun işlerine akıl sır ermiyordu. Çoktan bırakmıştım onları anlamaya çabalamayı. Haklıydım demek ki. Anladıkça ortaya iyi bir şey çıkmıyordu.</p>

      <p class="paragraf2">Firdevs Işın bir tür aydınlanma yaşayan bitirme tezi öğrencisini keyfini çıkararak izleyen danışman yardımcı doçent gibi memnun bakıyordu bana.</p>

      <p class="paragraf2">Çayımdan bir yudum daha aldım.</p>

      <p class="paragraf2">“Kadıncağız iyi sıyırtmış paçayı,” dedim onu hayal kırıklığına uğratmamak için.</p>

      <p class="paragraf2">“Birisi öldü, birisi yaşadı,” dedi Firdevs Işın. “Buna yaşamak denilebilirse artık.”</p>

      <p class="paragraf2">Biraz daha düşünmem gerekiyordu. Çıkacak sonuç belliydi aşağı yukarı ama iyi ifade etmek için doğru sözcükleri bulmalıydım. Bir yudum çay daha içtim.</p>

      <p class="paragraf2">“Hilmi Akalın’ı öldüren sizin Neriman Teyze’yi kurtarmak istiyordu kafasına göre. Başardı da,” dedim.</p>

      <p class="paragraf2">“Peki ama kim?” dedi Firdevs Işın.</p>

      <p class="paragraf2">“Bildiklerimizden başlayalım,” dedim. “En akıllıca yöntemdir. Elde var bir. Begüm Kalyon.”</p>

      <p class="paragraf2">Firdevs Işın kaşlarını yukarı kaldırdı.</p>

      <p class="paragraf2">“İkinci iş olarak çalıştığı korsan kliniğe akli dengesi bozuk bir kadın getirildi,” dedim. “Kadının evleneceği adamın annesi olduğunu fark etti bir şekilde.”</p>

      <p class="paragraf2">Firdevs Işın oyunuma katıldı. Her cümlemden sonra kafasını salladı beni takip ettiğini göstermek için.</p>

      <p class="paragraf2">“Nasıl fark etti?” diye sordum. Sonra kendim cevap verdim kendi soruma. Firdevs Işın bu kez belirgin bir beklentiyle baktı. Yüzündeki soru işaretleri en kalın YGS hazırlık kitabındakilerden çoktu.</p>

      <p class="paragraf2">“En yakın arkadaşıyla laflarken, ihtiyar kadının, arkadaşının bir süre önce ilgilendiği bir kadınla aynı kişi olduğunu fark ettiler.”</p>

      <p class="paragraf2">Firdevs Işın başını söylediklerimi onaylayarak salladı. Devam ettim.</p>

      <p class="paragraf2">“Kadının davranışlarından, tekrar tekrar söylediklerinden, giderek yüzünden, ne bileyim, giyiminden filan çıkardılar bunu.”</p>

      <p class="paragraf2">Bir onay daha aldım Firdevs Işın’dan.</p>

      <p class="paragraf2">“Arkadaşı elbette daha önce ilgilendiği kadını kendisine emanet eden adamın adını biliyordu. Oğlu olduğunu biliyordu. Doktor olduğunu biliyordu. Ortaya çıktı ki...”</p>

      <p class="paragraf2">Bir onay hareketi daha geldi Firdevs Işın’dan.</p>

      <p class="paragraf2">“Begüm Kalyon bu durumun yarattığı şokla kaçtı,” diye devam ettim. “Bir arkadaşında saklandı. Buraya kadarı aşağı yukarı doğru diyebiliriz. Bundan sonrası spekülasyon. Sonra yeniden bir araya geldiler adamla. Arkadaşının evinde. Yüzleştiler. Tartıştılar.”</p>

      <p class="paragraf2">Filtresine kadar kısalan sigaramdan bir nefes daha aldım. Yarı tütün, yarı yanmış kâğıt kokusu geldi ağzıma. Masada kül tablası yoktu, yere attım. Üzerine basmak için nereye düştüğüne bakmadım bile. Kendi kendine sönerdi.</p>

      <p class="paragraf2">Firdevs Işın bekliyordu. Devam ettim.</p>

      <p class="paragraf2">“Rapor mapor derken, iş, adamın gerçek niyetine geldi dayandı. Begüm Kalyon seni ihbar ederim falan gibi şeyler söyledi. Adam işin boka saracağını görünce niyeti iyice bozdu. Yanında tabancası vardı. Kızı da harcayabilirdi.”</p>

      <p class="paragraf2">“O sırada evin sahibi kim bilir nerelerde dolaşıyordu?” dedi Firdevs Işın kendi kendine ama bana da duyurarak.</p>

      <p class="paragraf2">Bu söylediğine takılmadım. Sırası gelecekti.</p>

      <p class="paragraf2">“Biraz itiş kakış yaşandı.” Yatak odasının görünümünü hatırladım. “Yaşanmamış da olabilir. Sonuçta Begüm Kalyon yerine Hilmi Akalın yedi kurşunu.”</p>

      <p class="paragraf2">Firdevs Işın iki elini yana açtı.</p>

      <p class="paragraf2">“O zaman kim suçlayabilir ki kızı?” dedi. “Galiba nefsi müdafaanın tipik bir örneği.”</p>

      <p class="paragraf2">“Tipik bir spekülasyon,” dedim. “Bütünüyle palavra olabilir. O yüzden şimdi başka birisini ele alacağız.”</p>

      <p class="paragraf2">“Kimi?” dedi Firdevs Işın. Gözleri gerçek bir hayretle açılmıştı.</p>

      <p class="paragraf2">“Firdevs Işın adında birisini,” dedim. “Kızın arkadaşı. Evin sahibi. Elde var iki.”</p>

      <p class="paragraf2">“Yok artık!” dedi Firdevs Işın.</p>

      <p class="paragraf2">“Neden?” dedim. “Elimizde başka kim var?”</p>

      <p class="paragraf2">Arkamdaki masalardan birinde alkışlar koptu. Yüreklendirici çığlıklar eşliğinde. Alkışlar ritmik el çırpmalara dönüştü, çığlıklar apaçık bir çağrıya: “Öp! Öp! Öp!”</p>

      <p class="paragraf2">Firdevs Işın hafif yana eğilip, omuzlarımın üstünden arkamdakilere baktı. Yüzü gülüyordu. Gözleriyle izledi. Aniden doruğa çıkan alkış ve bağrışmalarla birlikte ellerini çırptı oturduğu yerden.</p>

      <p class="paragraf2">Arkama dönmedim. Durgunluğum dikkatini çeksin diye bekledim. Arkamdaki coşkun gürültü dinmeye başlayınca Firdevs Işın bana döndü.</p>

      <p class="paragraf2">“Ciddisiniz siz,” dedi.</p>

      <p class="paragraf2">Başımı başka ne çarem var der gibi yana eğdim.</p>

      <p class="paragraf2">“Bir dakika, bir dakika,” dedi Firdevs Işın. Sesinde ürkeklikten çok kararlılık vardı. “Ben bu işin neresindeyim ki?”</p>

      <p class="paragraf2"><span>“Tam göbeğinde,” dedim. “Hilmi Akalın’ın göğsüne kurşun senin evinde yerleştirildi.”</span></p>

      <p class="paragraf2"><span>“Ben o sırada evde değildim,” dedi.</span></p>

      <p class="paragraf2"><span>“Söylediklerine bakılırsa Begüm Kalyon de evde değildi,” dedim. “Ona inanmıyoruz da sana neden inanıyoruz?”</span></p>

      <p class="paragraf2"><span>Fırsatı kaçırmadı Firdevs Işın.</span></p>

      <p class="paragraf2"><span>“İkimize de inanın,” dedi.</span></p>

      <p class="paragraf2"><span>Bir sigara daha yaksam mı diye düşündüm. Hayır, zamanı değildi.</span></p>

      <p class="paragraf2"><span>“Bana üçüncü birisini verin, o zaman inanayım,” dedim.</span></p>

      <p class="paragraf2"><span>“Ne?” dedi Firdevs Işın. “Ne üçüncü kişisi?”</span></p>

      <p class="paragraf2"><span>Masaya doğru hafifçe eğilerek izah etmeye çalıştım.</span></p>

      <p class="paragraf2"><span>“Hilmi Akalın’ın annesiyle ilgili hoş olmayan niyetleri olduğunu kabul ediyoruz,” dedim. “Yoksa bakımını senden alıp iyi niyetlere hizmet etmeyen o korsan kliniğe yerleştirmezdi. Uykusunda ölüp gitmesini sağlasınlar gibi bir niyeti olup olmadığını tam olarak bilmiyoruz ama mümkün. Buraya kadar tamam mı?”</span></p>

      <p class="paragraf2"><span>“Tamam,” dedi Firdevs Işın.</span></p>

      <p class="paragraf2"><span>“Begüm Kalyon’un bunu fark edince kızmasının nedenini de anlayabiliyoruz.”</span></p>

      <p class="paragraf2"><span>“Begüm iyi kızdır,” dedi Firdevs Işın onaylayıcı bir ses tonuyla.</span></p>

      <p class="paragraf2"><span>“Tamam,” dedim. “Neriman Teyze’yi korumak istemek için, iyilikten başka, kimin güçlü bir gerekçesi olabilir?”</span></p>

      <p class="paragraf2"><span>Firdevs Işın dudağını büktü.</span></p>

      <p class="paragraf2"><span>“Mesela öteki çocuğunun,” dedim.</span></p>

      <p class="paragraf2"><span>“Ne?” dedi yeniden Firdevs Işın.</span></p>

      <p class="paragraf2"><span>“Bir çocuk annesini önünden kaldırmak istiyorsa, diğeri onu korumaya çalışabilir.”</span></p>

      <p class="paragraf2">Firdevs Işın’ın yüzünün renginin değiştiğini altında oturduğumuz tentenin iki metre uzağındaki yatay floresan çubuğun kirli ışığında bile fark ettim.</p>

      <p class="paragraf2">“Üçüncü kişi...” dedi. “Üçüncü kişi... Hilmi’nin bir kardeşi var yani.”</p>

      <p class="paragraf2">“Evet,” dedim.</p>

      <p class="paragraf2">“Kim?” dedi.</p>

      <p class="paragraf2">“Sen söyle,” dedim.</p>

      <p class="paragraf2">“Ben nereden bileyim,” dedi Firdevs Işın. “Akalın soyadlı hiç tanıdığım yok.”</p>

      <p class="paragraf2">Arkamdaki gruptan yine çığlıklar yükseldi. Bu kez abartılmış hayret nidaları çoğunluktaydı. Yine dönüp bakmadım.</p>

      <p class="paragraf2">“Kardeşler illa aynı soyadını taşırlar diye bir kural yok,” dedim. “Babaları farklı olabilir.”</p>

      <p class="paragraf2">Firdevs Işın da bakmadı arkamdaki şamataya.</p>

      <p class="paragraf2">“O zaman ben dahil herkes olabilir,” dedi. “Ama ben değilim. İstiyorsanız nüfusumu göstereyim. Annemin adı Sakine.”</p>

      <p class="paragraf2">“Gerek yok,” dedim elimi kaldırarak. “Sana inanıyorum.”</p>

      <p class="paragraf2">“Nasıl saptayacaksınız Hilmi’nin kardeşini peki?” dedi.</p>

      <p class="paragraf2">“Bu işe karışan herkesin annesinin adını bulabileceğim bir yer biliyorum,” dedim. “Yarın gidip oraya bakacağım.”</p>

      <p class="paragraf2">“Hastaneye...” dedi Firdevs Işın. “Kayıtlara bakmanıza izin vermezler ki.”</p>

      <p class="paragraf2">“Bir yolunu bulurum,” dedim. “Ama önce önemli başka bir iş yapmam gerekiyor. Üstelik yardıma da ihtiyacım var. Özellikle senin yardımına.”</p>

      <p class="paragraf2">Firdevs Işın terminal dönemdeki kanser hastası anneme bakma teklifimi yinelemişim gibi şaşkınlıkla açtı ağzını. Bir şey söyleyecekti vazgeçti. Açıklamamı bekledi.</p>

      <p class="paragraf2">“Neriman Teyze’nizi oradan alacağım,” dedim. “Yanımda olursan kadıncağız daha güvende hissedebilir kendini.”</p>

      <p class="paragraf2">“Gecenin bu saatinde mi?”</p>

      <p class="paragraf2">“Daha iyi,” dedim. “Akşam rehaveti çökmüştür şimdi, eğer nöbette birileri varsa.”</p>

      <p class="paragraf2">Eski hastasını kurtarma fikri hoşuna gitmeye başlamıştı galiba. Gözlerinde heyecan pırıltıları gördüm.</p>

      <p class="paragraf2">“Ben yerini tam bilmiyorum ama,” dedi.</p>

      <p class="paragraf2">“Önemli değil, ben biliyorum,” dedim.</p>

      <p class="paragraf2">Saçlarını kulağının arkasına iteledi. Doğru bir soru sordu cevap olarak.</p>

      <p class="paragraf2">“Nereye götüreceğiz oradan çıkarmayı başarırsak?”</p>

      <p class="paragraf2">Ayağa kalktım. Üniversite öğrencilerini gece gündüz doyurma görevini üstlenmiş büfeciyle göz göze gelmek için etrafıma baktım. Tek başına oturmuş bir oğlanın yalnızlığına destek oluyordu ayakta ellerini kollarını sallayarak konuşup. Firdevs Işın gözleri bende sorusunun cevabını bekledi.</p>

      <p class="paragraf2">Ona cevap vermedim. Kolumu kaldırıp salladım. Büfeci kendisini kaptırmıştı. Konuştuğu oğlan neden sonra fark etti beni. Adamın lafını kesti beni göstererek. Galiba yardımıma sevinmişti. Büfeci sallanarak bize doğru ilerledi. Firdevs Işın yanındaki sandalyeden çantasını toparladı sorusuna cevap almaktan umudunu keserek.</p>

      <p class="paragraf2">Büfeci yaklaşırken cüzdanımı çıkardım. Adamın söyleyebileceği rakamı ikiye katlayan bir banknot çıkardım.</p>

      <p class="paragraf2">“Eyvallah beyim,” dedi parayı eline sıkıştırınca. “Yine bekleriz.”</p>

      <p class="paragraf2">Firdevs Işın da ayaklanmıştı. Adama kafasıyla selam verdi. Büfeci sessizce aldı selamını.</p>

      <p class="paragraf2">Sahil yönüne yürüdüm. Bu taraf daha ışıklıydı. Daha kalabalık, daha şenlikliydi. Ortalığı iyice aydınlatan bir sokak lambasının altında durdum.</p>

      <p class="paragraf2">“Telefonunu verir misin?” dedim Firdevs Işın’a.</p>

      <p class="paragraf2">Çantasına sarıldı. Otuz saniye sonra telefon elimdeydi. Açık pembe bir kılıfı vardı.</p>

      <p class="paragraf2">Taksimde öpüşerek ayrılırken Mahir Salman’ın sarı Hyundai’sinin kapısında kocaman rakamlarla yazılı olduğunu gördüğüm numarayı parmakladım ekranda. Birinden biri oradadır herhalde dedim içimden.</p>

      <p class="paragraf2">Taksi durağının telefonu bekletmeden açıldı. Arkadan karışık erkek sesleri geliyordu.</p>

      <p class="paragraf2">“Profilo Taksi, buyurun,” dedi tok bir erkek sesi.</p>

      <p class="paragraf2">“İyi akşamlar beyler,” dedim. “Mahir orada mı, Mahir Salman?”</p>

      <p class="paragraf2">“Bir dakika,” dedi telefonu açan adam. Yanındaydı galiba, bağırmadı. Üç saniye sonra sesini duydum Mahir Salman’ın.</p>

      <p class="paragraf2">“Aloo?”</p>

      <p class="paragraf2">“Mahir, ben Remzi Ünal,” dedim. “Hani bugün...”</p>

      <p class="paragraf2">Sözümü kesti Mahir Salman. Heyecanla konuşuyordu.</p>

      <p class="paragraf2">“Vay, Remzi Abi’m,” dedi. “Ben de seni anlatıyordum buradakilere. Ne oldu, ne bitti... <span class="italik">Kurtlar Vadisi</span> gibi maşallah. İnanmadı ama kerizler.”</p>

      <p class="paragraf2">“Yine yardımına ihtiyacım var,” dedim. “İki arkadaşına da...”</p>

      <p class="paragraf2">“Emret abim,” dedi Mahir Salman. “Nedir?”</p>

      <p class="paragraf2">“Beni aldığın yere bir daha gitmemiz gerekiyor,” dedim.</p>

      <p class="paragraf2">“Gideriz abi,” dedi Mahir Salman. “Getiririm benim kerizlerden, gözleriyle görürler. Ne zaman?”</p>

      <p class="paragraf2">“Şimdi,” dedim.</p>

      <p class="paragraf2">“Tamamdır Remzi Abi,” dedi Mahir Salman. “Sinema çıkışını kaçırırız ama sana feda olsun. Nereden alalım seni?”</p>

      <p class="paragraf2">“Beşiktaş’tayım,” dedim. “Kadıköy İskelesi’nin önünden alırsın bizi. Tek araba gelin.”</p>

      <p class="paragraf2">Sesinde hafif bir hınzırlık belirdi Mahir Salman’ın.</p>

      <p class="paragraf2">“Gündüzki abla mı yanındaki?” dedi.</p>

      <p class="paragraf2">“Hayır,” dedim. “Bu başka.”</p>

      <p class="paragraf2">“Helalsin Remzi Abi,” dedi. “Çıkıyoruz şimdi. Görüşürüz.”</p>

      <p class="paragraf2"><span>Telefonunu Firdevs Işın’a uzattım. Çantasına yerleştirdi. Elimle iskelenin yönünü gösterdim. Yan yana yürümeye başladık.</span></p>

      <p class="paragraf2">Neriman Hanım’ı Balmumcu’daki çakma klinikten çıkarmayı başarmasına başarırdık da, oradan nereye götüreceğimiz konusunda hâlâ bir fikrim yoktu. Dur bakalım dedim içimden, her şey sırasıyla.</p>
    </div>
  </div>
</body>
</html>
