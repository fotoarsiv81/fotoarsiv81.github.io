<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t1">&nbsp;</span></p>

  <h2 class="h22"><a id="ncx7325"></a>V</h2>

  <p class="p3"><span class="t8">Üç Kopuk</span> <span class="t8">İ</span><span class="t8">plik</span></p>

  <p><span class="t17">&nbsp;</span></p>

  <p class="p7">Sherlock Holmes'ün en önemli yeteneklerinden biri de istediği zaman belleğini üstünde yoğunlaştığımız konudan ayırabilmesiydi. Şimdi, saatlerdir uğraştığımız işi unutmuş gibiydi, çağdaş Belçikalı resim ustalarının eserlerini seyretmeye dalmıştı. Galeriden ayrılıp Northumberland Oteline gidinceye kadar resim ve sanat hakkında ilginç yorumlar yaptı.</p>

  <p>"Sir Henry Baskerville sizi yukarda bekliyor," dedi otel görevlisi. "Gelir gelmez sizleri yukarı çıkarmamı söyledi."</p>

  <p>"Kayıt defterinize bakmamda herhangi bir mahzur var mı?" dedi Holmes.</p>

  <p>"Hayır, efendim."</p>

  <p>Defterde Baskerville'den başka iki isim daha vardı. Biri Newcastle'dan Theophilus Johnson ve ailesi, öteki Alton'dan High Loge'lu Bayan Oldmore ve hizmetçisi.</p>

  <p>"Herhalde bu tanıdığım Johnson olmalı," dedi Holmes görevliye. "Avukat, değil mi, topallayarak yürür?"</p>

  <p>"Hayır efendim, bu Bay Johnson, kömürcü, çok çalışkan bir bey, sizin yaşlarınızda."</p>

  <p>"Bilgilerinizde bir yanlışlık olmasın?"</p>

  <p>"Hayır efendim, uzun yıllardır bu otelde kalır. Kendilerini çok iyi tanırız."</p>

  <p>"O halde tamam. Bayan Oldmore'u da hatırlıyor gibiyim. Meraklı olduğum için özür dilerim, insan bir dostunu ararken bir başkasıyla karşılaşıyor."</p>

  <p>"Kendileri hasta bir hanımdır efendim. Kocası bir zamanlar Gloucester valisiydi, şehre indiğinde bizde kalmayı tercih eder."</p>

  <p>"Teşekkür ederim, tanıdığımı sanmıyorum. Bu sorularla pek önemli bir problemi çözdük Watson," diye devam etti alçak bir sesle. Merdivenden çıkarken, "Dostumuzla ilgilenen kişinin bu otelde kalmadığını öğrendik. Her ne kadar Sir Henry'yi gözden kaçırmak istemiyorlarsa da, onun kendilerini görmelerini de aynı derecede istemiyorlar. Bu insanın aklına pek çok soru getiriyor."</p>

  <p>"Neler getiriyor?"</p>

  <p>"Mesela, hey azizim bu da ne?"</p>

  <p>Merdivenin başına gelince Sir Henry Baskerville ile karşılaştık. Yüzü öfkeden kıpkırmızı olmuştu, bir elinde eski, tozlu bir çizme vardı. Çok sinirlenmişti ve doğru dürüst konuşamıyordu, konuştuğu zaman da garip bir şiveyle, kendisinden şimdiye kadar duymadığımız bir Batı Amerika şivesiyle konuşuyordu.</p>

  <p>"Beni enayi sanıyorlar," diye bağırdı. "Dikkatli davranmazlarsa yanlış adamla uğraştıklarını anlayacaklar; o çocuk kaybolan çizmeyi bulamazsa görür gününü. Bu sefer fazla ileri gittiler."</p>

  <p>"Hâlâ çizmenizi mi arıyorsunuz?"</p>

  <p>"Evet bayım, bulacağım da."</p>

  <p>"Ama sizinki, dediğinize göre yeni kahverengi bir çizme değil miydi?"</p>

  <p>"Öyleydi bayım, ama, aldıkları eski, siyah bir çizme, işte."</p>

  <p>"Yoksa..."</p>

  <p>"Evet öyle. Üç çift çizmem vardı, yeni aldığım kahverengi, eski siyah çizmelerim, bugün de siyah çizmenin tekini aldılar. Şimdi anladınız mı? Öyle bakıp duracağınıza bir şey söyleyin!"</p>

  <p>Telaş içinde bir Alman garson ortaya çıktı.</p>

  <p>"Üzgünüm efendim. Bütün oteli aradım ama bulamadım."</p>

  <p>"Çizme, ya akşam olmadan hemen bulunur. Ya da otel müdürüne çıkıp, hemen oteli terk edeceğimi bildiririm."</p>

  <p>"Sinirlenmeyin efendim, çizmenizi mutlaka bulacağız."</p>

  <p>"Hemen bulun, yoksa bunun hesabını kötü verirsiniz, hırsızların serbestçe dolaştığı bu otelde başka bir şey kaybetmeye niyetim yok. Neyse, Bay Holmes, böyle önemsiz bir konuyla sizi karşıladığım için özür dilerim."</p>

  <p>"Önemsiz olduğunu sanmıyorum."</p>

  <p>"Çok ciddiye aldınız galiba?"</p>

  <p>"Evet. Peki, siz bunu nasıl açıklıyorsunuz?"</p>

  <p>"Açıklamaya kalkıştığım yok. Sadece başıma gelen en garip olay olduğunu biliyorum."</p>

  <p>"En garibi olabilir?" dedi Holmes endişeli bir tavırla.</p>

  <p>"Siz ne düşünüyorsunuz?"</p>

  <p>"Bir şey anladığımı söyleyemem. İşiniz oldukça karışık Sir Henry. Amcanızın ölümünü de işin içine katarsak, uğraşmış olduğum önemli beş yüz olayın içinde, sizinki kadar sır dolu olanına rastlamadım. Ama, elimizde çeşitli ipuçları var; birinden biri eninde sonunda bizi gerçeğe götürecektir. Yanlış ipi çekebiliriz ama sonunda doğru olan ipliği mutlaka buluruz."</p>

  <p>Güzel bir öğle yemeği yedik, yemek süresince bir araya gelmemize neden olan konu hakkında hiç konuşmadık.</p>

  <p>Sonra da salona geçtik. Holmes, Baskerville'ye son kararını sordu.</p>

  <p>"Baskerville Hall'e gideceğim."</p>

  <p>"Ne zaman?"</p>

  <p>"Hafta sonunda."</p>

  <p>"Biraz düşünürseniz iyi olur," dedi Holmes. "Bu yerinde bir karar değil. Çünkü Londra'da izlendiğinize ilişkin, elimde pek çok kanıt var, milyonlarca insanın yaşadığı bu şehirde, bu insanları bulmak ve amaçlarının ne olduğunu anlamak çok zor. Kötü niyetli kişilerse, size kötülük yapabilirler ve bunun önüne geçmek için gücümüz yetmeyebilir. Benim evimden çıktıktan sonra izlendiğinizi biliyor muydunuz?"</p>

  <p>Doktor Mortimer dehşet içinde kaldı.</p>

  <p>"İzlenmek mi? Bizi kim izliyordu?"</p>

  <p>"Üzgünüm, bunu size söylemeyeceğim. Dartmore'daki tanıdıklarınız arasında kara ve top sakallı olan biri var mı?"</p>

  <p>"Hayır, durun bir dakika, evet, Barrymore, Sir Charles'ın uşağının kara ve top sakalı vardır."</p>

  <p>"Peki, Barrymore nerede?"</p>

  <p>"Malikânede olması gerekir."</p>

  <p>"Orada olduğundan, Londra'ya gelip gelmediğinden emin olmalıyız."</p>

  <p>"Bunu nasıl öğrenebiliriz?"</p>

  <p>"Bir telgraf kâğıdı verebilir misiniz? &lsquo;Sir Henry için her şey hazır mı?' Adresi, &lsquo;Bay Barrymore, Baskerville' diye yazın. En yakın postane nerede? Grimpen. Güzel, Grimpen'deki postane müdürüne bir telgraf daha çekeriz. &lsquo;Telgraf Bay Barrymore'un eline verilecek. Kendisi yoksa, lütfen telgrafı Sir Henry Baskerville Northumberland Oteli'ne geri göndermeniz rica olunur.' Barrymore'un işinin başında olup olmadığını böylece anlamış oluruz."</p>

  <p>"Güzel," dedi Baskerville. "Yalnız, Doktor Mortimer, kim bu Barrymore?"</p>

  <p>"Bir süre önce ölmüş olan bir uşağın oğlu. Dört nesildir malikâneye onlar bakarlar. Duyduğuma göre, o çevredeki en saygın çiftlerden biri."</p>

  <p>"Aynı zamanda," dedi Baskerville. "Malikânede aileden biri olmadığı sürece güzel bir evleri olacak ve hiçbir iş yapmayacaklar."</p>

  <p>"Doğru."</p>

  <p>"Barrymore, Sir Charles'ın vasiyetinden yararlanabiliyor muydu?"</p>

  <p>"Kendisi ve karısı beş yüz pound alacaklardı."</p>

  <p>"Peki, bu parayı alacaklarını biliyorlar mıydı?"</p>

  <p>"Evet, Sir Charles vasiyetnamesini herkese anlatmaktan zevk duyardı."</p>

  <p>"Ya? Bu çok ilginç."</p>

  <p>"Umarım," dedi Doktor Mortimer, "Sir Charles'ın vasiyetinden yararlanan herkese şüpheli gözle bakmıyorsunuzdur, çünkü bana da bin pound bırakıyordu."</p>

  <p>"Ya? Mirastan yararlanan başka kim var?"</p>

  <p>"Pek çok kişiye miktarı önemli olmayan para ve mülk bıraktı. Geri kalanı da Sir Henry alacaktı."</p>

  <p>"Geri kalan ne kadardı?"</p>

  <p>"Yedi yüz kırk bin pound."</p>

  <p>Holmes şaşkınlık içinde gözlerini kaldırdı. "Toplam rakamın bu kadar yüksek olduğunu bilmiyordum," dedi.</p>

  <p>"Sir Charles'ın zenginliği dillere destandı ama, senetlerini inceleyinceye kadar bunun miktarını bilmiyorduk. Malının genel tutarı bir milyona yakın."</p>

  <p>"Vay canına! İnsan bu kadar para için her şeyini gözden çıkarabilir. Bir sorum daha var, Doktor Mortimer, buradaki genç dostumuzun başına kötü bir olay geldiğini düşünelim, böyle kötü bir varsayım için özür dilerim fakat, o zaman miras kime kalacak?"</p>

  <p>"Sir Charles'ın küçük kardeşi Rodger Baskerville evlenmeden öldüğü için, mal uzaktan akrabası olan Desmonds'a kalır. James Desmond'a. Westmoreland'de oturuyor."</p>

  <p>"Teşekkür ederim. Bunlar çok önemli bilgiler. Bay James Desmonds'u tanıyor musunuz?"</p>

  <p>"Evet, bir kere Sir Charles'ı ziyarete gelmişti. Saygı ve güven uyandıran, kendini dine adamış bir insan. Sir Charles'ın bütün ısrarlarına rağmen gelir getiren bir mülkün kendine verilmesini kabul etmedi."</p>

  <p>"Bu mütevazi bir hayatı olan adam, Sir Charles'ın binlerce poundunun sahibi olacak demek. Mirasın ona geçmesi için yasal bütün işlemler yapıldı. Şimdiki sahibi parayı dilediği gibi harcayabilir."</p>

  <p>"Siz vasiyetnamenizi hazırladınız mı, Sir Henry?"</p>

  <p>"Hayır, Bay Holmes, hazırlamadım. İşlerin bu durumda olduğunu daha dün öğrendim. Bu nedenle zaman bulamadım. Ama, nasıl olursa olsun paranın unvan ve malla birlikte geçmesi gerekiyor. Zavallı amcam böyle istemiş. Mala bakacak parası olmayan biri, Baskervillerin onurunu nasıl koruyabilir? Ev ve toprak, parayla birlikte geçmeli."</p>

  <p>"Güzel, o halde, Sir Henry hemen Devonshire'a gitmenizi öneriyorum. Yalnız, bazı önlemler alınması gerekiyor. Oraya asla yalnız gitmemelisiniz."</p>

  <p>"Doktor Mortimer benimle birlikte dönecek."</p>

  <p>"Ama Doktor Mortimer'in hastaları var, evi de size kilometrelerce uzakta. Ne kadar iyi niyetli olursa olsun, size yardım edemeyebilir. Olmaz, Sir Henry, güvenebileceğiniz ve yanınızdan ayrılmayacak biri gerekiyor size."</p>

  <p>"Siz gelebilir misiniz, Bay Holmes?"</p>

  <p>"İşler çıkmaza girerse, orada olmaya çalışırım. Londra'nın her yerinden kendilerine yardım edip, birtakım olayları aydınlatmam için başvurular oluyor, sürekli yardım istiyorlar. Bu şartlar altında, Londra'dan kısa bir süre için de olsa ayrılamayacağımı, anlayışla karşılayacağınıza inanıyorum. Şu sıralar, İngiltere'nin en saygın kişilerinden biri adi bir şantajcıyla karşı karşıya, bu rezaleti ancak ben önleyebilirim. Görüyorsunuz ki, şimdilik Dartmoor'a gitmem, gerçekten imkânsız..."</p>

  <p>"Kimi önerirsiniz?"</p>

  <p>Holmes kolumu tuttu.</p>

  <p>"Eğer arkadaşım kabul ederse, ondan daha iyisini bulamazsınız. Size en güvenilir insanı öneriyorum."</p>

  <p>Teklif beni şaşırttı ama, cevap vermeye zaman bulamadan Baskerville elimi tutup samimiyetle sıktı.</p>

  <p>"Doğrusu bana büyük bir iyilikte bulunuyorsunuz Doktor Watson," dedi. "Durumumu biliyorsunuz, olay hakkında bütün düşündüklerimi de biliyorsunuz. Eğer Baskerville Hall'e gelip benimle birlikte kalırsanız, hayatımın sonuna kadar size minnettar kalıp, bu iyiliğinizi unutmayacağım."</p>

  <p>Macera beni hep çekmiştir ve Holmes'ün sözleri, bana övgü dolu geldi. Ayrıca, Sir Henry'nin beni yürekten çağırması hoşuma gitmişti.</p>

  <p>"Sevinerek gelirim Sir Henry, ne demek," dedim. "Zamanımı bundan daha iyi bir şekilde geçiremezdim."</p>

  <p>"Bana sürekli haber gönderirsin," dedi Holmes. "Bir şeyler olursa, nasıl davranman gerektiğini sana bildiririm. Herhalde cumartesiye kadar her şey hazır olur."</p>

  <p>"Senin için uygun mu Watson?"</p>

  <p>"Evet."</p>

  <p>"O halde cumartesi günü, Paddington'dan on buçukta kalkan trende buluşuruz. Bir terslik olursa sana bildiririm."</p>

  <p>Tam ayrılmak üzereydik ki, Baskerville bir zafer çığlığı attı, odanın bir köşesine yönelerek, eğildi ve bir dolabın altından kahverengi bir çizme çıkardı.</p>

  <p>"Kaybolan çizmem!" diye bağırdı.</p>

  <p>"Bütün meselelerimiz böyle kolayca çözülseydi ne iyi olurdu!" dedi Sherlock Holmes.</p>

  <p>"Ama, bu çok garip," dedi Doktor Mortimer. "Öğle yemeğinden önce odada aramadığım yer kalmamıştı."</p>

  <p>"Ben de her yeri aramıştım," dedi Baskerville. "Aramadığım köşe bucak kalmamıştı."</p>

  <p>"Bu yüzden çizmenin odada olmadığından eminim."</p>

  <p>"O halde biz yemekteyken garson oraya koymuş olmalı," dedi Doktor Mortimer.</p>

  <p>Alman garson hemen çağrıldı ama, hiçbir şeyden haberi olmadığını söyledi. Soruşturmadan bir sonuç çıkmadı. Sürekli birbirini izleyen bu anlamsız ve küçük esrarengiz olaylar zincirine biri daha eklenmişti. Sir Charles'ın ölümü hakkındaki ilginç hikâyeyi bir yana bırakacak olursak, iki gün içinde anlamsız bir dizi olay meydana gelmişti: Önce matbaa harfleriyle düzenlenmiş bir mektup geliyor, sonra arabadaki kara sakallı casus, yeni kahverengi çizmenin tekinin kaybolması, eski siyah çizmenin kaybolması, şimdi de yeni kahverengi çizmenin tekrar odaya bırakılması. Holmes, Baker Street'e doğru yol alırken, arabanın içinde susmuş oturuyordu. Çatık kaşlarından ve düşünceli yüzünden, aklından benim gibi bütün bu garip ve görünürde birbiriyle ilişkisi olmayan olayları birbirine bağlayacak ipuçları aradığı belliydi. Öğleden sonra ve akşamın geç saatine kadar pipo içerek, düşünüp durdu.</p>

  <p>Akşam yemeğinden önce iki telgraf geldi. Birincisinde şunlar yazılıydı:</p>

  <p><span class="t18">&lsquo;Barrymore'un malikânede bulundu</span><span class="t18">ğ</span><span class="t18">unu ö</span><span class="t18">ğ</span><span class="t18">renmi</span><span class="t18">ş</span> <span class="t18">bulunuyoruz.</span></p>

  <p><span class="t18">&nbsp;Baskerville'</span></p>

  <p>İkinci telgrafta ise:</p>

  <p><span class="t18">"Söyledi</span><span class="t18">ğ</span><span class="t18">iniz gibi yirmi üç otele gidildi, fakat kesik Times sayfas</span><span class="t18">ı</span> <span class="t18">bulunamad</span><span class="t18">ı</span><span class="t18">.'</span></p>

  <p>"İpliklerimden ikisi koptu Watson. Beni hayatta sinirlendiren tek şey, bir olayda her şeyin ters gitmesidir. Dostum Watson peşinden gidebileceğimiz bir ipucu daha bulmalıyız."</p>

  <p>"Casusu götüren arabacı var daha."</p>

  <p>"Biliyorum ve bu yüzden, araba şirketine, arabacının adını ve adresini bildirmeleri için bir telgraf çektim. Eğer bildirdilerse, adam her an gelebilir. Belki, bu arabacı sorularıma olumlu cevap verebilir..."</p>

  <p>Bu sırada, kapının aniden çalan zili odanın içinde çınlayınca, aynı anda yerimizden fırladık. Holmes'ün yüzünde bir tebessüm belirmişti. Çünkü, bu çalan zil, iyi bir haberin müjdecisi olabilirdi. Kapı açıldı ve içeri kaba saba bir adam girdi. Bu, Holmes'ün beklediği arabacı olmalıydı.</p>

  <p>"Trafik bürosundan geliyorum. Bu adresde oturan bir bey 2704 numarayı şikâyet etmiş," dedi. "Yedi yıldır arabacılık yapıyorum, bugüne kadar hiç kimse beni şikâyet etmedi. Bürodan çıkıp doğru buraya geldim, şikâyetinizi yüz yüze konuşmak için."</p>

  <p>"Hiç bir şikâyetim yok bayım," dedi Holmes. "Üstelik, sorularıma doğru cevap verirsen, sana yarım altın veririm."</p>

  <p>"Zamanım boşa gitmedi öyleyse," dedi arabacı sırıtarak. "Ne sormak istiyorsunuz bayım?"</p>

  <p>"Önce adını ve adresini not edeyim. Belli olmaz, belki yeniden gerekli olabilirsiniz."</p>

  <p>"Adım John Clayton, adresim 3 Tupey Street, the Borough. Arabam ise, Waterloo İstasyonu'nun yanındaki Shipley garajında, durur sürekli."</p>

  <p>Sherlock Holmes arabacının söylediklerini not etti.</p>

  <p>"Clayton, söyle bakalım; bu sabah saat onda bu eve gelip burayı gözetleyen ve sonra da bu evden çıkıp, Regent Street'den aşağı iki yürüyen beyi takip eden müşterin hakkında ne biliyorsun?</p>

  <p>Adam şaşırmıştı, biraz da keyfi kaçtı.</p>

  <p>"Söyleyecek fazla bir şey yok. Baksanıza benim bildiğim kadarını siz de biliyorsunuz. Yalnız, bilmediğiniz tek şey o adamın dedektif olduğu. Adam dedektif olduğunu söyledi ve hakkında da kimseye bir şey söylememem konusunda beni uyardı."</p>

  <p>"Bak ahbap, bu pek ciddi bir konu, benden bir şey saklamaya kalkarsan, sonra başın belâya girer. Demek, adam dedektif olduğunu söyledi, öyle mi?"</p>

  <p>"Evet?"</p>

  <p>"Ne zaman söyledi bunu?"</p>

  <p>"Arabadan inerken."</p>

  <p>"Başka neler söyledi?"</p>

  <p>"Adını söyledi."</p>

  <p>Holmes zafer kazanmış bir edayla bana bir bakış fırlattı. "Demek adını söyledi. Neymiş adı?"</p>

  <p>"Adı," dedi, "Sherlock Holmes'müş."</p>

  <p>Arabacının verdiği cevap üzerine bugüne kadar Holmes'ün bu kadar çok şaşırdığını ve böylesine sinirlendiğine hiç şahit olmamıştım. Bir süre öyle kaldı. Derken, katıla katıla gülmeye başladı.</p>

  <p>"Büyük bir yetenekle karşı karşıyayız azizim Watson," dedi. "Kılıcı benim kadar çabuk kullanıyor. Doğrusu güzel çıkıştı. Demek adı Sherlock Holmes idi?"</p>

  <p>"Evet efendim, adı öyleydi."</p>

  <p>"Olağanüstü! Söyler misin, bu adam nereden bindi, başka neler oldu?"</p>

  <p>"Saat dokuz buçukta, Trafalgare Square'den geçerken beni çağırdı. Dedektif olduğunu ve soru sormadan, bütün gün her istediğini yaptığım takdirde, iki pound vereceğini söyledi. Ben de memnuniyetle kabul ettim. Önce Northumberland Oteline gittik, iki bay çıkıp, sıradaki bir arabaya bininceye kadar bekledik. Sonra buraya yakın bir yere gelinceye kadar arabayı takip ettik."</p>

  <p>"Burası olacak," dedi Holmes.</p>

  <p>"Bundan emin değilim ama, yolcum çok iyi biliyordu. Arabayı bir kaldırımın kenarına doğru çekip, bir buçuk saat kadar bekledik. Sonra iki bay yanımızdan geçti ve Baker Street'den aşağı..."</p>

  <p>"Orasını biliyorum," dedi Holmes.</p>

  <p>"Regent Street'in dörtte üçünü geçmiştik ki, yolcum pencereyi kaldırıp son süratle Waterloo İstasyonu'na gitmemi söyledi. Atı kırbaçladım, on dakikada ordaydım. Sonra sözünde durarak iki poundu verdi. Arabadan inince dönüp &lsquo;Belki taşıdığın yolcunun kim olduğunu bilmek istersin, ben ünlü dedektif Sherlock Holmes'üm,' dedi ve istasyonona girdi. Adamın adının Sherlock Holmes olduğunu bu şekilde öğrenmiş oldum."</p>

  <p>"Anlıyorum. Yolcunu bir daha da görmedin değil mi?"</p>

  <p>"İstasyona girdikten sonra görmedim."</p>

  <p>"Peki, bu ünlü dedektif Sherlock Holmes'ü tarif edebilir misin?"</p>

  <p>Arabacı bir süre durdu, başını kaşıdı. "Tarif etmek o kadar kolay değil. Kırk yaşlarında kadar, orta boylu, sizden beş on santim kadar kısa efendim. Kibar bir bey gibi giyinmişti, kara sakalı vardı, ucu kare şeklinde kesilmişti, solgun bir yüzü vardı. Başka söyleyebileceğim bir şey yok. Hepsi bu."</p>

  <p>"Gözlerinin rengi?"</p>

  <p>"Bilmiyorum."</p>

  <p>"Başka bir şey hatırlamıyor musun?"</p>

  <p>"Hayır efendim. Başka hiçbir şey hatırlamıyorum."</p>

  <p>"İyi, işte yarım altının. Eğer bir şeyler hatırlayıp da yeni bilgiler getirirsen, bir yarım daha veririm. Güle güle."</p>

  <p>"İyi geceler bayım, teşekkür ederim."</p>

  <p>John Clayton neşeli bir şekilde ayrıldı. Holmes omuz silkerek bana döndü ve sıkıntılı bir şekilde gülümsedi.</p>

  <p>"Üçüncü ipliğimiz de koptu, yine başladığımız yere döndük," dedi. "Kurnaz herif. Evimizin numarasını biliyordu, Sir Henry Baskerville'in bana başvurduğunu biliyordu, Regent Street'den beni tanıdı, arabanın numarasını alacağımı tahmin etti ve arabacıyı bulup sorguya çekeceğimi anladı, bu cüretli haberi bana gönderdi. Watson, bu sefer tam dişimize göre bir düşmanımız var. Londra'da mat oldum. Umarım Devonshire'da şans güler sana. Ama, &lsquo;O konuda?' içim pek rahat değil."</p>

  <p>"Hangi konuda?"</p>

  <p>"Seni oraya göndermek konusunda. Pis iş Watson, pis ve tehlikeli bir iş, Baker Street'te yeniden seni sağ salim görünce inan çok sevineceğim."</p>

  <p><span class="t17">&nbsp;</span></p>
</body>
</html>
