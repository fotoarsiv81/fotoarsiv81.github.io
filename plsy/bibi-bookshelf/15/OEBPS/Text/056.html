<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t1">&nbsp;</span></p>

  <h2 class="h22"><a id="ncx5626"></a><a id="a97"></a>Reigate Bulmacası</h2>

  <p class="p9"><span class="t1">&nbsp;</span></p>

  <p class="p7">Dostum Bay Sherlock Holmes, 87 baharında sarf ettiği büyük efordan sonra girdiği depresyondan henüz sıyrılamamıştı. Bütün bir Hollanda-Sumatra firması meselesi ve Baron Maupertius'un çevirdiği büyük dolaplar, halkın belleğinde hâlâ tazeliğini koruyor ve burada anlatılamayacak kadar siyaset ve sermaye çevreleriyle içli dışlı konular bunlar. Yine de şunu söyleyebilirim; suça karşı hayat boyu verdiği savaşta bu olay sayesinde Holmes, yeni ve farklı bir silah kullandı ve bunu bütün dünyanın gözleri önünde yaptı. Sıra dışı ve karmâşık bir işti.</p>

  <p>Notlarıma göre, 14 Nisan'da, Lyons'tan Holmes'in Dulong Oteli'nde hasta yattığına dair bir telgraf aldım. Yirmi dört saat içinde hasta yatağının başına geldim ve durumunun çok ağır olmadığını görünce rahatladım. Ne var ki günde en az on beş saatini verdiği, hatta yeminle söylediğine göre birkaç kez beş gün üst üste dinlenmeden çalıştığı o iki aylık araştırmanın stresiyle, o demirden bünyesi çökmüştü. Bu yorucu çalışma temposunun ardından gelen başarı da onu bu hastalıktan kurtaramamıştı. Avrupa onun adıyla çalkalanıyordu, odası hıncahınç tebrik telgraflarıyla doluydu. Durum böyleyken o en şiddetli depresyonun pençesine yakalanmıştı. Üç ülkenin polis güçlerinin birleşip de sonuç alamadığı meseleyi Holmes çözmüş, Avrupa'nın en yaman dolandırıcısını köşeye sıkıştırmıştı ama bu bile yaşadığı sinir buhranından onu çekip çıkaramamıştı.</p>

  <p>Üç gün sonra yeniden Baker Caddesi'ne döndük. Fakat dostumun biraz hava değişimine ihtiyacı vardı. Bu bahar mevsiminde, kırsalda geçirilecek bir hafta bana da çok iyi gelecekti. Afganistan'da tedavisini üstlendiğim eski dostum Albay Hayter, Surrey, Reigate yakınlarında bir ev almıştı ve sık sık da onu ziyarete gelmem konusunda ısrar ediyordu. Son görüşmemizde, arkadaşım Holmes de gelmek isterse onu da ağırlamaktan mutluluk duyacağını söylemişti. Tabii Holmes'i ikna etmek için biraz diplomasi gerekiyordu, fakat ev sahibinin bekâr olduğunu ve orada tam bir özgürlükle hareket edebileceğini anlayınca bana uydu. Lyons'tan dönüşümüzden bir hafta sonra Albay'ın evine kapağı attık. Hayter artık emekli olmuş iyi bir askerdi ve dünyanın birçok yerini görmüştü. Tahmin ettiğim gibi, Holmes ile ortak yönleri olduğunu kısa sürede fark etti.</p>

  <p>Geldiğimiz günün akşamı, yemekten sonra Albay'ın silah odasında oturuyorduk, Holmes kanepeye uzanmıştı. Biz de Hayter'in, doğu silahlarından oluşan küçük koleksiyonuna bakıyorduk. Hayter birden söze girdi:</p>

  <p>"Bu arada," dedi, "acil bir durumda kullanmak için bu silahlardan birini yukarıya, odama çıkarsam iyi olacak."</p>

  <p>"Acil durum mu?" dedim.</p>

  <p>"Evet, bugünlerde bölgede bir çete kol geziyor. Geçen Pazartesi bölgenin zenginlerinden, ihtiyar Acton'un evine dalmışlar. Büyük bir zarar yok ama hâlâ ortalıkta dolaşıyorlar."</p>

  <p>"İpucu yok mu?" dedi Holmes, gözlerini Albay'a dikerek.</p>

  <p>"Henüz yok. Fakat bizim muhitteki küçük suçlardan biri bu Bay Holmes, başardığınız o uluslar arası işten sonra, bu işler size küçük gelir."</p>

  <p>Holmes bu iltifatı geçiştirdi ama gülümsemesinden, memnun olduğu belliydi:</p>

  <p>"Peki ne yapmışlar?"</p>

  <p>"Pek bir şey yapmamışlar. Kitaplığı soymuşlar ama pek çabalarına değecek bir şey almamışlar. Odayı alt üst etmişler, çekmeceleri, kitapları dağıtmışlar, Alexander Pope'un nadir bulunan bir <span class="t18">Homeros</span> cildini çalmışlar. Gümüş kaplama iki şamdan, bir fildişi büro malzemesi, meşeden, küçük bir barometre, bir de ip yumağı götürmüşler."</p>

  <p>"Ne kadar garip bir karışım!" dedim.</p>

  <p>"Yani adamlar ellerine geçirebildikleri ne varsa götürmüşler işte…"</p>

  <p>Holmes oturduğu yerden homurdandı:</p>

  <p>"Bölge polisinin bu işe el atması lazım. Belli ki burada…"</p>

  <p>Parmağımı salladım:</p>

  <p>"Sevgili dostum, buraya dinlenmeye geldin. Sinirlerin çok yıprandı, Tanrı aşkına yeniden başımıza iş açma…"</p>

  <p>Holmes, omuz silkti, Albay'a davadan çekildiğini anlamına gelen komik bir bakış attı, sonra sohbet daha az tehlikeli konularla devam etti.</p>

  <p>Fakat bir kere olacağı vardı, bütün çabalarım boşa gitti, ertesi sabah problem kendiliğinden bizi öyle bir buldu ki artık kulak ardı edemedik. Böylece bu kır tatili, ummadığımız bir hale büründü. Albay'ın uşağı teklifsiz içeri daldığında henüz kahvaltı ediyorduk:</p>

  <p>"Haberleri duydunuz mu efendim?" dedi, biraz soluklandı ve devam etti, "Cunningham'larda olanları duydunuz mu?"</p>

  <p>"Soygun!" diye bağırdı Albay, elindeki kahve fincanı havada kaldı.</p>

  <p>"Cinayet!"</p>

  <p>Albay bir hayret ıslığı çaldı, "Aman Tanrım!" dedi, "Kim öldürüldü, J.P. mi yoksa oğlu mu?"</p>

  <p>"İkisi de değil efendim. Arabacıları, William. Kalbinden vurulmuş efendim, oracıkta ölmüş."</p>

  <p>"Kim vurmuş?"</p>

  <p>"Hırsız, efendim. Ateş etmiş ve bir anda toz olmuş. Hırsız, tam mahzenin penceresinden içeri giriyormuş ki William onu suçüstü yakalamış. Patronunun mallarını koruyayım derken canından olmuş."</p>

  <p>"Saat kaçta?"</p>

  <p>"Dün gece efendim, on iki sularında."</p>

  <p>"Yaa? Öyleyse oraya da bir uğrayalım…" dedi Albay ve soğukkanlılıkla kahvaltısına döndü. Kâhya gidince, "Bu çirkin bir iş," diye ekledi, "ihtiyar Cunningham buranın önde gelenlerindendir, çok da efendi bir adamdır. Bu olay onu perişan eder, William yıllardır hizmetindeydi, iyi bir elemandı. Belli ki bunlar Acton'un evine girenler."</p>

  <p>"Ve onca garip şeyi çalanlar…" dedi Holmes, düşünceli bir şekilde.</p>

  <p>"Kesinlikle."</p>

  <p>"Hmm. Bu belki de dünyadaki en basit vakadır ama ilk bakışta biraz gizemli, değil mi? Kırsalda iş yapan hırsızların biraz yer değiştirmeleri beklenir. Birkaç gün içinde aynı bölgede iki iş yapmazlar. Dün akşam önlem almaktan bahsettiğinizde, buranın koca İngiltere'de hırsız ya da hırsızların en son ilgisini çekecek yer olduğunu düşünmüştüm. Demek ki daha öğreneceğim çok şey var."</p>

  <p>"Sanırım bunlar buranın yerlisi bir grup." dedi Albay. "Bu durumda da tabii Acton ve Cunningham'ın evleri bu civardaki en büyük evler."</p>

  <p>"Ve en zengin mi?"</p>

  <p>"Yani, öyle olmaları lazım, fakat ikisinin de yıllar süren ve iliklerini kurutan mahkeme işleri oldu. İhtiyar Acton, Cunningham'ın topraklarının yarısı üzerinde hak iddia ediyor, avukatları da bu işi sıkı sıkıya takip ediyorlar."</p>

  <p>"Eğer bu hain buraların yerlisiyse, onu yakalamak zor olmayacaktır," dedi Holmes esneyerek. "Tamam, Watson, olaya karışmaya niyetim yok."</p>

  <p>Kâhya kapıyı paldır küldür açtı, "Müfettiş Forrester, efendim." dedi.</p>

  <p>Şık görünüşlü, keskin bakışlı, genç bir memur içeri girdi. "Günaydın Albay," dedi, "Umarım rahatsız etmiyorumdur, fakat Baker Caddesi'nden Bay Holmes buradaymış diye duyduk."</p>

  <p>Albay, eliyle Holmes'i gösterdi, müfettiş başıyla selamladı:</p>

  <p>"Belki bize yardımınız dokunur diye düşündük Bay Holmes."</p>

  <p>"Kader senden yana değil Watson," dedi Holmes gülerek. "Geldiğinizde biz de bu olayı konuşuyorduk, Müfettiş. Belki bizimle detayları paylaşırsınız." O bilindik tavrıyla arkasına yaslandığında, durumun ümitsiz olduğunu anladım.</p>

  <p>"Acton işinde, elimizde bir kanıt yok. Fakat burada epey var, iki işin de aynı elden çıktığında şüphemiz yok. Adamı görmüşler."</p>

  <p>"Yaa?"</p>

  <p>"Evet efendim. Fakat merhum William Kirwan'ı öldüren kurşundan hemen sonra sırra kadem basmış. Bay Cunningham onu yatak odasının penceresinden görmüş. Bay Alec Cunningham da arka geçitten görmüş. Olay olduğunda saat on ikiye çeyrek varmış. Bay Cunningham yeni yatmış, Bay Alec de üzerinde sabahlığıyla oturmuş, pipo içiyormuş. İkisi de arabacı William'ın yardım çağrısını duymuş. Bay Alec hemen olan biteni anlamak için oraya koşmuş. Arka kapı açıkmış, merdivenlerin dibine geldiğinde, iki adamın dışarıda boğuştuğunu görmüş. Biri ateş etmiş, diğeri düşmüş ve katil çitin üzerinden atlayarak kayıplara karışmış. Bay Cunningham yatak odasının penceresinden adamın yola çıktığını görmüş ama hemen gözden kaybetmiş. Bay Alec, ölmekte olan adamı kurtarmak için orada kalmış, hırsız da kaçıp gitmiş. Orta yapılı bir adam olduğu ve koyu renk giyindiği dışında kişisel bir ipucumuz yok. Fakat aktif bir şekilde soruşturuyoruz. Eğer adam yabancıysa onu çok geçmeden buluruz."</p>

  <p>"William orada ne yapıyormuş? Ölmeden önce bir şey söylemiş mi?"</p>

  <p>"Tek kelime etmemiş. Annesiyle beraber bir kulübede yaşıyormuş. Çok güvenilir bir elemanmış. Gece evin etrafını kolaçan ettiğini düşünüyoruz. Tabii bu Acton hadisesi herkesi teyakkuza geçirdi. Hırsız kapıyı zorlayarak açmış galiba, kilitte zorlama izi var."</p>

  <p>"William çıkarken annesine bir şey söylemiş mi?"</p>

  <p>"Kadın çok ihtiyar ve sağır, ondan hiçbir bilgi alamayız. Zaten yaşadığı şok yüzünden aklı pek başında değil, daha önce de çok aklı başında biri olduğunu sanmıyorum. Yine de önemli bir detay var. Şuna bir bakın!"</p>

  <p>Defterden yırtılmış küçük bir kâğıt parçası çıkardı ve dizinin üstünde yaydı:</p>

  <p>"Bu kâğıt parçası, cesedin parmakları arasında bulundu. Büyük bir kâğıdın parçası gibi görünüyor. Gördüğünüz gibi, kâğıtta yazılı olan saat, maktulün öldüğü saat. Ya katil kâğıdı William'ın elinden yırtıp aldı ya da William katilin elinden… Sanki randevu gibi bir şey bu…"</p>

  <p>Holmes kâğıt parçasını eline aldı, kâğıtta şöyle yazıyordu:</p>

  <p><span class="t18">&nbsp;</span></p>

  <p><span class="t18">On ikiye çeyrek kala</span></p>

  <p><span class="t18">seni çok</span></p>

  <p><span class="t18">ikinize</span></p>

  <p>&nbsp;</p>

  <p>Müfettiş devam etti:</p>

  <p>"Bunun bir randevu olduğunu varsayarsak, her ne kadar William Kirwan dürüst bir adam olarak tanınıyorsa da, hırsızla işbirliği yaptığı akla geliyor. Belki orada buluştular, belki hırsızın kapıdan girmesine de yardım etti, sonra da birbirlerine düştüler."</p>

  <p>"Bu yazı oldukça garip," dedi Holmes, elinde kâğıdı büyük bir dikkatle inceliyordu. "Bu iş düşündüğümden daha derin." Başını ellerini arasına koydu. Müfettiş, davasının ünlü Londralı dedektif üzerinde bıraktığı etkiyi görerek gülümsedi. Hemen ardından Holmes devam etti:</p>

  <p>"Şu söylediğiniz, hırsız ve arabacı arasında bir anlaşma olabileceği ve bunun da aralarında anlaştıkları bir randevu kâğıdı olabileceği, ihtimalden uzak değil ve gayet ustaca bir yorum. Bu yazı…" Yeniden başını ellerinin arasına koydu ve birkaç dakika derin derin düşündü. Başını tekrar kaldırdığında, hayret ettim; yüzüne renk gelmişti, gözleri de hastalanmadan önceki gibi parlıyordu. O eski enerjisiyle ayağa fırladı:</p>

  <p>"Bakın ne diyeceğim…" dedi, "Konunun ayrıntılarıyla ilgili küçük bir inceleme yapmalıyım. Bu işte beni cezbeden bir şeyler var. İzin verirseniz Albay, dostum Watson'la ikiniz burada kalın, Müfettiş'le ben olay yerine gidelim, bazı tahminlerim var, onların doğruluğunu bir araştıralım. Yarım saat içinde dönerim."</p>

  <p>Bir buçuk saat sonra Müfettiş tek başına geldi:</p>

  <p>"Bay Holmes, dışarıda dolanıp duruyor," dedi. "Oraya dördümüz beraber gidelim istiyor."</p>

  <p>"Bay Cunningham'ın evine mi?"</p>

  <p>"Evet bayım."</p>

  <p>"Niçin?"</p>

  <p>Müfettiş omuz silkti, "Bilmiyorum bayım. Aramızda kalsın, Bay Holmes henüz tam iyileşememiş galiba. Gittiğimizden beri acayip davranışlar sergiliyor, aşırı heyecanlanıyor."</p>

  <p>"Bence endişelenmenize gerek yok," dedim. "O çılgın davranışlarının altında genelde bir metot vardır."</p>

  <p>"Bazıları onun metotlarının altında çılgınlık olduğunu söylüyor," diye mırıldandı Müfettiş. "Fakat şu an ateşlenmiş durumda; Albay, eğer hazırsanız gidelim."</p>

  <p>Dışarı çıktığımızda Holmes çenesini göğsüne mıhlamış, elleri ceplerinde bir aşağı bir yukarı adımlayıp duruyordu:</p>

  <p>"Vaka gitgide daha da heyecanlı olmaya başladı." dedi. "Watson, kır gezisi tavsiyen gerçekten işe yaradı. Harika bir sabah geçirdim."</p>

  <p>"Anladığım kadarıyla olay yerindeydiniz," dedi Albay.</p>

  <p>"Evet, Müfettiş ve ben, beraber küçük bir keşif yaptık."</p>

  <p>"Sonuç?"</p>

  <p>"İlginç şeyler gördük. Yürüyelim, bir yandan anlatayım. Öncelikle rahmetlinin cesedini gördük. Söylendiği gibi, revolver kurşunuyla vurulmuş."</p>

  <p>"Bundan şüpheniz mi vardı?</p>

  <p>"Her şeyi teyit etmek iyidir. Çabamız boşa gitmedi. Sonra Bay Cunningham ve oğluyla konuştuk. Katilin tam olarak hangi noktadan kaçıp gözden kaybolduğunu onlar görmüşler. Bunu da öğrenmek ilginç oldu."</p>

  <p>"Doğal olarak."</p>

  <p>"Sonra maktulün annesine bir uğradık. Fakat çok yaşlı ve bunamış olduğundan, ondan bir bilgi alamadık."</p>

  <p>"Peki yaptığınız incelemelerden edindiğiniz sonuç nedir?"</p>

  <p>"Bu sıra dışı bir suç. Belki de bu gidişimizde bazı şeyler daha net görülür. Sanırım Müfettiş de ben de maktulün elindeki kâğıtta cinayet saatinin yazılı olmasının çok önemli olduğu konusunda hemfikiriz."</p>

  <p>"Bu bize bir ipucu verebilir, Bay Holmes."</p>

  <p>"Veriyor. Bu notu yazan her kimse, o saatte William Kirwan'ı yatağından kaldıran da o. Fakat kâğıdın geri kalanı nerede?"</p>

  <p>"Bulurum umuduyla her yere dikkatle baktım." dedi Müfettiş.</p>

  <p>"Maktulün elinden yırtılarak alınmış. İnsan onu almak için neden bu kadar özen gösterir? Çünkü kâğıt suçluyu gözler önüne seriyordu. Peki onunla ne yapmıştır? Büyük ihtimalle cebine atmıştır. Tabii bir köşesinin maktulün avucunda kaldığını fark etmemiş olacak. Eğer kâğıdın geri kalanını da bulursak çözüme epey yaklaşmış olacağız."</p>

  <p>"Evet de, suçluyu yakalamadan, cebine nasıl ulaşacağız?"</p>

  <p>"Tamam ama düşünmeye değerdi. Bir başka nokta daha var. Bu not William'a gönderilmişti. Kâğıdı yazan kişi almış olamaz. Yoksa bu kadar yaklaşmışken not kâğıdı uzatmak yerine diyeceğini sözlü olarak diyebilirdi. Öyleyse notu kim getirdi? Yoksa postayla mı geldi?"</p>

  <p>"Bunu araştırdım," dedi Müfettiş. "William dün öğleden sonra postasıyla bir mektup almış. Zarfı da imha etmiş."</p>

  <p>"Harika!" dedi Holmes, Müfettişin sırtına vurarak. Postacıyı gördünüz yani… Sizinle çalışmak bir zevk. Ha, bu arada geldik. Albay, benimle gelirseniz, size suç mahallini göstereyim."</p>

  <p>Maktulün şirin kulübesini geçtik, sıra sıra meşelerin olduğu bir yoldan yürüyerek, Nuh Nebi'den kalma bir eve geldik. Evin kapı pervazında Malplaquet Savaşı'nın tarihi yazılıydı. Holmes ve Müfettiş, bizi evin etrafından dolaştırdılar. Yan kapıya ulaştık. Kapıyla yol boyu uzanan çitler arasında bir bahçe vardı. Mutfak kapısında bir polis memuru duruyordu.</p>

  <p>"Kapıyı ardına kadar aç memur bey," dedi Holmes. "İşte genç Bay Cunningham'ın başında durup da şu an bulunduğumuz yerde iki kişinin boğuşmasını izlediği merdiven bu. İhtiyar Bay Cunningham da şu penceredeydi; soldan ikinci… Adamın şu çalılığın solundan kaçıp gittiğini görmüş. Oğlu da görmüş. İkisi de çalılıktan dolayı o noktadan eminler. Sonra Bay Alec çıkıp vurulan adamın yanına çökmüş. Zemin çok sert olduğu için gördüğünüz gibi bize yardımcı olacak bir iz yok." Holmes konuşurken iki adam evin köşesinden bize doğru yürüyordu. Biri güçlü hatlara sahip, kırışık yüzlü yaşlı bir adam, diğeri de gösterişli kıyafetleri ve aydınlık gülümsemesiyle genç bir adamdı. Bizi oraya getiren işle adamın görünüşü arasında bir tezat vardı. Holmes'a:</p>

  <p>"Hâlâ uğraşıyor musunuz?" dedi. "Siz Londralıları hızlı bilirdim, umduğum gibi çıkmadınız."</p>

  <p>"Yaa, öyle oldu, bize biraz daha zaman vermelisiniz," dedi Holmes esprili bir şekilde.</p>

  <p>"Zaman istiyorsunuz demek," dedi genç Alec Cunningham. "Hâlâ ortada bir kanıt göremiyorum."</p>

  <p>"Bir tek kanıt var," dedi Müfettiş. "Düşünüyorduk da, eğer şeyi bulabilirsek… Tanrı aşkına! Bay Holmes! Ne oldu size?"</p>

  <p>Zavallı dostumun yüzü birden acılaştı. Gözleri yukarı kaydı. Yüz hatları acı içinde titriyordu. Ağır bir iniltiyle, yüzüstü kapaklandı. Aniden gelen şiddetli atak karşısında neye uğradığımızı şaşırmıştık, hemen onu mutfağa taşıdık. Geniş bir iskemleye uzattık. Bir süre zorlanarak nefes alıp verdikten sonra, yüzünde zayıflığından dolayı özür dilercesine utançla karışık bir ifadeyle kendine geldi:</p>

  <p>"Watson söylemiştir belki, ciddi bir hastalıktan yeni yeni kurtuluyorum," diye izah etti. "Böylesi ani ataklara halen biraz meyilliyim."</p>

  <p>"Sizi arabamla eve bıraktırayım mı?" dedi yaşlı Cunningham.</p>

  <p>"Yoo, hazır buradayken, bir şeyden emin olmak istiyorum. Bunu teyit etmek çok kolay."</p>

  <p>"Neymiş o?"</p>

  <p>"Bana öyle geliyor ki, zavallı William'ın olay yerine gelişi, hırsızdan önce değil, sonra olmuş. Kapı zorlanmış ama hırsız içeri girmemiş."</p>

  <p>"Bence bu çok bariz." dedi Bay Cunningham, homurdanarak. "Oğlum Alec henüz yatmamıştı, herhalde evin içinde biri dolaşıyor olsaydı duyardı."</p>

  <p>"Nerede oturuyordu?"</p>

  <p>"Soyunma odasında pipo içiyordum."</p>

  <p>"Hangi pencere o?"</p>

  <p>"En soldaki, babamınkinin yanı."</p>

  <p>"Tabii her ikinizin de lambaları yanıyordu."</p>

  <p>"Kuşkusuz."</p>

  <p>"Burada bir gariplik var," dedi Holmes gülerek. "Böylesine tecrübeli bir hırsız, ışıkların yandığı ve iki kişinin hâlâ ayakta olduğu bir saatte bir eve girer mi sizce?"</p>

  <p>"Soğukkanlı bir hırsız olmalı."</p>

  <p>"Yani eğer böylesine garip bir olay olmasaydı sizden açıklama istemezdim ama," dedi genç Bay Alec. "Sizin görüşünüze göre, adam eve girdi, soygununu yaptı, sonra William ile karşılaştı. Öyle olsaydı ortalık dağınık olmaz mıydı? Aldığı şeyin illa ki farkına varırdık."</p>

  <p>"Bu ne aldığına bağlı," dedi Holmes. "Sıradan bir hırsızdan bahsetmiyoruz. Kendine has bir tarzı var. Acton'ların evinden ne çaldığına bir bakın, neydi onlar, bir yumak, bir büro malzemesi ve daha bilmem ne…"</p>

  <p>"Emrinize amadeyiz, Bay Holmes," dedi ihtiyar Cunningham. "Siz ve Bay Müfettiş ne derseniz yapılacak."</p>

  <p>"Öncelikle," dedi Holmes, "Bu iş için ödül koyun, kendi cebinizden, resmi makamların koyacağı ödül zaman alır, daha miktarı belirleyecekler… Formu ben hazırladım, rica etsem imzalar mısınız? Elli pound yeterli olur diye düşündüm."</p>

  <p>"Beş yüz de verirdim," dedi J.P., Holmes'in uzattığı kâğıt ve kalemi alırken. Kâğıda bakarak, "Fakat bu yanlış yazılmış," dedi.</p>

  <p>"Aceleyle yazdım,"</p>

  <p>"Bakın, şöyle başlamışsınız, &lsquo;Salı gecesi saat bire çeyrek kala bir olay oldu…' diye devam ediyor. On ikiye çeyrek kala olacaktı."</p>

  <p>Bu hata beni üzmüştü, çünkü Holmes'in böylesi hatalara karşı ne kadar hassas olduğunu biliyordum. Her şeyi çok net hatırlamak ve söylemek onun bir özelliğiydi, fakat son hastalığı belli ki onu çok sarsmıştı. Bu son hatadan sonra anladım ki, eski haline gelmesine daha vardı. Müfettiş kaşlarını kaldırmış bakıyordu, Alec Cunningham da kahkaha atıyordu. Bir an Holmes, utandı. İhtiyar adam hatayı düzeltti ve kâğıdı Holmes'a geri uzattı:</p>

  <p>"Bunu bir an önce baskıya verelim," dedi, "Bence bu çok iyi bir fikir."</p>

  <p>Holmes, kâğıdı dikkatlice cep defterinin arasına koydu:</p>

  <p>"Şimdi de," dedi, "hep beraber eve girelim de şu acayip hırsızın evden bir şey almadığından emin olalım."</p>

  <p>İçeri girerken Holmes, zorlanmış olan kapıyı inceledi. Keski ya da güçlü bir bıçağın kullanıldığı belli oluyordu, kilit bununla zorlanmıştı. Kesici aletin tahtada bıraktığı iz görülebiliyordu:</p>

  <p>"Sürgü kullanmıyorsunuz o zaman."</p>

  <p>"Hiç gerek duymadık."</p>

  <p>"Köpeğiniz de yok…"</p>

  <p>"Var ama evin öbür tarafında zincirli."</p>

  <p>"Hizmetçiler saat kaçta yatıyor?"</p>

  <p>"On gibi."</p>

  <p>"Anladığım kadarıyla normalde o saatlerde William da yatmış oluyordu."</p>

  <p>"Evet."</p>

  <p>"O gece uyumamış olması ilginç. Şimdi bize evi gezdirirseniz çok memnun olurum Bay Cunningham."</p>

  <p>Mutfaklara açılan taş döşeli bir koridordan geçtik, ahşap bir merdivenle evin birinci katına çıkılıyordu. Merdivenin karşısında, sahanlıkta daha gösterişli bir merdivenle giriş salonuna çıkılıyordu. Sahanlık misafir odasına ve yatak odalarına açılıyordu. Bay Cunningham ve oğlunun odaları da buradaydı. Holmes ağır adımlarla yürüyor, evin mimarisini dikkatle inceliyordu. Yüz ifadesinden, sağlam bir koku aldığı belli oluyordu ama içgüdülerinin onu nerelere sevk ettiği konusunda en küçük bir fikrim yoktu:</p>

  <p>"Saygıdeğer Bayım," dedi Bay Cunningham, sabırsızlıkla, "bence bu çok gereksiz. Şu merdiven başındaki oda benimki, oğlumunki de bir ilerisi. Hırsızın buraya kadar bize fark ettirmeden gelme ihtimali olabilir mi, takdirlerinize bırakıyorum."</p>

  <p>"Bence şansınızı başka yerde deneyin." dedi oğlu, alaycı bir gülümseme ile.</p>

  <p>"Benimle biraz daha eğlenmeniz için, şu odaların pencerelerine de bakayım, manzaraya ne kadar hakimler. Sanırım bu oğlunuzun odası" &ndash;kapıyı açtı&ndash; "sanırım olay olduğunda burada pipo içiyordu. Buranın penceresi nereyi görüyor?" Yatak odasını adımladı ve soyunma odasına şöyle bir baktı. Bay Cunningham yüzünü ekşiterek:</p>

  <p>"Umarım şimdi tatmin olmuşsunuzdur." dedi.</p>

  <p>"Teşekkürler, galiba istediğim her şeyi gördüm."</p>

  <p>"O zaman eğer gerekliyse benim odama da bakabiliriz."</p>

  <p>"Sizin için sorun olmayacaksa…"</p>

  <p>J.P. omuz silkti ve odasına doğru yürüdü. Sade döşenmiş sıradan bir odaydı. Biz pencereye doğru yürürken Holmes biraz durakladı. Şimdi o ve ben grubun arkasında kalmıştık. Yatağın ayak ucunda bir tabak dolusu portakal ve su dolu bir sürahi vardı. Yanından geçtiğimiz sırada Holmes önümden uzandı ve şaşkın bakışlarım arasında ne varsa yere boca etti. Cam sürahi bin parça oldu, meyveler de odanın dört bir yanına saçıldı.</p>

  <p>"Gördün mü yaptığını, Watson?" dedi soğukkanlılıkla. "Halıyı berbat ettin."</p>

  <p>Bir süre öylece kaldım, sonra yerdeki meyveleri toplamaya başladım. Bir nedenle ortağım, suçu benim üzerime atıyordu. Diğerleri de benim gibi saçılan şeyleri toplamaya başladı, sehpa düzeltilip yerine koyuldu. Müfettiş:</p>

  <p>"O da ne?" dedi Müfettiş, "Nereye gitti şimdi?"</p>

  <p>Holmes ortadan kaybolmuştu.</p>

  <p>"Burada bir dakika bekleyin," dedi genç Alec Cunningham. "Adamın aklı başında değil bence. Baba, sen benimle gel de nereye gittiğine bakalım!"</p>

  <p>İkisi odadan çıktılar, Müfettiş, Albay ve ben odada şaşkınlık içinde birbirimize bakıyorduk.</p>

  <p>"Kusuruma bakmazsanız eğer, ben de Bay Alec ile hemfikirim." dedi Müfettiş. "Bu hastalığının bir etkisi olsa gerek, fakat bana öyle geliyor ki…"</p>

  <p>Sözleri kısa ve ani bir çığlıkla bölündü:</p>

  <p>"Yardım edin! Yardım edin! Adam öldürüyorlar!" Kısa bir şaşkınlıktan sonra bu sesin dostuma ait olduğunu fark ettim. Odadan çıkıp sahanlığa doğru çılgınca koştum. Boğuk ve belli belirsiz bir hale dönüşen çığlıklar ilk girdiğimiz odadan geliyordu. Hemen içeri, soyunma odasına daldım. İki Cunningham Sherlock Holmes'in halsiz bedenine çullanmışlardı. Genç olan iki eliyle Holmes'in gırtlağına çökmüştü, ihtiyar olan da bileğini bükmeye çalışıyordu. Üçümüz hemen atılıp, onları Holmes'in üstünden çektik. Holmes ayakları üstünde sendeledi, yüzünün rengi solmuş, bitkin düşmüştü:</p>

  <p>"Bu adamları tutuklayın müfettiş," dedi soluk soluğa.</p>

  <p>"Hangi suçtan?"</p>

  <p>"Arabacıları William Kirwan'ı öldürmekten."</p>

  <p>Müfettiş dehşet içinde bakakaldı. "Haydi ama Bay Holmes," diyebildi, "herhalde şimdi bu insanları tutuklamak…"</p>

  <p>"İnsaf! Şunların yüzüne bir baksanıza!" diye tersçe bağırdı Holmes.</p>

  <p>Bu insan yüzlerinde gördüğüm suçluluğu daha önce başkasında görmemiştim. İhtiyar adam, asık suratıyla baygın bakıyordu. Oğlunun ise o kendine has havalı ifadesinden eser kalmamıştı. Karanlık gözlerinde bir canavarın vahşeti okunuyordu, yüzündeki vahşet yakışıklı görünümünü gölgeliyordu. Müfettiş hiçbir şey söylemedi, kapıya doğru yürüdü, ıslık çaldı. Çağrısına iki polis memuru geldi.</p>

  <p>"Başka çarem yok, Bay Cunningham," dedi Müfettiş, "eminim bütün bu olanlar büyük bir hata. Fakat takdir edersiniz ki… Fakat durun! Bırakın o silahı!" Eliyle vurarak, genç adamın çekmekte olduğu silahı yere düşürdü.</p>

  <p>"Bunu saklayın," dedi Holmes, ayağını silahın üstüne koyarak; "Mahkemede işinize yarar. Fakat asıl aradığımız işte buydu." Buruşmuş bir kâğıt parçasını çıkardı.</p>

  <p>"Kâğıdın diğer parçası!" diye bağırdı Müfettiş.</p>

  <p>"Kesinlikle."</p>

  <p>"Peki nerede buldunuz?"</p>

  <p>"Bulacağımdan emin olduğum bir yerde. Şimdi size her şeyi açıklayacağım. Bence Albay, siz ve Watson, şimdi eve gitseniz iyi olur. En fazla bir saat sonra ben de gelirim. Müfettiş ve ben tutuklularla biraz konuşalım. Öğle yemeğinde beraber oluruz."</p>

  <p>Sherlock Holmes sözünde durdu, Albay'ın odasında bize katıldığında saat birdi. Yanında kısa boylu ihtiyar bir bey vardı. Asıl evi soyulan Bay Acton olarak tanıştı benimle:</p>

  <p>"Bu küçük hadiseyi size izah ederken Bay Acton da yanımda olsun istedim." dedi Holmes, "Doğal olarak o da detayları merak ediyordur. Sevgili Albay, herhalde benim gibi fırtınalı bir kişiyle tanıştığınıza bin pişman olmuşsunuzdur."</p>

  <p>"Aksine," dedi Albay, sıcak bir şekilde, "Çalışma yöntemlerinizi gözlerimle görme ayrıcalığını yaşadığım için mutluyum. İtiraf etmeliyim ki hiç ummadığım bir şeydi bu. Nasıl bu sonuca vardığınızı da hiç anlamadım. Ben bu sonuca götürecek en ufak bir ipucu göremedim."</p>

  <p>"Açıklamalarım sizi hayal kırıklığına uğratabilir, fakat huyumdur, ne Watson'dan ne de dikkatle dinleyecek herhangi birinden hiçbir ayrıntıyı saklamam. Ancak öncelikle, şu soyunma odasında başıma gelenlerden sonra epey sarsıldım, şu brendinizden bir bardak rica edebilir miyim Albay? Son zamanlarda gücümü epey zorladım."</p>

  <p>"Umarım bu sinir krizlerinden bir tane daha geçirmediniz."</p>

  <p>Sherlock Holmes içtenlikle güldü. "Sırası gelince ona da değiniriz," dedi. "Şimdi sırasıyla konuyu önünüze sereceğim. Böylece bu karara hangi noktalardan vardığımı anlayacaksınız. Lütfen, kafanıza yatmayan yerler olursa araya girip sorun.</p>

  <p>Dedektiflik sanatında, onca bilgi içinden hayati olan ve olmayanları ayırt etmek çok önemlidir. Bunu yapmazsanız enerji ve ilginiz tükenir, konsantre olamazsınız. Bu vakada, bütün sırrı açığa çıkaracak olanın, maktulün elinde bulduğumuz küçük kâğıt parçası olduğundan, ilk dakikadan beri şüphem yoktu.</p>

  <p>Buna girmeden önce şu gerçeğe dikkatinizi çekeyim, eğer Alec Cunningham'ın söylediği doğru idiyse, yani katil, William Kirwan'ı öldürdükten sonra <span class="t18">an</span><span class="t18">ı</span><span class="t18">nda</span> kaçtıysa, maktulün elindeki kâğıdı yırtıp alan o olamazdı. Eğer o değilse, bunu yapan bizzat Alec Cunningham olmalıydı, çünkü ihtiyar oraya indiğinde maktulün başında birkaç hizmetçi duruyordu. Bu çok basit bir noktaydı, fakat müfettiş bunu gözden kaçırdı, çünkü bu toprak sahibi zenginlerin bu işte parmağı olmadığı varsayımıyla yola çıktı. Bense hiçbir önyargı olmadan, soğukkanlılıkla gelişmeler beni nereye götürdüyse oraya gittim. Araştırmanın ilk aşamasında Bay Alec Cunningham'ın takındığı tavır beni işkillendirmişti.</p>

  <p>Müfettişin bize verdiği kâğıt parçasını dikkatle inceledim. Anladım ki bu çok önemli bir dokümanın parçasıydı. İşte burada. Burada ilgi çekici bir şey görmüyor musunuz?</p>

  <p>"Biraz düzensiz bir yazı," dedi Albay.</p>

  <p>"Sevgili Bayım," dedi Holmes, "hiçbir şüpheye yer bırakmayacak kadar açık ki bu yazı, iki kişi tarafından ve birer kelime atlayarak yazılmış. &lsquo;ikiye' kelimesinin zayıf &lsquo;e'si ile, &lsquo;çeyrek' kelimesinin güçlü &lsquo;e'lerine dikkatinizi çekmek istiyorum, o zaman ne demek istediğimi anlayacaksınız. Bu iki kelimeye dikkatlice bakacak olursanız, &lsquo;on', &lsquo;çeyrek' ve &lsquo;çok' kelimelerinin güçlü bir el tarafından, &lsquo;ikiye', &lsquo;kala', &lsquo;seni' kelimelerinin de zayıf bir el tarafından yazıldığını fark edeceksiniz.</p>

  <p>"Vay canına! Gün gibi âşıkâr!" diye haykırdı Albay. "Neden iki kişi bir mektup yazmaya kalksın ki?"</p>

  <p>"Belli ki iş, pis bir işti. Biri diğerine güvenmediği için, ikisinin de eli eşit oranda karışsın istediler. Bu iki adamdan, &lsquo;On' ve &lsquo;çeyrek' kelimelerini yazan işin elebaşı."</p>

  <p>"Bunu nasıl anladınız?"</p>

  <p>"Ellerden birinin diğerine nazaran zayıf karakterli olmasıyla buna karar verilebilirdi. Fakat daha kuvvetli delillerimiz var. Dikkatle bakarsanız, güçlü karaktere sahip el, yazısını önce yazmış, diğerinin doldurması için de boşluklar bırakmış. Boşluklar her zaman yeterli gelmemiş, gördüğünüz gibi ikinci adam &lsquo;ikiye' kelimesini &lsquo;On' ve &lsquo;çeyrek' arasına sığdırmakta zorlanmış. Kelimelerini önce yazan kişi, şüphesiz işi planlayan kişiydi."</p>

  <p>Bay Acton, "Mükemmel!" diye bağırdı.</p>

  <p>"Fakat çok derin bir şey değil," dedi Holmes. "Şimdi çok önemli bir noktaya geldik. Belki de bilmiyorsunuzdur, yazısına bakarak bir insanın yaşını tespit etmek uzmanlar için çocuk oyuncağıdır. Normal şartlarda on yıl yanılmayla bu tespit edilebilir. Normal şartlarda diyorum, çünkü genç olup da hasta veya fiziksel olarak zayıf olanlar, yaşlılar gibi yazabilirler. Bu örnekte birinin kalın ve güçlü yazısına nazaran diğerinin hâlâ okunaklı olmasına karşın çarpık yazısına bakın. &lsquo;k' harflerini hep ıskalamış. Demek ki bu yaşlı biri ama henüz elden ayaktan düşmemiş, çünkü yazısı okunaklı.</p>

  <p>Bay Acton, yine "Mükemmel!" diye bağırdı.</p>

  <p>"Yalnız daha önemli bir nokta var. Bu iki el arasında ortak bir nokta var. Bu iki yazı, aralarında kan bağı olan iki kişi tarafından yazılmış. En belirgin olarak bunu Yunan &lsquo;e' lerinde görebilirsiniz, fakat ben daha küçük ayrıntılarda da bunu görebiliyorum. Bu iki yazı örneğinde hiç kuşkum yok ki bir aile bağı var. Tabii şu an sadece kâğıda bakarak ulaştığım başlıca sonuçlardan bahsediyorum. Bir uzman bir yazıya bakarak bundan başka yirmi üç tane daha sonuç çıkarabilir. Bütün bu çıkarımlar, Cunningham'ların, baba ve oğul bu mektubu yazdıklarına olan inancımı derinleştirdi.</p>

  <p>Buraya kadar gelmişken tabii bir sonraki adım, suçun ayrıntılarına ve bize nasıl yol gösterebileceklerine eğilmek oldu. Müfettişle beraber eve gittik ve görülebilecek ne varsa gördük. Maktulün vücudundaki yarayı görünce, bir revolver yarası olduğundan ve yaklâşık dört metre uzaktan ateş edildiğinden adım gibi emin oldum. Kıyafete toz bulaşmamıştı, dolayısıyla Alec Cunningham'ın iki kişinin boğuştuğunu gördüğü yalandı. Yine baba ve oğul ikisi de kaçan kişinin yola hangi noktadan atladığında hemfikirdiler. Tam o noktada, olacak bu ya, geniş bir hendek vardı ve tabanı çamurdu. Orada da bir ayak izine rastlamayınca anladım ki, sadece Cunningham'lar kaçış noktası konusunda yine yalan söylemiyordu, böyle bir adam hiç oraya gelmemişti bile.</p>

  <p>Artık bu cinayetin neden işlendiğini bulmaya gelmişti iş. Bunu anlamak için önce Bay Acton'un evindeki hırsızlığın nedenine eğildim. Albay'ın söylediği şeylerden anladığım kadarıyla siz Bay Acton ve Cunningham'lar arasında süregelen bir dava vardı. Bir an onların kütüphanenize gelip, davada faydalarına olacak bir doküman aradıklarını düşünmüştüm."</p>

  <p>"Kesinlikle öyledir," dedi Bay Acton. "Bu niyette olduklarında şüphe yok. Onların topraklarının yarısı üzerinde hak iddia ediyorum. Eğer o bir tek belgeyi bulup imha etselerdi (Allah'tan ki o da avukatlarımın çelik kasasında duruyor.) davamı kesinlikle düşürürlerdi."</p>

  <p>"Alın işte!" dedi Holmes, gülümseyerek. "Bu çok tehlikeli ve cüretkâr bir hareketti, genç Alec'in adımlarını görüyor gibiyim. Hiçbir şey bulamayınca, bunun sıradan bir hırsızlık olduğu izlenimini vermek için ellerine geçirdikleri birkaç şeyi alıp sıvıştılar. Buraya kadar tamam da, hâlâ kapalı olan bir nokta vardı. Her şeyden daha çok, o kayıp kâğıt parçasının peşindeydim. Onu maktulün elinden Alec'in yırtıp aldığından emindim. Kağıdı aldıktan sonra sabahlığının cebine koymuş olacaktı. Başka nereye koyabilirdi ki? Öyleyse tek mesele, o kâğıdın hâlâ orada olup olmadığını öğrenmekteydi. Bunu öğrenmeye değerdi, işte o eve bu nedenle gittik.</p>

  <p>Cunningham'lar, hatırlarsanız bize mutfak kapısının önünde katıldılar. Tabii bu noktada en önemli şey, bir kâğıt parçası bulduğumuzdan haberdar olmamalarıydı. Yoksa gecikmeden kendilerindeki parçayı imha ederlerdi. Tam Müfettiş, bulduğumuz kâğıttan ve ona atfettiğimiz önemden bahsediyordu ki, şans eseri beni sanki birden kriz tuttu ve yere düştüm. Böylece konuşmanın seyri değişti."</p>

  <p>"Tanrı aşkına!" diye bağırdı Albay gülerek, "Yani o bayılma numaradan mıydı? Boşuna mı o kadar heyecanlandık?"</p>

  <p>"Profesyonelce konuşmak gerekirse, süper bir numaraydı," dedim. Kurnazlığıyla beni her gün daha fazla şaşırtan adama şaşkınlıkla bakıyordum.</p>

  <p>"Bu çoğu zaman işe yarayan bir numaradır," dedi Holmes. "Bayılma numarasından sonra çok da kurnazca değil ama, ihtiyar Cunningham'ın &lsquo;on ikiye' yazmasını sağlamak için, yanlış yazılmış süsü verilmiş bir kâğıt uzattım. Böylece onu bendeki yazıyla karşılaştıracaktım."</p>

  <p>"Vay anasını, ben tam bir eşeğim!" diye haykırdım.</p>

  <p>"Bana nasıl acıyarak baktığını görebiliyordum." dedi Holmes gülerek. "Sana yaşattığım bu acı için üzgünüm. Beraber üst kata çıktık, odaya girdiğimizde sabahlığı kapının arkasında asılı olarak gördüm. Diğer odaya geçince, masayı devirdim, böylece bir an dikkatlerini dağıttım. Bundan istifadeyle geri dönüp sabahlığın ceplerine baktım. Sonunda kâğıdı buldum, tahmin ettiğim gibi sabahlığın cebindeydi, fakat o anda Cunningham'lar üstüme çullandı. Siz çabuk davranıp da o dostça yardımı yapmasaydınız beni orada ve o anda öldüreceklerdi. Genç adamın ellerini hâlâ gırtlağımda hissediyorum. Babası da kâğıdı elimden almak için bileğimi bükmeye çalışıyordu. Her şeyi bildiğimi bir çırpıda anladılar, gördüğünüz gibi de, o çok kendine güvenen hallerinden, birden ümitsiz bir duruma geçince, daha da içler acısı bir hâle büründüler.</p>

  <p>Daha sonra cinayetin nedenini öğrenmek için ihtiyar Cunningham ile küçük bir sohbetimiz oldu. Oldukça uysaldı. Fakat oğlu tam bir şeytandı, o silahına bir ulaşsa, hemen oracıkta birimizin ya da kendinin beynini dağıtmaya hazırdı. Cunningham baktı ki her şey kendi aleyhine, ne biliyorsa çözülüverdi. Görünüşe göre, William o gece iki patronunu Bay Acton'un evine girerken gizlice gözetlemişti. Böylece onları avucuna aldı, onları ihbar etmekle tehdit etti, şantaj yaptı. Ancak Bay Alec, böylesi oyunlar oynanacak bir adam değildi. Alec'in aklına dahiyane bir fikir geldi. Kasabalının hırsız korkusunu, kendilerine şantaj yapan adamdan kurtulmak için kullanacaktı. William'a bir yem attılar ve oracıkta vurdular. Eğer not kâğıdını alma konusunda biraz daha dikkat etseydiler, bir de aksesuarlar konusunda biraz daha dikkatli davransaydılar, haklarında büyük ihtimalle bir şüphe oluşmayacaktı."</p>

  <p>"Peki ya notta ne yazıyordu?" diye sordum.</p>

  <p>Sherlock Holmes, parçaları önümüzde birleştirdi:</p>

  <p>&nbsp;</p>

  <p>&lsquo;<span class="t18">On ikiye çeyrek kala do</span><span class="t18">ğ</span><span class="t18">u kap</span><span class="t18">ı</span><span class="t18">s</span><span class="t18">ı</span><span class="t18">na gelirsen</span></p>

  <p><span class="t18">&nbsp;seni çok</span> <span class="t18">ş</span><span class="t18">a</span><span class="t18">ş</span><span class="t18">ı</span><span class="t18">rtacak ve Ann</span><span class="t18">ı</span><span class="t18">e Morrison'la</span></p>

  <p><span class="t18">ikinize oldukça faydas</span><span class="t18">ı</span> <span class="t18">dokunacak bir</span> <span class="t18">ş</span><span class="t18">ey</span></p>

  <p><span class="t18">&nbsp;ö</span><span class="t18">ğ</span><span class="t18">reneceksin. Fakat kimseye konu hakk</span><span class="t18">ı</span><span class="t18">nda</span></p>

  <p><span class="t18">bir</span> <span class="t18">ş</span><span class="t18">ey söyleyeyim deme.'</span></p>

  <p>&nbsp;</p>

  <p>"Tam da umduğum gibi bir mesaj." dedi. "Pek tabii, Alec Cunningham, William Kirwan ve Annie Morrison arasında ne gibi bir ilişki olduğunu bilmiyoruz. Fakat sonuçta bu yem işe yaradı. Herhalde &lsquo;y' ve &lsquo;g' harflerinde görülen akrabalığı gözden kaçırmıyorsunuzdur. İhtiyarın &lsquo;i' harflerinin noktasız olduğuna da dikkatinizi çekerim. Watson, bence kasabadaki bu sakin tatil epey işe yaradı. Yarın artık Baker Caddesi'ne iyice canlanmış olarak dönebilirim."</p>

  <p>&nbsp;</p>
</body>
</html>
