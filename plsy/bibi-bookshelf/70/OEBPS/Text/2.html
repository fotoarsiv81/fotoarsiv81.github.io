<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Title page</title>
</head>

<body>
  <p>Başı kasketli, yüzündeki sakal en azından beş günlük olan tıknaz adam, deponun kilidini açarak yanındakinin içeriye girmesi için demirkapıyı itti. "İşte, burası.. Gir, bak bakalım, işine yarar mı?"</p>

  <p>Tıknaz adamın yanındaki sert ve asık suratlı yaşı otuz beş civarındaki adam sessizce depo görünümlü yere girdi. Her taraf toz toprak içindeydi. Uzun zamandan beri boş tutulduğu hemen belli oluyordu, içerisi boş sayılırdı. Sadece bir köşede unutulmuş hissi veren boş çuvallarla, birkaç mukavva kutu vardı.Adam alıcı gözüyle içeriyi bir taradı. Soğuk ve ifadesiz çehresinden beğenip beğenmediği hususu pek anlaşılmıyordu. Deponun tam orta yerine kadar ilerledi. Sonra başını kaldırıp tavana yakın yerdeki ensiz iki pencereye baktı. Öğle vakti olmasına rağmen gün ışığının içeriye sızan aydınlığı etrafın yeterince seçilmesine yetmiyordu. Kalın ve tok sesiyle sordu. 'Buranın elektriği yok mu ulan?"</p>

  <p>"Olmaz olur mu abi? Var tabii.."</p>

  <p>"Yaksana şu mereti."</p>

  <p>Kasketli olanı bir koşu kapının yanına giderek elektrik düğmesini çevirdi. Tavana asılı, kısa kordonlu, çıplak ve tozlu ampul yandı, ama etraf yine de yeterince aydınlanmamıştı. Hasıl olan sarı ve yetersiz ışık, sıvaları dökülmüş, zemini rutubetten yer yer yeşil yosunumsu küf bağlamış depoda gölgeler yarattı.</p>

  <p>Kasketli olanı bir koşu kapının yanına giderek elektrik düğmesini çevirdi. Tavana asılı, kısa kordonlu, çıplak ve tozlu ampul yandı, ama etraf yine de yeterince aydınlanmamıştı. Hasıl olan sarı ve yetersiz ışık, sıvaları dökülmüş, zemini rutubetten yer yer yeşil yosunumsu küf bağlamış depoda gölgeler yarattı.</p>

  <p>Kasketli olanı arkadaşına yaklaşıp uzamış sakalını kaşırken endişeli birşekilde homurdandı. "Nasıl abi, yeterli mi? işimize yarar mı?"</p>

  <p>Öteki bir süre soruyu duymamış gibi deponun içini kuşkulu bir ifadeyle arşınlamaya devam etti.</p>

  <p>"Ulan Ökkeş, bu boktan yeri de nereden buldunuz? Buraya hayvan bağlasanız durmaz be! Bir de beğendin mi diye, soruyorsun?" Diğeri omuzlarını silkti.</p>

  <p>"Abi bundan iyisi can sağlığı. Ne olacak, kaç gün sürer ki bu iş?" Sert bakışlı olanı dondurucu bir nazar attı arkadaşına.</p>

  <p>Ökkeş huzursuz oldu. Tilki Sedat'ı pek kızdırmaya gelmeyeceğini deneyimleriyle bilirdi. Hemen alttan aldı.</p>

  <p>"Hasanın aklına geldi abi.. Babasından kalma.."</p>

  <p>"Fevzi emminin mi?"</p>

  <p>"Evet abi."</p>

  <p>"Hiç bilmiyordum. Ulan Fevzi emmi'öleli çok oldu."</p>

  <p>"Doğrudur abi, çok oldu." Ful w "Eee, bizim deyyus nasıl oldu da burayı şimdiye kadar satmadı? Benim bildiğim Hasan, bu güne kadar beklemezdi."</p>

  <p>"Doğru dersin de, kardeşlen buranın satılmasını istemiyorlar, direndiler. Özellikle kız kardeşinin kocası burada iş yapmak istiyormuş. Hatta Hasan'la küçük kardeşine de ortaklık teklif etmiş ama bilirsin, Hasan öyle işlere pek yatkın değildir." Sedat, Ökkeş'in anlattığı hikâyeye aldırmaz görünüyordu.</p>

  <p>"Fevzi emminin diğer çocukları ne tarafta oturuyorlar, buraya yakın mı?"</p>

  <p>"Yok be abi. Tüm aile öteki yakadalar, Sangazi'de.. Emmi'nin vefatından sonra topluca oraya göç ettiler, işin aslına bakılırsa Hasan eniştesine bir şey koklatmak istemiyor, anlarsın ya babasının mirasını ele güne kaptırmak istemez o." Tilki Sedat burun kıvırdı. "Burası bize yaramaz Ökkeş, gözüm tutmadı."</p>

  <p>"Yapma abi, sen bilirsin ama ben yine de bir kere daha düşünmeni öneririm. Bu depo biçilmiş kaftan. Taş atıp da kolumuz mu yorulacak. Ayrıca burası Hasan'ın mülkü sayılır, giriş çıkışı kimsenin dikkatini çekmez. Tehlikesiz." Sedat birden hatırlamış gibi sordu. "Nerede o hergele? Neden gelmedi?"</p>

  <p>"Gelecek abi, gelecek. Gönlünü ferah tut. On dakikaya kadar burada olur. Bilirsin, sözünün eri insandır, gelirim dediyse mutlaka gelir."</p>

  <p>"Onu korumaya çalışma Ökkeş. Garanti şimdi Arnavut'un kahvesinde barbut atıyordur, hileli zarlarıyla. Partiyi bırakamamıştır. Onu senden iyi tanırım."</p>

  <p>"Yok be abi, günahını alma. Anam hasta dedi, galiba onu hastaneye götürecekmiş bu sabah."</p>

  <p>"Sen de yedin bu numarayı, ha? Mutlaka soyulacak yeni bir kaz bulmuştur." Tam o sırada aralık kapının ağzından bir ses yükseldi.</p>

  <p>"Ne olacak bir defa insanın namı çıkmasın. Güvendiğimiz ahilerimiz bile günahımızı alırlar. Yok be Sedat abi, yalansa gözüm çıksın, bizim valide rahatsızdı. Hastane çıkışı anamı bizim Meşküre'ye bırakıp buraya koştum doğru. Bak, yetiştim işte sizlere." Sedat kafasını çevirip Hasana bakmadı bile. Umursamaz bir eda ile boş depoyu inceliyormuş gibi görünmeye devam etti. Hasan ise yılışık bir edayla yaklaşıp Hasan'ın yanında durdu. "Nasıl abi, beğendin mi? işe yarar mı?" Tilki cevap vermek gereğini bile duymadı.</p>

  <p>"Burası dört dörtlük bir yerdir abi. Tam isteğine uygun. Evvel Allah çevrede tanınırız, rahmetlinin iyi bir şöhreti vardı, bilirsin saygın bir kişiydi. Ehh, bizim de sözümüz geçer yani, anlarsın ya.."</p>

  <p>"Kes tatavayı! " diye bağırdı Tilki.</p>

  <p>Sesi boş depoda yankılanmıştı. Hasan hemen sustu, ikisi de, elleri cebinde, kararsız adımlarla deponun rutubetli beton zeminini arşınlayan Sedat'a baktılar. Israr etmemenin en hayırlı çare olduğunu biliyorlardı. Az sonra Ökkeş biraz daha cesaretlenerek mırıldandı.</p>

  <p>"Abi burası iyidir. Bu çevrede bundan âlâsını bulamayız. Hem söylediklerine bakılırsa yükü buraya atmamız çok kolay olur, ister gece, ister gündüz. Daha ne düşünüyorsun?"</p>

  <p>Sedat birden Hasan'a döndü.</p>

  <p>"Ne kadardır burası boş?"</p>

  <p>"Üç buçuk senedir abi. Pederin vefatından beri."</p>

  <p>"Onu duydum. Tutmak isteyen çıkmadı mı hiç? Çevre ilgisiz mi?"</p>

  <p>Hasan kuşkuyla Ökkeş'e bir nazar attı.</p>

  <p>"Hiç ilgisiz olur mu abi? Her halde Ökkeş sana anlatmıştır, bizim enişte..."</p>

  <p>"Tamam tamam, o faslı geç. Onu duydum. Çevreden burayı tutmak isteyen çıkmıyor mu hiç bunca zamandır?"</p>

  <p>"Çıkmasına çıkıyor ama ben hayır diyorum."</p>

  <p>"Ya buradaki hareket komşuların dikkatini çekerse?"</p>

  <p>Hasan kuşkulu bir şekilde ilk defa Tılkı'ye baktı. Kekeleyerek sordu.</p>

  <p>"Bize en fazla üç gün demiştin abicim, yoksa yanlış mı anladık?"</p>

  <p>"Evet, öyle."</p>

  <p>"O zaman sorun yok demektir abi. Ben buradayken kimse içeri giremez. Bize Balatlı Hasan demişler, artık bir ayağımız burada olmasa da eski namımız yeter. Buralar hâlâ benden sorulur abi, o kadar da hafife alma bizi yani." Tilki pis pis Hasan'a baktı.</p>

  <p>Her şeye rağmen bu sitemin altında bir hakikat payı olduğunu biliyordu. Balat yöresinin namlı kabadayılarından biriydi Hasan, ama tamamen lokal, adı sanı daha geniş çevrede fazla duyulmamış, tipik bir sokak serserisi. Aslında her ikisi de yaşça kendisinden büyük olmalıydılar veya akrandılar ama Tilki Sedat'ın haklı şöhreti ve namının bir zamanlar tüm ulusça tanılan ünlü bir mafya babasının sağ kolu mertebesine eriştikten sonra karşısında ceketlerinin önünü ilikleyip, "abi" diye hitap etmelerine yol açmıştı. O dünya da bükülemeyen bilek öpülürdü. Sedat düşünür gibi yapmaya devam etti.</p>

  <p>Pek de fena sayılmazdı depo. Planı için işe yarar gibi görünüyordu. Tek sorun fazla işlek bir yerde olmasıydı. Buranın semt halkının fazla meraklı olduğunu bilirdi, ne de olsa bir zamanlar kendisi de bu yörede yaşamış, ilk ününü buralarda kazanmıştı. Hele üç buçuk yıldır metruk sayılan bir yerdeki hareketlilik hemen dikkat çekebilirdi. Ne var ki, Ökkeş'in haklı olduğu cihet de buydu; kimse Hasan'a kendi mülkünde ne aradığını soramazdı velev ki giriş çıkışları görülse bile. Sedat kararını vermişti ama hemen onayladığını açığa vurmadı. "Bakalım" diye homurdandı. "Henüz vaktimiz var. Kısa bir araştırma daha yapacağım, neticeyi bir iki gün içinde size bildiririm. Uyanık olun ve etrafta fazla görünmeyin."</p>

  <p>İkisi birden, "Emrin olur, abi" diye tam bir teslimiyet içinde saygıyla fısıldadılar. Ne de olsa ünlü mafya lideri Kör Behzat'ın sağ kolu olan Sedat'ın emrine giriyorlardı. Tilki onların çocukluk arkadaşıydı ama geçen yıllar Sedat'a hayal edemeyecekleri kadar bir ün sağlamıştı. Burnunun büyümesini, etrafa korku salmasını anlayış ve takdirle karşılıyorlardı..</p>

  <p>Ocak ayının ikinci haftasıydı. Sedat depodan çıkınca dışarıda parlayan güneşin etkisiyle gözlerini kırpıştırdı. Ceketinin üst cebinden çıkardığı güneş gözlüğünü hemen taktı. Eski arkadaşlarıyla kısa bir vedalaşmadan sonra az ileriye bıraktığı arabasına yürüdü. Hasan ve Ökkeş saygıda kusur etmemek ve onu selametlemek için arkasından ilerlemişlerdi. Eliyle bu kadar merasim yeter, dercesine gitmelerini isteyen bir jest yaptı, sonra arabasına bindi.</p>

  <p>Bir an önce buradan uzaklaşmak istiyordu. Balat doğup büyüdüğü, çocukluk ve ilk gençlik yıllarını geçirdiği yerdi. Buradan nefret ediyordu artık, zaman içinde kötü şöhreti arttıkça sınıf atlamış, daha mutena semtlere göç etmişti ama hayatını etkileyen ve bu yola düşmesini sağlayan tüm kötülüklerle burada tanışmıştı. Zaman zaman hayatının muhasebesini yaptığın da semtin gidişatına ne denli etkili olduğunu kavrayacak kadar zekiydi.</p>

  <p>Arabasını gazladı.</p>

  <p>Unkapanı Köprüsünden sürüp Şişhane'ye doğru sürdü. Öğle saatlerinde trafik oldukça rahattı. Cebinden telefonunu çıkarıp özel bir numarayı aradı. Kalın sesli bir kadın cevap vermişti. "Evet?"</p>

  <p>"Geliyorum. Seni görmem lâzım."</p>

  <p>"Şimdi, bu saatte mi?"</p>

  <p>"Bu saatin nesi varmış ki?"</p>

  <p>Sesi sert, kızgın ve haşindi. Hattın öbür ucundaki kadın adamın sinirlendiğini anlamış gibi hemen yumuşadı.</p>

  <p>"Maniküre, pediküre filan gidecektim hayatım. Berber de randevum vardı da.."</p>

  <p>"Başlatma şimdi randevundan. On dakika sonra oradayım." Telefonu hışımla kapattı.</p>

  <p>Ara yolları kullanarak Tünelin arka sokaklanndaki eski bir apartmanın önünde durdu. Sararmış beyaz mermerlerin döşendiği köhne antreye daldı. Daha içeriye girer girmez eski Ermeni mimarların yaptığı asırlık binanın loş ve yarı karanlık antresindeki yerleşmiş koku, ona az evvel ayrıldığı deponun küfünü hatırlattı. Aynı kokuyu orada da hissetmişti. Bir an kalbinin hızlı hızlı attığını hissetti.</p>

  <p>Cebinde evin anahtarı olduğu halde üçüncü kattaki dairenin zilini çaldı. Kapı hemen açılmıştı. Eşikte otuz yaşlarında bir kadın belirmişti; belki otuz yaşında bile değildi ama yıpranmış bir hayatın aksettiği yüzünde olduğundan daha yaşlı bir ifade taşıyordu. Kötü bir sarıya boyanmış saçları dağınık, yüzü dün geceden kalma ve yeterince iyi temizlenmemiş makyaj izleri taşıyordu. Çekingen bir edayla baktı Tilki Sedat'ın yüzüne. Sinirlendiği zaman ne denli kaba ve hoyrat olduğunu çok iyi bilirdi. Alttan almaktan başka seçeneği yoktu. "Hoş geldin" diyebildi titrek bir sesle. "Bu hal ne ulan? Nedir bu surat?" Ürkmüştü kadın.</p>

  <p>"Geleceğini bilseydim daha erken kalkar hazırlanırdım ama..." Tilki ters ters kadını süzüyordu.</p>

  <p>"Sana kaç kere, öğlelere kadar uyuma demedim mi? Mutlaka, yataktan şimdi kalkmışsındır. Saatten haberin var mı?"</p>

  <p>"Ne yapayım? Geceleri yalnızlıktan sıkılıyorum, gözüme uyku girmiyor. Sabahlara kadar dudu kuşları gibi evin içinde dolaşıp duruyorum; çoğu zaman iki buçuk üçe doğru ancak uyuyabiliyorum. Kitaplar, televizyonlar bıktım artık bu hayattan. Ben de biraz insan içine karışmak, daha canlı, neşeli yaşamak istiyorum." Tilki sert bir hareketle kadını kolundan kavradı, paralayacak gibi gözlerinin içine baktı. "Kes dırdırlanmayı. Gına geldi bu şikâyetlerinden karı. Seni çirkef çukurundan çıkarıp adam gibi yaşamanı sağladım. Neyin eksik? Bir elin yağda, bir elin balda kaltak. Daha ne bok yemeği istiyorsun? Yine orospuluğa mı dönmek niyetin? Dilersen kıçına tekmeyi vurup seni o çukurun içine atabilirim. " Kadın korkuyla sustu.</p>

  <p>Bu gün Sedat çok sinirli görünüyordu. Hemen taktik değiştirdi. Aslında suyuna giderse onu idare etmek her zaman kolay olmuştu. Gevşemeye çalıştı.</p>

  <p>"Ne oldu aslanım? Bu gün çok sinirlisin? Biliyorum, sorunlarını benle paylaşmazsın ama seni üzen bir şey olmuş. Bir kadeh içki hazırlayım mı sana?" Kadının kolunu bırakan Tilki, "İstemem" diye homurdandı. "Düzüşmek istiyorum." Bu istek hiç de şaşırtmamıştı kadını. Zaten başka hangi amaçla gelirdi ki yanına? Bir buçuk yıldır tam bir esaret hayatı yaşıyordu bu köhne apartmanda. Tam bir seks kölesi haline dönüşmüştü.</p>

  <p>Kadın önde, Tilki arkada yatak odasına yürüdüler. Kadın isteksizliğini belli etmeden üstündekileri çıkarıp yatağa uzandı. Sedat'ta çabucak soyunup yatağa girdi. Beş dakika içinde boşalıp nefes nefese şilteye sırtüstü düşmüştü.. Gerginliğini atabilmesi için buna ihtiyacı vardı, aksi halde hırsını önüne çıkanın canını yakarak, döverek, söverek hafifletebilirdi. ikisi de konuşmadan yatıyorlardı.</p>

  <p>Adam gözlerini tavandaki bir noktaya dikmiş öylece kalmıştı.</p>

  <p>Mine için ise değişen bir şey yoktu. Yastığın üzerinde başını çevirip yanında uzanan adama baktı. Bir buçuk senede onu yeterince tanıdığını düşünüyordu; biraz rahatladığını düşündü ama yeterince değildi, onun aklını kurcalayan önemli bir mesele olmalıydı. Elini uzatıp göğsünün kıllarıyla oynamaya başladı. Sonra fısıldadı.</p>

  <p>"Yorgunluğun üzerine bir sigara yakmaz mısın?"</p>

  <p>Sedat homurdandı.</p>

  <p>"Kalk, getir bir tane. Kendine de yak.."</p>

  <p>Mine yerinden fırladı. Acaba çenesi düşüp konuşacak mı, diye meraklandı. Kadın adamın ceketinin cebinden çıkardığı paketten iki sigara çıkararak yaktı. Birini ona uzattı, diğerinden de derin bir nefes çekti. Sonra usulca, bir kedi yumuşaklığı içinde yanına süzüldü. Sedat'ın üstüne varmaya gelmezdi, ısrarının bir netice vermeyeceğini bildiği için sustu, onun konuşmasını bekledi. Nitekim sigarasını yarıladığın da Sedat sakin bir sesle mırıldandı.</p>

  <p>"Muzo" dedi. "Bir zamanlar ana okulunda, hani yuva denen yerlerde çocuklara bakıcılık yaptığını söylemiştin bana, doğru muydu o?" Mine'nin gerçek adı Muzaffer'di. Sedat zaman zaman kendisine gerçek adını kısaltarak Muzo derdi, fakat kadını asıl şaşırtan şey sorduğu sualdi. Böyle sinirli ve gergin olduğu bir sırada yıllar önce yaptığı bir işi sorması çok garipti, nereden aklına gelmişti şimdi bu konu? ilgiyle adamı süzdü.</p>

  <p>"Doğruydu tabii" diye mırıldandı. "Ama yıllar önceydi. Daha o zamanlar on sekiz, on dokuz yaşında filandım.. Neden sordun?"</p>

  <p>"Hiç aklıma geldi birden.. Ne kadar çalışmıştın o yuvada?"</p>

  <p>Mine'nin şaşkınlığı daha da artmıştı.</p>

  <p>"Hatırlayamıyorum şimdi, aradan çok uzun zaman geçti. Sekiz ay veya bir sene kadar olabilir."</p>

  <p>"Neden ayrılmıştın peki?"</p>

  <p>Kadın dudaklarını büzdü. "Bunu öğrenmen şart mı?"</p>

  <p>"Bilmek istiyorum."</p>

  <p>"O sıralar Cem'e hâmile kalmıştım. Evli değildim, bilirsin, öyle yer yöneticilerinin bu durumlara pek müsamahaları yoktur."</p>

  <p>Sedat sakince mırıldandı. "Anlıyorum. Peki memnun muydun işinden?" Mine dayanamadı.</p>

  <p>"Kuzum niye soruyorsun bu sualleri? Ne ilgisi var şimdi bunların?" diye homurdandı.</p>

  <p>"Sen soruma cevap ver." Kadın omuzlarını ilgisizce silkti.</p>

  <p>"Ne bileyim, zararsız bir işti. Parası azdı ama o zamanlar ben de toy bir kızdım, oyalanıyordum işte."</p>

  <p>"O kadar çocukla ilgilenmek pek kolay olmasa gerek, değil mi?"</p>

  <p>Mine iyiden iyiye huylanmıştı; Sedat az konuşan biriydi, hele böylesine onu hiç ilgilendirmeyen bir konuda sorular sorması görülmüş şey değildi.</p>

  <p>"Ne o? Yoksa yuva açmayı mı düşünüyorsun? Bunca sorunun altında bu mu yatıyor?"</p>

  <p>Tilki Sedat eve girdiğinden beri ilk defa gülmüştü.</p>

  <p>Hem de kahkahayla.</p>

  <p>"Neden olmasın?" diye mırıldandı.</p>

  <p>Mine şaşkınlıkla adama bir daha baktı. Senelerce düşünse böyle bir olasılık aklının köşesinden bile geçmezdi.. Ünlü kabadayı Tilki Sedat, çocuklar için yuva açacaktı ha! Her halde kendisiyle alay ediyordu..</p>

  <p>Ökkeş aslen Adanalıydı, Hasan ve Sedat gibi Balat'tan çıkma değildi. Tilki Sedat arabasına binip uzaklaşınca Ökkeş, emanet aldığı deponun anahtarını kilidi kapatarak arkadaşına uzattı.</p>

  <p>"Al oğlum şu anahtarı.. Yine beni Tilkiye rezil ettin. Yemedi numaranı, yok annem hastaymış, yok hastaneye götürecekmişim.. Ulan, o senin ruhunu okur be! "</p>

  <p>"Okursa okur, ne yapalım yani? Ölüm yok ya ucunda.. Hem buradan iyi yeri nerede bulacak? Sen bakma onun afrasına tafrasına, depoya bayıldı. Aklı gitti."</p>

  <p>"Atma oğlum Hasan. Ne dediğini duydun, düşünmeliyim diye homurdandı. Sanırım pek beğenmedi."</p>

  <p>"Bakma sen ona. Çocukluğundan beri tanırım. Her zaman hava atardı. Şimdi burnu büyüdü tabii. Eee namlı adam oldu, boru mu? Kör Behzat'ın sağ kolu.."</p>

  <p>"Kıskanıyor musun, ulan?" Hasan boş verirmiş gibi omuzlarını silkti.</p>

  <p>"Nesini kıskanacağım Adanalı? Zaten soysuz olduğunu hep bilirdim, insanoğlu çiğ süt emmiştir, biraz burnu büyüyünce, geçmişini unutur, böyle havalara girer. Görmüyor musun, jkimizi de nasıl küçümsüyor, adam yerine koymuyor. Üçdörtsenee.»dine kadar peşimizden ayrılmazdı sümsük. Tanrı bir kere kuluna, yürü yağ kulum demesin, işte, sonucu. Galata'da ki o arbede olmasa yine aramızda süt dökmüş kedi gibi dolaşırdı."</p>

  <p>"Ulan Hasan! Oğlanı çekemiyorsun anam avradım olsun. Boşuna bok atma çocuğa. Hiç de hayırsız çıkmadı. Bak, ilk fırsatta bizi himayeye kalkıştı. O olmasa bu teklifi bok alırdın. Ne sanıyorsun?" Hasan da homurdandı.</p>

  <p>"O kadar emin olma daha. O ibneyi senden iyi tanırım. Pek güvenilmez."</p>

  <p>"Höst, höstulan! Ağzından çıkanı kulakların duysun. Nankör herif. Hani bunca yıllık arkadaşım olmasan, basardım yüzüne şamarı."</p>

  <p>"Ne kızıyorsun be! Daha ne biliyoruz ki? Ne anlattı ki bize?"</p>

  <p>"Ulan insafsız, daha ne olsun! Üç beş günlük bir iş için rüyanda bile göremeyeceğin para teklif ediyor. Ömründe o kadar parayı bir arada gördün mü hiç?"</p>

  <p>"Ağır ol Adanalı.. Lâf başka, fiiliyat başka. Verecek mi bakalım? Hemen her işittiğine kanma öyle."</p>

  <p>Ökkeş ters ters arkadaşına baktı.</p>

  <p>"Tilki'yi ben de on senedir tanırım. Tamam son zamanlar da biraz havalandı, ama bu onun hakkı da. Adam artık bizim gibi semt kabadayısı değil ulan, namlı, şöhretli biri oldu. Salâvatsız yanına çıkamayacağımız kimselerin himayesinde. Selâm bile vermese gocunmam."</p>

  <p>"Ulan, yağcı köpek! Asıl sen paranın kokusunu alır almaz hemen huyun değişti.</p>

  <p>Neredeyse ayaklarına kapanacaksın Tilki'nin. Ona boşuna Tilki dememişler, tanımaz mıyım, gerekirse anasını bile satar o. Daha pek emin olma.."</p>

  <p>"Ayıp ayıp! Eski bir arkadaşın aleyhine bu denli çirkin konuşmaman lâzım."</p>

  <p>"Bak Ökkeş, ben elimde parayı peşin görmedikçe ona inanmam."</p>

  <p>"O halde ne bok yemeye hemen depoyu vermeye kalktın, ha?"</p>

  <p>Hasan yine ilgisiz görünmeye çalışarak söylendi.</p>

  <p>"Teklif, tekliftir.. Depoyu göstermekle bir şey kaybetmedik ya."</p>

  <p>"Ne yani? Sedat onaylarsa, ben bu işte yokum mu diyeceksin?"</p>

  <p>Hasan kasılarak Ökkeş'e baktı.</p>

  <p>"Düşüneceğim elbette. "</p>

  <p>"Yani kendini ağıra satacaksın, öyle mi?"</p>

  <p>"Aptallık etme Ökkeş. O boş kafanı biraz çalıştır. Vaat ettiği para hiç kuşkusuz ki güzel, ama artık o burnu kaf dağında bir herif, bize ihtiyacı yok. Teklifin ucunda nasıl bir bit yeniği olduğunu bilmiyoruz. Artık onun kıratındaki herifin eski çocukluk arkadaşlarına ihtiyacı yok, niye bizi arıyor ki? Geçmişin hatırına mı?"</p>

  <p>"Seni hiç anlamıyorum ulan.. Kör müsün, çocuk bize güveniyor.. Ben on yıllık, sense otuz yıllık dostusun. Bizden iyisini nerede bulacak?"</p>

  <p>"Tam bir dangalaksın be Ökkeş. Kafan hiç basmıyor. Herifin elinde tonla imkân var. Para desen gani, emrinde adam desen o da bol. Niye bizi seçsin ki?" Ökkeş'in ilk defa biraz aklı karışır gibi olmuştu.</p>

  <p>Bir süre arkadaşının yanında konuşmadan sessiz adımlarla yürüdü. Bu iddiada hakikat payı var gibi geldi Adanalıya. Sonra, "Peki ne yapacağız şimdi?" diye sordu.</p>

  <p>"Hiç.. Bekleyeceğiz. Bakalım Tilki Beyefendi eski mahallesine dönecek mi? Bizlere tenezzül edecek mi? Yakında anlarız."</p>

  <p>Tilki Sedat'ın gri Opel'i Levent'te ki sokağa sapınca hızını kesti, yavaşladı. Sonra sağda bulduğu ufak bir aralığa park etti. Motoru stop etti ama arabadan inmedi. Dikkati çekmemek için de cebinden koyu güneş gözlüğünü çıkararak taktı, iyi dikilmiş deve tüyü rengi paltosunun da yakalarını kaldırdı. Gözlerini az ilerdeki Bebe Çocuk Yuvası'nın girişine dikti. Buraya dördüncü gelişiydi. Israrla kapı önünde bekleşenleri inceliyordu. Bir yığın hususi araba ve çocukları evlerine taşıyan ufak minibüsler duruyordu sokakta. Artık gele gide birbirleriyle dost olan minibüs şoförleri lâflaşıyorlardı. Bazı anneler özel arabalarının içinde çocukların dağılmasını bekliyorlardı.</p>

  <p>Saat beşe yirmi vardı. Paydos saat tam beşte oluyordu. Tilki Sedat bunu daha önceki gelişlerinde öğrenmişti. Gözü 34-HLY-21 plakalı minibüse yöneldi. Baştan üçüncü arabaydı. Her iki yanına yuva'nın kitaplara eğilmiş biri kız biri oğlan başlı amblemi işlenmişti. Şoförü elli beş yaşlarında, ak saçlı, babacan bir adamdı. Nedense, diğer şoförlerle fazla konuşmuyor, ya arabanın içinde oturuyor, ya da çıkış kapısının önüne dikilip bebelerin dağılmasını bekliyordu. Şimdiye kadar her şey yolunda gitmişti. Eğer fevkalâde bir aksilik olmazsa planı bundan sonra da mükemmel işleyecekti. Keyifle sırıttı Tilki. Kendini daima üstün nitelikli biri olarak görürdü, âdeta bir deha. Yaşama kötü bir başlangıç yapmıştı, iradesi ve aklı dışındaki bazı olgular, başlangıçta onu hiç de istemediği hayatın zorluklarına sürüklenmesine yol açmıştı ama o her müşkülâtı olağanüstü cesareti ve çok güvendiği zekâsı ile yendiğine inanırdı. Körler dünyasında dört göze sahip biri gibi görürdü kendini. Her ne kadar başarıya ulaşması biraz zaman aldıysa da şimdi önünde parlak ve çok şey vaat eden bir gelecek tasarlıyordu. Tek inandığı şey emir altında yaşayamayacağı gerçeğiydi. Doğuştan özgür hissediyordu kendini. Tabii, hayallerini gerçekleştirmek için bazı fedâkârlıklara katlanması çok doğaldı, nitekim katlanmıştı da. Kör Behzat adlı mafya liderinin hizmetine girmesi de planlarının bir aşamasıydı ama artık ondan ayrılmanın zamanı gelmişti. Daha doğru bir ifadeyle gürültüsüz patırtısız, ihtilafsız bir şekilde kopmuştu ondan. Derin bir nefes aldı. Artık çok özlediği bağımsızlığına kavuşmuştu. Yaşamına yeni bir yön verecekti. Bundan böyle namı ün salacak, önünde uzanan yeni ufuklara doğru koşacaktı.. Yirmi dakika çabuk geçti.</p>

  <p>Az sonra yuva'nın önü ufak bebeklerin cıvıltısıyla hareketlenip şenlendi. Hafif bir kaynaşma oldu. Çocuklarını almaya gelen birkaç anne arabalarından çıktı, taşıyıcı minibüslerin şoförleri buldukları çocukları arabaya itina ile yerleştirmeye başladılar. Tilki Sedat dikkat kesilmişti. Oturduğu yerden aradığı çocuğu görmeye çalışıyordu. Az sonra gördü de. Kartal keskinliğindeki gözleri beş yaşlarında ki ufak bir çocuğun üzerinde odaklandı. Yüzünde hafif bir nefret ifadesi oluştu. Sarı saçlı, hafif tombalak, güler yüzlü bir oğlandı hedeflediği çocuk. Başında kocaman kafasına dar geldiği hissi veren bir beyzbol kepi,ufak bir anoıağı, elinde de sırt askılı bir çanta taşıyordu. Diğer arkadaşları gibi o da koşuyordu. Çıkış kapısının önünde lacivert üniformalı bir eğitmen duruyordu. Hem çocukların birbirleriyle dalaşmasını önlemeye çalışıyor, hem de arabalarına doğru göndermeye gayret ediyordu.</p>

  <p>Ak saçlı şoför, küçük çocuğu eğitmenden aldı, itina ile minibüsün içine yerleştirdi. Oğlan arabanın içindeki yerine oturup, diğer arkadaşlarının da binmesini bekledi. Bu arada Sedat'da Opel'in motorunu çalıştırdı. Takip edecekleri güzergâh oldukça yakın ve kısaydı. Sadece birkaç sokak ilerisi.Tilki Sedat'ın gözlerindeki ifade değişti birden.Keskin hatlı, ince dudakları sevinçle gerildi. Çok yakında bu çocuk hayatının gidişatını değiştirecekti.Çocuğun adı Alp Keskin'di.Ünlü sanayici Emre Keskin'in tek oğlu... Genç kadın yatağın içinde doğruldu. O sabah hafif bir baş ağrısıyla uyanmıştı. Yine migreninin tutmasından korktu ama bu sefer ki pek migren ağrısına benzemiyordu, daha hafif ve sıradan bir baş ağrısıydı. Belki de dün geceki davette biraz fazla kaçırdığı cin tonikten olabilirdi. Kahvaltıdan sonra bir aspirinle ağrıyı geçiştireceğini düşündü. Yatak odasındaki banyodan su sesleri geliyordu. Emre daha erken uyanmış olmalıydı. Biraz isteksiz kalktı yataktan. Ayağına terliklerini geçirip, sabahlığını giydi. Bir an tuvalet aynasının önünde durup aksine baktı.Görüntüsünü endişeyle süzdü. Yüzü solgun, gözlerinin altı koyu lekelerle sarkmış gibiydi. Belki dün gece geç yatmalarından, ya da aldığı aşırı alkolden olabilirdi, genellikle bu kadar içki içmezdi, zaten bu sabah başındaki inatçı ağrının da sebebi o olmalıydı. Nilüfer Keskin yirmi dokuz yaşındaydı. Beş yaşında bir çocuğu olmasına rağmen vücudu genç kızlığındaki kadar diri ve taze görünüyordu. Aynanın önünden ayrılamadı. Dün gece ikiye doğru yatağa girmişlerdi ve hemen uyuyamamıştı genç kadın. Komodinin üzerindeki pandüllü saate bir göz attı, henüz yediydi. Suratındaki sıhhatsiz ifadenin nedeni bu olmalıydı: yetersiz uyku..</p>

  <p>Uzun ve bakımlı parmaklarını yüzünü götürüp derisini gerdi, aynaya biraz daha yaklaşıp yüzüne baktı yeniden. Gözleri kanlı, teni sarıydı. Uykusuzluk ve alkol.. Sebep buydu. Aslında normal zamanlarda fazla içki kullanmazdı, uykusuna da itina ederdi. Uzun siyah saçlarını geriye topladı, at kuyruğu yapıp lastik bir banttan geçirdi. Şu son ay içinde sosyal aktiviteleri nedeniyle fazlaca yorulmuş, kendisine gereken bakım ve ihtimarnı yeterince gösterememişti. Bu gün öğleden sonra Meri'nin güzellik enstitüsüne uğramakta yarar vardı. Eli düzgün ve gergin karnı üzerinde dolaştı. Sonra geceliğinin tam örtemediği göğüslerine gözü kaydı. Tam formundaydılar. Neyse ki bu tespiti Nilüfer'e biraz moral verdi. Huzurlu ve mutlu olması için her şeye sahipti. Altı sene evvel iyi bir izdivaç yapmıştı. Gerçi bu bir aşk evliliği değildi; yakınlarının tavsiye ve telkinleriyle Emre ile tanışmış, kısa bir dönemden sonra da uyuşarak evlenmişlerdi. Kocasını severdi. Mükemmel bir erkekti Emre. Hiçbir isteğini geri çevirmeyen, kibar, anlayışlı ve sevecen. Normal bir izdivaçta ne aranırdı ki zaten? Kocası kısa tanışma dönemimden sonra da olumsuz sürprizler yaratmamıştı. Her şey yolundaydı, hatta fazlasıyla. Emre'nin her geçen gün kendisine biraz daha bağlandığını, uysal, ilgisini her vesile ile gösteren, nâdir erkeklerden biri olduğunu öğrenmişti. Her iş adamı gibi Nilüfer'in de tek rakibi Emre'nin işine olan tutkusuydu. Kocası sık sık iş seyahatlerine çıkan, izmir, Antalya ve Manisa'daki fabrikalarını gezen biriydi, nadiren de olsa bazen bu gezilere karısını da götürürdü ama o bu iş gezilerinden pek hoşlanmazdı. Kocasının hayatında başka bir kadın olmadığına emindi, Nilüfer zeki bir kadındı, olsa bunu hemen hissederdi. Aynanın önünden bir süre ayrılamadı. ilk defa kendisini sorguladı. Mutlu muydu acaba? Cevabı olumsuz olamazdı. Daha ne bekliyordu ki hayattan? istediği her şeye kavuşmuştu. Genç ve yakışıklı bir kocası, ünü, serveti, gayrı menkulleri, kendisine tahsis edilmiş biri açık biri kapalı iki arabası, bir de jeepi vardı. Emre genellikle ona karışmazdı. Tek şikayeti zaman zaman nöbetler halinde gelen migren ağrılarıydı. Doktorlar zaman içinde onu da atlatacağını söylemişlerdi. Bu basit tespitlerine rağmen tam anlamıyla mutlu olduğunu kabul edebilir miydi? Nilüfer sahip olduğu nimetlerin huzur ve mutluluk için de yeterli olduğuna inanıyordu ama yine de hayatında bir boşluk olduğunun, adını koyamadığı bir arayışın zaman zaman ruhunda huzursuzluk yarattığının bilincindeydi. Ne var ki ne aradığının, o huzursuzluğu yaratan şeyin nasıl bir beklenti olduğunu henüz idrak edemiyordu. Banyoda ki su sesleri kesilmişti.</p>

  <p>Az sonra bornozuna sarılı kocası göründü yarı ıslak haliyle. Elindeki havluyla gür sarı saçlarını kurularken, "Günaydın hayatım" dedi. "Senin için erken değil mi henüz? Niye kalktın? Dün gece çok geç uyumuştun."</p>

  <p>Nilüfer esnedi. "Biliyorum" diye mırıldandı. "Gözümden uyku akıyor, üstelik de başım ağrıyor.. "</p>

  <p>"Yoksa migrenin mi tuttu?"</p>

  <p>"Sanmıyorum. Dün gece ki uykusuzluk ve içkiden olmalı. Cin toniği galiba fazla kaçırdım. Kahvaltıdan sonra ilaç alacağım."</p>

  <p>"Bence sen hemen yatağa gir ve uyumaya devam et. En iyi ilaç sana uyku olacaktır."</p>

  <p>"Olmaz. Alp'i uyandırıp hazırlamalıyım. "</p>

  <p>Kocası yanına gelip onu sevgiyle kucakladı ve dudaklarına hafif bir öpücük kondurdu.</p>

  <p>"Öpme ağzımdan" diye fısıldadı Nilüfer. "Her halde nefesim hâlâ içki kokuyordun" Emre gülümsemekle yetindi "Ne kokarsa koksun. Sevgilime kıyamam. Hadi sen yat, bu sabah oğlanı ben hazırlarım. Dürdane de bana yardım eder."</p>

  <p>Bu teklife sevinmişti genç kadın.</p>

  <p>"İşine gecikmez misin? Saat yediyi geçiyor."</p>

  <p>"Bir sabah da gecikeyim, ne olur hayatım?"</p>

  <p>Nilüferde kocasına sıkı sıkıya sarıldı. Emre her zaman anlayışlı ve sevecen bir koca olmuştu. Az evvel aklından geçenlerden utanç duydu. Galiba mutluluk denen kavramı biraz abartıyordu; daha ne bekleyebilirdi ki hayattan?"</p>

  <p>Emre güçlü kollarıyla karısını kucaklayıp ayaklarını yerden kesmişti. Karısını yatağa taşıyıp yatırdı. Yorganla üstünü örttü.</p>

  <p>"Hadi şimdi uyumaya çalış. Alpe ben meşgul olurum. Öğleye doğru da sana telefon edip baş ağrını sorarım, tamam mı?"</p>

  <p>"Teşekkür ederim" diye mırıldandı genç kadın.</p>

  <p>Kocası son bir kere onu alnından öperken sordu.</p>

  <p>"Bu gün bir programın var mıydı?"</p>

  <p>"Planlanmış kesin bir şeyim yok. Belki güzellik enstitüsüne uğrarım ya da vakıfa, henüz karar vermedim."</p>

  <p>"Tamam hayatım" diyen Emre giyinmek için sürgülü ayrı bir bölüm halinde dizayn edilmiş elbiselerinin bulunduğu ara odaya doğru yürüdü. Önce giyinecek sonra da oğlunu uyandıracaktı..</p>

  <p>Tilki Sedat yine gri Opel'inin içindeydi. Keskin ailesinin villası, eski üç ayrı parsel içindeki evlerin yıkılıp, araziyi tekrar birleştirerek ortaya çıkan arsaya göz nuru ve başarılı bir mimari çalışma ile inşa edilmiş modern bir yapıydı. Bulunduğu yerden kapalı garajın kapısının açık bırakıldığını görüyordu. Bunun anlamı zengin sanayicinin çoktan evden çıktığının işaretiydi. Saatine bir göz attı. Sekiz buçuğa beş vardı. Bu denemeyi daha öncede yapmıştı, hemen bu dakikalarda servis arabası görünecek ve son olarak sanayicinin çocuğunu alacaktı araba; bunu kesin öğrenmişti Tilki. Çocuğun gidiş geliş saatleri hiç değişmiyordu. Nitekim aklından tam bunları geçirdiği saatte servis arabası sokağın başında göründü. Şoför bahçe kapısının önünde arabayı durdurdu, hafifçe klaksona basarak geldiğinin işaretini verdi ve arabadan aşağıya atladı. Aynı anda villanın sokak kapısı da açılmış, evin hizmetkârı olduğu anlaşılan, siyah elbiseler, giymiş prostelâlı genç bir kadın çocuğun elinden tutarak bahçe kapısına doğru getirmeye başlamıştı. Ufak Alp zıpkın gibiydi, arkadaşlarına kavuşmanın heyecanı ile elini tuttuğu genç hizmetkârı çekiştiriyordu. Tilki bu hizmetçiyi daha evvel de görmüştü ama içinde hafif bir burukluk hisseder gibi oldu. Genellikle servis arabasına oğlanı teslim işini annesi yapardı. Yani şimdiye kadar Tilki Sedat'ın hayatı boyunca gördüğü en güzel esmer. O sabah da kadını göreceğini ummuştu. Bunu kendine bile itiraftan çekiniyordu ama aslında sabah sabah buraya gelişinin asıl nedeni o kadını yeniden görmekti. Yapısı itibariyle kadınlar onun için sadece cinsel objeydiler, Sedat aşka ve sevgiye inanmazdı; sadece onları arzulardı ve bu kadını çok arzuluyordu. Yoksa çocuğun evden alınmasının planıyla ilgili hiçbir özelliği bulunmuyordu. Minibüs hareket etti. Ama Tilki yerinden kımıldamadı. Somurtuk bir çehreyle arabanın içinde oturmaya devam etti. Bu sabah kadını göremeyeceğini anlamıştı. Opel'in içinde ne kadar oyalandığını hatırlamıyordu ama tam eli kontak anahtarına uzanırken villanın kapısının tekrar açıldığını görünce eli havada kaldı. Kara güneş gözlüklerinin altında gözlerini kısarak kapıda beliren Nilüfer Keskin'e baktı. Yüreği güm güm atmaya başlamıştı..</p>

  <p>İşin en kötü yanı, bu zaafının, korku tanımayan yüreğine bir kâbus gibi çökmesiydi.. Nilüfer uyuyamayacağını anlamıştı. Yatağın içinde donup durdu. Başı ağrımaya devam ediyordu. Kulak kabarttı, aşağıdan sesler aksediyordu. Oğluyla kocası keyifli keyifli koşuşturuyorlardı. Alp'in babasına şımardığını tahmin etti, zaten Emre tek oğluna gereğinden fazla yumuşak davranıyor ve aşırı yaramazlıklarına bile müsamaha gösteriyordu. Alp sadece annesinden çekinirdi; şimdi ona gün doğmuştu, muhtemelen her sabah ki muntazam kahvaltısını bile etmemek için babasına bin bir dereden su getiriyordu.</p>

  <p>Yataktan kalkmaya çalıştı, dirseklerinin üzerinde doğruldu. Aşağıya inip kocasına yardımcı olmalıydı, çünkü savaşı Alp'in kazanacağına emindi. Birden aşağıdaki seslerin kesilmesiyle irkildi. Ne oldu acaba diye, düşündü. Daha sonra da bahçeden akseden otomobil homurtusu işitti. Bu Emre'nin Mercedes'inin sesiydi. Yataktan fırlayıp pencerenin önüne koştuğunda kocasının arabasının bahçeden çıktığını gördü. Gülümsedi içinden, yanılmamıştı, Emre pes etmiş olmalıydı. Sabahlığını sırtına geçirip aşağıya indi.</p>

  <p>Oğlu hâlâ kahvaltı masası'ndaydı. Dürdane de yanı başında.. Alp, "Günaydın anne" dedi her zaman ki güler yüzüyle. Boyu masa-seviyesine tam erişmediği için sadece gür sarı saçlı kafası görünüyordu. Genç hizmetkâr da ayağa kalkmıştı. "Eşim gitti mi?" diye sordu Nilüfer.</p>

  <p>Hizmetkâr, "Az evvel gittiler efendim. Sanırım fabrikadan acele gelmesini istemişler" dedi kibar bir ses tonuyla. "Başınız ağrıyormuş; yatacak mısınız, yoksa size de servis yapayım mı hanımefendi?"</p>

  <p>Genç kadın birkaç saniye düşündü. Kahvaltı yapıp bir ilaç almasında yarar vardı, artık uyuyamayacağını anlamıştı. "Sadece bir bardak çay içeceğim" diye mırıldandı hizmetçisine. Sonra yaklaşıp oğlunun saçlarını okşadı.</p>

  <p>"Kahvaltımı ediyorum anne. Babamı da üzmedim."</p>

  <p>"Aferin Alp. Hep böyle uslu bir çocuk ol" diye mırıldandı.</p>

  <p>Dürdane'nin getirdiği çayı içerken de düşünmeye başladı. Baş ağrılarından çok çekiyordu, gerçi bu sefer ki tam migren ağrısı değildi ama nöbete dönüşmesi de mümkündü. Bu durumlarda en iyisi ya ışıksız bir odaya çekilip dinlenmek ya da temiz havaya çıkmaktı. Genç kadın dışarı çıkmayı tercih etti. Henüz çok erken sayılırdı ama arabasıyla deniz kenarına inip uzun bir yürüyüş yapmayı düşledi. Vakfa uğramak, güzellik salonuna gitmek için bol vakti var sayılırdı.</p>

  <p>Çayını bitirip Dürdane'nin getirdiği ağrı kesiciyi içtikten sonra hizmetçisine dönüp, "Bu sabah Alp'le sen meşgul ol" diye mırıldanıp giyinmek üzere odasına çıktı tekrar.</p>

  <p>Oldukça spor giyindi. Dar kesim pantolonunu, kalın balıkçı yaka kazağını giydi.</p>

  <p>Ayağına da topuksuz ayakkabılarından birini geçirdi. Servis arabası Alp'i almak için kapıya gelip klakson çaldığında saçlarını fırçalamakla meşguldü. Dürdane'ye çok güvenirdi fakat analık hissinin verdiği dürtüyle yine cam kenarına gidip oğlunun minibüse binişini pencereden izledi. Sonra geçen kış Paris'in en şık butiklerinden birinden aldığı dar kabanını askıdan çekerek odadan çıktı.. Tilki Sedat, Nilüferin kullandığı beyaz BMW'nin peşine takılmıştı. Neden kadının peşinden gittiğini bilmiyordu aslında; yalnızca cinsel içgüdüleri mi, onu arzuladığı için mi? Belki.. Belki de kadının günlük yaşamı hakkında biraz daha bilgi sahibi olmak istiyordu. Bu konu da kafasında yerleşmiş kesin bir fikir yoktu. Keskin ailesinden nefret ettiği kesindi. Hele Emre Keskin'den.. Herif doğuştan şanslı, diye düşündü. Babasının kurduğu bir imparatorluğa hazırlop konmuştu. Hayrullah Keskin üç sene evvel ölünce de bütün mirasına sahip çıkmıştı. Ama Tilki salt bir servet düşmanı değildi. Çalışanın kazanmasından yanaydı, ne var ki hiç alın teri dökmeden böyle uçsuz bucaksız, namütenahi servete konanlara da gıcık oluyordu. Para daima parayı çekerdi. Bu dünya da yalnız güçlü olanlar yaşıyordu ve bu yaşamın değişmez kuralıydı. Şu lanet kadınların da tek amacı paraydı, işte, şu önündeki beyaz BMW'nin içindeki kadını da Emre Keskin'e tek çeken şey herifin zenginliği olmalıydı, ister istemez aklına Mine geldi. O bir fahişeydi. Bir zamanlar namusuyla çalışan fakir ve iyi bir aile kızı. Başına bir takım felâketler gelmişti fakat kötü yola düşmesinin asıl nedeni maddi olanaklarının yetersizliği ve sosyal çevresiydi. Onu Beyoğlu'nda ki bir bardan konsomatris olarak çalışırken çekip almıştı çamurun içinden. Geçmişini birkaç kere dinlemişti ağzından. Aslında Mine'nin geçmişi onu hiç ırgalamıyordu, özü itibariyle kendisine hitap eden bir kadındı; sabah sabah onu sinirlendiren şey bu iki kadın arasındaki sosyal uçurumdu. Neden Emre Keskin o hârika kadına sahipken, kendisi Beyoğlu'nun çamurundan çıkma bir fahişe ile ömür sürüyordu? Bilinçsizce Opel'i biraz da gazladı. Aradaki mesafeyi kapattı. Böyle zengin bir kadın sabahın köründe nereye gidebilirdi acaba? Onun peşine ilk takılışı değildi bu. Müthiş planını hazırlamaya başladığı andan itibaren kadını da kocasını da esaslı bir takibe almıştı. Fakat kadının bu kadar erken saatte ve tek başına evden çıktığına ilk defa şahit oluyordu. Gizemli bir çekiciliği vardı kadının, belki çok güzel de sayılmazdı, llir iki kere çok yakınına kadar yaklaşmıştı. Elmacık kemikleri hafif çıkık, burnu fazla kemerliydi. Boyu da Türk kadınları için oldukça uzun sayılırdı, yine de kadının anlaşılmaz bir cazibesi vardı, ilk görüşte etkilenmişti Tilki. Az evvel bahçeden arabasını almaya giderken yürüyüşünü de incelemişti özellikle. Düz, salıntısız hatta fazla'dik bir yürüyüştü bu, sanki erkek gibi. Ama yine de insanı çekiyordu. Direksiyonun başına geçen Nilüfer önce Etiler'den Boğaz sahiline inmek istemişti fakat son anda bu isteğinden vazgeçti. Başındaki ağrıyı şimdi daha az hissediyordu, zaten bunun bir migren krizi olmadığını biliyordu, aldığı ilaç daha şimdiden tesirini göstermeye başlamıştı bile. Cilt bakımı için güzellik enstitüsüne gitmeyi tercih etti. Arabasının yönünü Maçka'ya çevirdi. Bol vakti vardı.. O gece akşam saatlerinden itibaren şehrin üzerine yoğun bir sis çökmüştü. Nemli ve yapışkan hava insanı iliklerine kadar üşütüyordu. Sis batıdan daha ziyade Marmara denizi üzerinden geliyordu. Deniz kenarındaki kayalık fenerleri sis düdüklerini çoktan çalmaya başlamış, Şehir Hatları vapur seferlerinin pek çoğu iptal edilmişti. Yoğun deniz trafiği felce uğrayınca iki yaka arasındaki gidiş gelişler köprülere yığılmıştı, işlerinden çıkan çalışan kesim kendilerini evlerine bir an önce atmak için araç aramaya başlamışlardı. Kısacası vapur iskelelerinin önünde yoğun bir bekleyiş vardı. Tilki Sedat, Eminönü yaya köprüsünün üzerinde durmuş korkuluklara yaslanarak Adalar, Kadıköy ve Üsküdar iskeleleri önünde biriken kalabalığı seyreder gibi beklemeye başlamıştı. Aslında insanların evlerine ne şekilde döneceklerinin telaşı onu hiç ırgalamıyordu, zaten onlarla pek ilgilendiği de yoktu. Tilki, yedi buçukta randevulaştığı adamı bekliyordu. Beklediği kişi on dakika kadar gecikmişti. Her halde sistendir, diye düşündü. Şehrin taksi şoförleri böyle durumlarda çok seçici olurlar, her müşteriyi almazlar ya da işlerine gelmeyen yönlere gitmek istemezlerdi. Bir sigara yaktı Sedat. Köprü üstü koşuşan, yanından hızla geçen insanlarla kaynıyordu. Sedat emindi, beklediği kişi gelirdi, mutlaka gelirdi. On dakika gecikmesi önemli değildi.. Ama aradan bir çeyrek saat daha geçince huylanmaya başladı. Beklemediği bir terslik zuhur etmiş olmalıydı. Şimdilik hiç önemi yoktu, zira Hayri Dursun henüz hiçbir şey bilmiyordu. Ona meseleyi yeni açacaktı. Çocukluk arkadaşı iki zırtapoz serseriye yeterince güvenemezdi, o işin başında olmadığı zamanlar onları kontrol altında tutacak otoriter ve güvenilir bir dosta ihtiyacı vardı. Planının tıkır tıkır işleyeceğini biliyordu, bütün mesele kendisine yardımcı olacak kişilerin beklenmedik bir aksiliğin zuhurunda çözülmemeleri ve gerekli inancı göstermeleriydi. Hayri Dursun'a itimadı sonsuzdu, Mine'ye de öyle. Kadın için endişelendiği yoktu, nasıl olsa onu istediği gibi yönlendirirdi ama Ökkeş'le Hasan'a ne ölçüde güveneceğini kestiremiyordu, özellikle de Hasan'a. Ne var ki, Hasan'ın babadan kalma deposuna çok ihtiyacı olacaktı. Düşüncelerinden birden sıyrıldı. Merdivenleri tırmanan Hayri'yi görmüştü. Birbirlerine doğru yürüdüler. "Geciktin" dedi Tilki.</p>

  <p>"Kusura bakma Sedat. Sisi görüyorsun. Taksi bulmakta çok zorlandım."</p>

  <p>"Tamam, tamam.. Gelebildin ya, mesele yok."</p>

  <p>"Ayıp ettin. Dostum çağırırsa, nasıl gelmezlik edebilirdim ki? iki elim kanda olsa yine geleceğimi bilirsin. Hayrola, ne var? Yüzündeki ifadeye bakılırsa durum ciddi."</p>

  <p>"Burada konuşamayız. Bir yere gidip oturalım."</p>

  <p>"Nasıl istersen kardeşim."</p>

  <p>"Birlikte kafaları çekmeyeli çok oldu, değil mi Hayri?"</p>

  <p>"Oldu ya.. Sanırım son defa geçen yaz Ortaköy'de içmiştik."</p>

  <p>Tilki Sedat son buluşmayı hatırlamamıştı ama bozuntuya vermeden arkadaşının koluna girerek yürümeye başladı.</p>

  <p>"Nereye gidelim? istediğin bir yer var mı?"</p>

  <p>Hayri pişkince sırıttı.</p>

  <p>"Benim için fark etmez, neresi olursa" dedi.</p>

  <p>Az sonra Sedat'ın Sirkeci'deki otoparka bıraktığı Opel'ine binerek sahil yoluna Kumkapı civarında ki gazinolardan birine doğru yollandılar. Tilki arkadaşının biraz tedirgin olduğunu hissetmişti arabayı sürerken. Ona beyninde ki planı açıklamadan önce ufak bir sondaj yapması gerektiğini hissediyordu. "İşler nasıl?" diye sordu.</p>

  <p>"Kesat be, Sedat., Nasıl olsun ki? Her şeyin tadı kaçtı."</p>

  <p>"Doğru.. Yenge, çocuklar nasıl?"</p>

  <p>"Kız büyüdü, gelinlik çağa geldi neredeyse. Oğlan okuyor, orta iki de, zaman hızla geçiyor. Semahata gelince onun durumu pek iyi değil."</p>

  <p>"Hayrola, nesi var?"</p>

  <p>"Kalbinden rahatsız."</p>

  <p>"Yok yahu!"</p>

  <p>"Doktorlar açık kalp ameliyatından bahsediyorlar."</p>

  <p>"Deme be! Yaptıracak mısınız?"</p>

  <p>"İstiyorum ama ameliyat çok pahalı Anlarsın ya, gücüm yetmiyor şimdilik. Biraz beklememiz gerekecek."</p>

  <p>"Oğlum bunlar nâzik ameliyat, beklemeye gelir mi, hemen yaptırmalısınız."</p>

  <p>"İyi de, artık işlettiğim o siktiri boktan hırdavatçı dükkanının geliri ile yaptırmamın imkânı yok. Borçlanmaya gelemem, altından kalkamam sonra."</p>

  <p>"Vay koca Hayri vay! Sen gerçekten ıslahı nefs etmişsin yahu.. Neredeyse seni tanıyamayacağım be. Ciddi mi söylüyorsun?"</p>

  <p>Hayri Dursun utanır gibi önüne baktı.</p>

  <p>"Biliyorsun Sedat, artık o işlerden elimi ayağımı çektim. Semahat'ın hastalanmasının bir sebebi de geçmiş yıllarımın ona verdiği üzüntü oldu. Çocuklar büyüyor, hele kız babası olmak çok zor. Oğlanın da okumasını, adam gibi meslek sahibi olmasını istiyorum. Artık tek amacım onlara babalarının geçmişinden utanmayacakları temiz bir gelecek hazırlamak." Tilki içini çekti.</p>

  <p>"Çok haklısın. Bizim işin sonu yoktur. Ömür ya hapishane hücresinde noktalanır ya da karanlık bir sokakta yediğin kurşunla. Vakti gelince bu işlerden uzak durmayı bilmek lâzım, inan ben de senin gibi düşünüyorum." Arkadaşı bir an inanmaz nazarlarla Sedat'ı süzdü. "Gerçekten bu söylediğine inanıyor musun?" diye sordu.</p>

  <p>"Neden inanmayım, yalan mı? Şaşaalı, bol paralı, kötü şöhretli günler çabuk geçer, devran değişir, devlet gücü bir yerde seni sıkıştırır ve işini bitirir. Kural budur. Zeki insan bunu anlayıp zamanında bu pislikten sıyrılmayı bilmelidir." Tilki'nin ifadesini yadırgamıştı Hayri.</p>

  <p>"Senin için ünlü mafya lideri Kör Behzat'ın sağ kolu diyorlar, doğru mu?"</p>

  <p>"Doğru idi ama artık değilim."</p>

  <p>"Neden?"</p>

  <p>"Bu işler biraz karışıktır Hayri, sen o kadarını bilmezsin. Mensup olduğun grup içinde biraz sivrilince Baha'lar insanı kendisine mutlak bağlamak isterler. Bu ya tehditle olur ya da aile bağıyla. Kör Behzat bana ikinci yolu uygulamak istedi."</p>

  <p>"Nasıl yani?"</p>

  <p>"Ortanca kızını benimle evlendirmek istedi." Hayri bir kahkaha attı.</p>

  <p>"İşte o zaman başını taşa çarptı, değil mi? Sen de evlenecek göz mü var?"</p>

  <p>"Dalga geçme. Bazıları için bu bulunmaz bir nimettir."</p>

  <p>"Ama sana göre değil."</p>

  <p>"Bak, bu doğru."</p>

  <p>"Kör Behzat'tan koptun mu yani?"</p>

  <p>"Tam değil, ama yakında. Yollarımız tamamen ayrılacak."</p>

  <p>"Ne yapmayı düşünüyorsun!"</p>

  <p>Tilki sırıttı. "Bu akşam seninle görüşmek istememin nedeni de bu zaten" dedi.. Meyhanenin arka tarafında ufak bir masaya oturmuşlardı. Masayı palamut tava, bol yeşil salata, roka, fasulye pilakisi ve bir büyük şişe rakı ile donatmışlardı. Tilki, Hayri'nin alkole çok dayanıklı olduğunu iyi bilirdi. Kendi kafası dumanlanmadan meseleyi açmalı ve netice almalıydı. Arkadaşının tedirgin bir bekleyiş içinde olduğunu biliyordu. Gözlerini Hayri'nin sol yanağında ki derin bıçak yarasına çevirdi. Aslında bu bir moral bakışıydı. Yara izi yıllar öncesi Beyoğlu'nun arka sokaklarından birinde ki bir saldırı esnasından kalmaydı. Ama eğer Sedat'ın tam zamanında ki müdahalesi olmasa o bıçak darbesi sadece Hayri'nin sol yanağında kalmayacak, kalbine de saplanacaktı. Tilki'nin sivri uçlu sustalısı tam zamanında saldırganın sırtıha gömülmüş ve Hayri canını kurtarmıştı. Rakısından bir yudum alan Sedat sanki geçmişi anımsamış gibi gülümsedi.</p>

  <p>"O geceyi hatırlarsın, değil mi? Az kalsın mortiyi çekiyordun."</p>

  <p>"Unutur muyum hiç? Hayatımı sana borçluyum."</p>

  <p>Bunu anımsatması yeterliydi. Tevazu içinde homurdandı Sedat.</p>

  <p>"Alacağı borcu boş ver şimdi. Sana bir teklifte bulunacağım."</p>

  <p>Hayri gelecek teklifin hiç de hayırlı bir şey olmayacağını tahmin ediyordu ama içindeki eziklikle susmak zorunda kaldı. Ne de olsa karşısında hayatını borçlu olduğu adam oturuyordu. Onu asla kırmak istemezdi.</p>

  <p>"Her halde anladın, değil mi Hayri?" dedi. "Ben de artık bu işlerden uzak durmak istiyorum. Bıktım, usandım. Sonu yok. Geçmişim ne kadar karanlık olursa olsun önümde temiz ve aydınlık bir gelecek arzuluyorum."</p>

  <p>Hayri hiç acele etmedi. Cümlelerin arkasının gelmesini bekledi. Bir karara varması için önce dinlemeliydi. Tilki devam etti. "Bu işleri artık bırakıyorum. Tek ihtiyacım son bir voli. Geleceğimi teminat altına almak, kimseye muhtaç olmadan temiz ve sağlam bir hayat sürdürebilmek."</p>

  <p>Hayri biraz şaşırmıştı. Üç, üç buçuk yıldır arkadaşının Kör Behzat'ın yanında çalıştığını duymuştu; bu süre ihtiyaç duyduğu birikim için yeter de artardı bile. Daha ne istiyordu acaba? Geleceğinin teminatı diye düşündüğü miktar ne olabilirdi ki? Tilki homurdandı.</p>

  <p>"Çok iyi bir planım var Hayri. Gerçekleştirmek için de senin gibi çok güvendiğim birine ihtiyacım var."</p>

  <p>Hayri irkilerek mırıldandı. "Ne planı?"</p>

  <p>"Beni de, bana yardımcı olacakları da düzlüğe çıkaracak mükemmel ve tıkır tıkır işleyecek bir teşebbüs. Her şey yolunda giderse, karının ameliyatını, kızın düğününü, oğlanın bundan sonraki tahsil masraflarını garantilemiş olursun, iyi düşün, sakın hemen hayır deme bana. Önce beyninde bir tart, sana sağlayacak avantajları hesapla." Hayri sapsarı kesildi.</p>

  <p>Kekelemeye başladı. "Sedat sana bir can borcum olduğunu biliyorum. Bu gün hayattaysam bu senin sayendedir. Ama ben artık dediğim gibi o hayattan koptum. Yeniden çirkefe bulaşmak istemem, kirli ve karanlık işlere dönemem. Gücüm yetmez. Beni anlamaya çalış. Ben tanıdığın eski Hayri değilim."</p>

  <p>"Saçmalama. Sana çok güvenirim. Hayatta tanıdığım en sağlam, en sıkı ve itimat edilir kişisin sen. iyi dinle, bu ikimizin de dönüm noktası olabilir. Başarırsak bundan böyle ben de artık bu lanet hayata paydos diyeceğim. Temiz, utanmadan insanların yüzüne bakabileceğim yeni bir hayat kurmak istiyorum." Hayri olumsuzca başını salladı.</p>

  <p>"İkimiz için de çok geç. Bizler artık sabıkalıyız. Polis hâlâ arada sırada işin içinden çıkamadığı meselelerde sorgulamak için beni karakola ya da savcılığa çeker, içinde tükürdüğümün hayatı, bir kere lekelenip fişlenmeye gör, sonu yoktur, yakanı kurtaramazsın."</p>

  <p>"Yanılıyorsun. Para saygınlık demektir. Parayı cebine koydun mu, herkes önünde saygıyla eğilir, polisi de savcısı da. Ömür boyu sıkıntı içinde mi yaşayacaksın? Namuslu hayat para olmadıkça sana ne kazandıracak? Şeref mi yoksa itibar mı? Anlamıyor musun, her şey paraya bağlı."</p>

  <p>Hayri'yi ter basmıştı. Rakı kadehinden hoyrat bir yudum aldı. Yavaş yavaş aklı karışmaya başlamıştı, Sedat'ın da haklı olduğu bir yan vardı. Karısının sıhhatine kavuşması, kızını göğsünü gere gere evlendirmesi için paraya ihtiyacı vardı ama içinde bulunduğu şartlar altında her ikisini de yerine getirmesi mucizelere bağlı görünüyordu. Ama yine de mazisinde ki o karanlık günlere dönmemeye kararlıydı. Yapamazdı..</p>

  <p>"Beni mazur gör Sedat" diye fısıldadı. "Unut beni.. Bir daha elime silah almamaya ahdettim. Yeminimi bozamam." Tilki gülerek arkadaşına baktı.</p>

  <p>"Eline silah almak mı? Kim bahsetti sana silahtan? Seni cinayete yahut soyguna mı götüreceğimi sandın?"</p>

  <p>Hayri bu defa biraz şaşırarak arkadaşına baktı. "Nedir ki bu planın? Neler geçiyor aklından?"</p>

  <p>"Merak etme. Kimsenin burnu bile kanamayacak. Temiz bir iş. Biraz sabır, biraz cesaret ve biraz da yanımdakilere güvenmem gerekiyor. Ve sen bütün bu istediklerime sahip bir dostsun."</p>

  <p>"Yani... birilerinin kanı akmayacak mı?"</p>

  <p>"Hayır, kesinlikle."</p>

  <p>Kuşkusu daha artmıştı Hayri'nin. Sedat'a inanmak istemiyordu.</p>

  <p>"Hadi öyleyse, çıkar şu baklayı ağzından da duyalım, neymiş bize bol para kazandıracak bu iş?"</p>

  <p>"Acele etme. Önce bana söz vermelisin. Var mısın, yok musun?"</p>

  <p>"Asıl sen acele etme. Önce meseleyi bir öğrenmeliyim. Sana ancak ondan sonra cevap verebilirim."</p>

  <p>Tilki sırıttı.</p>

  <p>"Bir milyon dolar.."</p>

  <p>Hayri gözleri irileşerek eski dostuna baktı. "Nedir bu?"</p>

  <p>"Senin alacağın miktar."</p>

  <p>"Bir milyon dolar ha? Dalga mı geçiyorsun benimle? Benim gibi uzun zamandır böyle işlerden uzak kalmış birine teklif edilecek para mı bu? Yoksa banka filan mı hortumlayacağız? Neyin peşindesin kuzum? Cinayet yok, silah yok ve sen bana çok kolay olacağını söylediğin bir iş için bir milyon teklif ediyorsun. Biraz garip değil mi?"</p>

  <p>"Cevabını bekliyorum Hayri. Sana güvenirim ama bana şimdi evet veya hayır demelisin. Hayır dersen, yine de sana kırılmayacağım. Olsa olsa senin gibi itimat ettiğim başka birini aramak zorunda bırakacaksın beni."</p>

  <p>Hayri Dursun bu kez bardaktaki rakıyı sonuna kadar dikti. Kararlılığı sallanmaya başlamıştı. Bu parayı hayatının sonuna kadar bir arada göremezdi. Belli ki Sedat çok büyük bir işe soyunmuştu. O artık ne derse desin, büyük bir mafya ailesinden kopmak pek kolay bir şey değildi. Acaba Tilki yalan söylüyor olabilir miydi? Kara gözlerinin derinliklerine baktı. Şimdiye kadar kendisine en ufak bir yamuğu olmamıştı. Sonra beyninde çöreklenen aynı soruya yeniden takıldı.</p>

  <p>"Bana gerçeği söyle, Sedat.. Neden ben? Çevrende bunca insan varken neden uzun zamandan beri ilişkilerini kestiğin eski bir arkadaşını seçtin?"</p>

  <p>"İlişkimizi kestik mi yani?"</p>

  <p>"Bana numara yapma Sedat. Kelime oyunlarına kalkışma, yutmam.. Yollarımız çoktan ayrıldı. Artık farklı dünyaların insanlarıyız. Mayamız ve hamurumuz aynı olabilir ama şimdi çok ayrı yerlerdeyiz. Ben boğaz tokluğuna yaşamaya çalışan bir nalburum, sense parayla oynuyorsun, ünlü bir babanın sağ kolusun. Bunca zaman sonra beni niye hatırladın?"</p>

  <p>"Hâlâ anlamıyorsun korkarım. Bu pis âlemde sivrildikçe yalnızlığını ve her an ihanete uğrayacağını daha fazla hissedersin. En güvendiğin insanlar bir bakarsın, seni gammazlamağa, sırtından vurmaya kalkışırlar. Ben çok az insana güvenirim. Bu hayattan artık bıktığımı, çekilmek istediğimi söyledim. Planım çok tutarlı, gerçekleşirse bu ülkeden uzaklaşacağım. Şu an tek isteğim aşırı güvendiğim bir dostun bana yardım etmesi. Bunun için de seni uygun gördüm. Hata mı ettim?"' Hayri dalgınlaştı. Aklı iyice karışmıştı. Bir milyon doların Türk parasına çevrildiğinde ne kadar tuttuğunu hesaplamaya çalışıyordu. Oldu olası hesapla arası pekiyi değildi, ufak çarpımları bile makinede yapardı. "Bir milyon dolar ha?" diye fısıldadı kendi kendine. "Az mı buldun?"</p>

  <p>"Alay mı ediyorsun Sedat? Bu rakam benim için ham bir haya, Rüyam da bile göremem."</p>

  <p>"O halde ne diyorsun? Kabul mü?"</p>

  <p>Hayrı hayal âleminden uyanmak istercesine silkindi.</p>

  <p>"Önce nasıl bir işe bulaştığımı bilmek isterim. Cevabımı sonra veririm."</p>

  <p>Tilki yeniden arkadaşına dik dik baktı.</p>

  <p>"Pekâlâ" diye homurdandı. "Zengin bir herifin çocuğunu kaçıracağım." Hayri'nin suratı bir an sapsarı oldu.</p>

  <p>"İnanmıyorum.. Dünyanın en pis işi. Alçakça.. Ulan Sedat, nereden aklına geldi böyle rezil bir tasavvur?</p>

  <p>Tilki hiç bozuntuya vermedi.</p>

  <p>"Hiddetlenme hemen. Önce bir düşün. Herif çok zengin, tonla parası var. Bir miktarını bize fidye olarak ödese ne kaybeder?"</p>

  <p>"Ben yokum. Giremem böyle bir işe.. Ulan bu cinayetten de beter. "Nedenmiş o?"</p>

  <p>Hayri boşalan bardağını doldurmak için rakı şişesine uzanırken pis pis sırıttı. "Sanırım bunu sen anlayamazsın."</p>

  <p>"Açıkla, belki anlarım." Gözleri dalmıştı Hayri'nin.</p>

  <p>"Anlamak için önce baba olmak lâzım. Beni yeterince tanırsın, gerektiğinde ben de acımasız biri olabilirim, karşımdakine tereddütsüz kurşun da sıkarım. Ama bu durum farklı, masum bir bebeyi kaçıracağız, sonra da perişan olan bir babadan para isteyeceğiz ha? Hiç kendini o babanın yerine koydun mu? Adamın ne hâle düşeceğini düşündün mü?"</p>

  <p>"Hiç umurumda değil."</p>

  <p>"Tabii, çünkü senin evlâdın yok, bu duyguyu yaşayamazsın."</p>

  <p>"Yani adaletsiz bir iş mi yapacağım?"</p>

  <p>"Bana göre değil. Vicdan azabından kahrolurum, vereceğin parayı da kullanamam."</p>

  <p>"Öyle mı sanıyorsun? O herifin alacağımız parayı ne şekilde kazandığından haberin var mı? Nice eli mahkûm işçinin fazla emeğinden, göz nurundan istismar ile toplandığını biliyor musun? Senin kızın evlenemez, oğlun doğru dürüst tahsil masrafı bulamazken, o namussuz işçilerini köle gibi çalıştırarak parsayı topluyor. Bu âdil mi?"</p>

  <p>"Yapma Sedat, düzen böyle. Bunu ben mi değiştireceğim?"</p>

  <p>"Evet. En azından karının ameliyatını yaptııacak, kızını rahat rahat evlendireceksin.' Yapamam, bağışla beni.. Haram parayla bunları yapamam, imkânı yok." Tilki bir süre kuşkuyla arkadaşını süzdü.</p>

  <p>"Gerçekten çok değişmişsin Hayri" diye mırıldandı. "Seni anlıyorum ve ısrar da etmeyeceğim. Teklifimi unut.', "Sağ ol" diye homurdandı Hayri ama garip duygular içinde başı önüne düşmüştü. Bir yanda yaşamını tümüyle değiştirecek, yeni bir hayata başlangıç yapmasını sağlayacak yeni bir yaşam teklifi, diğer yanda da vicdanında ki huzursuzluk. Aklı karıştı. Şimdilik vicdanı ağır basıyordu, uzunca bir süredir namusuyla çalışmaya gayret etmiş, geçmişinin karanlığından kurtulma savaşı vermişti, insanların yüzüne ruh dinginliği ile bakarak çıkmak, yaşamdan utanmamak güzel bir şeydi ama bu güzellik hayatın tüm zorluğu ile başa çıkmaya yetmiyordu. Karısının açık kalp ameliyatını nasıl gerçekleştirecekti? Kızını yakında istemeye geleceklerdi, onun masraflarını nasıl karşılayacaktı? Hayatı temiz bir yaşam uğruna boğaz tokluğuyla sürdürmenin ne anlamı vardı? Kaç sabıkalı acaba böyle bir teklifi geri çevirirdi? Masa da belirgin bir sessizlik oluşmuştu. Tilki, arkadaşının tüm direnişine rağmen teklifi kesinkes beyninden silemediğinin farkındaydı. Susmaya devam etti. Bekleyecekti biraz daha. Konuyu değiştirmek için, "Hadi, dostluğumuza içelim" dedi. Kadehler ağıza gidip tekrar masaya konurken Hayri homurdandı. "Bu sandığın kadar kolay bir iş değil. Suyu çıkabilir."</p>

  <p>Tilki sırıttı. Hayri konuyu kapatamıyordu. Hiçbir sabıkalı yeni bir hayat uğruna bir milyon doları elinin tersiyle itemezdi.</p>

  <p>"Planım mükemmel" dedi. "Hiçbir açığı yok. En ufak detayına kadar hesapladım,"</p>

  <p>"Ya herif istediğin parayı ödemezse?"</p>

  <p>"Ödeyecektir."</p>

  <p>"Var sayalım ödemedi. Çocuğu öldürecek misin?"</p>

  <p>"Saçmalama Hayri.. Beni çocuk öldürecek biri olarak düşünebiliyor musun? Ama adamın başka hiç şansı yok."</p>

  <p>"Kaç yaşında bu çocuk?"</p>

  <p>"Beş."</p>

  <p>Hayri'nin tüyleri ürperdi.</p>

  <p>"Çok ufakmış.."</p>

  <p>Öyle sayılır."</p>

  <p>"Kimin çocuğu?"</p>

  <p>"Sanayici Emre Keskinin."</p>

  <p>Hayri gözlerini kırpıştırdı.</p>

  <p>"Hiç ismini duymadım. Çok mu zengin?"</p>

  <p>Tilki sırıttı yeniden.</p>

  <p>"Bu memlekette ismi duyulmamış zengin mi ararsın, tonla var. Bu da onlardan biri." Hayri hâlâ önüne bakıyor, arkadaşının yüzüne bakmaktan çekiniyordu. "Bu işi kabul edersem, benden beklediğin nedir?" diye sordu. Tilki sorunu hal ettiğini anlamıştı.</p>

  <p>Dostça elini uzatarak arkadaşının titreyen bileğini kavradı.</p>

  <p>"Sana her zaman güveneceğimi bilirim Hayri" diye fısıldadı...</p>

  <p>Sis nedeniyle trafik allak bullak olmuştu. Emre Keskin bileğindeki rolex marka saatine bir daha baktı. "Geciktik" diye homurdandı şoförüne. Genç şoför, "Arzu ederseniz sahil yoluna sapayım, efendim" dedi. "Ama oranın da bu yoldan farklı olduğunu pek sanmıyorum."</p>

  <p>Saat yedi buçuk olmuştu. Cep telefonunu çıkaran Emre evini aradı. Genellikle telefonları Dürdâne açardı ama bu sefer karşısına karısı çıktı.</p>

  <p>"Merhaba hayatım. Nasılsın, baş ağrın tamamıyla geçti mi?"</p>

  <p>"Ben iyiyim. Neredesin, yolda mı?"</p>

  <p>"Ben de onun için aradım. Müthiş sis var, yoldayım ama biraz gecikebilirim."</p>

  <p>"Biliyorum tahmin etmiştim zaten. Annem babam geldiler. Babam seni bekliyor." Emre neden sonra irkildi. Kayın validesi ile kayın pederi bu gece yemeğe geleceklerdi ama unutmuştu onları, ikisini de severdi lâkin kayın pederi Mahmut Bey'in ısrarla oynattığı tavla partilerinden nefret ederdi. Yemekten sonra oturacakları tavla partisini düşününce keyfi kaçtı. Bu gece yapacağı işler vardı. Gözü yan tarafta duran deri çantasına kaydı, içinde tetkikinden geçecek iki önemli teklif dosyası duruyordu. Bu gece onları incelemeli ve yarın ki toplantıya hazırlıklı gitmeliydi. Bozuntuya vermeden mırıldandı.</p>

  <p>"Babana söyle paraları hazırlasın. Bir saate kadar orada olurum."</p>

  <p>"Tamam, söylerim" dedi Nilüfer. Sonra birden aklına gelmiş gibi sordu. "Kuzum oğlan akşamdan beri başımın etini yiyor ona oyuncak bir tüfek almayı vaat etmişsin bu sabah. Elektrikli miymiş ne, yoksa ışık mı saçıyormuş, durmadan onu durup soruyor."</p>

  <p>"Anladım" diye gülümsedi Emre. "Bu sabah kahvaltı da söz vermiştim, iyi ki hatırlattın, unutmuştum. Ne yapıyor oğlum?"</p>

  <p>"Dedesinin yanında şimdi. Babama şımarıp duruyor."</p>

  <p>Emre bir an başını kaşıdı; evde misafir vardı ve yemeğe gecikecekti. Bir de söz konusu oyuncağı aramak daha da gecikmesine yol açacaktı.</p>

  <p>"Onu telefona çağırsana" dedi karısına.</p>

  <p>Nilüfer'in sesini duyuyordu. "Emre! Baban seni istiyor.."</p>

  <p>Genç adam az sonra Alp'in heyecanlı sesini işitti.</p>

  <p>"Merhaba baba Tüfeğimi aldın mı?"</p>

  <p>"Bu gün işlerim çok fazlaydı fabrikadan ayrılamadım Alp."</p>

  <p>"Ama bana söz vermiştin" diyen oğlunun kinayeli sesi yankılandı kulağında.</p>

  <p>"Tamam. Sözüm söz. Cumartesi birlikte çıkarız, istediğini alırız. Oldu mu?"</p>

  <p>Dedesiyle oyalanan ufak çocuk fazla direnmedi.</p>

  <p>"Oldu. Ama parka da gideceğiz."</p>

  <p>"Tabii, niye olmasın. Anneni üzmüyorsun, değil mi?"</p>

  <p>"Hayır, babacığım."</p>

  <p>Çocuk telefonu bırakıp bir koşu dedesinin yanına dönmüştü. Emre de telefonunu kapatıp cebine koydu. Nedense garip bir huzursuzluk vardı içinde ama sebebini bilmiyordu. Muhtemelen yorgunluktandı. Şu son altı ay içinde çok çalışmış, işten başını kaldıramamıştı, esaslı bir tatile ihtiyacımız var, diye düşündü. Şu iki anlaşmayı da yoluna koyarsa, Romanya'ya ya da isviçre'ye bir haftalığına kayağa gidebilirlerdi. Nilüferin hiç itiraz edeceğini sanmıyordu. Tatil hayali zevkli gelmişti. Evine yaklaştıkça trafiğin daha da tıkanmasına aldırmadı. Araçlar dura kalka, adım adım ilerliyorlardı. Sis trafiği felç etmişti.. Yemekten sonra Alp'i anneannesi yatağa götürmüş, hemen tavla partisine oturan kayınpeder ile damada da kanyak servislerini Nilüfer yapmıştı. Neyse ki tavla partisi Emre'nın sandığı kadar uzun sürmemiş, gittikçe artan sisten huylanan kayınpederi, biz bir an önce evimize dönelim, diye maçı kısa keserek ayaklanmıştı. Onlar gidince Emre çalışma odasına çekilmiş masasının başına geçip iki dosyada ki teklifleri incelemeye başlamıştı. Bir karara varması zaman alacağa benziyordu. Saat on bire yaklaşıyordu ki, odanın kapısı aralanıp Nilüfer içeriye süzüldü. Tatlı, gevrek bir sesle kocasına sordu.</p>

  <p>"İşin uzun sürecek mi?" Emre ses tonundaki davetkâr tınıyı hemen sezinlemişti. Başını dosyadan kaldırıp yanına yaklaşan karısına baktı. Sırtında kırmızı, incecik ve şeffaf bir gecelik vardı. Muntazam vücudunun hatları gayet net seçiliyordu. Gözlerini bir süre karısının göğüs dekoltesinden alamadı. Odasına gelişinin ve körpe vücudunu teşhirinin davet olduğunu sezinlemişti genç adam. İrkilir gibi oldu birden; nerdeyse bir haftadan beri onunla sevişmediğini hatırladı.</p>

  <p>Onu hâlâ çılgınlar gibi seviyordu. Bir karısına bir de önündeki dosyalara baktı, içinden lanetler okudu, yarın ki toplantı da nihai kararını açıklayabilmesi için bu gece dosyaları incelemesi şarttı. Bir an gözünü karartıp tetkikini yarın sabaha ertelemeyi düşündü. Hani az kalsın dosyaları kapatıp karısını kucaklayacaktı, ama görev şuuru baskın çıktı. Karısının isteğini anlamazlığa gelerek mırıldandı. "Bu gün eve dönerken düşündüm Nilüfer" dedi. "Şu sıralar işlerimin yoğunluğundan hiç başımı kaldıramıyorum, ikimizin de bir tatile çok ihtiyacı var. Önümüzde ki hafta Romanya’ya ya da İsviçre’ye gitmeye ne dersin?"</p>

  <p>Nilüfer az kalsın bir çığlık atacaktı.</p>

  <p>"Sahi mi söylüyorsun? Gidebilir miyiz?"</p>

  <p>"Tabii, neden olmasın? Ben de çok yorgunum."</p>

  <p>"Harika bir fikir, İsviçre’ye gidelim. Alp'i de annemlere bırakırız."</p>

  <p>"Annenlere mi? Neden? Oğlumuzu götürmek istemez misin?"</p>

  <p>"Yapma Emre! Kayak yapmak istemiyor musun? Tam bir istirahat.. Dört gün kayarız, üç gün de göller civarında gezer, alışveriş yaparız. Son gidişimiz de müthiş eğlenmiştik. Cidden baş başa kalmaya ihtiyacımız var. Alp daha pek küçük, bize köstek olur, onunla uğraşmaktan doğru dürüst ne kaymaya ne de gezmeye vakit bulamayız."</p>

  <p>Emre sesini çıkarmadı.</p>

  <p>Karısı haklıydı. Fakat bu gece eve dönerken arabada hissettiği sıkıntı yine birden ruhunu kapladı. Önce bunu bedensel yorgunluk olarak yorumlamıştı ama şimdi nedenini kestiremiyordu. İsimsiz, tarifsiz bir ürpertiydi adeta. Karısının çocuksu sevincini görünce içindeki sıkıntının üzerinde fazla durmadı. Onu mutlu etmek en büyük arzusuydu. "Tamam" diye mırıldandı. "Nasıl istersen öyle programlarız." Nilüfer masanın kenarına kadar gelmiş sonra bir kedi yumuşaklığıyla kocasının kucağına oturmuştu. Teninden baş döndürücü bir parfüm kokusu yükseliyordu. Kollarını boynuna dolayınca bir an önündeki dosyaların önemini unutuverdi.. "Benim işim ne olacak?" diye sordu Hayri.</p>

  <p>Tilki Sedat artık içmiyordu. Bakışlarını güvendiği dostunun ufak kara gözlerinin içine dikerek mırıldandı.</p>

  <p>"Çocuğu kapatacağımız depodaki güvenlik ve huzuru temin etmek."</p>

  <p>"Depodaki güvenlik mi? O da ne demek?"</p>

  <p>"Hesabıma göre bu işe beş kişi katılacağız. Çocuğu kaçırdıktan sonra Balat'taki ufak ve boş bir ardiyeye tıkıp bekleyeceğiz. Bu iş için iki eski çocukluk arkadaşımın da yardımı gerekiyor. Biri iyi ve uysaldır, ondan zarar gelmez, Adanalı bir sokak kabadayısı. Güvenilir, kafası pek çalışmaz ama sağlam çocuktur. Deponun sahibi olan diğeri ise kaypaktır, para canlısı ve kumarbazdır. Menfaat uğruna her boku yer. Anasının gözü, itin tekidir." Hayri kuşkuyla arkadaşına baktı.</p>

  <p>"Öyleyse niye onu bu işe soktun? Deposu yüzünden mi?"</p>

  <p>"Baiat taraflarını bilir misin?"</p>

  <p>"Pek bilmem. Muhitim değildir."</p>

  <p>"Depo kaçıracağımız çocuğu saklamak için ideal. Uzun zamandır metruk. Kimsenin aklına gelmeyeceği bir yer. Sittin sene kalsa, polis orayı aramaz."</p>

  <p>"Dur bir dakika" diye mırıldandı Hayri. "Olayın polise intikal etmeyeceğini söylemiştin bana."</p>

  <p>"Evet, etmemesi lâzım. Keskin ailesinin uyarılarımdan dışarı çıkacağını sanmıyorum.</p>

  <p>Ama her türlü aksi ihtimalleri de hesaba katmak zorundayız. Paniğe kapılan insanların nasıl davranacağı hiç belli olmaz. Umutsuzluk bazen insanları olmayacak davranışlara sürükleyebilir."</p>

  <p>Hayri'nin yüzü asıldı.</p>

  <p>"Depoda ki güvenlikten kastın ne?"</p>

  <p>"Hasan.. Yani deponun sahibi olan adam. Onu bu işe sokmak zorundayım, işin en püf noktası da o. Güvenmiyorum terese, işler planladığım gibi giderse son anda mızıkçılık yapmaya kalkabilir. Benden çekinir ama yine de her konu da tedbirli olmalıyız. Sen paranın tahsili sırasında deponun güvenliğinden sorumlu olacaksın. Yani benim oradaki elim ve kulağım. Oradaki her gelişmeden dakika dakika haberdar olmak isterim."</p>

  <p>Hayri rakısından bir yudum daha alırken endişeli bir şekilde sordu. "Şu çocuk kaç yaşında demiştin?"</p>

  <p>"Beş."</p>

  <p>"Zor olacak."</p>

  <p>Tilki hayretle arkadaşına baktı yeniden.</p>

  <p>"Zor mu olacak? inanamıyorum, yani beş yaşındaki bir veledi orada tutamayacağınızı mı söylemek istiyorsun?"</p>

  <p>"Anlamaya çalış; büyük biri olsa çok daha kolay. Göz dağı verirsin, korkutursun, yüzüne iki yumruk patlatırsın, siner.. Ulan beş yaşındaki çocuğa ne yapabilirsin ki? El mi kalkar? Çişi gelir, altına kaçırır, uyutmak icap eder. Bunları nasıl becericeğiz?" Tilki sırıttı. "Ha, anladım ne demek istediğini. Endişelenme, onu da düşündüm."</p>

  <p>"Nasıl?"</p>

  <p>"Yanında bir de kadın olacak. Bu işe ehil, hatta uzman. Bir zamanlar yuvada çalışmış biri. Korkma, meselenin oyanını çözer."</p>

  <p>"Kim o?"</p>

  <p>"Fazla kurcalama.. Kapatmam.. Zararsızdır." Hayri hemen itiraz etti.</p>

  <p>Yapma, Sedat. Boyle işlere kadın karıştırılmaz. Bu kuralı en iyi senin bilmen gerekir. O hengamede bir kadının işi ne9' Tilki kurnazca sırıttı yeniden.</p>

  <p>Dostum'' dedi. "Aldığımız paranın karşılığını vermeliyiz. Çocuğu sağ salim ve bir yerine bir şey olmadan iade etmek isterim. O depoda ufak bir çocuğa en iyi bakacak kişi uzman bir kadın olabilir ancak."</p>

  <p>"Haklı olabilirsin ama yine de bu hoşuma gitmedi.'</p>

  <p>"Sen o hususlara kafanı takma. Dilediğin zaman ne kadar otoriter ve ürkütücü biri olduğunu iyi bilirim. Senden istediğim Hasan ve Ökkeş üzerinde o baskıyı kurman, ikimizden de ödleri patlarsa bu işi olmuş bil. Dediğim gibi Ökkeş'den pek zarar gelmez ama Hasan'ı işin sonuna kadar kontrolümüzde tutmak zorundayız.'' Hayri onaylarcasına başını salladı. "Ne zaman girişiyoruz bu işe?"</p>

  <p>"Halli gereken birkaç ufak nokta daha var. Ama sanırım hafta sonuna doğru gerçekleştiririz. Yarın akşam hepinizi bir araya toplayacağım."</p>

  <p>"Tamam" diye fısıldadı Hayri Dursun. "Hakkımızda hayırlısı olsun."</p>

  <p>Tilki Sedat arabasını Tünel'deki Mine'nin eski apartmanının önüne park ederken saat on bir buçuğa yaklaşıyordu. Gece adeta beyaz ve ıslak birtüle sarılmış gibi nemliydi.</p>

  <p>Sis yoğunluğunu daha da arttırmıştı.</p>

  <p>Genç adam bu defa dairenin kapısını anahtarıyla açtı.</p>

  <p>"Mine" diye seslendi antreden.</p>

  <p>Evin ışıkları sönüktü, sadece salondan ufak bir masa lambasının yetersiz aydınlığı ve sonuna kadar açık televizyonun sesi aksediyordu karanlık antreye. Önce televizyonun sesi kısıldı, sonra Mine'nin ürkek sorusu geldi. "Sedat? Sedat, sen misin?" Alkolden hafif pelteleşmiş homurtusu duyuldu Tilki'nin, "Tabii ki benim. Başka kim olacak?"</p>

  <p>Salon kapısına kadar gelen Mine şikâyet edercesine sitem de bulundu. insan bir kapıyı çalar, geldiğini haber verir ayol. Az kaldı korkudan yüreğime inecekti."</p>

  <p>"Seslendik ya.."</p>

  <p>"Zaten televizyonda korku filmi seyrediyordum, antrede gürültüleri duyunca ödüm koptu. Zombilerden biri de benim eve geldi sandım." Zombi mi? O da neyin nesi?"</p>

  <p>"Neyse, boş ver şimdi zombiyi. Hoş geldin. Aç mısın?"</p>

  <p>"Tokum" dedi Sedat. Kadın bir süre onu inceledi.</p>

  <p>"Evet, belli oluyor" diye mırıldandı. "Tok ve sarhoş."</p>

  <p>"Ne olacak sarhoşsak? Sana hesap mı vereceğiz?"</p>

  <p>Mine omuzlarını silkti, münakaşa etmeye hiç niyeti yoktu, hele Sedat sarhoşken. Kanepeye oturup filmi seyretmeye devam etti. Tilki de bu gece hırlaşmak istemiyordu, gelip kadının yanına oturdu. Konuya nereden gireceğini düşünüyordu. "Para kazanmak ister misin?" dedi.</p>

  <p>Böyle bir soru beklemeyen Mine başını çevirip sevgilisine baktı. "Ne parası?"</p>

  <p>"Bildiğimiz para işte.. Gıcır gıcır banknotlar. Hem de Amerikan doları." Henüz Sedat'ın ne demek istediğini anlamamıştı. Kim istemez ki9 isterim tabii" diye mırıldandı. "Kaç para istersin9"</p>

  <p>Mine sırıtmaya başladı. Her halde Sedat bu gün iyi bir iş çevirmiş olmalıydı, sarhoşluğu da kazandığı parayı kutlamaktandı. Bazen böyle jestler yapar, eline fazladan para sıkıştırırdı.</p>

  <p>Ne bileyim" diye kıkırdadı. "Mürvete endaze olmaz derler."</p>

  <p>Yok yok, bu öyle değil. Sen hak edeceksin."</p>

  <p>"Anlamadım, nasıl yanı?"</p>

  <p>"Benim için bir iş yapacaksın."</p>

  <p>Kadın irkilerek yeniden Tilki'ye baktı.</p>

  <p>"Senin için mi?"</p>

  <p>"Evet, aynen öyle."</p>

  <p>"Benimle dalga mı geçiyorsun? Senin işlerine burnumu sokmamı mı teklif ediyorsun yani bana?"</p>

  <p>"Öyle de denebilir?"</p>

  <p>"Ne yapacağım?"</p>

  <p>"Birkaç gün bir çocuğa bakacaksın?"</p>

  <p>"Sen sarhoşsun Sedat. Kuzum benimle alay mı ediyorsun? Ne çocuğu, kimin çocuğu bu?"</p>

  <p>"Soru sormak yok. Kabul ediyor musun, etmiyor musun, onu söyle."</p>

  <p>Mine birden dün öğleyin seviştikten sonra kendi geçmişiyle ilgili sorduğu soruları hatırladı. Israrla yuvadaki çalışma sürelerini filan öğrenmek istemişti, ilgisi arttı.</p>

  <p>"Kaç para vereceksin?"</p>

  <p>Tilki hiç tereddüt etmedi.</p>

  <p>"Yüz bin dolar."</p>

  <p>Kadın neredeyse bir ıslık çalacaktı. Kulaklarına inanamadı. "Yüz bin dolar mı dedin?"</p>

  <p>"Yanlış işitmedin. Tam yüz bin dolar, iyi para, değil mi?" Mine'nin sevinci kısa sürmüştü.</p>

  <p>"Bu işin içinde bir bit yeniği olmalı. Sen hiç durup dururken yüz bin dolar verir misin bana? Kim bilir ne pislik vardır işin içinde."</p>

  <p>"Tabii ki olacak. O kadar para kolay kazanılır mı senin gibi biri tarafından?" Kadın gururu incinmiş gibi söylendi.</p>

  <p>"Benim gibilerin nesi varmış ki? Yani benim gibi kapatma, bir orospu tarafından mı? Hıh! Güleyim bari.. Dünyadan haberim olmadığını mı sanıyorsun? Şu gazetelere baksan, bar bar yazıyor, çarşaf gibi resimlerini basıyorlar be! "</p>

  <p>"Kimin?" diye sırıttı Tilki.</p>

  <p>"Senin Kör Behzat'ının öbür adamı, Kürt ibrahim'in manken Şule ile çıktığını bilmeyen yok. Herif karıya oluk gibi para akıtıyormuş be. Bu hafta sonu Kıbrıs'taymışlar. Ben ise bu boktan evde esir gibi çürüyorum." Az kaldı Tilki'nin kafası atıyordu. Ama kendini tuttu. Hatta biraz cimri davrandığını da hissetti, nedense Mine'ye her istediğini yaptıracağına inanıyordu. Hiç para vermeden dahi.</p>

  <p>Fakat şimdi hır çıkarmanın sırası değildi. Önce işini tamamlamalıydı, zaten bu karının kıçına tekmeyi atıp, hayatından çıkarmanın vakti çoktan geldi de geçiyordu bile.</p>

  <p>"Pekâlâ., iki yüz bin" dedi. "Daha fazla zırnık koklatmam, bilmiş ol. O da sırf senin hatırın için. Dilediğime bu işi çok daha ucuza yaptırabilirim." İki yüz bin dolar lâfını işitince Mine'nin gözleri parlamıştı.</p>

  <p>Aklından doların bu günkü rayiç değeri üzerinden alacağı parayı hesaplamaya çalıştı. Hiç de fena para sayılmazdı. Bu defa alttan almaya başladı. Aslında biraz daha nazlansa, pazarlık yapmaya kalkışsa, belki daha fazlasını da alabilirim diye düşündü ama Sedat'ın sağı solu belli olmazdı. Kaş yapayım derken göz çıkarmak istemedi. Bakarsın, Sedat birden celallenir, üstüne yürür, dövmeye kalkışırdı. O zaman hem parayı kaybeder, hem de yediği dayakla kalırdı.</p>

  <p>"Söz ama? Parayı vereceksin değil mi? Sonradan boğuntuya getirmek yok.." Tilki de alttan aldı. Köprüyü geçinceye kadar ayıya dayı diyecekti. Mine o velede bakmak için biçilmiş kaftandı.</p>

  <p>"Ayıp ettin ama" diye homurdandı. "Hiç şimdiye kadar sana öyle numara çektim mi?"</p>

  <p>"Bilmem artık. Belli olmaz."</p>

  <p>"Benim ağzımdan çıkan namus sözüdür."</p>

  <p>Tamam öyleyse" diye mırıldandı kadın. "Kaç yaşında bu çocuk7'</p>

  <p>Beş."</p>

  <p>Mine tekrar irkilmişti. Sedat'ın beş yaşındaki bir çocukla ne işi olabilirdi ki?</p>

  <p>Yoksa bir çocuk mu kaçıracaksın?"</p>

  <p>"Evet."</p>

  <p>"Aman Allahım! Çok tehlikeli değil mi? Ya yakalanırsan?"</p>

  <p>"Saçmalama.. Zaten her gün kelle koltukta yaşadığımı bilmiyor musun?"</p>

  <p>O da doğruydu ya. Ayrıca iki yüz bin dolar şu an ona ilaç gibi gelmişti. Aklına takılan sorulan sıralamaya başladı.</p>

  <p>"Ben tam olarak ne yapacağım?" diye sordu.</p>

  <p>"Aptal gibi soru sorma. Çocuğa nezaret edeceksin tabii. Uyutmak, giydirmek, yemeğini yedirmek, çişini yaptırmak filan gibi şeyler."</p>

  <p>"Anladım.. Kaç gün sürecek bu iş."</p>

  <p>"En fazla üç beş gün."</p>

  <p>"Nerede bakacağım bu çocuğa? Burada mı?"</p>

  <p>"Kafayı mı üşüttün ulan karı? Hiç çocuğu buraya getirir miyim?"</p>

  <p>"Nerede kalacağız peki?"</p>

  <p>"Balat'ta boş bir depoda."</p>

  <p>"Sen de orada olacak mısın9"</p>

  <p>"Zaman zaman gelip gideceğim."</p>

  <p>"Yani ben çocukla yalnız kalacağım."</p>

  <p>"Pek öyle sayılmaz. Yanında daima birileri olacak."</p>

  <p>"Birileri mi? Kim?"</p>

  <p>"Güvenilir bazı arkadaşlar."</p>

  <p>Sedat'ın kıskançlığını bilen Mine biraz afallayarak sevgilisine baktı. "Yanı cümbür cemaat orada mı yatıp kalkacağız? ' "Ne olacak ki? istediğimiz parayı alıncaya kadar."</p>

  <p>Mine esaslı bir suça iştirak edeceğini anlamıştı. O zaman uyanır gibi oldu. Acaba Sedat bu işten ne kazanacaktı? Tilkinin ne hinoğlu hin olduğunu bilirdi, işin tehlikeli yanlarını başkalarını yaptırıp parsayı toplamayı iyi becerirdi.</p>

  <p>"Kaç para kazanacaksın bu işten?' diye sordu.</p>

  <p>Sedat birden hiddetlenir gibi olmuştu.</p>

  <p>"Orası seni ilgilendirmez. Kendine gel."</p>

  <p>"Yakalanırsak, bal gibi ilgilendirir. Sonra ömür boyu hapislerde sürünürüm. Bunu düşünmeliyim. Bok yoluna hapse düşmek istemem. Eğer buna karar vereceksem, deyip deymeyeceğini bilmek isterim."</p>

  <p>"Bak, Mine! Çizmeyi aşıyorsun, kafamı abuk sabuk şeylerle kızdırma. Ya evet, ya hayır de.."</p>

  <p>Kadın son bir blöf yapmak sevdasına kapıldı.</p>

  <p>"Alacağın parayı bilmek isterim. Ben de kararımı ona göre vereceğim."</p>

  <p>Bu lâf Tilki'nin çileden çıkmasırla yetmişti. Hışımla kadının üzerine yürüyüp suratına iki tokat aşk etti.</p>

  <p>"Has siktir, orospu! Sen kim oluyorsun da bana hesap soruyorsun ulan! Şimdi seni ayağımın altına alırsam leşini sererim yere."</p>

  <p>Mine böyle âni birfeveran beklemiyordu. Yüzüne inen iki okkalı şamar ile ağlamaya başlamıştı. Ayrıca Sedat'ın hızını alamadığını omzuna inen sert yumruktan da anladı. Birlikte oldukları süre içinde iki kere kendisini eşek sudan gelinceye kadar dövmüş, hırpalamıştı. Hele bir seferinde bir aya yakın yüzündeki morluklar nedeniyle sokağa çıkamamıştı. Sedat'ın yine tepesinin fena halde attığını hissedince yalvarmaya başladı. Vurma ne olur, diye inledi. Tilki onu ite kaka yatak odasına doğru sürükledi.' Saçlarına yapışmış, canını acıtırcasına çekiyordu ama kadın yüzüne başka sille sallamadığını daha ziyade vücuduna yumruk ve tekme savurduğunu fark etti. Bazen de böyle kavga sonunda birden dayağı keser onu okşamaya başlardı Nitekim yatak odasına sürüklerken bedenine inen her darbenin şiddetinin biraz daha azaldığını hissediyordu. Tilki kadını yatağa savurdu. Mine yine de korku dolu nazarlarını adama çevirdi. Sedat'ın baygın ve arzu dolu bakışları çoktan düğmeleri kopan bluzundan dışarıya fırlayan memelerine takılmıştı. Bundan sonra neler olacağını tahmin edebilirdi artık. Sedat hoyratça içine girerken, Mine ancak iki yüz bin dolarla idare etmek zorunda kalacağını çoktan anlamıştı. Eh, bu rakam da fena sayılmaz, diye düşündü. Hatta biraz sevindi de. Şu erkekler garip yaratıklardı; son zamanlarda sevişmeleri çok monotonlaşmış, tek düze hale gelmişti, hele Sedat sarhoşken. Ama şimdi kızgınlığın ve şiddetin doğurduğu hırsla çok başarılı bir şekilde üstünde gidip geliyordu. Az sonra canının yandığını da unuttu ve sevgilisine daha sıkı sarılmaya çalıştı. Uzun zamandan beri ilk defa zevk almaya başlamıştı... Tam tedirgin bir bekleyiş vardı boş deponun içinde. Birbirlerini ilk defa görenler kuşku dolu nazarlarla birbirlerini süzmeye başlamışlardı. Daha önce depoya gelen Hasan ve Ökkeş kilidi açmış ama kapıyı hafif aralık bırakarak Sedat'ın gelişini beklemişlerdi. Gri Opel'in içinden hiç tanımadıkları bir adam ve özellikle bir de genç kadın çıkınca, Hasan biraz da hayretle homurdandı. "Ulan bunlarda kim? Bizim Tilki bunları neden peşine takmış olabilir ki? Yoksa onlar da mı bu işin içinde?"</p>

  <p>"Ha şunu bileydin! " diye mırıldandı Adanalı. "Yoksa hiç buraya getirir mi?" Hasan deponun kapısını açıp orada olduklarını Sedat'a göstermek isterken kısık sesle fısıldadı. "Galiba Tilki'nin günahını aldım, iş ciddiye benziyor" dedi. Sedat yanındakilerle depoya girdi. Kısa bir tanıtma merasimi oldu. "Bunlar benim eski arkadaşlarım Hasan ve Ökkeş" dedi. "Bu bey de Hayri Dursun. Eski kabadayılardan. Bir zamanlar namı İstanbul’un her köşesine yayılmıştı. Bu hanım da benim arkadaşım Mine. Çocuk buradayken onunla ilgilenecek."</p>

  <p>Hasanla Ökkeş yeni gelenleri soğuk bir şekilde selamladılar. Kadının ne işe yarayacağını anlamışlardı ama Hayri denen adamın ne yapacağı hakkında henüz bir fikirleri yoktu. Hayri iki Balat'lıyı özelliklede Hasan'ı küçümser bir şekilde süzmüştü. Tilki'nin bir gece evvel ki ikazı nedeniyle onu anlaşmanın bir ortağı olmaktan ziyade daha son anda uyumsuzluk çıkaracak biri gibi değerlendirmişti. Kimse birbirinin elini sıkmadı. Sadece başlarıyla selam verdiler. Aralarına bir de kadının dahil olması ayrı bir tedirginlik vesilesi olmuştu. Kadının kıratını kestiremiyorlardı, ama pek sağlam bir ayakkabı olmadığını ilk görüşte anlayacak kadar da hayat tecrübeleri vardı. Hayri ve Mine bir süre kalacakları depoyu incelediler. îlk itiraz Mine'den geldi.</p>

  <p>"Ayol burada birkaç gün nasıl geçirilir? Şu pisliğe bak, her taraf toz toprak içinde. Ne yatacak yer var, ne oturacak. Allah bilir tuvaleti de yoktur" diye homurdandı. Depo, Hasan'ı ilgilendirirdi. Hemen cevap verdi.</p>

  <p>"Var yenge var.. Şu arka tarafta. Etraf biraz loşta fark edemediniz. Gerçi biraz bakımsızdır ama yine de idare eder."</p>

  <p>Mine kendisine yenge diye hitap eden Hasan'a alelacele bir göz attı. Ne onu, ne de Ökkeş denen adamı gözü tutmamıştı, ikisi de yabanî ve tam haydut kılıklıydılar. Ne olacak, diye söylendi içinden; tam Sedat'a uygun adamlardı. Tilki lâfa karıştı.</p>

  <p>"Telâşlanıp hemen hüküm vermeyin. Burayı yaşanabilir hâle getireceğiz elbette. Hasan burayı süpürür, yukarıdaki pencerelere ışık sızdırmaz perde veya kağıtla kapatır. Zaten ne kadar kalacaksınız ki? Ayrıca üç karyola, şilte ve battaniye filan da alacağız. Bir portatif masa, plastik tabak, çatal bıçak, kuru yiyecek, bisküvi filan gibi şeyler de getiririz. Siz de şartlara uyacaksınız tabii." Hasan başını salladı, "Tamam abi" dedi. "Kolay, yaparız hepsini." Dayanamayan Ökkeş sordu "Çocuğu ne zaman kaçıracağız?"</p>

  <p>"Perşembe sabahı. Yarın bütün hazırlıklarımızı tamamlamış olmalıyız."</p>

  <p>Herkes bir an nefesini tuttu sanki. Kısa bir sessizlik oldu. Ortalarına doğru bir adım atan Tilki Sedat tok ve tesirli sesiyle konuştu.</p>

  <p>"Hepiniz üstünüze düşen görevin ne olduğunu biliyorsunuz. Hepinizden emirlerime mutlak riayet istiyorum. En küçük bir hata istemem. Hata yapan bunu hayatıyla öder. Ben bu işe baş koydum, isteyerek veya istemeyerek bir hata yaparsanız bunun diyetini ödemek zorunda kalırsınız. Bu saatten sonra ben bu işte yokum veya vazgeçtim de diyemezsiniz, ok yaydan çıktı artık." Hayri bu lâflara hiç alınmamıştı.</p>

  <p>Tilki'nin daha ziyade Hasan ile Ökkeş'e hatırlatma yaptığını anlamıştı. Özellikle Hasan'ın uğursuz yüzünü inceliyordu. Hatta bir an aklından bu depo için Hasan'ı gerçekten bu işe dahil etmeye gerek var mıydı, diye de geçirdi. Küçük kumarbazı hiç gözü tutmamıştı. Tilki'nin yanılmadığını hissetti. Ökkeş zararsız birine benziyordu ama Hasan hiç de güvenilir biri değildi.</p>

  <p>"Şimdi beni iyi dinleyin" diye devam etti Sedat. "Size planımın detaylarını anlatacağım."</p>

  <p>Boş depodaki herkes dikkat kesildi...</p>

  <p>Sabah tam yedi buçukta Levent'te ki Bebe Çocuk Yuvası'nın önünden yaya olarak geçti Tilki Sedat. Ağır ve sakin adımlarla..</p>

  <p>Her şey normal ve yolunda görünüyordu. Soğuk kış sabahında gökyüzü iç karartan koyu gri bulutlarla kaplıydı. Sokak henüz hareketlenmemışti ve etraf derin bir sessizlik içindeydi.</p>

  <p>Tilki yuvanın bahçe içindeki binasına baktı, içerde ışıklar yanıyordu. Henüz tüm personel ve görevliler bile iş başı yapmamışlardı. Ama az sonra servis arabalarının birer birer geleceğini ve etrafın çocuk cıvıltılarıyla sesleneceğini biliyordu. Sokağı dik kesen yan yolun başına gelince Ökkeş'in arkası kapalı küçük kamyonetini gördü. Sokağa girdi ama kamyonete sokulmadı, sadece arabanın değiştirilen sahte plâkasına bir göz attı. Şoför mahallinde Ökkeş oturuyordu. Bir an göz göze geldiler. Ökkeş başıyla, her şeyin istenildiği gibi yürütüldüğünü gösteren bir baş işareti yaptı. Tilki yoluna devam etti, kamyonetin yanından yürüyüp geçti. Hasan dikkat çekmemek için arkadaki kapalı bölmede bekliyor olmalıydı. Küçük kamyonetin üzerinde dikkat çekecek, görenlerin aklında kalacak en ufak bir işaret, yazı ve marka yoktu. Dümdüz, sıradan, ilgi çekmeyen bir araçtı. Tilki bütün soğuk kanlığına rağmen yine de heyecanlıydı. Kaçırma olayının en zor yanını Hasanla birlikte yüklenmişti. O safhada Hasan'dan bir endişesi yoktu. Derin derin nefesler aldı. Uzun bir tur atarak yeniden Yuva'nın olduğu sokağa ters yönden girdi. Dakikalar ilerliyordu.. Yarım saat sonra yer yerinden oynayacak ve Keskin ailesinin tek oğlunun kaçırıldığı bomba gibi duyulacaktı. Yuvanın önünde ufak bir arbedenin olması kaçınılmazdı ama Tilki çıkması mümkün bütün aksilikleri hesaplamıştı.</p>

  <p>Sokağın uyandığı saatler gelmişti. Semt sakinleri yavaş yavaş evlerinden çıkmaya başlamış, sokak hareket kazanmıştı. Sırtında bol bir kaban vardı Tilki'nin. Altına eski bir blucin giymiş, ayaklarını da rahat ve hızlı koşma imkânı sağlayan spor ayakkabılarını giymişti. Onda da, Hasan'da da eylem sırasında başına geçirecekleri kar maskeleri vardı. Bol kabanının altında ki beline iliştirdiği tabanca şişkinlik yapmıyordu. Saatine bir daha göz attı. Sekize çeyrek vardı..</p>

  <p>Tam zamanında Hasan sokağın başında göründü. Tilki onu uzaktan inceledi. Dikkat çekmiyordu kesinlikle. Yakınlardaki iş yerine gitmeye çalışan bir inşaat işçisi veya apartman kapıcısı gibi bir his uyandırıyordu görünümüyle.</p>

  <p>Yaklaşmasını seyretti. Birbirlerini tanımayan iki yabancı gibiydiler.</p>

  <p>İlk servis aracı yuvanın önüne gelmişti bile. Ufak bebeler güle oynaya iniyorlardı arabadan. Kapının önünde yine bir kadın görevli bekliyor, çocukların içeri girmesine nezaret ediyorlardı. Tilki, yaklaşan Hasan'a bir daha baktı. İçinden inşallah bir aksilik olmaz diye geçirdi, zira yakına gelince kumarbaz çocukluk arkadaşının yüzünde ki heyecanı hemen anladı. Sapsarıydı Hasan'ın yüzü. Daha şimdiden beti benzi atmış durumdaydı. Her an bir hata yapacak, paniğe kapılacak kadar telâşlı.</p>

  <p>Acaba işin bu bölümünde ona görev vermekle hata mı ettim, diye düşündü. Ama başka çaresi yoktu. Olaya daha fazla adam karıştırmak istemiyordu. Zaten bu saatten sonra yapacağı bir şey de kalmamıştı. Meseleyi sonuna kadar bu kadro ile götürmek zorundaydı. Tilki'yi tek memnun eden nokta sabahları kapının önünde daha az biriken kalabalıktı. Ana babalar genellikle akşamları çocuklarının alınması sırasında daha yoğunlaşıyorlardı.</p>

  <p>İki servis aracı daha geldi.</p>

  <p>Tam kapının önünde duran Tilki artan çocuk ve şoför kalabalığı arasında kaybolmuştu sanki. Kimse ilgilenmiyordu kendisiyle. Bileğindeki saate bir daha baktı. Sekize bir vardı.</p>

  <p>Tam o sırada da Alp Keskin'i getiren minibüs sokağa giriş yaptı.. Nilüfer oğlunun alnına bir öpücük kondururken. "Uyan bakalım yaramaz, okula geç kalacaksın" diye mırıldandı. Bu arada da oğlunun babası gibi olan altın sarısı saçlarını okşayarak karıştırıyordu.</p>

  <p>Alp gözlerini açar açmaz ilk sorusu, "Anne, babam gitti mi?" sorusu oldu. "Gitmedi daha. Kahvaltı sofrasında bizi bekliyor. Hadi yallah, fırla bakalım." Çocuk ok gibi, pijamalarıyla çıplak ayak yataktan fırladı. Niyeti babası gitmeden yeni istek listesini ona iletmekti..Ama annesinin otoriter sesiyle yerine mıhlandı. "Hayır.. Önce elini yüzünü yıkayacaksın, giyineceksin ve ondan sonra aşağıya ineceksin küçük bey."</p>

  <p>"Ama anne..."</p>

  <p>"Ne diyorsam onu yap"</p>

  <p>Alp boynu bükük üst katta, koridorun sonunda ki banyoya doğru yürüdü. Yine de yukarıya çıkan merdivenlerin korkulukları arasına başını uzatarak aşağıya baktı. Hiçbir şey göremedi. Dürdâne'nin yine kahvaltı sofrasını mutfakta hazırladığını düşündü. Aile yalnız hafta sonlarında, evin reisi evde kalacağı için daha uzun süren kahvaltılarını yemek salonundaki büyük masada yapardı. Küçük çocuk, babam şu anda her halde mutfakta çayını yudumlarken gazetesine dalmıştır", diye düşündü. Annesi peşinden banyoya dalmış, klozete oturtup çişini ederken başına dikilmişti. Dişlerini fırçalamaktan nefret ediyordu. Annesinin kucağında diş macununun kapağını açıp fırçasına bir miktar macun sıktı. Yine her zaman ki gibi ayarlamayı yapamamış macunun bir kısmı lavabonun içine düşmüştü. Annesi aceleciliğine ve dikkatsizliğine kızardı ama nedense bu sabah sesini çıkarmamıştı. "Hayır, sağa sola değil, yukarı aşağı fırçalayacaksın dişlerini. Hep unutuyorsun."</p>

  <p>Başka zaman olsa Alp itiraz ederdi ama bu sefer hiç sesini çıkarmadı. Bir an önce bu angaryaları tamamlayıp babasının yanına gitmesi lâzımdı. Yine annesinin kucağında yüzünü yıkadı minik elleriyle. Sonra annesinin kucağından inip giyinmek için odasına koştu.Annesiyle mutfağa girdiklerinde babası hâlâ gazete okuyordu. "Günaydın Alp" dedi Emre çocuğunu mutfakta görünce ve gazetesini katlayıp masanın üzerine bıraktı. Çocuk da bir koşu gidip babasının dizlerine yaslandı. "Günaydın baba. Bu akşam kepimi getireceksin, değil mi?"</p>

  <p>Emre ne kepi diyecekti ki son anda anımsadı; oğlan üzerinde tuttuğu klüp olan BJK armalı beysbol kepi istemişti ama her gün bir yeni siparişte bulunduğundan bazen istediklerini işinin de yoğunluğundan unutuyordu.</p>

  <p>"Tabii" dedi. "Getireceğim, unutur muyum hiç?"</p>

  <p>Alp büyük bir safiyetle mırıldandı.</p>

  <p>"Ama dün gece unuttun. Bütün arkadaşlarım da var."</p>

  <p>Emre karısına bir göz attı. Ufak bir yalanın sakıncası yoktu.</p>

  <p>"Unutmadım da eve geç döndüğümden satış mağazaları kapanmıştı, istersen onu da cumartesi günü alırız.</p>

  <p>"Hayır" dedi Alp. Parka o keple gitmek istiyorum ben."</p>

  <p>"Tamam, istersen o kepi bu gün annen alsın sana, olur mu?" Ufak çocuk dönüp annesine baktı. "Annecim sen alabilir misin bana?"</p>

  <p>Nilüfer gülümsedi. "Tabii hayatım, baban çok meşgul şu sıralar. Onu hiç zorlama. Ben sana istediğin kepi alırım. Okul dönüşü odanda bulursun. Söz.."</p>

  <p>"Oley!" diye bağıran Alp iskemlesine oturmaya çalıştı. Emre ise minnetle karısına baktı. Gerçekten de işleri çok yoğundu şu sıralar ve hafta sonunu iple çekiyordu. Kahvaltı sırasında genç kadın bir daha hatırlatmak için kocasına sordu. "Emre, seyahat projesi ne âlâmde? Önümüzde ki hafta isviçre'ye gidiyor muyuz?"</p>

  <p>"İnşallah sevgilim. Tüm ayarlamaları bizim Sevgi hanıma havale ettim. Otel rezervasyonları, bilet ve vize işleriyle o meşgul oluyor. Sanırım bu gün bana bilgi verir."</p>

  <p>"Ben de anneme söyledim. Bir hafta biz de kalacaklar. Böylece Alp de tedirgin olmaz. Çocuğun evde kalması, düzeninin değişmemesi daha iyi, değil mi?"</p>

  <p>"Tabii hayatım, öylesi daha uygun. Sen nasıl münasip görürsen, karar sana kalmış." Emre kızarmış ekmeğinin üzerine tereyağı ve bal sürerken bir yandan da düşünüyordu, hayatta tüm istediklerine kavuşmuş sayılırdı, babasından intikal eden ticari işletmeyi kendi gayret ve çabalarıyla inanılmaz seviyelere çıkarmış, başarının doruğuna yükseltmişti, hem de oldukça kısa bir zaman zarfında. Üstelik daha yolun başında sayılırdı, ileriye dönük çok daha parlak fikirleri de vardı, muhtemelen gelecek sene kendi alanında çok ünlü, uluslar arası bir italyan firmasıyla da ortaklık teşebbüsüne girişecekti. Geleceğine müemmen nazarıyla bakabilirdi. Aile hayatı çok düzgündü. Karısını deli gibi seviyordu. Uyumları kusursuzdu. Alp çok talihli bir çocuktu, ilerde büyüdüğünde bayrağı ona devredecek ve imparatorluğun daha büyüyüp gelişmesini görecekti. Gözleri mutluluk ifadesiyle parlayarak karısına baktı. Tek isteği Keskin ailesinin ilerdeki yükünü devralacak ve soyunun idamesini sağlayacak yeni çocuklar istiyordu. En azından bir kız ve bir erkek evlat daha. Fakat nedense Nilüfer bu konuda pek istekli görünmüyordu. En yakın zaman da bu konuyu bir kere daha karısına açmayı aklından geçirdi, isviçre'deki bir haftalık, baş başa geçirilecek tatil konuyu yeniden açmak için mükemmel fırsattı. Kızarmış ekmeğini ısırırken keyfi yerindeydi. Nilüfer'in sesiyle irkildi.</p>

  <p>"Emre hiç rejim yapmıyorsun. Yine yağ ve bal yiyorsun. Yumurta da yemişsin. Bütün söylediklerim boşuna galiba. En yakın zamanda kolesterolünü ölçtürmelisin. Bu kadar lakayt olmana şaşıyorum vallahi." Emre gülümsemekle yetindi.</p>

  <p>Karısının bu konuda ki katılığını bilirdi. Bu sabah hiçbir şeyin neşesini kaçırmasına izin vermeyecekti.</p>

  <p>"Rejimi boş ver" diye mırıldandı. "Daha çok genç sayılırız. Hele bir kırkı bulalım, ondan sonra düşünürüz."</p>

  <p>"Olur mu hiç? Seni duyan da cahil biri sanır. Gıda rejimi yapman için zaman geldi de geçiyor bile. Hafif göbeklendiğinin farkında mısın?"</p>

  <p>"Göbek mi? Amma da yaptın sevgilim?" Eliyle göbeğine vururken, "Yani sen buna göbek mi diyorsun?" diye mırıldandı. "Epeydir sporda yapmıyorsun?"</p>

  <p>"Bak onda haklısın. Bahar gelsin tenise yeniden başlayacağım. Önümüzdeki hafta da bol bol kayarız, isviçre'den dönüşte göbek filan kalmaz." Nilüfer inanmaz gibi başını salladı.</p>

  <p>"Çocuk mu kandırıyorsun sen. Beslenmeye gelince çok dikkatsizsin."</p>

  <p>Karısının haklı olduğunu biliyordu, işi uzatmamak için geriye kalan lokmasını ağzına atıp yerinden fırladı.</p>

  <p>"Hadi ben çıkıyorum, geciktim. Şoför Salih geldi mi?" Nilüfer sesini çıkarmadı.</p>

  <p>Mutfakta servis yapan hizmetçi Dürdâne havada kalan soruyu cevapladı. "Evet Beyefendi. Salih bahçede sizi bekliyor."</p>

  <p>Genç adam karısını ve oğlunu öperek çantasını alıp sokak kapısına doğru ilerledi. O an içimde olumsuz bir kıpırdanma, anlam veremediği bir burukluk hissetmişti. Nedenini bilmiyordu, belki karısının sıhhatinden yakınması bende böyle bir his yaratmıştır, diye düşündü. Oysa Keskin ailesinin başına gelecekleri bilse içindeki huzursuzluğun izalesi için o an varını yoğunu ortaya koyardı, hatta canını bile.. Nihayet o an gelip çatmıştı. Küçük Alp'i getiren servis aracı yuvanın önüne doğru yaklaşırken, dört beş metre ilerde çevreye ilgisizmiş gibi kaldırım kenarında duran Hasan'a son bir işaret çaktı Tilki Sedat. Hazırlıklı olan Hasan önce usulca cebinden siyah kar maskesini çıkarıp başına taktı. O da yaklaşan arabayı görmüş ve bekledikleri çocuğun o arabada olduğunu anlamıştı. Zamanlama şimdilik çok iyiydi. Tilki'de hızla maskesini başına geçirdi. O zaman çevrede ki insanların dikkatsizliğine bir kere daha şaştı; hemen hemen aynı anlarda kalabalığın içinde iki kar maskeli adamın peyda olması kimsenin ilgisini çekmemişti. Ne sayısı az olmakla birlikte bekleşenlerin, ne de şoförlerin. Tabii bunda ki en önemli nedenlerden biri de çocukları bırakan servis araçlarının hemen uzaklaşması ve küçük bebeler sabah saatinde arabadan iner inmez yuvanın içine doğru koşuşturmalarından arkada onları izleyen kimsenin kalmamasındandı. Zaten Tilki'nin de kaçırılma olayında sabah saatini seçmesi bundandı. Akşam paydosun da anaokulunun önü çok da kalabalık oluyordu. O birkaç saniye geçmek bilmedi. Servis aracından birer birer iniyordu küçük bebekler. Alp şoför mevkiine yakın bir yerde oturduğundan her zaman biraz daha sona kalıyordu. Tilki iyice yaklaştı. Kapı önündeki üniformalı görevli kız çocukların arabadan inmeleri için onlara yardımcı oluyordu. Şoför ise arabanın içinden çocuklara inerken itişip kakışmamaları için uyarıda bulunuyordu. Görevli kız ilk defa yanına iyice yaklaşan kar maskeli Tilki'ye şöyle bir baktı. Muhtemelen huylanmıştı ama yun maske altındaki suratını görüp tanıması olanaksızdı. Sadece gözleri ve bir çizgi halindeki ağzı görünüyordu. Ayrıca hava soğuktu ve insanların kaşkol, başlık, atkı gibi şeyleri başlarına takmaları doğaldı. Yine de birkaç saniye nazarları Tilki'nin üzerinde kaldı. O birkaç saniye tam Alp Keskinin minibüsten ineceği andı. Kız çocuğu indirmişti. Aynı anda Tilki hızlı bir hamle yaptı. Belinden tabancasını çıkarıp kıza doğru yöneltti. Kız şaşkınlıktan bir an nefesini tuttu. Ne olup bittiğini anlamamıştı. Şimdi karşısında yüzü maskeli ve elinde silah tutan biri vardı, ilk şaşkınlığının ardından ağzından kısa bir çığlık yükseldi. Ama çığlığı tam o sırada yoldan geçen hızlı bir arabanın çıkardığı ses içinde boğulup gitmişti. Genç görevli kız dona kaldı. Ömründe ilk defa böyle bir şeyle karşılaşıyordu. Sabah sabah, şehrin en mutena semtlerinden birinde böyle bir olayla karşılaşacağı aklının köşesinden bile geçmemişti. Ayrıca korku ve şaşkınlıktan saldırının kendisine olduğunu sandı. Bir an minibüsten indirdiği küçük Alp'i unutuverdi. Çocuk da en az görevli kız kadar şaşkındı. Koşup arkadaşlarının peşinden gitmemiş dehşet ve anlamsız şekilde bir kar maskeli adama, bir de elinde tuttuğu tabancaya bakıyordu.</p>

  <p>Aslında durumun vahametini ilk kavrayan arabanın içindeki yaşlıca şoför olmuştu. Maskeli adamın elindeki silahı görünce, yaşına bakmadan kendisine emanet edilen çocuklar üzerindeki sorumluluğunu hatırlayarak aracın yan kapısından dışarıya atladı. Gerekirse kızın yardımına koşacaktı ama ayakları daha yere basar basmaz o âna kadar görmediği biri tarafından arkadan çelindiğini ve ense köküne doğru sert bir yumruk aldığını hissetti. Gözleri karardı, sersemledi, bayılmadı ama aracının ön çamurluklarına doğru yuvarlanıp, yere serildi. Hasan tam zamanında devreye girmişti. Tilki yanı başındaki Alpı, silah tutmayan boş eliyle kavrayıp kucağına alırken, içinden de afeıın Hasana diye, geçiriyordu Ne de olsa tam bir sokak serserısıydı Bu tür dalaşlara alışıktı ve olaya ne zaman müdahale edileceğini derin tecrübesiyle bilirdi. Yaşı ilerlemiş şoförün kafasına yediği darbe ile kolay kolay ayağa kalkamayacağını tahmin hiç de zor değildi.</p>

  <p>Ondan sonraki olaylar yıldırım hızıyla gelişti. Çocuğu kucağına alan Tilki ve Hasan hızla koşmaya, kendilerini az ilerdeki sokak başında bekleyen kamyonete doğru ilerlemeye başladılar. Her şey tahminlerinden de kolay olmuştu. Hiç sorun çıkmadan, en ufak açık vermeden ve gende kimliklerinin teşhisine mahal verecek hiçbir iz bırakmadan. Koşuyorlardı. Tilki Sedat yalnız yan sokağa saparken dönüp bir an arkasına baktı. Hâlâ ne olduğunu anlamayan birkaç kişi yuvanın önünde dikilip şaşkın nazarlarla arkalarından bakıyordu. Tek fark bir çocuğun kaçırıldığını neden sonra idrak eden görevli kızın bu defa çığlık çığlığa bağırmasıydı.. Kamyonetin arka kapısı hafif aralık bırakılmıştı. Şoför mahallindeki Ökkeş yedi elli beşte arabanın motorunu çalıştırmış, arkadaşlarının dönmesini bekliyordu. Onların kamyonete binmelerini bekledi. Arka kapının gürültüyle kapandığını duyar duymaz da aracı vitese taktı ve gazladı. Adanalı da heyecanlıydı. Bu onun için boyunu ve çapını aşan bir işti. Ömründe ilk defa bir çocuk kaçırma olayına bulaşıyordu.</p>

  <p>Gerginliği normal sayılırdı ama sokağın başında onları kaçırdıkları çocukla görünce rahatlamıştı biraz. Hasan aklını karıştırmakla beraber Sedat'a hâlâ güveniyordu o. Bunca şöhreti boşuna değildi. İşi iyi planlayıp, kendini sağlam kazığa bağlamasa asla böyle bir teşebbüse girişmezdi. Ruhundaki gerginlik ve korku yerini sevince ve kazanacağı paranın hayaline terk etti. Neden sonra olay yerinden uzaklaşırken aşırı hız yaptığını fark etti ve ayağını gaz pedalından biraz kaldırdı. Usta bir sürücü sayılırdı ama denizi geçip dereye varmışken pis bir kaza yapıp kendini yakmak istemezdi. Yavaşladı daha doğrusu normal bir sürate döndü ve ilk sokaktan saparak Leventten uzaklaşmaya başladı. Tilki hâiâ kucağında oturan küçük çocuğa baktı bir an. Ağlamasını, bağırıp çağırmasını, tepinmeye kalkışmasını beklemişti. Oysa çocuk gayet sakindi, sanki çaresizliğini büyük bir insan gibi tevekkülle kabullenen davranış içindeydi. Ya da henüz başına gelen felâketi idrak edemeyen bir safiyetti bu. Bu yaşına kadar çocuklarla bir ünsiyeti olmamıştı Sedat'ın. Bir an ne yapacağını, çocuğa nasıl davranacağını kestiremedi. Şayet bağırıp çağırsa, ağlasa mesele . kolaydı; hiç çekinmeden şiddete baş vurur, yüzüne okkalı iki tokat atıp onu sustururdu. Ama çocuğun gıkı çıkmıyordu. Bir daha baktı Alp'in yüzüne.</p>

  <p>Vakur hatlara sahip, mağrur ve korkusuzdu. Sevimliydi de üstelik. Alnına dökülen saçları babası gibi sapsarıydı. Çocuğun babasına ne kadar benzediğini de o zaman anladı. O güzel annesinden hiçbir şey kapmamıştı sanki. Bir süre daha dikkatle inceledi Alp'i. Yüzünden kar maskesini hâlâ çıkarmamıştı. Maskenin altındaki dudakları kıpırdadı.</p>

  <p>"Korkuyor musun?" diye sordu.</p>

  <p>Çocuk garip garip onu süzüyordu.</p>

  <p>"Hayır" dedi yalnızca.</p>

  <p>Gülümsedi Sedat.</p>

  <p>"Aferin. Erkek adam korkmaz. Adın ne senin?"</p>

  <p>"Alp."</p>

  <p>"Soy adın?"</p>

  <p>"Keskin."</p>

  <p>"Peki kaç yaşındasın?"</p>

  <p>"Beş."</p>

  <p>"Yani kocaman adamsın, ha?"</p>

  <p>"Hayır. Ben daha çocuğum."</p>

  <p>"Ama korkmayan bir çocuk, öyle değil mi?"</p>

  <p>Oğlan bu soruya cevap vermedi önce, sustu. Başını çevirip kar maskesini çoktan başından çekip alan Hasan'ın ürkütücü yüzüne baktı. Ondan çekinmiş olmalıydı ki yine Sedat'a dönüp mırıldandı. "Okula dönmeyecek miyiz?"</p>

  <p>"Hayır, Alp" dedi Tilki. "Bir süre bizim misafirimiz olacaksın."</p>

  <p>"Misafir mi? Nerede?"</p>

  <p>"Gidince görürsün."</p>

  <p>Küçük çocuğun hafifçe gözleri dolar gibi oldu.</p>

  <p>"Ben eve dönmek istiyorum" diye dokunaklı ve ağlamaklı bir şekilde mırıldandı. "O da olacak Alp. Merak etme, baban gelip seni alacak."</p>

  <p>"Ne zaman?"</p>

  <p>"Yakında, çok yakında."</p>

  <p>"Ama ne zaman?"</p>

  <p>Tilki Sedat tekrar gülümsedi.</p>

  <p>"Sanırım seni özlediği zaman" diye fısıldadı çocuğa.</p>

  <p>Alp susmuş ufacık beyniyle durumu muhakeme etmeye çalışıyordu. Akşam babası eve dönünce zaten kendisini özlemiş olurdu. Demek ki kucağında oturduğu amcanın bahsettiği misafirlik fazla uzun sürmeyecekti. Yine de anlamadığı bazı şeyler vardı. "O cebine soktuğun tabanca oyuncak mı?" diye sordu. "Hayır, değil Alp. O sahici bir tabanca."</p>

  <p>"Peki, Şükrü amcaya neden vurdunuz, o size bir şey yapmadı ki?"</p>

  <p>"Şükrü amca mı? O da kim? Ha, seni getirip götüren arabanın şoförü mü?"</p>

  <p>Çocuk sessizce başını salladı.</p>

  <p>"Öyle gerekiyordu evlât. Bize karışmaya kalkıştı."</p>

  <p>Çocuk gayet masumane bir şekilde mırıldandı.</p>

  <p>"Siz beni kaçırdınız, değil mi? Ben sizin misafiriniz değilim."</p>

  <p>Beş yaşındaki çocuğun muhakemesi Tilki'yi şaşırtıyordu.</p>

  <p>"Yok canım, seni niye kaçıralım ki? Dedim ya, sadece baban seni özleyınceye kadar misafirimiz olacaksın."</p>

  <p>"Beni bırakmak için babamdan para isteyeceksiniz. Biliyorum. Siz kötüsünüz." Hasan dayanamayıp homurdandı.</p>

  <p>"Abı çaksana şu veledin ağzına bir tokat! Yol boyu dırdırını mı dinleyeceğiz piçin? Şımarık bok, amma kafa ütüledi be! "</p>

  <p>Hasan gerginliğini hâlâ üstünden atamamışa benziyordu. Sedat kötü kötü arkadaşına baktı. Tek kelime söylemedi ama Hasan o bakıştan hemen etkilenmiş ve şikâyetini kesmişti. Tilki sakin sakin çocuğun saçlarını okşamaya devam etti..</p>

  <p>Çalan telefona Nilüfer daha yakındı. Dürdâne'nin hareketlendiğini görünce, "Dur, ben bakarım" diye yürüdü ve almacı kaldırdı.</p>

  <p>"Alo."</p>

  <p>Karşı tarafta pek çıkaramadı bir erkek sesi vardı. "Affedersiniz, Emre Keskin beyin evi değil mi?"</p>

  <p>"Evet, buyurun."</p>

  <p>"Şey efendim., ben Bebe Çocuk Yuvası'nın sahibiyim."</p>

  <p>Adamın sesi ürkek ve telâşlıydı. Genç kadın hemen bir aksiliğin olduğunu sezinlemişti. Yüreği birden hızla çarpmaya başladı.</p>

  <p>"Evet, ne var? "</p>

  <p>"Siz Alp'in annesi misiniz?"</p>

  <p>"Ne oldu?"</p>

  <p>Nilüferin vücudunu birden buz kesmişti. Şimdiye kadar Yuva' dan hiç telefon geldiğini hatırlamıyordu. Mutlaka kötü bir şey olmuştu ve ilk aklına gelen de trafik kazası ihtimaliydi. Bazen o sokaktan arabalar yıldırım hızıyla geçiyor, ufak bebelerin dalgınlıkla okula ya da servis arabalarına yetişmek için yola fırlayabileceklerini dikkat etmiyorlardı.</p>

  <p>Şey hanımefendi,. Az önce müessif bir vaka oldu burada.. Oğlunuz kaçırıldı." Boğazı düğümlendi birden Nilüferin Bir an konuşamadı.</p>

  <p>Gözleri irileşti. Adamın söylediklerini yanlış işitip işitmediğini anlamaya çalıştı.</p>

  <p>Ardından müthiş bir titreme kapladı bedenini. Nihayet zar zor dudakların kelimeler döküldü.</p>

  <p>"Ne dediniz, kaçırıldı mı?"</p>

  <p>"Üzgünüm hanımefendi ama evet. iki silahlı kişi az önce okul kapısının önünde silah zoruyla oğlunuzu kaçırdı."</p>

  <p>Nilüfer bayılacak gibiydi. Yoksa bir şaka mıydı bu? Münasebetsizce yapılmış bir eşek şakası. Ama kim ona böyle bir şaka yapmaya kalkışabilirdi ki sabahın köründe? Her şey gözlerinin önünde uçuşmaya başladı. Artık hattın öbür ucundaki kişinin söylediklerini duyamıyordu. Bu bir şaka filan değildi. Gerçeğin ta kendisiydi. Beyninin uyuştuğunu, her an oraya yığılacağım hissediyordu. Son hatırladığı Dürdâne'nin kendisine doğru koştuğu oldu. Sonra paldır küldür yere yuvarlandı.. Kamyonet, Karaköy'e geldiğinde şoför mahallinde oturan Ökkeş arabayı uygun bir yere çekerek eliyle arka bölmeye vurdu. Burada Tilki Sedat'ı indireceklerdi. Tilki kucağındaki çocuğu Hasan uzattı.</p>

  <p>Tut oğlanı. Dikkatli ol. Çocuğa en ufak bir fiske vurmayacaksın. Anlaşıldı mı? Ona gayet iyi bakacaksınız. Ben akşam depoya geleceğim." Hasan çocuğu yanına çekti.</p>

  <p>"Tamam abi, merak etme Her şey istediğin gibi olacak" diye teminat verdi Tilki kamyonetin arka kapısını hafifçe aralamıştı. Güneşsiz günün gri aydınlığına baktı bir süre ve sonra usulca kamyonetten atladı. Tamamen normal bir iş günü yaşanıyordu Karaköy'de ama Sedat yaşamında yepyeni bir merhaleye ilk adımını attığını hissediyordu. Kamyonet hızla yoluna devam etti ve Galata köprüsünü geçerek Eminönü'nden Balat istikâmetine saptı. Az sonra ayarlanan deponun önüne gelmiş ve bir geri manevrayla kamyonetin arkasını demir kapıya kadar sürmüştü. Önce Ökkeş atladı dışarıya. Çevreden emin olmadıkça yüklerini boşanmayacaklardı. En kritik anlardan biri de buydu. Adana'lı sakin görünmeye çalışarak etrafına bakındı. Ne de olsa bu yörede tanınan biriydi ve her an âşinâ bir yüze rastlayabilirdi. Nitekim az ilerdeki ufak bakkalın önünde balıkçı Salih Kaptan duruyordu. Özellikle Hasan'ın kahveden kumar arkadaşıydı, onu görürse hiç çekinmeden yanına damlardı. Lanet olsun, diye homurdandı içinden. Salih Kaptan'ın gitmesini beklemek zorundaydılar. Kaptan görmüştü Ökkeş'i.Önce uzaktan elini salladı. Ökkeş'de ona elini sallayıp işi varmış gibi bakışlarını kaçırdı ve kamyonetinin etrafında turladı. Fazla ilgilenmediğini görürse belki çeker gider, diye düşünmüştü. Fakat Salih Kaptan ufak semt bakkalıyla yeterince çene çaldığını düşünmüş olmalıydı ki, lâflaşacak yeni birini bulmanın sevinciyle seslendi.</p>

  <p>"Hop dedik, Adanalı.. Ne o, yoksa bunca yıllık Kaptan'a bir selâmı da çok mu görüyorsunuz?"</p>

  <p>Adam yaklaşıyordu.</p>

  <p>"Estağfurullah Salih Kaptan, o nasıl söz?" diye mırıldandı Ökkeş. Elinde tuttuğu kehribar tespihini imamesinden sallayarak yanına geliyordu. "Öyle, öyle.. Boğuntuya getirme. Geçen hafta kahvede çevirdiğimiz oyundan sonra sen de, sevgili arkadaşın Hasan deyyusu da kirişi kırdınız. Biraz ayıp olmuyor mu? Yakışır mı bu davranışınız. Racona ters düşmüyor mu? Parayı kaptınız ve toz oldunuz."</p>

  <p>Eyvah, diye geçirdi içinden Ökkeş Şimdi askıntı olacak ve bir süre gitmeyecekti başından Salih Kaptan, içini bir korku kapladı. Kamyonetin içindeki çocuğun bağırmasından, bir şekilde sesini duyurmasından korktu. Herif zaten uyanık geçinmeye çalışan, hıyarın teki diye düşündü. Kamyonetin içinden akseden bir çocuk sesi duyarsa, haklı olarak pirelenir di.</p>

  <p>"Çalışıyoruz be abi" diye homurdandı. "Şu sıralar işler yoğun. Eve pestil gibi dönüyoruz, inan, kahveye çıkacak halimiz bile olmuyor." Salih Kaptan pişkin bir edayla sırıttı.</p>

  <p>"Hadi sen neyse, işin olabilir, amenna.. Ya o işsiz güçsüz deyyus arkadaşına ne oldu? Bizden tırtıkladığı parayı bitiremedi mi yoksa? Ortalarda görünmüyor, çocuklara sordum, bizim kahveye de düşmüyor. Başka bir kahveye dadanmış olabilir mi?" Ökkeş sanki kamyonetiyle meşgul oluyormuş gibi şoför mahallinin kapısını açmış içerde bir şeyler arıyormuş gibi oyalanmaya başlamıştı. Meşgul olduğunu görürse belki gider, diye düşünüyordu. Plan gereği dış ortamı yeterince emniyetli gördükten sonra deponun içindeki Hayri usta ile Tilki'nin sevgilisine kapıyı içerden açmaları için parolalı şekilde"vuracak ancak ondan sonra kamyonetin kapısını açacaktı. Ama Hasan'ı tanırdı, kafası atıp gözü dönerse, olacakları beklemez kamyonetten fırlayabilirdi. Kaptan'ın deyyus diye hitap etmesi, kim bilir Hasan'ı şimdi ne kadar kızdırmış olmalıydı. Bir başka zaman, yüz yüze olsalar Kaptan asla böyle konuşamaz, Hasan'dan çekinirdi. Ama şimdi onu ortada görmediği için kızgınlığını kusuyordu.</p>

  <p>"Bilmiyorum be Kaptan, Hasan'ı o günden beri ben de görmedim."</p>

  <p>"Görmüşsündür Ökkeş, görmüşsündür. Siz ikiniz aynı kaba sıçarsınız, bilmez miyim."</p>

  <p>"Ama ayıp oluyor Salih Kaptan. Günahımızı alıyorsun."</p>

  <p>"Boş versene sen." Adamın gitmeye niyeti yoktu, içini dökecekti. Yine de biraz rahatladı Adana'lı. Bu konuşmaları mutlaka kamyonetin içinden duymuş olmalıydı Hasan Kendini tuttuğuna göre bundan sonra da sabretmesini bilirdi. En iyisi buradan uzaklaşmam diye düşündü. Kendisi ayrılmadıkça Kaptanda yakasını bırakıp deponun önünden gitmeyecekti. Kamyonetin kapısını kapatıp kilitledi. Hasanla çocuğu kamyonetin içinde bırakıp uzaklaşmak hiç de akıl kârı değildi ama o an aklına başka bir şey gelmedi. Herifi atlatır atlatmaz geri dönerim, diye düşündü ama ikinci aksilik de o zaman meydana geldi. Kamyonetin arkasından hafif bir çocuk çığlığı yükselmişti. Belli belirsizdi ama Ökkeş o sesin kaynağını çok iyi biliyordu. Kaptanın kaşları çatılmıştı. "O ses de ne ulan?" diye sordu.</p>

  <p>Adana'lı duymamış gibi davranarak, "Ne sesi?" diye mırıldandı. Adam tuhaf tuhaf kamyonete bakmıştı. "Duymadın mı sesi?"</p>

  <p>"Hadi Kaptan yürü gidelim, ses filan yok. Sen hayal görüyorsun galiba.." Salih Kaptan sırıttı.</p>

  <p>"Ulan yoksa o deyyus arabada mı? Beraberdiniz, değil mi? Garanti beni gördü ve saklandı."</p>

  <p>"Oynattın mı kaptan? Ben halden dönüyorum. Senin Hasan'ın bu saatte kıçında pireler uçuşuyordur daha. Hiç o bu saatte yataktan çıkar mı? Güldürme beni. Hadi yorgunluktan ölüyorum, gidelim de Zeki'nin kahvesinde demli bir çay içelim."</p>

  <p>Ökkeş, adamın koluna girmiş âdeta çekerek uzaklaştırmaya başlamıştı.</p>

  <p>Kaptan söylendi. "Çaylar senden ama.."</p>

  <p>"Tamam, tamam uzatma. Benden olsun." Kamyonetin içinde Ökkeş'le Kaptan'ın konuşmalarını dinleyen Hasan bir an boş bulunmuş ve çocuğun ağzını kapattığı elini biraz gevşetmişti. Zaten adamdan ürken Alp bunu fırsat bilip bağırmıştı. O küçücük beyniyle bile kendisini kaçıranların bir paniğe kapıldıklarını anlamıştı. Ama hata ettiğini de çabuk anlamıştı. Hasan'ın iri pençesi bu kez ağzını öylesine örtmüştü ki, nefes almakta zorlanıyordu. Minicik elleriyle ağzını kapatıp sıkan iri parmaklara asılmış ama yerinden bile oynatamamıştı. Debelenip çırpınması nafileydi. Gözleri kararır gibi oldu. Hasan çocuğun kulağına fısıldadı.</p>

  <p>"Ulan piç! Bunu bir daha denersen anam avradım olsun seni boğarım. Ne senin ne de Tilki'nin gözünün yaşına bakmam. Duydun mu beni?"</p>

  <p>Adam fısıltı halinde konuşuyordu ama küçük çocuk onu duymaktan çok, nefes alma gayreti içindeydi ve çoktan susmuştu zaten. Hasan kısık kısık homurdanmaya devam etti ama artık çocukla değil, kendiyle konuşuyordu, ilk pişmanlık emareleri başlamıştı içinde. Bu işi yüzlerine gözlerine bulaştıracaklardı; daha ilk aşamada çocuğu depoya bile sokamamışlardı. Ardından okkalı bir küfür savurdu. Tilki her şeyi mükemmel planladığını söylemişti bir de, bok planlamıştı. Kendi mülkünde bile giremiyordu, neresi mükemmeldi bunun? Sedat'ı gözünde fazla büyüttüklerini düşünüyordu şimdi. Kör Behzat'ın adamı olmasıyla onu erişilmez, karanlık dünyanın en üst seviyesinde bulunmaz hint kumaşı sanmışlardı. Fidye işi yatacaktı. Silah çekip insan kaçırmak kolaydı, hele ufacık bir bebeyi, ama ya sonrası? işte böyle apışıp kalırlardı. Hem niye yolun yarısında kamyonetten inip uzaklaşmıştı Sedat? Neden çocuğun depoya sokulması sırasında yanlarında olmamıştı? Korkmuş muydu, yoksa başlarına geleceklerini biliyor muydu? Böyle giderse akşama kalmaz polis hepsini armut gibi toplardı. içini sıkıntı ve öfke bastı. Neyse ki kucağında ki velet korkmuş ve kımıldamadan duruyordu artık. Fakat böyle saatlerce Ökkeş'in dönüşünü bekleyemezdi. Dışarıdaki tüm konuşmaları duymuştu. Ökkeş'in dönüşü zaman alacaktı. Şu an tek istediği kucağındaki çocuktan kurtulmaktı. Sanki çocuğu depoda bekleyen Hayri ile Mine'ye teslim ederse bu pislikten yakayı sıyıracakmış gibi hissediyordu kendini. Bir an Adanalıyı beklemeden, kamyonetten inip deponun kapısını daha önceden Tilki'nin söylediği tarzda parolalı vurarak çocuğu içerdekilere teslim etmek hevesine kapıldı. Burası onun mülküydü, kendi deposunun önünde görülmek kimsenin dikkatini çekmezdi. Kapıyı vurup içeriye süzülmesi bir iki saniye çekerdi ama ya tanıdık birisi o an kucağında çocukla görürse ne olurdu'? Nasıl bir açıklama yapabilirdi? Kötü haber çabuk yayılırdı, az sonra bütün televizyon kanalları haberi alınca tüm memleket kaçırma olayını öğrenecekti, belki şimdiden televizyonda çocuğun resimleri gösteriliyor olabilirdi. Bir küfür daha savurdu. Ökkeş'e söylenmeye başladı. Bu işe balıklama atlayan, Tilki'nin teklifini hemen kabul eden oydu. Kafasız Adanalı diye, homurdandı. Başlarını büyük bir belâya sarmışlardı. Boyundan büyük işe kalkışmanın sonucuydu bu. Yapacağı bir şey yoktu artık. Kamyoneti terk etmeyi gözü yemedi. Ökkeş'in gelişini bekleyecekti.. Hayri kuşkulu nazarlarla deponun içinde bir aşağı bir yukarı dolaşan kadına bakıyordu. Gözü tutmamıştı kadını; pespaye birine benziyordu. Ne olacak, diye mırıldandı içinden. Karşısında ehli namus, iffetli bir kadın olacak değildi ya. Acaba neden Sedat onu buraya getirmişti? Ufak bir çocuğa nezaret etmek için kadına ne ihtiyaç vardı, üç erkek bacak kadar çocuğa bakamazlar mıydı sanki? Her halde Tilki'nin bir bildiği vardır, diye düşündü sonra. Kadın çok az konuşuyordu ama onun çok sinirli ve gergin olduğunu görüyordu. Eski karanlık günlerinde kadınlarla iş yapmaya alışık olmadığından şimdi o da biraz tedirgindi ama bu işe iştirakından dolayı pişman değildi. Daha da önemlisi yanında ki kadına nasıl davranacağını kestiremiyordu. Dayanamadı nihayet, yumuşak bir sesle mırıldandı. "Endişelenmeyin ve oturun. Geldiğinizden beri hep ayakta duruyorsunuz." Mine ters bir şekilde adama baktı. Diğer ikisine kıyasla çok daha halim selim birine benziyordu. Daha babacan ve anlayışlı. En azından kaba ve itici biri değildi ama muhakkak o da diğerleri gibi tehlikeli ve gözü kara biri olmalıydı. Yoksa bu pis planın içinde ne işi olurdu. Cevap vermedi ve depoyu arşınlamaya devam etti. Genç kadın iki de bir saatine bakıyordu. Gecikmiştiler. Sedat'ın ifadesine göre çoktan burada olmalıydılar. Saat dokuzu geçiyordu. Levent'ten Balat'a gelmek bir saatlerini almamalıydı. Yoksa bir aksilik mi zuhur etmişti? Çocuğu kaçıramamışlar mıydı? Birden kanı çekildi Mine'nin. Bu olasılığı hiç düşünmemişti. Ne olacaktı o zaman? Bütün hayalleri yıkılır gibi oldu. Kendisi ne olacaktı? Polisin eline düştülerse, Sedat konuşup ele vermezdi onları ama Hasan ve Ökkeş denen adamları hiç gözü tutmamıştı, polis onları bülbül gibi konuştururdu, ilk defa Hayri'ye dönüp sordu. "Bir aksilik mi oldu acaba?"</p>

  <p>"Merak etmeyin" dedi Hayri. "Hiçbir aksilik olmaz. Sedat'ı iyi tanırım, zeki ve akıllıdır. Yaş tahtaya basmaz. Her ihtimali hesaba katar. Ona güvenin."</p>

  <p>"Ama hâlâ ortada yoklar. Şimdiye kadar gelmeleri gerekmez miydi?"</p>

  <p>"Trafik" diye mırıldandı Hayri. "Malum, bu saatlerde yollar çok kalabalıktır. Dikkat çekmemek için yavaş geliyorlardır."</p>

  <p>Ama Mine heyecandan yerinde duramıyordu. Yine de yanındaki adamın sükûneti ve ağırbaşlı hali ona güven veriyordu. Ne de olsa onlar bu konularda deneyimli insanlardı.</p>

  <p>"Korkuyorum" diye fısıldadı.</p>

  <p>"Hiç korkmayın ve sabırlı olun. Mutlaka geleceklerdir."</p>

  <p>"Siz çok rahatsınız."</p>

  <p>"Sedat'a güvenirim de ondan."</p>

  <p>Mine de güvenmeyi isterdi ama güvenemiyordu nedense. Bu pislik yuvasına geldiklerinde saat altıydı ve her taraf zifiri karanlıktı. Mine üç saatten beri ayakta durduğunu o zaman fark etti. Etrafına bakındı. Gerçekten de deponun içi üstün körü temizlenmiş, üstüne battaniye serilmiş üç portatif karyola kurulmuş, üç'dört basit iskemle getirilmiş, temel ihtiyaçlarını giderecek malzemeler yerleştirilmişti. Ama yine de deponun içi bakımsız ve ruh karartıcıydı. Tepedeki ensiz pencerelere de ışığı geçirmez kağıt gerildiğinden elektriği yakmadan oturmak mümkün olmuyordu. Genç kadın iskemlelerden birine ilişti. Bir de ufak elektrik sobası vardı ama ancak yakınını ısıtabiliyordu, koca deponun içi buz gibiydi. Üşüyordu Mine. Bir süre yine konuşmadan bekleştiler.</p>

  <p>Kamyonetin sesini de aynı anda duydular. Mine yerinden fırladı. "Geldiler galiba."</p>

  <p>Hayri kısık bir sesle, "Sanırım" diye fısıldadı.</p>

  <p>Demir kapının arkasına gittiler. Açmak için parolalı vuruşu beklediler. Ama kapı bir türlü tıkırdatılmıyordu.</p>

  <p>Mine hemen huylandı.</p>

  <p>"Onlar değil mi yoksa?" diye sordu.</p>

  <p>"Bilmiyorum. Birazdan anlarız. Belki kapının önünü boş bulup aracını park etmek isteyen başka biri de olabilir."</p>

  <p>"Ama... "</p>

  <p>Hayri işaret parmağını dudağına götürüp sus işareti yaptı.</p>

  <p>Konuşma sesleri geliyordu dışardan.</p>

  <p>Kapıya kulaklarını dayamışlardı.</p>

  <p>"Bu Ökkeş'in sesi, tanıdım" dedi Hayri.</p>

  <p>"Peki, neye parolayı vermiyor?"</p>

  <p>"Bilmiyorum. Belki dışarıda birileri vardır."</p>

  <p>"Binleri mi? Kim yani?"</p>

  <p>"Anlayın işte, semt sakinleri, çevreden tanıdıkları filan. Saat dokuzu geçiyor. Sokak yükünü almıştır şimdi. Getirdikleri çocuğun onlar tarafından görülmesini istemiyorlardır. Bekleyelim biraz, acele etmeyin. Pundunu bulup içeriye gireceklerdir."</p>

  <p>Kalbi yerinden çıkacakmış gibi hızlı atıyordu Mine'nin. Sedat'ın teklifini kabul ederken bu kadar korkup ürkeceğini hiç tahmin etmemişti. "Kilidi açıp, dışarıya biz bir göz atalım mı?" diye sordu.</p>

  <p>Hayri kesin ve kararlı bir şekilde, o eski günlerinin haşinliğiyle hemen atıldı. "Hayır, olmaz. Verilen talimatlar aynen uygulanmalıdır" dedi. "Belli ki dışarıda ters bir durum var. Yoksa çoktan içeriye girerlerdi." Mine'nin yüzü ekşidi.</p>

  <p>Ama sesini çıkarmadı. Adam haklı olabilirdi. Bir süre daha beklediler. Konuşmalar duyulmuyordu artık. Sadece sokaktan geçen arabaların sesleri aksediyordu, yani şehrin normal uğultusu. Mine yine dayanamadı. , "Nasıl bir terslik olabilir acaba?" diye fısıldadı. "Bilmiyorum, hiçbir fikrim yok. Yakında anlarız."</p>

  <p>Dakikalar geçiyordu. En az yirmi dakika daha merak içinde beklediler. Tam o sırada Hayri yeniden akseden ayak sesiyle irkildi. Demir kapının önüne biri yaklaşıyordu. Ardından kapının üç kere vurulduğunu duydular. İkisi de derin bir nefes aldı. Bekledikleri işaret buydu.</p>

  <p>Hayri kilidi açarak kapıyı araladı. Önce kucağında ufak bir çocukla Hasan içeri süzüldü, arkasından da Ökkeş.</p>

  <p>Mine, Hasan'ın kucağında ki çocuğa baka kaldı.</p>

  <p>Dünya tatlısı küçücük bir oğlan çocuğuydu...</p>

  <p>Asayiş Şubesi'nden Baş Komiser Fikret Uskan resmi plakalı arabadan tam Keskinlerin villasının önünde indi. Bütün bahçe duvarı boyunca bir yığın gazeteci, foto muhabiri, televizyon habercisi ve kameramanlar toplanmış adeta evin çevresini muhasaraya almışlardı. Baş Komiser her zaman ki asık suratı ve çatık kaslarıyla biriken kalabalığa şöyle bir göz attı. Onlarında vazifelerini yapmaya çalıştıklarını bilirdi ama ne yazık ki oldum olası basın mensuplarından hoşlanmaz, hatta olaylara olduğundan da fazla dramatik hava verip sansasyon peşinde koştuklarından devamlı onlardan uzak durmaya çalışırdı. Yanında ki muavini Mehmet Yurdadön'e bakıp homurdandı.</p>

  <p>"Şunları buradan uzaklaştırmanın bir yolu yok mu?" Muavin pişkin bir eda ile gülümsedi.</p>

  <p>"Ancak şu yarım saat içinde daha ilginç bir olay zuhur ederse bu mümkün Baş Komiserim" dedi. "Aksi halde ya sizden ya da içerdekilerden bir beyanat koparıncaya kadar gitmeyeceklerdir."</p>

  <p>Bu gerçeği Fikret Uskan da biliyordu. Hemen yolunu kesmeye çalışan habercilere aldırmadan ufak ahşap bahçe kapısına doğru yollandı. Sorular birbiri ardına gelmeye başlamıştı bile. Flaşlar patlıyor, kameralar çalışıyordu. Baş komiser hiçbir soruya cevap vermeden aralarından sıyrılıp villanın iç kapısına doğru yürüdü. Muavini de peşindeydi. Medya mensupları sorularının karşılıksız kalması üzerine homurdanarak sustular ama peşlerinden bahçeye dalmadılar. Kapıyı Dürdâne açtı onlara. Çocuğa düşkün olan hizmetçinin de yüzü sapsarıydı. Kısık bir sesle, buyurun diyerek onları salona aldı. Fikret Uskan'ın ilk gördüğü şey, harap bir şekilde yaldız kakmalı büyük koltukta oturan, ağlamaktan gözleri şişmiş, sanki dünya ile ilgisi kaybolmuş vaziyetteki Nilüfer oldu. Kaçırılan çocuğun annesi olduğu hemen anlaşılıyordu. Baş Komiser mesleki bir alışkanlıkla yaşını tahmine çalıştı. Yirmi beşle otuz arasında olmalıydı ama daha ilk bakışta genç kadının ne kadar güzel olduğunu hissetti. Yüzündeki derin teessürden oluşan ızdırap bile kadının güzelliğini yok edememişti. Kadının hemen arkasında sessiz bir şekilde ayakta duran zatta, her halde kocasıydı. Salona giren iki memuru dikkatle süzüyordu. Bir eli karısını teselli etmek, varlığını ve gücünü duyurmak istercesine omuzuna dayamıştı karısının. Baş Komiser adamı başıyla selâmladıktan sonra mırıldandı. "Ben olayla görevlendirilen yetkiliyim. Baş Komiser Fikret Uskan. Üzüntünüzü anlıyorum, size sabırlar dilerim. Lütfen fazla heyecanlanmayın. Mutlaka bu işi halledeceğiz."</p>

  <p>Emre Keskin hiç sesini çıkarmadı. Sadece başını salladı.</p>

  <p>Ama Fikret Uskan onun yüzündeki umutsuz ifadeyi sezınlemişti.</p>

  <p>"Takdir edeceğiniz gibi size bazı sualler sormak zorundayım efendim."</p>

  <p>Nilüfer hâlâ taş gibi hareketsiz duruyordu. Hatta Baş Komiser biran kendilerinin salondaki varlığını dahi fark etmediğini düşündü kadının.</p>

  <p>Çocuğun babası ilk defa konuşmuştu.</p>

  <p>"Ne öğrenmek istiyorsunuz? Buyurun sorun lütfen?"</p>

  <p>"Çocuğunuzu kaçıranlardan bir telefon aldınız mı?"</p>

  <p>"Ne telefonu?" diye kekeledi Emre.</p>

  <p>Fikret acılı babaya üzüntüyle baktı. Her halde duyduğu acıdan kafası pek çalışacak halde değildi.</p>

  <p>"Yani fidye, her hangi bir para talebinde bulundular mı? Bu gibi çocuk kaçırma olaylarında ilk aklımıza gelen şey fidyedir."</p>

  <p>"Ha, anladım. Ama hayır, henüz kimse aramadı."</p>

  <p>"Şu bir saat içinde iş yerinize telefon edilmiş olabilir mi?"</p>

  <p>"Bilmiyorum" diye mırıldandı. "Ama sanmam, öyle olsa sekreterim hemen beni haberdar ederdi."</p>

  <p>"Bekleyeceğiz" dedi Baş Komiser. "Mutlaka arayacaklardır."</p>

  <p>"Kusura bakmayın, şu an kafam o kadar dağınık ki, henüz doğru dürüst düşünemiyorum ama neden oğlumuzun sadece fidye talebi için kaçırılmış olabileceğini düşünüyorsunuz, başka ihtimaller olamaz mı?"</p>

  <p>"Olabilir tabii. Başka ihtimalleri de göz ardı etmeyeceğiz kuşkusuz, lâkin sizin aklınıza gelen olasılıklar varsa önce bunları sizden duymak isterim."</p>

  <p>Hiç kımıldamadan yerinde oturan Nilüfer boğuk bir sesle ilk defa konuştu.</p>

  <p>"Meselâ bu sapık bir adamın marifeti olamaz mı?" diye konuştu.</p>

  <p>Genç kadının sesi titriyordu.</p>

  <p>"Buna pek ihtimal vermiyorum, hanımefendi" diye mırıldandı.</p>

  <p>Baş Komiser gayet sakin bir tavırla, "İlk aldığımız bilgilere göre olay yerinde iki sanık varmış. Genellikle cinsel sapıklar o tür eylemleri tek başına yaparlar. Mevcut istatiklerimiz hep bu yöndedir."</p>

  <p>Nilüfer inanmazmış gibi fısıldadı.</p>

  <p>"İstatikler mi?"</p>

  <p>"Sizin için bu kelime bir şey ifade etmeyebilir ama polis zaviyesinden çok önemli bir veridir. Suçun ve suçlunun aydınlanıp ortaya çıkmasında bize yardımcı olur. Ayrıca kaçırılan çocuğun memleket çapında önemli bir sanayici ailenin tek oğlu oluşu, ister istemez fidye nedenini öncelikle akla getirir."</p>

  <p>Kısa bir sessizlik oldu. Emre karısının oturduğu koltuğun arkasından çekilerek salonun zeminini kaplayan vişne çürüğü rengi geniş halının üzerinde düşünceli tarzda yürümeye başladı. Bir ileri bir geri gidiyor, düşünmeye çalışıyor ve böyle alçakça bir teşebbüsü kimin yapabileceğini bulmaya gayret ediyordu.</p>

  <p>Baş Komiserin sorusuyla irkildi.</p>

  <p>"Düşmanlarınız var mı Emre bey?"</p>

  <p>"Düşmanım mı dediniz?"</p>

  <p>"Evet."</p>

  <p>"Ne kastettiğinizi anlamadım düşman kelimesiyle ama tabii ki işim alanında bir yığın rakibim var. Onlarla ticari bir rekabet ve çekişme içindeyiz. Lâkin onlardan birinin böyle bir işe kalkışacağına ihtimal veremem."</p>

  <p>"Benim kastettiğim mesleki rakipleriniz değil. Size karşı nefret ve hınç duyan her hangi biri olup olmadığını öğrenmek istemiştim."</p>

  <p>"Bilmiyorum.. Böyle bir şey aklıma hiç gelmedi. Nasıl yani?"</p>

  <p>"Meselâ işine son verdiğiniz fabrikalarınızda ki işçilerinizden biri. Olayı içine sindiremeyip intikam saikiyle size veya ailenize bir kötülük etmeye kalkışabilir."</p>

  <p>Emre şaşkın şaşkın Fikret'i süzdü yeniden.</p>

  <p>"Fabrikalarımda, depolarımda, irtibat bürolarımda, genel merkezimde yüzlerce işçi çalışıyor. Bunların işe alınıp çıkanlışlarıyla ben ilgilenmem ki, nasıl bilebilirim? Ancak personel şubesi bilgi sahibidir."</p>

  <p>"Şüpheliler listesini çok genişletmek mümkün tabii. Eviniz de çalışan personelden tutun da, çocuğunuzun servis aracının şoförüne kadar geniş bir yelpazeyi taramak zorunda kalacağız. Herkes gizli bir suçlu olabilir." Emre'nin yüzü bir an kararır gibi oldu.</p>

  <p>"Bu iğneyle kuyu kazmak gibi bir şey Komiser. Beni korkutuyorsunuz."</p>

  <p>"Hiç telâşlanmayın efendim. Olayı aydınlatmak size çok zor gibi görünse de, yöntemlerimiz ve tecrübelerimiz bize ışık tutacaktır. Bizler uzmanız, çok yakın bir tarihte olay aydınlanacak ve çocuğunuz kurtulacaktır."</p>

  <p>"Umarım söylediğiniz gibi olur" diye mırıldandı Emre inler gibi.</p>

  <p>"Tek dileğimiz bize yardımcı olmanız ve sorduğumuz suallere çok ufak detay gibi görünse de içtenlikle ve net cevaplar vermenizdir."</p>

  <p>"Buna emin olabilirsiniz."</p>

  <p>"Biz hâlâ muhtemel bir fidye olayı ile karşı karşıya olduğumuzu düşünüyoruz. Yakın bir tarihte telefonla sizden para talebinde bulunulacaktır. Bundan hiç şüphem yok. Mahkemeden karar çıkartıp bütün telefonlarınızı dinlemeye alacağız. Bu telefonları dinlemek bizim için çok önemli. Kesin ve net cevaplardan kaçının, konuşmaları mümkün olduğu kadar uzatmaya gayret edin. Talepleri, konuşma tarzları, ses niteliği uzmanlarımız tarafından analiz edilecektir. Bu yolla çok önemli ip uçları elde edebiliriz, polis için çok hayati değerde ki bu veriler çoğu zaman bizi müspet sonuca götürür. Bu nedenle mümkün olduğunca telefonlarınızı meşgul etmeyin."</p>

  <p>"Bu imkânsız gibi bir şey. Basın olayı şimdiden duydu, az sonra tüm televizyon kanalları, yarın çıkacak gazeteler eminim ki olayı manşetten ilk haber olarak vereceklerdir. Tüm memleket olayı duyacak, eşimiz, dostumuz, arkadaşlarımız devamlı telefonla bize ulaşmak isteyeceklerdir. Bunu engelleyemeyiz." 'Anlıyorum" diye fısıldadı Baş Komiser. "Yine de size tavsiyem telefonun başına arayanların pek tanımadığı birini oturtup, geçmiş olsun dileklerini onun kabul etmesini sağlayın. Sizinle görüşmek isterlerse de evde olmadığınızı ya da o an telefona gelemeyecek kadar meşgul ya da rahatsız olduğunuzu söylesin. Nasıl olsa her arayan adını bildirecektir. Biz de zaten her görüşmeyi banda alacağız. "</p>

  <p>"Pekâlâ" diye mırıldandı Emre.</p>

  <p>Fikret kısa bir an etrafa bir göz gezdirdi. Ailenin zenginliği mevcut eşyaların niteliğinden, ehliyetli bir dekoratörün zevkli tefrişinden çıktığı belli oluyordu ama yine de Keskin ailesi abartıldığı kadar da varlıklı değilmiş gibi bir hisse kapıldı. Koca İstanbul’da bu düzeyde yaşayan pek çok aile vardı. Neyse, diye geçirdi içinden, bu konuyu daha sonra da tahkik edebilirdi. "Bu evde kaç kişi çalışıyor?" diye sordu. Emre garipseyerek Baş Komisere bakmıştı. "Yanımda çalışanlardan mı şüpheleniyorsunuz?"</p>

  <p>"Beni bağışlayın efendim, ama bu tür vakalarda herkes benim için potansiyel suçludur. Herkesten şüphelenirim. Ancak olaylar geliştikçe, elde ettiğimiz ipuçlarının gelişimiyle şüpheli sayısını asgariye indirebiliriz."</p>

  <p>Komiserin söylediği Emre'ye oldukça ters gelmişti. Yanında çalışanlara çok güvenirdi, sadakatlerinden hiç kuşkusu yoktu ama karşısında profesyonel bir memur vardı ve onun deneyimine itimat etmek zorundaydı. Bir an düşündü.</p>

  <p>"Bir daimi hizmetkârımız, bir aşçımız, şoförümüz, hafta da iki gün gelen bahçıvanımız ve her hafta genel temizliğe gelen bir kadınımız vardır."</p>

  <p>"Sanırım daimi hizmetkârınızın dışında kalanlar bu evde ikâmet etmiyorlar, değil mi?"</p>

  <p>"Hayır."</p>

  <p>Kendini ailenin bir ferdi gibi hisseden Dürdâne, kendisinin de potansiyel suçlular arasında sayıldığını işitince, salonun bir köşesinde ayakta durarak konuşmaları dinlediği yerde kıpkırmızı kesildi. Bu haksızlıktı. Alp'i kendi çocuğu gibi severdi, polisin böyle bir olasılığı düşünmesi kızcağızı perişan etmişti bir anda. Altı yıldır yanlarında çalıştığı aileyi polisle daha rahat konuşsunlar diye, biraz gücenmiş, biraz kalbi kırık usulca terk etti. Ne Nilüfer ne de Emre, Dürdâne'in uzaklaşışını görmemişti ama kız komiser muavini Mehmet Yurdadön'ün meraklı gözlerle kendisine dikkatle baktığını gördü ve içinde anlamsız bir ürperti hissetti. Fikret Uskan cebinden ufak bir not defteri ve kalem çıkarmıştı. Önce sessizce deftere bir şeyler karaladı, sonra Emre'ye döndü. "Şoförünüzün adı nedir?"</p>

  <p>"Niyazi Oltulu."</p>

  <p>"Kaç yaşındadır?"</p>

  <p>"Sanırım ellinin üzerinde.. O civarda olmalı."</p>

  <p>"Kaç yıldır hizmetiniz de?"</p>

  <p>"Çok oldu. En az on yıl. Babarçjı hayattayken onun şoförüydü. Yedi seneden beri de bana hizmet veriyor."</p>

  <p>"Aranızda her hangi kayda değer bir sürtüşme oldu mu hiç?" Emre içini çekti.</p>

  <p>"Bakın, komiserim" diye mırıldandı. "Evimde bana hizmet eden kişiler hep bu aileye bağlı, sadakatli ve namuslu kişilerdir. Onlardan asla şüphelenmem. Niyetiniz..." Fikret, Emre'nin sözünü biraz sert bir ifadeyle kesti.</p>

  <p>"Sizi anlıyorum ama ben herkesi birer birer elemek isterim. Şimdi lütfen siz soruma cevap verin."</p>

  <p>"Hayır" diye homurdandı ev sahibi. "Niyazi ile bunca zamandır en ufak bir sürtüşmem olmamıştır. Son derece efendi ve anlayışlı biridir."</p>

  <p>"Umarım öyledir. Mesai saatlerinin dışında bahçede gördüğüm müştemilatta mı kalır?"</p>

  <p>"Bu evde Dürdâne'den başka kimse kalmaz. Niyazi de sabahları gelip beni evden alır, bütün gün benimle olur, akşam dönüşte de arabayı evin garajına çeker ve kendi evine gider."</p>

  <p>"Nerede oturur şoförünüz?"</p>

  <p>"Kasımpaşa'da."</p>

  <p>"Evli mi?"</p>

  <p>Emre yine bezginliğini ifade eden bir tavır takındı. Bu sualler ona çok anlamsız geliyordu. Yüreği kaçırılan çocuğunun bilinmeyen kaderi ile yanarken Baş Komisere kükremek geldi içinden. Kendini zor tuttu; anlamsız da olsa polis görevini yapıyordu. "Evet, evli" dedi. "Çocuğu var mı?"</p>

  <p>"Sanırım üç tane. Dört de olabilir, şimdi tam hatırlayamıyorum."</p>

  <p>"Pekâlâ" dedi Fikret Uskan. "Şimdi gelelim yanınızda kalan hizmetkârınıza. Kaç seneden beri bu evde çalışıyor."</p>

  <p>Emre hatırlamak için bir an düşündü. Kocasının hatırlamakta güçlük çektiğini gören Nilüfer o dalgın ve kendinde değilmiş gibi görünen haliyle soruyu cevaplandırdı. "Altı yıl. Onu Alp'e hâmiliyken yanımıza almıştık. O tarihten beri de buradadır." Baş Komiser anneye yeniden bir göz attı.</p>

  <p>Nilüferin gözleri rast gele bir noktaya kenetlenmiş gibiydi. "Bir tavsiye üzerine mi?"</p>

  <p>"Dürdâne'yi annem yetiştirmiştir. Onu çocukken yanına almıştı. On yaşında filandı."</p>

  <p>"Evli mi?"</p>

  <p>"Hayır."</p>

  <p>Fikret az evvel kendilerine kapıyı açarak salona alan kızı görmek için hafifçe yana başını çevirip baktı. Kızın salonu terk etmiş olduğunu gördü. Dürdâne üzerinde fazla durmadı.</p>

  <p>"Bana biraz da bahçıvanınız hakkında bilgi verir misiniz?"</p>

  <p>Emre artık evin güvenilir insanları hakkında sürdürülen bu sorgulamadan eni konu sıkılmıştı. Kendini patlamamak için zor tutuyordu.</p>

  <p>"Adı ilyas'dır. Eski bir Bulgar göçmeni. Yıllar önce çocukken İstanbul'a göç etmişler. Dürüstlüğüne kefil olabilirim. Çok mazbut bir adamdır."</p>

  <p>"Kaç yaşlarında?"</p>

  <p>"Her halde o da ellinin üzerindedir."</p>

  <p>"Soyadı?"</p>

  <p>Emre yine durakladı. Bahçıvanın soy adını hatırlamıyordu. Bilmesine biliyordu ama aklına gelmiyordu şu an soy adı. Cevap yine Nilüfer'den geldi.</p>

  <p>"Soylu.. İlyas Soylu."</p>

  <p>Baş Komiser ismi defterine not etti.</p>

  <p>"Nerede oturur?" Bu defa soruyu ortadan sormuştu. Nitekim karşılık yine Nilüfer'den geldi.</p>

  <p>"Yeni Bosna'da. Ama adresini tam olarak bilmiyorum. Tabii ki evli, kaç çocuğu olduğunu bilmiyoruz. Sormak hiç aklımıza gelmedi. Beş vakit namazında, namuslu bir adamdır, memur bey. Bu sorular eşime de bana da çok anlamsız geliyor." Fikret hiç oralı olmadı.</p>

  <p>Onların düşünceleri onu hiç ilgilendirmiyordu.</p>

  <p>"Lütfen şimdi de evinize şu hafta da bir gelen temizlikçi kadından söz edin."</p>

  <p>Emre karısına baktı. Haliyle evin personeliyle karısı ilgilenirdi. Hele temizlikçi kadın hakkında hiç bilgisi yoktu. Adını dahi bilmiyordu. Başında bin bir iş meşgalesi varken böyle teferruattan sayılacak meselelere ayıracak vakti yoktu.</p>

  <p>"Adı Fatma" dedi Nilüfer. "Erzurumludur, iki yıldan beri her hafta bir gün yanımızda çalışır, iki yetişkin oğlu olduğunu biliyorum."</p>

  <p>"Nereden biliyorsunuz? Siz mi sormuştunuz?"</p>

  <p>Nilüfer ilk defa sabit bakışlarını diktiği duvardan alarak küçümseyen bir ifade ile Baş Komisere baktı.</p>

  <p>"Hayır, ben sormadım. Oğullarına eşimin fabrikasında bir iş bulmamı istemişti, ben de o vesileyle öğrenmiştim."</p>

  <p>"Yaa..." dedi Fikret. "Eşinize bu isteği iletmiş miydiniz?"</p>

  <p>"Hayır."</p>

  <p>"Neden?" .</p>

  <p>Emre ilk defa duyduğu bu isteği hayretle karşılamıştı. Bir karısına bir de Baş Komiser'e bakıyordu.</p>

  <p>"Ben kocamın işlerine karışmam. Hele yeterince tanımadığım insanları işe almasını asla düşünmem bile. Ayrıca bana iletilen her iş isteğini de eşime açmayı manasız bulurum."</p>

  <p>Kadın belki haklı olabilirdi ama Fikret bunu Nilüfer'in kibirli tutumundan mı, yoksa gerçekten kocasının işlerine karışmamak istediğinden mi kaynaklandığını çıkaramadı. "Ne tür bir iş istediğini hatırlıyor musunuz?" diye sordu. Nilüfer bir an düşündü.</p>

  <p>"Tam çıkaramıyorum şimdi ama galiba fabrika araçlarında şoförlük gibi bir şeydi."</p>

  <p>"Ne zaman geldi bu istek size."</p>

  <p>"Sanırım yaklaşık altı ay kadar önce."</p>

  <p>"Ne dediniz kadına?"</p>

  <p>Nilüfer yine ters ters baktı Baş Komiser'e.</p>

  <p>"Uygun bir iş olmadığını, bütün kadroların dolu olduğunu söyledim."</p>

  <p>"İnandı mı?"</p>

  <p>Nilüfer kısık sesle homurdandı.</p>

  <p>"İnanıp inanmaması umurumda değildi."</p>

  <p>"Bu yüzden size bozulup kinlenmiş olabilir mi?"</p>

  <p>Genç kadın, Baş Komiserin varsayımını küçümser bir ifadeyle söylendi.</p>

  <p>"Fatma'yı tanımıyorsunuz memur bey. Oğlumuzun kaçırılışını organize edecek kadar zeki biri değildir; bu iş için onu suçluyorsanız, yanılıyorsunuz."</p>

  <p>"Henüz kimseyi suçlamıyorum hanımefendi" diye mırıldandı.</p>

  <p>Baş Komiser. "Sadece bize ışık tutabilecek ön bilgileri toplamaya çalışıyoruz."</p>

  <p>Emre lâfa karıştı ama biraz sitemkâr ifade vardı ses tonunda.</p>

  <p>"Fakat nedense güvendiğimiz ve kendilerinden asla şüphelenmediğimiz evin personelinden işe başladınız. Sanki olası suçlu onlarmış gibi."</p>

  <p>Fikret de kaşlarını çattı ve daha soğuk bir ifade kapladı yüzünü.</p>

  <p>"Size ilk sorum şüpheleneceğiniz kimselerin olup olmadığıydı. Yanılmıyorsam öyle birinin olmadığını ve aklınıza kimsenin gelmediğini söylemiştiniz. Biz de rutin sorgulamamıza başladık. Şimdi lütfen bu işin takdirini bize bırakın."</p>

  <p>Baş Komiser not tuttuğu defterin sayfasını yırtarak az gerisinde duran muavinine uzattı. Mehmet Yurdadön tek kelime etmeden kağıdı alıp cebine attı.</p>

  <p>İlk görüşme biraz sevimsiz geçmişti.</p>

  <p>Ne Fikret, Keskin ailesinden hoşlanmıştı, ne de onlar kendisinden. Ama Baş Komiser tecrübesiyle bunun hiç de anormal olmadığını düşünüyordu. Ümitsizlik içinde ki aileler daima böyle davranırlardı..</p>

  <p>Baş Komiser ile muavini Keskinlerin villasından çıktıklarında yine medya mensuplarının saldırısına uğradılar. Gazeteciler ve televizyoncular bu kez daha ısrarlı sorular soruyor ve âdeta iki polis memurunun arabalarına binmelerini engelliyorlardı. Çaresiz kalan Fikret Uskan arabanın kapısını açıp adımını içeriye atmadan önce çevresindeki kalabalığa kısa bir açıklama yaptı.</p>

  <p>"Arkadaşlar, sizin de bildiğiniz gibi bu sabah saat sekiz sularında Keskin ailesinin küçük oğlu devam ettiği yuvanın kapısı önünde servis arabasından indiği sırada silahlı iki kişi tarafından kaçırılmıştır. Henüz kaçırılış sebebi bilinmiyor: Meseleyi her yönüyle araştırıyoruz. Her hangi bir ilerleme kaydedilirse yeni bilgiler basına açıklanacaktır. Lütfen şimdi bize sual sormayın ve tahkikatın gelişmesini bekleyin. Bütün söyleyeceğim bu kadar." Genç bir gazeteci atıldı.</p>

  <p>"Keskinlerin varlıklı bir aile olduğu biliniyor. Acaba kaçıranlar fidye peşindeler mi?"</p>

  <p>"Bilmiyoruz" dedi Baş Komiser. "Henüz böyle bir istek yok?"</p>

  <p>Bu defa Kanal 9'un habercisi sordu.</p>

  <p>"Başka olasılıklar üzerinde de duruluyor mu?"</p>

  <p>Fikret bezgin bir ifadeyle homurdandı.</p>

  <p>"Her ihtimali araştırıyoruz."</p>

  <p>Arkadan başka bir ses yükseldi.</p>

  <p>"Çocuğu canlı olarak bulacağınıza inanıyor musunuz?" Baş komiser kalabalığa bakıp sorunun sahibini aradı. Sarışın, kısa boylu bir kadındı. "Siz ne düşünüyorsunuz?" dedi Fikret.</p>

  <p>Kadın hiç duraksamadan cevap verdi. "Polisin bu konuda deneyimsiz olduğunu. Zira bizim memlekette çocuk kaçırma vakaları pek sık olmaz."</p>

  <p>Ukala, diye içinden geçirdi Baş Komiser. Sonra sarışın gazeteciye gülümseyerek seslendi. "Olmasına olurda, siz pek ilgilenmezsiniz. Sıradan, adı sanı duyulmamış bir vatandaşın çocuğunun kaçırılması ne gazetelerinizin baş sayfalarında, ne de televizyonlarınızın ana haber bülteninde yer alır ama Keskin ailesinin oğlu kaçırılırsa hepiniz kapıya arı kovanı gibi üşüşürsünüz. Çünkü olayın dramatik ve sansasyonel bir boyutu vardır ve nazarınız da ilgi çekicidir."</p>

  <p>Gazetecinin susacağını sanmıştı Fikret.</p>

  <p>Lâkin kadın hemen cevap verdi.</p>

  <p>"Baş Komiserim" dedi. "Bu ifadenizle basını tahkir ettiğinizin farkında mısınız?" Muavin Mehmet kısık sesle âmirine fısıldadı.</p>

  <p>"Boş verin, Baş Komiserim. Atlayın arabaya da gidelim. Şimdi burada tartışmaya girmenin hiç anlamı yok. Kadın mesele çıkarmak istiyor."</p>

  <p>Fikret oralı olmadı.</p>

  <p>Dik dik kadına bakmaya devam etti.</p>

  <p>"Dün Şişli, Koyunlu Sokakta da bir çocuk kaçırma vakası oldu. Ama ben sizi orada gördüğümü hatırlamıyorum" dedi. Sarışın kadın sırıttı.</p>

  <p>"Ben her tarafa yetişemem gazetemden bir arkadaş mutlaka orada olmuştur."</p>

  <p>"Emin misiniz?"</p>

  <p>Bu sürtüşmeyi fırsat bilen medya mensupları birbiri ardına flaş patlatıp, kameralarını çalıştırmaya başlamışlardı.</p>

  <p>Gazeteci omuzlarını silkip cevabı yapıştırdı.</p>

  <p>"Kesinlikle."</p>

  <p>Sarışın kadınının boynunda hangi gazeteye mensup olduğunu gösteren bir kart sallanıyordu. Fikret kart okumaya çalıştı ama arada belirgin bir mesafe olduğundan görememişti.</p>

  <p>"Kim olduğumu anlamak istiyorsanız söyleyeyim. Ben Eşitlik Gazetesi'nden Yağmur Beler'im."</p>

  <p>Baş Komiser acı acı güldü. Eşitlik yüksek tirajlı bir gazeteydi. "Üzgünüm Yağmur hanım" dedi. "Dün Şişli'de bir apartman kapıcısının yedi yaşındaki kızı kaçırıldı. Ama o apartmanın kapısı önünde ne sizin gazetenizden ne de diğerlerinden hiç kimse yoktu. Ben yine orada görevimin basındaydım."</p>

  <p>Sarışın kız biraz bozulur gibi olmuştu.</p>

  <p>Kabullenmek istemedi. Diğer basın mensuplarının olayı bilip bilmediklerini anlamak istercesine etrafına bakındı. Kimseden ses çıkmamıştı. Fikret arabaya binerken kıza dönüp son defa konuştu.</p>

  <p>"Görüyorsunuz ya, boş durmuyoruz, mesleki tecrübemizi arttırmaya çalışıyoruz." Baş Komiser kapıyı kapatınca direksiyon başındaki sivil polis arabayı gazladı. Bir yandan da kısık sesle mırıldanıyordu. "Nereye gidiyoruz âmirim?"</p>

  <p>"Şu çocuk yuvasına. Bir de orayı araştıralım bakalım" dedi.</p>

  <p>Araba hızlanıp iki sokak aşağıdaki çocuk yuvasının önüne gelmişti, iki polis yuvadan içeri girmeden Olay Yeri inceleme Bölümünden kendilerini bekleyen genç bir memurla karşılaşmışlardı. Polis kendisini tanıtıp Baş Komisere olayın nasıl cereyan ettiği hakkında kısa bir bilgi verdi. Muavin Mehmet kjsa kısa notlar almıştı.</p>

  <p>"Geniş ve tafsilatlı bir raporu bu akşam masamda görmek istiyorum" dedi Fikret genç memura. Olay Yeri inceleme Bölümü'nün elamanı Baş Komiseri selamlayıp, "Emredersiniz, efendim" diye mırıldandı.</p>

  <p>Okulun sahibi elli yaşlarında, kısa boylu, şişman ve temiz pak giyimli bir zattı. Sabah ki olayın heyecanını hâlâ üzerinden atamadığı belli oluyordu. Polisleri karşısında görünce, kurgulu makine düzeniyle böyle bir hadisenin ilk defa başına geldiğini, çok üzüntülü olduğunu ve lâkin okul idaresi olarak olayda kendilerine yüklenecek en ufak bir kabahat ya da taksirlerinin söz konusu olmadığını anlatmaya başladı hemen. Nefes aldığı bir sırada Fikret onu bir el işaretiyle susturarak, "Lütfen olay sırasındaki görevli hanımı buraya çağırır mısınız, ona birkaç soru sormak istiyorum" dedi. Okul sahibi derhal başını sallayıp, "Hemen efendim" dedi.</p>

  <p>Az sonra odaya yirmi üç, yirmi dört yaşlarında genç bir kız girmişti. Sırtında lacivert bir etek, aynı renk bir de ceket vardı. Beyaz gömleğinin yakasında da yuvanın amblemi işlenmişti. Fikret bunun bir tür üniforma olduğunu anladı. Kız ürkek adımlarla yaklaşıp Baş Komiserin işaret ettiği koltuğa oturdu. Oldukça tedirgindi, iki de bir alnına düşen uzun, kestane rengi saçlarını geriye itiyordu. Fikret ellerinin titrediğini gördü. Kendini ve muavinini tanıttıktan sonra kıza ilk sorusunu yöneltti.</p>

  <p>"Olayı en başından başlayıp bize anlatır mısınız?"</p>

  <p>"Her sabah olduğu gibi yuvaya gelen çocukların vasıtalardan inip okul binasına muntazam bir şekilde girmelerine çalışıyordum. Saat sekiz civarıydı. Şoför Şükrü'nün de arabası o sırada kaldırıma yanaşmıştı. Çocukları birer birer araçtan indiriyordum. Tam sıra Alp Keskin'e geldiği anda birden o adam yanımda peyda oldu."</p>

  <p>"Bir dakika" dedi Fikret.</p>

  <p>"O ana kadar adamı fark etmemiş miydiniz?"</p>

  <p>"Üzgünüm ama hayır. Çocuklar çok hareketli ve küçük olduklarından onlara çok dikkat etmek zorundayız. En ufak bir dalgınlıkta arabadan inerken düşebilirler."</p>

  <p>"Yani.adamın orada beklediğini görmediniz?"</p>

  <p>"Maalesef görmedim."</p>

  <p>"Çocuğu arabadan indirdiğiniz anda ne oldu?"</p>

  <p>Kız bir an sabah ki olayı yeniden yaşarmış gibi oturduğu yerde ürperdi. "Galiba..." dedi ve durakladı.</p>

  <p>"Galiba ne?"</p>

  <p>"Sanırım onu daha önce fark ettim. Yüzündeki kar maskesinden.. Ama hemen olayların başlamasından kısa bir an önce. Fakat hava çok soğuktu bu sabah. Herkes atkı, kaşkol gibi şeylere bürünmüştü. Zaten hadise o kadar ani oldu ki.."</p>

  <p>"Demek adam bir kar maskesi takmıştı?"</p>

  <p>"Evet, siyah bir yün maske vardı başında."</p>

  <p>"Sonra ne oldu?"</p>

  <p>"Adam birden bir tabanca çıkararak bana doğrulttu ve çocukla arama girdi. Korkudan dona kaldım ve bir çığlık attım. Kötü bir şeyler olacağını anlamıştım ama ne yalan söyleyeyim, saldırının çocuğa değil de bana yapıldığını sanmıştım o an."</p>

  <p>"Daha sonra?"</p>

  <p>"Her şey bir an da gelişti. Arabanın şoförü durumu görmüştü ama minibüsün içindeydi. Aşağıya indi. işte o an ikinci kar maskeli adamı fark ettim. Şoföre arkasından yaklaşıp ense köküne sert bir darbe indirdi. Şükrü efendi yere serildi. Tabancalı olanı da çocuğu kucakladığı gibi koşarak kaçmaya başladılar. Her şey inanılmaz bir hızla bir iki saniye içinde olup bitmişti."</p>

  <p>"Saldırganların birbirleriyle konuştuğunu duydunuz mu?" Kız birkaç saniye düşündü. "Hayır" dedi, "Duymadım."</p>

  <p>"Emin misiniz?"</p>

  <p>Görevli kız yine biraz düşündü, sıkıntılı bir şekilde mırıldandı. "Hatırlamıyorum ama birbirleriyle sanırım konuşmadılar."</p>

  <p>"Adınız nedir?"</p>

  <p>"Olcay.. Olcay Derman."</p>

  <p>"Olcay hanım az önce saldırganın silahını çektiği anda saldırının size yapıldığını düşünmüşsünüz; öyle dediniz, değil mi?"</p>

  <p>Kız hafifçe kızardı. Kekeleyerek, "Evet, bir an öyle sandım" dedi. "Neden?"</p>

  <p>"Şey, bilmiyorum.. Galiba yuvadan bir çocuk kaçırılacağı hiç aklıma gelmemişti de." Fikret ısrar etti. "Tek sebep bu mu?"</p>

  <p>Kız sanki yardım ister gibi okul müdürüne baktı bir an. Durum Baş Komiserin gözünden kaçmamıştı. Olcay'daki sıkıntı daha da arttı. Önüne bakmaya başladı. O zaman yuvanın sahibi Şemsi Okvuran araya girdi.</p>

  <p>"İzin verirseniz ben bir açıklama yapmak istiyorum" diye mırıldandı. "Olcay'ın başına musallat olan bir sevdalısı var. Oturdukları semtten bir genç. Doğuluymuş. Olcay'la evlenmek istiyor. Bu kızımızın ailesini de tanırım. Olcay da, ailesi de delikanlıyı istemiyorlar. Çocuk birkaç defa tehdit savurmuş, ailen evet desin yoksa seni kaçırırım diye, gözdağı filan vermiş. Mesele biraz ciddi. Anlarsınız ya, delikanlı orijini itibariyle böyle şeylere normal bakan, eğitimsiz bir genç. Bu sabah yanı başında böyle bir saldırganı görünce, onun arkadaşı sanmış. Korkusu ondan." Fikret Uskan kısa bir an sevda hikâyesi ile çocuğun kaçırılması arasında bir bağ kurulup kurulamayacağını düşündü, ilk hazarda hiç ilgisi yokmuş gibi geliyordu insana ama meslekî tecrübesi böyle alâkasız görünen nice bin ufak noktanın ilerde asıl olayların çıkış nedeni olduğunu ona öğretmişti.</p>

  <p>Gözlerini kıza dikerek sordu.</p>

  <p>"Adı nedir bu gencin?"</p>

  <p>Olcay nefret edermiş gibi fısıldadı.</p>

  <p>"İbrahim. Ama bizim mahallede herkes ona Kel ibo der. Başını usturayla kazıtıyor da.</p>

  <p>Serserinin tekidir, işsiz güçsüz takımından."</p>

  <p>"Nerede oturuyorsunuz?"</p>

  <p>"Çobançeşme'de. Güneşli civarında."</p>

  <p>"İbo denen adamın evini biliyor musunuz?"</p>

  <p>Olcay utanarak fısıldadı.</p>

  <p>"Evet, efendim. Aynı sokakta oturuyoruz."</p>

  <p>"Lütfen adresi yazıp muavinime verin."</p>

  <p>Kız adeta bu konunun açılmasına pişman olmuş gibiydi.</p>

  <p>"Onu sorguya mı çekeceksiniz?" diye sordu ürkerek.</p>

  <p>"Olabilir."</p>

  <p>"Fakat" diye mırıldandı kız. "Bu hadiseyle onun hiçbir ilgisi olmadığını sanıyorum ben.. Evet, serserinin tekidir ama bir çocuk kaçıracağını düşünmek istemiyorum."</p>

  <p>"Neden?"</p>

  <p>Kız ellerini yüzüne kapattı.</p>

  <p>"Bilmiyorum., yani o kadar alçaklaşacağına ihtimal veremem" diye hıçkırdı.</p>

  <p>Fikret'le muavin Mehmet bir daha bakıştılar. Kızın tepkisini yadırgamışlardı. Sanki korktuğu ve nefret ettiğini söylediği bir sokak kabadayısını koruyor gibiydi Olcay.</p>

  <p>Baş Komiser kızın ağzını aramaya devam etti.</p>

  <p>"Yoksa Kel ibo'yu bu işe bulaştıracağız diye korkuyor musunuz?"</p>

  <p>Ellerini yüzünden indiren genç kız heyecanla mırıldandı.</p>

  <p>"Evet. Polisin kapısına dayandığını ve benim yüzümden onu sorguya çektiğinizi anlayınca hiddetten küplere binecektir. Sonra benim başıma gelecekleri tahmin ediyor musunuz? Onu ihbar ettiğimi sanacak. Bana da aileme de yapmadığını bırakmaz. Hem ondan şüphelenmeniz anlamsız; onun niyeti hiç tanımadığı bir çocuk olamaz, zoru benimle."</p>

  <p>"Siz hiç endişelenmeyin" dedi Fikret. "Biz onu usulünce sorguya çekeriz, biraz da kulağını çekeriz, gözümüzün üzerinde olduğunu söyleriz. Öyle sokak serserileri polisin karşısında muma dönerler, boşuna korkmayın." Kız sustu ama titremesi hâlâ devam ediyordu. Baş Komiser bu defa okul sahibine döndü.</p>

  <p>"Şimdi bir de şu servis şoföründen bahsedelim" diye sertçe homurdandı. Şemsi Okvuran koltuğunda kıpırdandı.</p>

  <p>"Şükrü Efendi beş senedir bu hizmeti yapar. Namuslu bir kişidir. Ona güvenebilirsiniz. Okul idaresi olarak şimdiye kadar en ufak bir falsosunu görmedik, hiçbir veliden şikâyet gelmedi bize."</p>

  <p>"Yine de araştırmak zorundayız."</p>

  <p>"Tabii, anlıyorum" diye mırıldandı Şemsi Okvuran. "Zaten o da polisin kendisiyle görüşeceğini bildiği için gitmedi, ilk gelen ekibe ifade verdi, isterseniz onu da buraya çağırayım."</p>

  <p>"Gerek yok" diye mırıldandı Baş Komiser. Biz dışarıda kendisini buluruz." Sonra yerinden kalkarken kıza son bir defa bakıp yumuşak bir sesle fısıldadı. "Bize bir de yazılı ifade vermeniz gerekecek, ilerde bir polis memuru ile sizi merkeze çağıracağız."</p>

  <p>Olcay anladım dercesine başını salladı..</p>

  <p>Odadan çıkarlarken Olcay Derman'ın yüzü hâlâ sapsarıydı. Şemsi Okvuran ise ticari itibarına ve okuluna gelecek lekenin sıkıntısı içindeydi henüz. Adamın içinden bu vartayı nasıl atlatacağının hesaplarını yaptığına emindi, Baş Komiser. Dışarıya çıkar çıkmaz yolun sağ tarafına park etmiş minibüsü gördüler. Elli beş yaşlarında ki, ak saçlı, hafif göbekli, arabanın hemen yanında ayakta duran adamın şoför Şükrü olduğunu anlamışlardı. Sırtında eskimiş meşin bir ceket vardı. Sinirli bir şekilde sigara içiyordu. Yuvadan çıkan iki sivilin kendisine yaklaştığını görünce toparlanıp sigarasından son bir nefes çektikten sonra sokağa fırlattı. Onların polis olduğunu anlamıştı.</p>

  <p>Fikret, "Minibüsün şoförü sen misin?" diye sordu. Adam ellerini ovuşturarak, "Evet, efendim" dedi. "Ben, Baş Komiser Fikret'im."</p>

  <p>"Buyurun Baş Komiserim. Ben de sizi bekliyordum. Daha önce ifade verdim ama beni bir de sizin sorgulayacağınızı söylediler."</p>

  <p>"Anlat bakalım bu sabah olanları."</p>

  <p>Şoförün ifadesi de Olcay anlattıklarını tutuyordu. Hemen hemen aynı şeyleri söylemişlerdi. Olay patlak verinceye kadar her ikisi de yüzleri kar maskeli adamları görmemişlerdi. Fikret adamı zorladı.</p>

  <p>"Yahu nasıl olur da, yüzü maskeli iki adamı hiç fark etmezsiniz? Herifler birden gökten inmediler yâ?" diye homurdandı.</p>

  <p>"Komiserim o an ben çocukların itişip kakışmadan arabadan inmelerine bakıyordum. Ufak çocuk bunlar, bağrışır, itişir kakışırlar. Zaten arabadan indikten sonra yuvaya girmelerine başlarındaki görevli kız bakar, ben ilgilenmem.'Maskeli adamlardan birini de o an tesadüfen gördüm. Silah çekmişti. Bir anormallik olduğunu anlar anlamaz arabadan indim ama diğeri göremedim. Tam olaya müdahale etmek üzereydim ki, diğeri arkadan yaklaşıp kafama vurdu."</p>

  <p>"Neyle vurdu? Silahla mı?"</p>

  <p>"Hayır komiserim, çıplak elle.. Tabancayla vursaydı o an bayılırdım. Sopa veya madeni bir şey de değildi. Ama ne de olsa artık yaşlı biri sayılırım. Herifin yumruğu balyoz gibi güçlüydü. Yiyince sersemledim ve oracığa yığıldım."</p>

  <p>"Sana vuranı görmedin mi?"</p>

  <p>"Gördüm ama daha sonra.. Arkasından, kaçarken."</p>

  <p>"Kaç yaşlarındaydı?"</p>

  <p>"Sanırım, yirmi beş filan."</p>

  <p>"Yüzlerini goremediysen, yaşlarını nasıl tahmin ediyorsun?" Şoför omuzlarını silkti.</p>

  <p>"Benim ki bir tahmin. Genç ve hızlıydılar. Ancak o yaşta olabilirlerdi. Tazı gibi de koşuyorlardı."</p>

  <p>"Çocuğu hangisi kucaklamıştı?"</p>

  <p>"Kıza silah çeken. Sanki ele başı oydu. Daha cüretkâr görünüyordu."</p>

  <p>"Sırtlarında ne vardı?"</p>

  <p>"Ne yalan söyleyeyim, pek dikkat edemedim ama eli silahlı olanın üzerinde koyu renk bir mont vardı."</p>

  <p>"Siyah mı?"</p>

  <p>"Hayır, lâcivert. Ayağında da lastik spor ayakkabılardan vardı. Hani şu tenis pabucu gibi olanlardan."</p>

  <p>"Bak, dikkat etmedim diyorsun ama epey şey aklında kalmış." Şoför omuzlarını silkti.</p>

  <p>"Sanırım bunlar pek önemli değil. Teşhise yeterli olduğunu sanmıyorum" dedi. Fikret sesini çıkarmadan adamı süzdü. "Aralarında konuştuklarını duydunuz mu?"</p>

  <p>Şoför birkaç saniye düşündükten sonra, "Hayır" dedi. "Duymadım."</p>

  <p>"Emin misiniz? Hadi koş, yürü veya fırla, uzaklaşalım buradan gibi lâflar etmediler mi?" diye sordu.</p>

  <p>"Ben duymadım. Ense köküme darbeyi yiyince yere düşmüştüm zaten. Ne olduğumu şaşırdım. Toparlanıp ayağa kalkıncaya kadar da çoktan uzaklaşmışlardı."</p>

  <p>Baş Komiser bakışlarını şoförün göz bebeklerine dikti. "Keskin ailesini tanır mısın?"</p>

  <p>Şükrü Efendi rahatsız olmuş gibi durakladı bir an. Dudaklarını büzdü, "Biraz" dedi. "Ne demek biraz?"</p>

  <p>"Alp'in annesini görmüşlüğüm var. Genellikle sabahları kapının önüne çocuğu o çıkarır. Saygın, kibar bir hanımdır. Nâziktir de, bazen bana hal hatır sorar. Kuşkusuz gün görmüş bir insan."</p>

  <p>"Zengin olduklarını biliyor musun?"</p>

  <p>"Her halde komiserim. Oturdukları eve bir baksana, saray gibi."</p>

  <p>"Ya çocuğun babasının ne iş yaptığını?"</p>

  <p>"Daha önce bilmiyordum ama bu gün öğrendim. Büyük bir sanayiciymjş. Bir sürü fabrikası varmış."</p>

  <p>"Kimden öğrendin?"</p>

  <p>Şoför garip garip Fikret'e baktı.</p>

  <p>"Yuvanın sahibinden" dedi. "Çocuğunda fidye almak için kaçırıldığı söyleniyor."</p>

  <p>"Bunu da Şemsi Bey'den mi öğrendin?"</p>

  <p>"Hayır" diye mırıldandı Şükrü. "Ya kimden?"</p>

  <p>"Oh ooo, beyim. Olaydan sonra burası panayır yerine döndü. Tüm civardaki komşular buraya toplandı. Herkes yorumda bulundu. Ben de kulak kabarttım. Mutlaka çocuğu para koparmak için kaçırdılar deniyor. Adam para babesıymış. Civarda tanınan biri. Allah yardımcısı olsun." Baş Komiser işi fazla uzatmadı.</p>

  <p>"Daha sonra merkeze gelip yazılı ifade verecek ve tutanağı imzalayacaksın. Şehir dışına çıkmak yok, anlaşıldı mı?" Şoför dikleşti.</p>

  <p>"Ne demek oluyor bu, Baş Komiserim? Bana suçlu muamelesi mi yapıyorsunuz yani?"</p>

  <p>Fikret dik dik adamı süzdü.</p>

  <p>"Şimdilik sadece ifade vereceksin. Hepsi o kadar" dedi..</p>

  <p>Minenin bakışları Hasan'ın kucağındaki çocuğa kilitlendi. Deponun yarı loş aydınlığın da birkaç saniye yabani adamın kucağında debelenen küçük Alp'den gözlerini alamadı, içinin ürperdiğini, yüreğinin derinliklerinde uzun zamandır unuttuğu bir yaranın yeniden sızladığını duyumsadı. inanmaz gözlerle çocuğa bir daha baktı. Tıpkı oğlu Cem'e benziyordu, inanılmaz bir benzeyiş.. Ondan ayrıldığında da oğlu bu yaşlarda idi.. Beş, beş buçuk civarında.. Dona kalmıştı. Birkaç dakika yerinden kımıldayamadı. Bu sadece bir rastlantıydı ama üzücü bir rastlantı. Oysa oğlu şimdi on yedi yaşında, kocaman bir delikanlı olmalıydı. Hasan çocuğu hâlâ kucağından bırakmamış, kocaman pençesiyle ağzını örtmeye devam ediyordu. Ne yapacağını bilemez bir halde etrafındakilere bakındı. Ökkeş ile Hayri'de aynı şaşkınlıkla deponun yeni misafirini inceliyorlardı. Hasan dayanamayıp bağırdı. "Ne aval aval bakıyorsunuz yahu? Şimdi ne yapacağım ben bu piçi?" ilk toparlanan Hayri oldu.</p>

  <p>"Önce çocuğun ağzından o elini çek. Görmüyor musun, neredeyse boğulacak?"</p>

  <p>"Ya bağırırsa?"</p>

  <p>"Korkma bağırmaz. Bağırsa da kimse duymaz. Beş yaşındaki çocuğun avazından ne çıkar ki?"</p>

  <p>Hasan usulca pençesini oğlanın ağzından çekti ve yavaş yavaş yere bıraktı. Alp gerçekten de bağırıp çağırmamıştı. Sadece yaşının verdiği bir safiyetle depoda ki yabancıları meraklı gözlerle inceliyordu. Yerinden hiç kımıldamamış, Hasan'ın bıraktığı yerde öylece kalmıştı. Herkes de belirgin bir tedirginlik hasıl olmuştu. Çocuğa bir umacı gibi bakıyorlardı.</p>

  <p>Neden sonra Hayri dönüp Mine'ye bir bakış attı. Tilki'nin kapatmasının görevi şimdi başlıyordu, çocuk burada olduğu sürece ona nezaret görevi asıl kadına verilmişti. Hayri'nin tecrübeli gözleri, kadında ki şaşkınlığı ve yerinde donup kalmasını fark etmekle beraber bir anlam verememişti. Niye çocuğa bu kadar garip yakıyordu acaba?</p>

  <p>"Hadi" dedi Mine'ye. "Çocukla meşgul ol."</p>

  <p>Mine ise anılarıyla boğuşmaya devam ediyordu o an. Alp'e doğru bir iki adım attı. Aynı yuvarlak yüz, geniş alın, ufacık kulaklar ve sarı perçemli saçlar.. Cem'in modeli sanki.. Çocuğun önüne gelince dizlerini kırıp eğildi. Kollarını iki yana açtı, gülümsedi, Alp'e sevgiyle baktı. Hafif sulanan gözlerinde tatmin olmamış analık sevgi ve şefkatinin izleri okunuyordu.</p>

  <p>"Gel, yaklaş bana yavrum" diye fısıldadı. Depodaki üç erkek Mine'den böyle bir yaklaşım beklemedikleri için yadırgayarak kadını süzdü. Hayri içinden, vay be, diye homurdandı. Tilki Sedat hakikaten işinin ehli tam bir profesyonel seçmiş diye, geçirdi aklından. Kadın çocuğa öyle bir içtenlikle yaklaşmıştı ki, durumu bilmese kadmın gerçekten analık gösterisi sergilediğini düşünecekti.</p>

  <p>Alp, Mine'nin kollarına atılmadı ama ondan kaçmadı da. Hatta isteksiz de olsa kadına doğru bir iki adım attı. Çocuk sezgisi o an, depodaki yabancıların içinde en güvenilir ve kendisine kötülük etmeyecek tek kişinin o olduğunu hissettirmişti. Mine çocuğun yüzünü avuçlarının içine aldı. Ten teması kadıncağızın yüreğini titretmişti. Onu her iki yanağından öptü. Oğlan kımıldamıyordu hâlâ ama yüreğindeki buruk acı devam ediyordu. Alp'in kulağına adeta fısıldadı.</p>

  <p>"Korkma oğlum. Sana bir kötülük edecek değiliz." Çocuk ilk defa titrek bir sesle sordu. "Babam ne zaman beni almaya gelecek?"</p>

  <p>"Yakında, çok yakında gelecektir, inan bana."</p>

  <p>"Ben burada kalmak istemiyorum."</p>

  <p>"Biliyorum. Ben de istemiyorum ama bir süre babanın gelişini beklemek zorundayız."</p>

  <p>Osman Avsıı "Akşama kadar mı?"</p>

  <p>"Belki yarın sabaha kadar."</p>

  <p>Çocuk yaşından umulmayan bir tevekkülle etrafına bakındı.</p>

  <p>"Niye yarın sabaha kadar? Babama gelip beni alması için bir telefon edemez miyiz?"</p>

  <p>"Biz edeceğiz zaten, merak etme. Hadi gel şimdi şu yatağın üzerine otur bakalım." Mine çocuğu kucağına alarak depoda ki üç portatif yataktan birine doğru götürdü. Erkekler rahatlamış çocuğun pek bağırıp çağırmayacağını anlamışlardı. Tanımadıkları kadın çocuk ruhundan iyi anlıyor, şefkatle yaklaşmasını biliyordu. Hayri, Hasan'a dönerek mırıldandı.</p>

  <p>"İşi gürültüsüz patırtısız hallettiniz mi?" Hasan'ın ufak kara gözlen hayal ümitleri ile titredi. "Hem de nasıl. Tereyağından kıl çeker gibi."</p>

  <p>"Bu iyi haber. İşin en zor kısmı buydu. Gerisini Sedat halleder." Sonra birden aklına gelmiş gibi homurdandı. "Peki içeriye girmek için neden bu kadar beklediniz?" Soruya Ökkeş karşılık verdi.</p>

  <p>"Dışarıda semtten biri beni gördü. Onu atlatmadan çocuğu içeri alamazdık."</p>

  <p>"Kim gördü?"</p>

  <p>Hasan gibi Ökkeş'de Hayri'ye pek sempatik bakmıyordu. Hatta onun bu işe neden karıştırıldığını pek anlamamıştı.</p>

  <p>"Dedim ya Balat'lı biri, civardan bir arkadaş, sen tanımazsın."</p>

  <p>"Olsun. Kim, adı ne?" Hayri'nin merakı Hasan'ı da tedirgin etmişti. Sert bir sesle posta koydu. "Sana ne be yahu, tanımazsın dedik ya."</p>

  <p>Hayri inanılmaz bir sert bakış fırlatmıştı Hasan'a. Hasan az kaldı çözülecekti. Ama son anda kendini toparladı ve içindeki kabadayılık ruhu alevlendi. O da dik dik bakmaya başladı yeterince tanımadığı yabancıya. Durumun tatsızlaşacağmı anlayan Ökkeş müdahele etti.</p>

  <p>"Balıkçı bir arkadaş. Burada ona Salih Kaptan derler. Ufak bir teknesi vardır. Bazı akşamlar kahvede kağıt oynarız. Beni görünce biraz lâfa tuttu. Onu kapıdan uzaklaştırmak zorunda kaldım. Gecikmenin sebebi bu, rahatladın mı şimdi?" Hayri sesini çıkarmadı.</p>

  <p>Ama Hasan sanki bu açıklamayı yapmak zorunda miydin dercesine arkadaşını süzdü. Depoda ki gergin hava dağılmış gibiydi. Ökkeş mırıldandı.</p>

  <p>"Hadi biz şimdi gidelim. Sedat'ın dediği gibi akşam yedide tekrar geliriz. Herkes normal gündelik hayatına dönsün."</p>

  <p>Hayri tamam dercesine başjnı salladı, iki semt kabadayısı usulca depodan çıkarlarken esRısabıkalı içini kemiren duygular içindeydi. Artık dönüşü olmayan bir suç batağına saplandığını hissediyordu. Nedamet duyması için çok geçti. Elini başına götürüp kısa kesilmiş saçlarını sıvazladı. Bir an hasta karısını, evlilik arifesinde ki Kızını, tahsilde ki oğlunu düşündü. Tüm bunlara değer miydi, bilmiyordu hâlâ. İçini yeniden bir karamsarlık bastı. Ama Sedat'a söz vermişti bir kere. Geri dönüşü olamazdı..</p>

  <p>Tilki Sedat, Ökkeş'in ufak kamyonetinden atlayınca, bir süre uzaklaşan araca baktı arkasından. Geleceği ve ümidi o köhne kamyonetin içinde yatıyordu. Hatta yaşamı bile o ufak çocuğa bağlıydı. Planını başarıyla uygulayabilirse hem geleceğini kurtaracak hem de öldürülme korkusundan yakayı sıyıracaktı. Kör Behzat'la aralarının ne denli açık olduğunu çok az kimse biliyordu. Artık bu ortamda ona ekmek yoktu. Kör Behzat birini defterinden sildi mi ona yaşam hakkı tanımazdı. Er veya geç bir punduna getirip çok şey vaad ettiği yardımcısını ortadan kaldıracaktı. Kamyoneti köprü üzerinde kayboluncaya kadar gözleriyle takip etti. Sonra ağırağırTünel'in Karaköy'dekı terminaline doğru yürüdü. Hiç acelesi yoktu. Planının ilk etabını başarıyla uygulamış sayılırdı, ama asıl sorun bundan sonraki safhada başlayacaktı. Polis çoktan duruma müdahale etmiş olmalıydı. Medya haberi almış, televizyon kanalları ve basın bomba gibi kaçırılma olayıyla ilgili haberlerle çalkalanmaya başlayacaktı. Şimdi Keskin ailesi de, polis de çocuk kaçırıcılarından gelecek fidye talebini bekliyor olmalıydılar. Gişeden jeton alırken hafifçe gülümsedi Tilki. O telefonu hemen etmeyecekti. Keskin ailesine ait bütün telefonların yasal yollardan dinlenmeye alınacağından adı gibi emindi, isteğini bu yolla iletmenin çılgınlık olduğunu biliyordu. Telefon da edecekti tabii ama bunun yolu yordamı vardı, şimdilik ailenin yeterince paniğe kapılmaları, korkmaları ve ne denli ciddi olduğunu anlamaları için sabırla beklemesi gerekecekti. Sabır her şeyin tek anahtarıydı. Vagonlardan birine girip oturdu. Polisten endişesi yoktu. Kör Behzat ve avenesi asla çocuk kaçırma gibi işlerle meşgul olmazdı, onların tek yaptığı iş uyuşturucu kaçakçılığıydı. Bu nedenle bir mafya mensubu olmasına rağmen polis ondan asla şüphelenmeyecekti. Tünelden çıktığında ağır ağır Mine'nin evine doğru yollandı. Kapatmasına tuttuğu bu evi kimse bilmezdi. Mine depoda olduğu sıralarda rahat rahat orayı kullanabilecekti. Yöre tarihi dokusunu gittikçe kaybediyordu; eskiden azınlıkların çoğunlukla yer aldığı özellikle Rum ve Musevi ailelerin oturduğu sokaklar şimdi Anadolu insanının iskânına açılmış gibiydi. Apartman antresinde ki rutubet kokusundan nefret ediyordu Tilki. Buna birde kapıcı dairesinden yükselen ve üst katları da saran kesif bir yanık soğan kokusu kaplamıştı. Anahtarını çıkarıp dairenin kapısını açtı. Mine'den de hiç hoşlanmıyordu artık. Onu başından savmanın zamanı çoktan gelmişti de geçiyordu bile. Pasaklı, pis orospu diye geçirdi içinden. Yüzüne bakılır bir kadındı ama çok pasaklıydı. Ayrıca her fahişe gibi dini imanı paraydı. Oysa onu Beyoğlu'nun berbat barlarından birinden konsomatris olarak çalışırken çekip çıkarmış, daha beter fuhuş yuvalarına düşmekten kurtarmıştı. Sonu yakın bir gelecekte ya açlıktan sersefil sürünmeye ya da karanlık ve izbe bir sokakta ne idiğü belirsiz bir sokak kabadayısı tarafından bıçaklanarak öldürülmeye mahkûmdu. Ona sağladığı nimetleri bir türlü idrak edememişti. Gerçi ondan hoşlanmıyordu artık ama giderayak yine onu düşünmüş, son bir fırsat tanımıştı. Önce evin içinde bir süre dolaştı. iki de bir saatine bakıyordu. Kamyonetin şimdiye kadar çoktan Balat'taki depoya varmış olması gerekirdi. Her türlü aksiliği ve gecikmeyi düşünerek on dakika daha bekledi. Sonra evin telefonundan Mine'nin cebini aradı.</p>

  <p>Mine hemen telefonu açmıştı. "Merhaba" dedi aklından geçenleri bir köşeye bırakıp oldukça yumuşak ve rahat bir ses tonuyla. "Paketi aldınız mı?"</p>

  <p>"Aldık hayatım. Çocuk sağ salim buraya getirildi."</p>

  <p>"İyi. Her şey yolunda mı?"</p>

  <p>"Yolunda hayatım."</p>

  <p>"Hasanla Ökkeş çıktılar mı?"</p>

  <p>"Az evvel gittiler."</p>

  <p>"Çocuk sizi üzüyor mu?"</p>

  <p>"Hayır, sevgilim. Uslu uslu oturuyor. Sen ne zaman geleceksin?"</p>

  <p>"Söylediğim saatte. Şimdi bana Hayri ver." Tilki az sonra telefonda Hayri'nin sesini duydu. "Evet Sedat?"</p>

  <p>"İşler normal seyrini takip ediyor, değil mi?"</p>

  <p>"Tamamdır arkadaşım. Paketi teslim aldık."</p>

  <p>"Her hangi bir terslik de yok?" 'Yok sayılır."</p>

  <p>"Ne demek yok sayılır? Bir şey mi oldu?</p>

  <p>"Pek önemli sayılmaz. Seninkiler emaneti getirmede biraz gecikti, hepsi o kadar."</p>

  <p>"Neden gecikmişler?"</p>

  <p>"Kamyoneti tam kapının önüne park ederken semtten tanıdık birine rastlamışlar. Onun durumu görmemesi için de biraz oyalanmışlar." Tilki sert bir sesle homurdandı. "Kime rastlamışlar?"</p>

  <p>"Salih Kaptan diye kahveden bir arkadaşlarına."</p>

  <p>"Lanet olsun! Herif çocuğu görmemiş, değil mi?"</p>

  <p>"Söylediklerine bakılırsa görmemiş. Sen tanır mısın o adamı?"</p>

  <p>"Tanımam ama kahveden dediklerine göre akşamları kumar oynadıkları arkadaşlarından biri olmalı. Aman o iki deyyusa dikkat et. Sağları solları belli olmaz.</p>

  <p>Aslında iyi çocuklardır ama kafaları hiç işlemez. Her an bir hata yapabilirler."</p>

  <p>"Ben de öyle düşünmüştüm" diye mırıldandı Hayri.</p>

  <p>"Akşam görüşürüz dostum."</p>

  <p>"Oldu aslanım."</p>

  <p>Sedat telefonu kapatmıştı. Planının en aksak noktası eski iki arkadaşıydı. Hâlâ onlara ne ölçüde güveneceğini kestiremiyordu. Hasan kaypak tabiatlı bir herifti, kabadayı pozlarına da pek güvenilmezdi, zor karşısında hemen çözülürdü; ne var ki mülkiyetindeki depo çocuğu saklamak için idealdi, ondan uygununu sittin sene kalsa bulamazdı. Her işin bir riski olduğunu da kabullenmek zorundaydı, neyse ki kendisinden de en az polisten korktukları kadar çekinirlerdi.</p>

  <p>Acıkmıştı, sabahleyin evden çıkarken hiç bir şey yemediğini anımsadı. Mutfağa geçip buzdolabını açtı. Dolap hemen hemen bomboş sayılırdı. Mine'ye küfretti içinden; bu ne biçim karı diye, söylendi. Bütün gün evde yan gelip yatmaktan başka bir şey yapmıyordu. Biraz tere yağla, beyaz peynirden başka bir şey yoktu. Homurdanmaya devam etti. Neyse, diye düşündü az sonra sokağa çıkıp gönlünce karnını doyurabilirdi..</p>

  <p>Keskinlerin villasında olağanüstü hareketliliğe rağmen korkunç bir sessizlik hâkimdi. Olayı duyan Nilüfer'in anne ve babası başta olmak üzere bazı yakın akrabalar, eş dost, genç çiftin arkadaşları, Emre'nin iş muhitinden tanıdığı kimseler eve akın etmeye başlamıştı. Telefonlar hiç durmadan çalıyordu. Olayı ta"kip eden saatlerden sonra villanın bahçe kapısı önünde toplanan medya ordusu nihayet azalmış fakat yine de tamamen dağılmamıştı. Evden her çıkış yapan insanın üzerine yeni bir haber alabilmek için geride kalanlar âdeta üşüşüyorlardı. Nilüfer'in durumu oldukça kötüydü. Sabahleyin oğlunun kaçırıldığı haberini aldıktan sonra çöktüğü koltuktan hiç kalkmamıştı. Öğleden sonra eve doktor çağrılmış genç kadına teskin edici, rahatlatıcı ilaç verilmiş, iğneler yapılmıştı. Emre büyük üzüntüsüne rağmen, ayakta ve soğukkanlılığını muhafaza eder haldeydi. Telefonun her çalışında irkiliyor, oğlundan bir haber çıkacağı ümidiyle dikilip pür dikkat kesiliyordu. Sabahtan beri her türlü olasılığı beyninde değerlendirmeye çalışmakla meşguldü; artık o da oğlunun kendisinden para koparmak için kaçırıldığına emin olmuştu. Fakat beklediği fidye talebi bir türlü gelmiyordu. Zaman geçtikçe sinirleri daha da geriliyor ve çocuğu kaçıranların neden hâlâ aramadıklarını merak edip duruyordu. Evde iki ayrı telefon vardı. Birinin başında Dürdâne, diğerinin başında da kayın pederi Mustafa Bey oturmuş devamlı çalan telefonlara kısa cevaplar veriyor, genellikle arayanları not edip geçmiş olsun dileklerini şimdi konuşamayacak durumda olan anne ve babaya ileteceklerini söyleyerek hattı kapatıyorlardı. Ama saatler geçmesine rağmen bekledikleri telefon gelmiyordu.</p>

  <p>Zaman ilerleyince Emre'nin korkuları daha da artmaya başladı. Acaba oğlunu kaçıran kişiler neden aramıyorlardı? Şayet niyetleri para sızdırmak ise şimdiye kadar çoktan aramaları gerekmez miydi? Alp'in kaçırılış sebebi fidye ise çoktan isteklerini iletmeleri icap ederdi. Bir ara gözü sevgili karısına ilişti.</p>

  <p>Nilüfer sanki on yaş birden çökmüştü. Keşke haykırarak ağlasa, bağırıp çağırsa biraz daha rahatlayacağını düşündü. Oysa Nilüfer oturduğu koltukta büzülmüş, sessiz acılar içinde kahrolmuştu. Neden sonra ona yardımcı olması gerektiğini hissetti. Karısının güçlü bir iradeye, mücadele azmine sahip olduğunu bilirdi ama bu çok farklı bir durumdu. Böyle bir felâket başlarına ilk defa geliyordu. Karısının yanına yaklaşıp, "Hadi Nilüfer" dedi. "Yukarı çıkıp biraz uyumanı istiyorum. Bu bekleyiş sabaha kadar sürebilir. Güçlü ve " metin olmalıyız."</p>

  <p>Karısının itiraz edeceğini biliyordu, bu nedenle sesi biraz mütehakkim ve kararlı çıkmıştı. Nilüfer donuk bakışlarını kocasına çevirdi.</p>

  <p>"Uyumak mı? Çıldırdın mı sen? Küçük yavrumdan bir haber almadan gözüme uyku gireceğini mi sanıyorsun?"</p>

  <p>Haklıydı karısı ama Emre yine de ısrar etti.</p>

  <p>"Daha saat erken, evde herkes uyanık. Çok uzun ve sıkıntılı bir gece geçecek bizim için. Asıl o zaman sana ihtiyacım olacak. Hadi, inat etme de yukarı çıkıp biraz uyu.</p>

  <p>Bir de seni düşünmek zorunda kalmayayım."</p>

  <p>"Ben iyiyim" dedi Nilüfer kısaca. Konuyu kapatmak istiyordu.</p>

  <p>Onu ikna edemeyeceğini anlayan Emre sustu.</p>

  <p>Anneanne Sabriye Dölek kızının yanı başından hiç ayrılmıyor, ona metanet vermek için elinden gelen yardımı yapıyordu ama onun durumu kızından da beterdi. Gözleri ağlamaktan kan çanağına dönmüş, davul gibi şişmişti, ince, zayıf yapılı narin bir kadındı.</p>

  <p>"Emre haklı, Nilüfer" diye mırıldandı. "Helak oldun yavrum, git biraz dinlen.</p>

  <p>Uyumasan da, uzan. Bir haber çıkarsa hemen sana bildiririz."</p>

  <p>"Hayır anne, ısrar etmeyin lütfen. Burada kalmak istiyorum."</p>

  <p>Yaşlı kadın da ağzını kapatmak zorunda kaldı.Telefonlarda hiç susmuyor, biri kapanırken, diğeri çalmaya başlıyordu. Her zil sesi salondaki gerilimi daha da arttırıyor,, gözler hemen telefonları açanlara çevriliyordu. Lâkin beklenen kişi bir türlü aramıyordu henüz.</p>

  <p>Telefonların çok nadir sustuğu anlardan birinde Nilüfer sendeleyerek ayağa kalktı ilk defa. Emre hemen karısına yaklaştı. Genç kadın salondaki ev halkından sıkılmış gibi usulca kocasına, "Seninle biraz yalnız konuşmak istiyorum" diye fısıldadı. Üst kata yatak odalarına çıktılar. Odaya girince genç kadın perişan bir şekilde kocasına sordu.</p>

  <p>"Bana hâlâ bir açıklama yapmadın. Ne düşünüyorsun Emre?"</p>

  <p>Bu soruyu cevaplamak için baş başa kalmalarını abes bulan Emre hayretle karısını süzdü bir an.</p>

  <p>"Kafam karmakarışık sevgilim" dedi. "Şayet kastın fidye parası ise hiç şüphesiz bütün imkânlarımı kullanıp istenilen parayı ödeyeceğim. Ama henüz böyle bir taleple karşılaşmış değiliz. Sanırım beklemek zorundayız."</p>

  <p>"İsterlerse ödeyeceğiz, değil mi?"</p>

  <p>"Kuşkun mu var? Oğlumuzun yaşamı her şeyin üstünde değil mi?" içini çekti Nilüfer.</p>

  <p>"Peki aradan bu kadar saat geçmesine rağmen niye aramıyorlar?"</p>

  <p>"Hiçbir fikrim yok. Her halde bekledikleri bir şey var."</p>

  <p>"Ne bekliyor olabilirler ki?"</p>

  <p>"Bilmiyorum."</p>

  <p>"Alp'i fidye için kaçırdıklarına kesin inanıyor musun?" Bu defa Emre birkaç saniye sessiz kaldı.</p>

  <p>"En kuvvetli ihtimal bu. Umarım yanılmıyoruzdur, polis de en fazla bu olasılık üzerinde duruyor."</p>

  <p>"Polise güveniyor musun?"</p>

  <p>"Sorun polise güvenmek değil. Ben her şeyden önce kendime güvenmek isterim. Bütün mesele ne kadar para isteyecekleri ve benim bunu nasıl temin edeceğim konusu. Çok yüksek bir meblağ ile karşılaşırsak bulmakta zorlanabilirim." Nilüfer hafifçe ürperdi.</p>

  <p>"Çocuğumuzu başka bir nedenle kaçırmış olamazlar, değil mi?" Emre karısına sarılarak onu göğsüne doğru çekti. "Sanmıyorum."</p>

  <p>Genç kadın yeniden ağlamaya başlamıştı.</p>

  <p>Karısının kulağına, "Üzülme" diye fısıldadı Emre. "Bana güven. Alp'i mutlaka sana geri getireceğim."</p>

  <p>Hıçkırıklar arasında devam etti Nilüfer.</p>

  <p>"Bize bu kötülüğü kim yapmış olabilir, aklım almıyor. Biz kendi halinde yaşayan bir aileydik. Şimdiye kadar kimseye bir zararımız dokunmadı. Şüphelendiğin kimse var mı?"</p>

  <p>"Kimse yok, sevgilim."</p>

  <p>"İşine son verdiğin işçilerinden biri olabilir mi?"</p>

  <p>"Bilmiyorum ama ihtimal de vermiyorum. En son iki sene evvel toplu bir işçi çıkarımı yapmıştık, yirmi beş kişi kadar. Personel şubesine telefon edip onların listesini istedim, yarın bana bildirecekler. Gerekirse o listeyi de komisere vereceğim. Ama bu kaçırma olayı bana biraz daha organize ve hayatımızı bilen biri tarafından yapılmış gibi geliyor."</p>

  <p>Nilüfer başını kocasının göğsünden çekerek gözlerinin içine baktı. "Nasıl yani? Ne demek istiyorsun?"</p>

  <p>"Alp'in bir yuvaya gittiğini, evden kaçta çıktığını, minibüsün yuvaya kaçta vardığını, tek çocuğumuz olduğunu, onu ne kadar sevdiğimizi filan bilen biri olmalı."</p>

  <p>"Yani komiserin dediği gibi yanımızda çalışanlardan biri mi?"</p>

  <p>"Henüz kimseyi suçlamıyorum ama bu da mümkündür."</p>

  <p>"Yapma Emre. Onlar çok uzun zamandan beri yanımızdalar, hepsini iyi tanıyoruz. Hiç biri böyle bir şeye kalkışmaz."</p>

  <p>"Ben de öyle düşünmek isterim hayatım, ama insanoğlu çiğ süt emmiştir, kimin ne zaman ekmek yediği kapıya ihanete kalkışacağını bilemeyiz. Yaşantımıza gıpta eden çok insan olduğuna eminim."</p>

  <p>Nilüfer sarsılmıştı yeniden. Destek almak istercesine yeniden kocasının güçlü bedenine sarıldı ve usul usul hıçkırmaya devam etti. Ağlamak sinirlerine iyi geliyordu.. Fklvc Saat tam yedi de Balat'ta ki deponun kapısı parolalı şekilde vuruldu.</p>

  <p>Ökkeş, "Bu Sedat abi olmalı" diye söylendi. Hasan iliştiği iskemleden kalkarak ağır ağır demir kapıya doğru yürüdü. Yine de tedbiri j elden bırakmayarak "Kim o?"</p>

  <p>diye seslendi kalın ve gür sesiyle.</p>

  <p>"Benim, aç."</p>

  <p>Tilki'nin sesini tanımıştı. Demir kapının kilidini çevirip kanadı arkadaşının içeriye süzüleceği kadar araladı. Sedat da bir gölge gibi içeriye süzüldü, içerdeki havayı koklayıp durumu anlamak için gözleriyle seri bir şekilde suç ortaklarını taradı. Gidişat iyi olmalıydı; bunu en fazla Hayri'nin mütebbessim çehresinden çıkardı. Ama hiç birine tek kelime etmeden doğru Alp'e doğru ilerledi.</p>

  <p>Çocuk ayakkabılarını çıkarmış, yatağın içinde bağdaş kurmuş vaziyette yeni gelene bakıyordu. Tilki yatağın kenarına ilişip oğlanın sarı saçlarını okşadı. "Nasılsın bakalım, delikanlı?" ; Alp hiç kımıldamamıştı. Ama kendisini asıl kaçıran kişinin o olduğunu biliyordu. Tilki'ye soğuk soğuk baktı ve sorusuna cevap vermedi.</p>

  <p>Mine, "Burada işler yolunda gidiyor" dedi. "Dışarıda durum nasıl? Ökkeş ufak transistorlu bir radyo getirdi. Bütün istasyonlar kaçırılma olayından bahsediyor, biz de haberleri takip ediyoruz."</p>

  <p>"İyi" diye homurdandı Sedat.</p>

  <p>Hasan sordu. "Çocuğun babasına telefon ettin mi abi?" Tilki hâlâ çocukla meşguldü. Hasan'a dönüp bakmamıştı bile. "Henüz zamanı değil" dedi kısaca.</p>

  <p>Depodakiler neden telefon etmediğini anlamamışlardı Sedat'ın.</p>

  <p>"Neden abi? işin zor kısmını başarıyla bitirdik, daha ne bekliyoruz ki?"</p>

  <p>Tilki soruyu duymamış gibi Mine bakıp mırıldandı.</p>

  <p>"Ufaklık sorun yaratıyor mu?"</p>

  <p>"Hayır, çok uslu bir çocuk Alp. Bizi hiç üzmüyor."</p>

  <p>"Aferin ona."</p>

  <p>Hasan bozulmuş gibi sorusunu yineledi.</p>

  <p>"Abi neden telefon etmiyorsun?"</p>

  <p>Tilki neden sonra arkadaşına dönüp ters ters baktı.</p>

  <p>"Ulan Hasan, hiç kafan çalışmıyor be. Düşünemiyor musun, polis şu an evin ve adamın iş yerinin bütün telefonlarını dinlemeye almıştır. Tabii buna cep telefonları da dahildir. Ararsam anında nereden aradığımı tespit ederler." Hasan irkildi.</p>

  <p>"Peki ne yapacağız? Nasıl irtibat kuracaksın adamla?"</p>

  <p>"Aceleye gerek yok. Ben zamanı gelince teması temin edeceğim."</p>

  <p>Konuşmaları büyük bir safiyetle dinleyen Alp ilk defa sordu. "Babam bu akşam beni almaya gelmeyecek mi?"</p>

  <p>Tilki onun sarı saçlarını bir kere daha okşadı..</p>

  <p>Baş Komiser Fikret, Şube Müdürlüğü'nde ki odasında sırtından ceketini çıkarmış gömleğinin yaka düğmesini çözmüş, kravatını gevşetmiş oldukça gergin bir şekilde karşısında duran adamlarına homurdanıyordu.</p>

  <p>"Hiç mi dişe dokunur bir şey bulamadınız yahu, nasıl olur? Yer yarıldı da, bu herifler yerin dibine mi gittiler yani? Dinlemeye aldığımız telefonlardan hâlâ ses seda yok, değil mi?"</p>

  <p>Komiserin karşısında ayakta duran ekibin en başındaki muavin Mehmet Yurdadön olumsuzca başını salladı. "Henüz temas kurmadılar âmirim. Bekliyoruz."</p>

  <p>"Şu hizmetçi Dürdâne hakkında ne öğrendiniz?"</p>

  <p>"En az bilgiyi onun hakkında toplayabildik. Nilüfer hanımın verdiği bilgi doğruymuş, kız on yaşında daha bir çocukken Mustafa ve Sabriye Dölek'in yanına evlâtlık olarak verilmiş. Manisa'lıymış."</p>

  <p>"Kim bu Dölekler?"</p>

  <p>"Nilüfer hanımın anne ve babası."</p>

  <p>"Ya şoför Niyazi?"</p>

  <p>"Onu iyice araştırdık. Şimdiye kadar trafik cezası bile almamış. Tertemiz gözüküyor.</p>

  <p>Oturduğu Kasımpaşa'da araştırdılar arkadaşlar. Kendi halinde, hâlim selim birisi.</p>

  <p>Dört çocuğu var. Ömrü işi ile ailesi arasında geçiyor. Hiçbir kötü alışkanlığı yokmuş; içki içmez, zamparalık yapmaz, kumar oynamazmış. Tek merakı futbolmuş âmirim, koyu bir Fenerbahçe taraftarı. Her hafta maça gidermiş, hatta işinden fırsat bulursa takımın deplasmanlarına bile katılırmış."</p>

  <p>"Şu bahçıvan, adı neydi?"</p>

  <p>"İlyas, efendim, ilyas Soylu."</p>

  <p>"Ne öğrendiniz hakkında?"</p>

  <p>Sıradaki memurlardan biri cevap verdi.</p>

  <p>"Onu ben araştırdım Baş Kdtaiserim. Yeni Bosna'da bir gecekondu da yaşıyor. Evini biraz zor bulduk. Bulgar göçmeni olduğu doğru, zaten onu orada herkes Bulgar ilyas diye tanıyor. Altmış yaşlarında ama sırım gibi bir adam. Karısı beş sene önce ölmüş. Çocuğu yokmuş. Dindar, beş vakit namaz kılıyor. Zaten camiden çıkarken bulduk adamı."</p>

  <p>"Sorguladınız mı?"</p>

  <p>"Hayır efendim. Mehmet Komiserim bize sadece araştırmamızı emretmişti."</p>

  <p>"Peki başka ne öğrendiniz hakkında?"</p>

  <p>"İlk araştırmada fazla bir şey çıkmadı. Bakkala çakkala biraz borcu varmış ama büyük miktarlar değil. Yalnız bir şey dikkatimizi çekti."</p>

  <p>"Neymiş o?"</p>

  <p>"Adam geçen sene on dokuz yaşında körpecik bir kızla imam nikahı kıymış."</p>

  <p>"On dokuz yaşındaki kızla mı?"</p>

  <p>"Bakkalın çırağı öyle dedi, Baş Komiserim."</p>

  <p>"Vay pezevenk vay.. Ulan herif için altmış yaşında demediniz mi?"</p>

  <p>Memurlar gülmemek için önlerine baktılar. "Kadını gördünüz mü?"</p>

  <p>"Hayır, efendim."</p>

  <p>Fikret Uskan birkaç saniye düşündü. Acaba genç bir kadınla evlilik yaşlı bir bahçıvanı böyle bir çılgınlığa itebilir miydi? Bunu daha derinine incelemek gerekecekti. O yaştaki erkekler, böyle çok genç bir kadınla evlenirlerse, bazen şehvetin esiri olarak kadının telkinleriyle umulmayacak çılgınlıklara kalkışabilirlerdi.</p>

  <p>Bu hususa bir nokta koymalıydı. "Bahçıvanı sürekli gözaltında tutun, bu herif hoşuma gitmedi. Kimlerle görüşüyor, nerelere gidiyor, Keskinlere gitmedi günlerde kimin bahçesinde çalışıyor, hepsini bilmek istiyorum."</p>

  <p>Uzun boylu, esmer bir genç olan Haldun, "Emredersiniz Baş Komiserim" dedi.</p>

  <p>Fikret Uskan önünde ki notlara döndü.</p>

  <p>"Şu gündelikçi kadından ne haber?"</p>

  <p>Ekibin en yaşlı ve şişmanı olan Mümtaz lâfa karıştı.</p>

  <p>"Fatma Sencan. Erzurumlu bir aile. Kadın gündelikçi. Her gün başka bir kapıya gidiyor. Onun da kocası seneler evvel ölmüş, iki oğlu var, kadın büyük oğlunun yanında kalıyor. Kireçburnu tepelerinde ki bir gecekonduda. Büyük oğlu başkasına ait bir takside şoför olarak çalışıyormuş. İlk soruşturmada konuştuğum insanlar hayırsız ve vefasız biri olduğunu söylediler. Henüz kendisini bulamadım ama sevilen biri değil, uçan kuşa borcu varmış, hatta onu ararken konuştuğum kişiler beni de alacaklılarından biri sandılar."</p>

  <p>"Adı nedir?"</p>

  <p>"Kemal, Baş Komiserim."</p>

  <p>"Ya küçük oğlu?"</p>

  <p>"Onu listeden çıkarabiliriz. Henüz ufak, on yedi yaşında. Büyükdere'de bir bakkalın yanında getir götür işleri yapıyormuş. Böyle bir işe kalkışacağını sanmıyorum âmirim."</p>

  <p>Fikret bir an düşündü.</p>

  <p>"Hiç belli olmaz" diye mırıldandı. "Onu da araştır. Belki iki kardeş birlikte kalkışmış olabilirler bu boktan işe."</p>

  <p>"Nasıl isterseniz efendim. Ama komşuların ifadesine göre halim selim bir çocukmuş, ağabeysine hiç benzemezmiş."</p>

  <p>"Sen yine de bir incele."</p>

  <p>"Peki, efendim" dedi Mümtaz.</p>

  <p>Baş Komiser sinirli bir şekilde adamlarını süzdü. "Servis şoförü Şükrü'yü araştırdınız mı?"</p>

  <p>"Ben araştırdım âmirim" dedi memur Ahmet. Çatık kaşlı, soğuk bakışlı ama işinde oldukça deneyimli bir polisti. "Emekli bir devlet memuru. Karayollarından. Otuz beş senelik şoför. Tertemiz görünüyor. Serencebey'de kendine ait bir dairesi var. iki çocuk babası. Çevrede tanılan ve sevilen biri. iki çocuğunu da okutmuş. Kızı eczacı, oğlu da muhasebeci. Kızifıın Beşiktaş'da bir eczahanesi var. Ama gururlu bir adama benziyor ve evlâtlarına yük olmuyor. Hâlâ kendi ekmeğini kendisi kazanan biri. Hakkında kimse kötü bir lâf etmedi. Ayrıca garip bir tesadüf eczacı kızını tanırım, benim eve çok yakındır dükkanı. O adamdan şüphelenmemiz yersiz." Fikret böyle peşin hükümlerden hiç hoşlanmazdı ama Ahmet'e güvenirdi de, kadrosunda ki en tecrübeli polislerden biriydi. Sesini çıkarmadı. Birkaç saniye dalgın bir şekilde önüne baktı.</p>

  <p>Bilgi akışı genelde olumsuzdu. Oysa o hâlâ çocuğun kaçırılmasında içten bir parmak olduğuna, evin hizmetkârlarından birinin organizasyonda suça iştirak ettiğine veya en azından bilgi sızdırdığına inanıyordu. Bu işler umumiyetle böyle tezgahlanırdı. Yine de karamsar olmaya mahal yoktu henüz. Daha bu kişiler hakkında öğreneceği çok şey vardı. Düşüncelerinden memur ilhan'ın konuşmasıyla sıyrıldı. "Baş Komiserim" dedi ilhan. "Ben de şu Kel ibo denen adamı araştırdım. Tam bir pislik, itin teki. Sokak kabadayısı. Çapsız, sabıkası yok. Ama iki günde bir çevresinde olay yaratıyor. Babası semtte nüfuzlu."</p>

  <p>"Ne nüfuzu?" diye homurdandı Fikret.</p>

  <p>"Adam bir siyasi partinin ilçe başkanıymış. Anlarsınız ya, oğlunun karıştığı her olayda bizimkilere baskı yaptırmaya kalkışırmış."</p>

  <p>"Hangi partinin yalakası bu herif?"</p>

  <p>"İktidarda ki partinin efendim."</p>

  <p>"Bu iti içeri çekip akıllanması için bir güzel ıslatamıyorlar mı?"</p>

  <p>"Sanırım bir defa olmuş ama babası Ankara'ya kadar telefonlar etmiş. Oğlanı ıslatan arkadaşlar da epey zılgıt yemişler, âmirim. O serseri de epey cesaretlenmiş şimdi."</p>

  <p>"Demek öyle.."</p>

  <p>"Yuva'daki görevli kıza askıntı olduğunu bilmeyen yok semtte. Bizim o civarda ki görevli arkadaşlarla konuştum, hepsi yaka silkiyorlar babasından da oğlandan da." Fikret'in kızgınlıktan boyun damarları kabardı. "Şu iti yarın bir de ben görmek istiyorum" diye homurdandı..</p>

  <p>Tilki Sedat'ın evi Şişli'de bir apartmanın üçüncü katıydı. Kör Behzat'ın yanına girince yaşamı değişmiş, Balat'tan Şişli'ye terfi etmişti ikâmetgâhı. Bu transfer iki yıl önceki olaydı. Ünlü mafya lideri artık Balat'ta oturamayacağını, kendisine şanıyla mütenasip bir yer bulmasını söylemişti. O sıralar eline bol para geçiyordu Sedat'ın. Kör Behzat'ın itimadını ve beğenisini kazanmış, karanlık dünyada ki yükselişi hızlanmıştı. Tilki Sedat kısa zamanda muhitinde haklı bir ün sağlamıştı ama bu sivrilişi sonun da başlangıcı olmuştu. Kör Behzat asla liderlik koltuğunu sarsacak yeni yardımcılarının sivrilmesine, işin yönetiminde söz sahibi hale gelmelerine izin vermezdi. Gerçi Tilki bunu anlamakta gecikmedi ama iş işten geçmişti artık. Patronunun yavaş yavaş kuyusunu kazmaya başladığını sezinleyince de ondan ayrılmaya karar verdi. Ne var ki kısa sürede alıştığı bol paralı, şaşaalı hayattan kolay kolay vaz geçemezdi artık.</p>

  <p>Önce patronuna ihanet edip büyük parti bir malın üstüne konarak yurtdışına kaçmayı düşündü fakat bunun çok müşkül olduğunu, Kör Behzat'ın gözünün hep üstünde olduğunu anlayınca hemen vaz geçti. Dünyanın öbür ucuna da gitse, Behzat onu erişir ve öldürürdü. Dış dünyada da ağı çok iyi kurulmuştu. O zaman çalıştığı şebekeden dostça ayrılmaya karar verdi. Kararını Behzat'a da açıkladı. Genelde o camiaya girip, isteği ile ayrılmak pek rastlanan olağan bir davranış değildi. Nitekim bu isteği Kör Behzat oldukça ihtiyatlı bir şekilde karşılamıştı. Bir yandan Sedat'tan kurtulacağından dolayı memnundu ama hırslı ve zeki bir adam olan Tilki'nin ayrılık isteğinin gerçek nedenini öğrenmek istiyordu. Ona, bundan sonra ne yapacağını sordu. Sedat'ın cevabı, uyuşturucu işinden hoşlanmadığı ve kumar işine başlayacağı tarzında olmuştu. Behzat inanmadı, zira kumar işi organizasyonu için sermaye gerektirirdi ve bu da Sedat'da yoktu. Ama ona ayrılması için izin verdi, hatta bir miktar para da. Fakat ikisi de tedirgindiler; Behzat eski yardımcısının bir tür ihanetinden ya da kendisinden gizli olarak uyuşturucu işine devam etmesinden şüpheleniyordu. Sedat ise patronunun isteğini bu kadar anlayışla kabul etmesinden tedirgindi. Peşini bir süre bırakmayacağını, gizli gizli kendisini takip ettireceğini biliyordu. Ayrılık kararı gizli tutuldu, iki taraf da bu konuda anlaşmışlardı, menfaatlerine daha uygun geliyordu. Sedat ayrılık kararı alırken başka bir işten esaslı bir voli vurup yurt dışına yerleşmeyi düşünüyordu. Yeni ve daha temiz bir hayat. Uyuşturucu işinin sonu olmayacağını anlayacak ve görecek kadar akıllıydı. Şişli'deki kiralık dairesi yabana atılmayacak kadar şık döşenmişti. Tüm masraflarını esaslı bir parti malın Avrupa'ya şevkinden sonra bizzat Kör Behzat karşılamıştı. Tilki elinde dört beş gazete ve bir makasla salonun ortasındaki masaya oturdu. Masanın üzerinde ayrıca cerrahların kullandığı cinsten ince ameliyat eldivenleri birkaç yapıştırıcı tüpü ve el değmemiş mektup kağıtları ve zarf vardı. Keskin ailesine mesaj göndermenin zamanı gelmişti artık. Metin kısa fakat öz olacaktı. Mümkün olduğunca vurucu, dehşet ve korku salıcı, o nispette de inandırıcı.. Keyiflenerek sırıttı. Bu işi başarıyla halledeceğine inanıyordu. Önce ince lastik eldivenleri itinayla ellerine geçirdi, ilk şart göndereceği mektupta hiçbir parmak izinin bulunmamasıydı. Polisin bu konuda ki teknolojik ilerlemesinden haberdardı. Başka bir kağıda yazacağı metnin müsveddesini karaladı. Bu epey zamanını aldı; bazı kelimeleri beğenmedi, çizdi, tekrar yazdı. Yine hoşuna gitmedi, yeterince korku verici ve okuyanı paniğe düşüreceğine inanmadı. Sonraki şekli uzun buldu, biraz daha kısaltmaya karar verdi ve neticede son taslağı uygun gördü. Ter içinde kalmıştı. Meramını yazıya dökmek onun becereceği bir iş değildi pek.. Sonra eldivenli parmaklarıyla gazeteleri inceleyerek istediği kelimeleri aramaya başladı. Pek çoğunu tek kelime halinde bulamadı. O zaman hecelere bölerek kesip yan yana getirmeye başladı. Daha sonra da onları yapıştırmaya başladı göndereceği kağıda. Ortaya oldukça gayrı muntazam bir tablo çıkmıştı ama şimdilik başka çaresi yoktu. işini bitirdiğinde keyifle sırıtıyordu. Geleceği için ikinci önemli adımını atmaya hazırdı artık. Kağıdı zarfa koyup üzerine istediği adresi tükenmez kalemle yazdı. Masanın üzerindekilerini temizledi, zarfı eldivenlerini çıkarmadan ceketinin iç cebine yerleştirdi. Müsvettesini hazırladığı kağıdı ufak parçacıklara doğradı, kesik gazete kağıtlarını ayrı ayrı yırttı, plastik çöp poşetine dertop ederek yerleştirdi ve akşam kapıcının alması için daire kapısının önüne bıraktı. Makas, yapıştırcıyı itina ile yerlerine kaldırdı, daha sonra da sanki biri görecek gibi masanın üzerine bulaşan birkaç damla yapıştırıcının izini de ıslak bir bezle sildi. Sonra sırtına paltosunu giydi, deri eldivenlerini eline geçirdi ve Şişli Postahanesine gitmek üzere evden çıktı. Postahane çok kalabalıktı. Tilki Sedat o an ne kadar uzun zamandır bir postahaneye kendi işi için girmediğini fark etti birden. Hatta kalabalıktan ürktü. Küçük Alp'i yuvanın önünden kaçırırken bile daha sakindi. Verilen Hizmetlerin nevini gösteren ışıklı levhaların önünde uzun kuyruklar oluşmuştu. Şaşırarak hangi kuyruğa gireceğine bakındı bir an. Telefon, havale, koli, taahhütlü yazan ışıklı levhalar gözünü aldı. Durakladı.. Sonra ani bir kararla postahaneden çıktı. Şişli postahanesi mektubu vereceği yer olarak hiç de uygun gözükmedi gözüne. Aslında bunun belirli bir nedeni yoktu ama polis mutlaka ilerde mektubun postaya veriliş merkezini esas alarak kendisinin de bu civarda oturacağını düşünecekti. Belki bu önemli değildi, bu kadar kalabalık nüfuslu bir ilçede izini bulmaları olanaksızdı ama postalamayı hiç ilgisi olmayan bir yerden vermesi daha uygun düşecekti. Ani bir kararla arabasına yürüdü...</p>

  <p>O gece soğuk ve karanlık sokaklar yağan yağmurla sırılsıklamdı. Nilüfer yatak odasının geniş penceresinin yanına giderek perdeleri aralayıp ıssız sokağa baktı. İçi titredi genç annenin. Acaba biricik evlâdı şu anda neredeydi ve ne yapıyordu? Boğazına bir şeyler düğümlenir gibi oldu.</p>

  <p>Bu gün Alp'in kaçırılışının üçüncü günüydü ve oğlundan en ufak bir haber alınamamıştı. Acılı yüreği bir kere daha burkuldu. Çocuğu kaçırıldığı andan beri bir hayalet gibi dolaşıyordu evin içinde. Polis çaresiz kalmış, araştırmalar hiçbir olumlu sonuç vermemişti. Fidye talebi ise gelmemişti. Başını soğuk cama yaslayıp düşüncelere daldı. Alp yaşıyor muydu acaba? Her hangi bir para talebiyle karşılaşmadıklarına göre yoksa çocuğunu menfur ve sapık emellerine âlet etmek için mi kaçırmışlardı? Bu olasılık genç kadını daha da ürkütüyordu. Polis dahil konuştuğu herkes, kaçırılışın fidye talebi için gerçekleştiğini düşünüyordu ama öyleyse neden şimdiye kadar kimse aramamıştı? Bir an küçük oğlunun şehrin uzak ve ücra bir köşesinde ırzına geçirilerek boğulmuş bir şekilde basit bir çöplükteki cesedini görür gibi oldu. Az kaldı bir çığlık yükselecekti ağzından. Bu tip görüntüler sık sık gözünün geliyordu şu son iki günde. Bakışlarını ıslak sokaktan alamadı. Yaşıyor olsa bile her halde perişan haldeydi Alp. Uysal, mutî ve sakin bir çocuktu Alp ama tanımadığı, hoyrat yabancıların yanında şimdi ne kadar çaresiz olmalıydı zavallı yavrucak. Başını çevirip yatağa girmeye hazırlanan kocasına baktı. Sonra hayretle bir gerçeği fark etti. Acı ne olursa olsun, hayat devam ediyordu. Emre kendisini süzdüğünü fark etmemişti henüz. Çok soğukkanlı bir adamdı Emre. Üzüldüğü muhakkaktı ama bu gün sanki hayatını kökden bozan bir şey olmamış gibi işine gitmeyi bile başarmıştı. Bunu nasıl becermişti acaba? Nasıl olurda iş yerinde tüm olanları unutarak veya unutmuş görünerek işleriyle meşgul olabilmişti. Aklı almıyordu. Bir de kendini düşündü, o uğursuz sabahtan beri aklında sadece oğlu vardı, yemekten içmekten kesilmiş, sadece ayakta kalabilmek için günün belirli saatlerinde biraz kestirebilmişti. Yine de hayatın devam ettiğini kabullenmek zorundaydı; işte bu gece yani Alp'in evde olmadığı üçüncü gece o da yatağına girmek üzere odasına çekilmişti kocasıyla beraber. Uyumaya hazırlanıyorlardı.. Bir ara kocasının kendisine baktığını gördü.</p>

  <p>"Ne var Nilüfer? Bir şey mi oldu?" diye sordu Emre.</p>

  <p>Genç kadın başını salladı. "Yok bir şey."</p>

  <p>"Hadi sevgilim yat ve uyumaya çalış. Sen de perişan haldesin."</p>

  <p>İşte gerçek buydu. Zavallı oğulları bilinmeyen bir yerde, belki acılar içinde kıvranırken onlar sıcak yuvalarında, her zaman ki rahat yataklarında uyumaya hazırlanıyorlardı. Nilüfer perdeleri çekip yatağa yaklaştı. Belki şuurlu değildi ama nedense kocasının sakin tavırlarını hınçla karşılıyordu. Yatağa oturdu, nazarlarını baş ucundaki komodinin üzerinde duran telefona dikti.</p>

  <p>Neden çalmıyordu acaba? Neden oğlundan bir haber iletmiyordu ona?</p>

  <p>Nazarlarını reseptörden alamadı ama yorgun ve bitkin bir edayla fısıldadı kocasına.</p>

  <p>"Artık dayanamıyorum Emre, ümidimi yitirdim.. Korkarım, oğlumuzu kaçıranların niyeti bizden para koparmak değil.."</p>

  <p>Emre çoktan yatağa girmişti. Karısı karyolanın öteki yanında kenara ilişmiş, dalgın nazarlarını telefon ahizesine sabitlemiş, hareketsiz duruyordu. Oda sıcak olmasına rağmen, geceliğinin tam örtemediği sırtı, sanki buz kesmiş gibi ürperiyordu. Ona yeterince moral veremediğini düşündü genç adam. Başındaki proplem öylesine büyüktü ki, Nilüfer'e gereken ihtimam ve anlayışı gösteremediğini kabullendi. Uzanıp karısının çıplak omuzunu kavradı.</p>

  <p>"Hadi yatağa gir" diye fısıldadı. "Sana söz verdiğimi unutma. Oğlumuzu geri getireceğim. Şimdiye kadar verdiğim her sözü tuttuğumu hatırla ve bana güven." Nilüfer hafifçe hıçkırdı.</p>

  <p>"Bu farklı bir durum Emre.. Hem de çok farklı.."</p>

  <p>"Bana güvenmiyor musun?"</p>

  <p>"Güvenmek istiyorum., ama aradan üç gün geçti ve en ufak bir ses seda çıkmadı." Emre yatağın içinde doğrulup karısına arkadan sarıldı. Dudaklarını Nilüferin çıplak omuzuna kondurdu. Sonra o da kısık sesle mırıldandı. "Çıkacaktır sevgilim, mutlaka çıkacaktır. Şu sıra yapacağımız tek şey sabırla beklemek. Elimimden başka bir şey gelmiyor."</p>

  <p>"Dayanamıyorum, biz böyle rahat rahat yatarken Alp'in ne durumda olduğunu düşünmek kanımı donduruyor."</p>

  <p>Belki haklıydı karısı. Ne var ki, kadınlar asla erkekler gibi sabırlı ve metanet sahibi olamıyorlar, beklemeyi bilmiyorlardı. Karısını kollarının arasında anlayışla sıkmaya devam etti.. Alp yattığı ufak portatif karyolada gözlerini açtı. Metruk deponun içi oldukça karanlıktı henüz. Gözlerini kırpıştırdı etrafına bakındı. Küçük aklıyla sabah olduğunu anladı. Duvarın tepesinde kağıt örtülmüş iki ensiz pencereden günün ilk ışıkları sızıyordu. Çekinerek yastıkta başını çevirip yan taraftaki portatif karyolada yatan kadına baktı. Artık hepsini isimleriyle tanıyordu; ona Mine diyorlardı. Fena bir insan sayılmazdı, kendisine iyi davranıyordu ama asla bir Dürdâne abla gibi de değildi. Battaniyesine sıkı sıkıya sarılmış uyuyordu. Horlamıyorama aralanmış dudaklarının arasından derin nefesler veriyordu. Gözleri deponun daha uzak tarafında ki diğer karyolaya kaydı. O boştu. Yatak dağınık ve adam içinde yoktu. Gözleriyle deponun içini taradı, Hayri'yi göremedi. O da zararsız birine benziyordu ama asıl sevmedikleri sabah ve akşamları depoya gelen diğer ikisiydi. Hasan ve Ökkeş denen adamlar. Hafifçe başını yastıktan kaldırdı. Hayri neredeydi acaba? Yoksa gitmiş miydi? Onu uyandıran asıl nedenin çişi olduğunu anladı. Tuvalete gitmeliydi. İlk gün kendisini tuvalete hep Mine götürmüştü ama daha sonra çişi gelince kendisinin gitmesine izin vermişlerdi. Bacaklarını karyoladan aşağıya sarkıttı. Birkaç saniye sessiz ve ürkerek etrafına bakınmaya devam etti. Deponun içi buz gibi soğuktu ve ufak elektrikli ısıtıcı yeterince hararet vermiyordu. Çıplak ayaklarına ufak botlarını giymeye çalıştı Alp. Kadın hâlâ uyanmamıştı. Derin bir uykudaydı. Tuvalete gitmeliydi ama depodaki yalnızlık ilk defa küçük çocuğun beyninde buradan kaçıp kurtulma şansının olup olmadığı düşüncesini getirdi. O büyük demir kapının her zaman kilitli olduğunu biliyordu, gündüzleri bile depo içerden kilitleniyordu. Ayağa kalktı. Niyeti ilerdeki ufak tuvalete gitmekti. Çokyadırgamıştı o tuvaleti, çünkü daha önce hiç alaturka hela görmemişti ve Mine'nin kendisini ilk defa tuvalete götürdüğü sırada şaşkınlığı karşısında gülümsemesini de unutamıyordu. Önce direnmiş, burası tuvalet değil diye tutturmuştu. Kadın onu zar zor ikna edebilmişti. Sessiz adımlarla tuvalete doğru ilerledi. Ama yolun tam orta yerinde durdu. Küçük beyni hızla çalışmaya başlamıştı. Acaba buradan çıkıp gidebilir miydi?</p>

  <p>Dönüp yatakta uyuyan kadına baktı. Sırtı kendisine dönüktü. Gözlerini uyuşturup demir kapıya baktı bir daha. Yarı karanlık ortamda anahtarın kilidin üzerinde olup olmadığını göremedi. Korkuyordu ama buradan kaçması için bir şans geçmişti eline.. O kilidi çevirebilir miydi acaba? Ya da kapıyı açarsa çok gürültü çıkarımıydı? Kadın çıkan sesi mutlaka duyardı, fakat Mine iyi bir insana benziyordu, kendisine hep sevecen davranmıştı, zararsızdı o.</p>

  <p>Acaba neredeydi? Evinden çok uzaklarda mı? Bir kamyonetin arkasına tıkıp uzak bir yere götürmüşlerdi kendisini Küçük beyniyle bir muhakeme yürüttü, en az babasının fabrikası kadar uzak bir yere..</p>

  <p>Sokakta mutlaka insanlar vardı, kendisine yardım edecek kişiler. Kaçırıldığını söylerse, yardım ederlerdi..</p>

  <p>Çişi de çok gelmişti. Yerinde kararsız kıvranırken birden tuvaletin kapısının açılmasıyla irkildi. Gözleri irileşti. Hayri denen adam pantolonunun kemerini yerleştirerek dışarıya çıkıyordu. Çocuk, adamın sokağa değil, tuvalete gittiğini ancak o zaman arılayabildi. Bir an göz göze geldiler.</p>

  <p>Alp aklından geçenleri adamın anladığını düşünerek korktu. Ama adam ayağındaki kısacık donuyla çaresiz ve ürkek duran çocuğa bakarak gülümsedi.</p>

  <p>"Günaydın ufaklık.. Nereye, tuvalete mi? "</p>

  <p>Alp nedense sonra utanarak başını salladı.</p>

  <p>"Çişin mi geldi? Hadi, git et. Ben çıktım."</p>

  <p>Oğlan helaya doğru koştu. Hayri yanından geçerken onun sarı saçlarını okşamıştı. Tir tir titriyordu Alp. Adamı birden karşısında görünce yüreği ağzına gelmişti, içeriye girip kapıyı sıkıca kapattı.. Hayri uyuyan kadına bir göz attı.</p>

  <p>Uykusu derin olmalıydı, çocuğun usulca kalktığını duymadığı gibi konuşmalardan da uyanmamıştı. Onun hafif meşrep biri olduğunu daha ilk görüşte anlamıştı, Tilki'nin kapatması olduğunu da tahmin etmişti ama Sedat ona güvendiğine göre yine de sağlam bir ayakkabı olmalıydı. Sedat güveniyorsa mesele yoktu. Hayri bu saatten sonra uyuyamazdı, gidip ispirto ocağını yaktı, çay yapmak için demliği üzerine yerleştirdi. Sonra çayı beklemeden ilk sigarasını tüttürdü, ilk nefesi ciğerlerine çekerken durum muhakemesi yapmaya başladı. Yaklaşık bir saat sonra H'asan'la Okkeş damlarlardı. Sedat ise üç gün içinde sadece iki kere gelmişti. Acaba dışarıda ki gelişmeler ne merkezdeydi, Hayri yavaş yavaş huzursuzlanmaya başlamıştı..Galiba olaylar Tilki'nin söylediği gibi pek rahat ve kolay olmayacaktı. Çocuğu kazasız belâsız kaçırmışlardı ama asıl işin zor yanı şimdi başlamıştı. Burada hiç tanımadığı insanlarla çok az konuşuyordu, zaten fazla konuşkan bir insan değildi. Ama düşünecek çok zamanı oluyordu. Acaba Sedat, Keskin ailesiyle irtibat kurmuş muydu? Bir ara Sedat'ın da tasarladığı plan hakkında kendisine çok az bilgi verdiğini hatırladı. Başka şartlar altında olsa asla bu işe bulaşmazdı ama karısının ameliyatı ve kızının yaklaşan düğünü için bir şeyler yapmak zorundaydı. Alp heladan çıkarken düşüncelerinden sıyrıldı. Artık olacakları beklemek zorundaydı..</p>

  <p>O sabah şubedeki odasında karanlık saatlerde girmişti Baş Komiser Fikret, ilk gözüne çarpan şey masasının üzerindeki kabarık dosya oldu. Koltuğuna çöküp dosyaya bir göz attı. Bu Emre Keskinin iş yerinden çıkardığı işçilerinin dosyasıydı. Kısaca bir göz attı, yirmi beş kişi mevcuttu dosyada. Yani potansiyel zanlı, yirmi beş yeni isim.. Yüzünü ekşitti. Asla emin olamayacağı yeni yirmi beş suçlu adayı. Bu meselenin en zor yanı adayları birer birer inceleyerek elemine etmekti. Bunun hiç de kolay olmadığını iyi bilirdi Baş Komiser. Tahkikatlar uzayabilir, çoğu zaman işten çıkarılan işçiler en son gösterilen ikâmetgâhlarından ayrılarak bazen başka bir adrese, bazen de şehir dahi değiştirerek çok uzaklara giderlerdi, işçilerin araştırılması için yeni bir ekip kurması gerekecekti. Aslına bakılırsa elindeki liste de pek bir anlam ifade etmiyordu. Keskin ailesine işçilerden birinin garezi varsa, mutlaka işten çıkarılması da şart değildi; pekâla bu menfur kaçırma olayını hâlen yanında çalışan adamlarından biri de tezgahlamış olabilirdi. Fikret koltuğunda arkasına yaslanıp sıkıntılı bir şekilde burnunu kaşıdı. Bu onun bir nevi tikiydi, sıkıldığı anlarda sık sık tekrarladığı bir hareket. Sigarasından derin bir nefes daha çekti. Evet, potansiyel zanlı adayı çok fazlaydı, hatta şu ana kadar akıllarının Fidye köşesine bile gelmeyen kimseler olabilirdi bunlar. Ama karşılaştığı her olay da olduğu gibi o her zaman sağduyularına ve meslekteki deneyimine güvenirdi. Böyle olaylarda asli faillere daima yol gösteren, yardımcı olan veya fikir veren tanıdık çevreden biri çıkardı. Yüzde seksen bu böyleydi. Emre Keskin'in gönderdiği dosyayı eliyle itti. Adamcağızdan o dosyayı kendisi istemişti fakat bir yararı olacağını pek sanmıyordu. Buna karşın evin personeliyle ilgili dosyayı yeniden önüne çekti. Kapağını açıp listedekileri yeniden incelemeye başladı. Aralarında daha derinine araştırmayı gerektiren kişiler vardı. Saat dokuz buçuğa doğru Olay Yeri inceleme Grubunun gönderdiği raporu incelerken önemli bir noktayı atladığını fark etti. Dosya da çocuğu kaçıranların şüpheli kamyonete bindirilişini gören bir semt sakinin de ifadesi vardı. Ama o şahitin tarafından sorgulanması yapılmamıştı. Belki dikkati çekmeyen veya şahit tarafından önemli addedilmeyen bir noktayı yakalarım, diye ümitlendi. Ne de olsa o kişi direkt görgü tanığıydı.</p>

  <p>Odasına giren muavini Mehm%t Yurdadön'e ilk soruyu yapıştırdı. "Telefonlardan bir haber var mı?"</p>

  <p>"Yok, âmirim. Dinlemeye devam ediliyor. Ama aranan telefonların çoğu geçmiş olsun niteliğinde. Kaçıranlardan ses seda yok. Hiçbir istek gelmedi henüz."" Fikret tekrar burnunu kaşıdı.</p>

  <p>Dördüncü günün sabahına girmişlerdi. Artık birilerinin aile ile temasa geçmesi gerekiyordu, ilk defa yanılmış olabileceğini düşünmeye başladı. Yoksa bu bir fidye olayı değil miydi? Sıradan bir sapığın marifeti olabilir miydi? Daha sonra, hayır, diye homurdandı içinden. Kaçırılma olayı organize bir işe benziyordu. Yanılmasına olanak yoktu. Kaçırılan çocuk servis arabasındaki en zengin ve ünlü birinin oğluydu. Onu seçmelerinin başka bir nedeni olamazdı. Zaten cinsi sapıklar emellerini tatmin için uzun uzun planlanmış, organize teşebbüslere baş vurmazlardı. Hele hele mektep kapısının öylesine kalabalık olduğu bir yer ve saatte asla bu işe kalkışmazlardı. Ayrıca o tür eylemlerin suçlusu genellikle tek kişi olurdu; oysa bu olayda en az iki fail vardı, tabii onlara yardımcı olan, bilgi veren gizli şerikleri hesaba katmazsak diye düşündü.</p>

  <p>Yerinden kalkarken, "Yürü, gidiyoruz" dedi muavinine. "Nereye gidiyoruz âmirim."</p>

  <p>"Levende. Şu görgü tanığını bir de ben dinlemek istiyorum."</p>

  <p>"Hangisini efendim?"</p>

  <p>"Muammer Bozok'u."</p>

  <p>Muavin ismi çıkaramamıştı.</p>

  <p>"Kimdi o? Toparlayamadım Baş Komiserim."</p>

  <p>"Bak sen de atlamışsın. Olay Yerinin raporunda çocuğun kamyonete bindirilişini gören biri daha var."</p>

  <p>"İfadesi alınmamış mı?"</p>

  <p>"Alınmasına alınmış ama bir de ben dinlemek istiyorum adamı." Yarım saat sonra yuvanın yan sokağındaki evin önüne gelmişlerdi. Mehmet Yurdadön rapordaki adresi bir daha gözden geçirdi. Başını yan taraftaki pencereden uzatarak karşı taraftaki iki katlı ufak villaya baktı.</p>

  <p>"Amirim ev bu olmalı" diye mırıldandı. "Şu kahverengi panjurlu ev."</p>

  <p>Arabadan indiler. Fikret, Muammer Bozok'un sabahları erken kalkan, pencere önünde gazatesini okuyan emekli ve yaşlı bir zat olarak hayal etmişti. Oysa kapıyı otuz yaşlarında gözüken kızıl saçlı, yeşil gözlü güzel bir kadın açmıştı. Her halde kızı olmalı diye geçirdi aklından. Renkli gözlü güzel kadın karşısında hiç tanımadığı iki yabancıyı görünce, "Günaydın, kimi aramıştınız?" diye sordu.</p>

  <p>"Muammer Bey'le görüşmek istiyorduk."</p>

  <p>Genç kadın yüzüne çok yakışan bir tebessümle sordu.</p>

  <p>"Muammer Bozok'la mı?"</p>

  <p>"Evet, efendim."</p>

  <p>"Niçin aramıştınız kendisini?"</p>

  <p>Ficlve Fikret cebinden kimliğini çıkararak kadına uzattı.</p>

  <p>"Biz Asayiş Şubesinin elemanlarıyız. Muammer Bey'e dört gün önce kaçırılan çocukla ilgili bazı sorular soracaktık da."</p>

  <p>Genç kadın önüne uzatılan kimliğe şöyle bir baktı, sonra tatlı 119 bir sesle mırıldandı.</p>

  <p>"Muammer Bozok benim. Sanırım karşınızda bir bey bulacağınızı sanıyordunuz."</p>

  <p>"Affedersiniz" diye mırıldandı Baş Komiser. "Yanılmışım. Adınız ben de nedense karşımda bir erkek bulacağım zannını doğurmuştu."</p>

  <p>"Önemli değil, buna alışığım."</p>

  <p>"Tekrar özür dilerim. Rahatsız ettiğimiz için bizi bağışlayın hanımefendi. Acaba bize ayıracağınız bir on dakikanız var mı? Fazla vaktinizi alacağımızı sanmayın." Genç kadın kısa bir tereddütten sonra, "Buyurun, geçin içeri" dedi. Onları mütevazı döşenmiş ufak bir salona kabul etmişti. Polis memurları gösterilen koltuklara otururken Muammer Hanım düzgün ve akıcı sesiyle konuşmaya devam etti.</p>

  <p>"Daha önce de buraya gelen bir ekibe ifade vermiştim. Neden bir kere daha ifademe baş vurmak gereğini duyduğunuzu sorabilir miyim?" Baş Komiser gülümsedi.</p>

  <p>Genç kadının çekici gözlerinin etkisinde kalmıştı.</p>

  <p>"İfadenizi okudum ama bana atlanılmış birkaç ufak nokta kaldığı hissini uyandırdı" dedi. "Şayet bizim sorularımıza da cevap verirseniz, belki daha yardımcı olabilirsiniz."</p>

  <p>Muammer hanım itiraz etmedi ama kendinden emin bir şekilde mırıldandı. "Ne gördüysem gelen ekibinize anlattığımı sanıyordum."</p>

  <p>"Muhtemelen öyledir hanımefendi. Ama benim de sormak istediğim birkaç şey var."</p>

  <p>"Pekâla. Sorun bakalım."</p>

  <p>Baş Komiser hiç duraksamadan ilk sorusunu yöneltti. "Olaya nasıl tanık oldunuz?" Genç kadın bir iki saniye düşündü.</p>

  <p>"O sabah biraz başım ağrıyordu. Erken kalkmıştım. Şu gördüğünüz koltuğa oturmuş sıkıntılı bir şekilde dışarıyı seyrediyordum."</p>

  <p>"Saat kaçtı?"</p>

  <p>"Sanırım sekizdi veya biraz geçiyordu. Tam emin değilim."</p>

  <p>"Sonra?"</p>

  <p>"Birden sokakta bir koşuşma dikkatimi çekti."</p>

  <p>"Nasıl yani?"</p>

  <p>"Karşı kaldırımda iki adam gördüm. Birinin kucağında ufak bir çocuk vardı. Belki dikkatimi çekmezdi ama ikisinin de yüzlerinde siyah kar maskeleri mevcuttu. Haliyle irkildim. Sıradan bir şey değildi bu. Müthiş heyecanlandım o an. Olağandışı bir şey olduğunu sezinlemiştim. Yerimden fırladım ve dikkat kesildim. Belki camı açıp bağırmam gerekirdi ama bunu yapamadım, basiretim bağlandı o an."</p>

  <p>"Sonra?"</p>

  <p>"Adamlar tam karşı kaldırıma park edilmiş bir ufak kamyonetin arkasına geçince durdular. Aralık duran arka kapıyı açarak içine atladılar."</p>

  <p>"Kamyonetin tam durduğu yeri bize gösterebilir misiniz?"</p>

  <p>Genç kadın işaret parmağıyla tam yolun başını göstermişti.</p>

  <p>"İşte, şurada. Bunu daha önce buraya gelen ekibinize de söylemiştim. Bej rengi, oldukça eski model bir Ford."</p>

  <p>"Ford marka olduğundan emin misiniz?"</p>

  <p>"Evet."</p>

  <p>"Hem de eski bir model, öyle mi?"</p>

  <p>Genç kadın şaşırmış gibi Fikret'e baktı. "Evet."</p>

  <p>"Kamyonetlerden bu kadar iyi anlar mısınız?"</p>

  <p>"Hayır, anladığım söylenemez."</p>

  <p>"Ama çok rahat tanımlama yapıyorsunuz. Hem Ford olduğunu hem de oldukça eski bir model olduğunu söylediniz."</p>

  <p>Muammer hanım küçümser gibi Baş Komiseri süzdü yeniden. "Anlamasına anlamam ama kamyoneti gördüğümü söyledim size. Bir arabanın eski model olup olmadığını anlamak için sanırım çok tecrübeli olmaya gerek yok. Kaportasında ezikler, çarpma izleri, çizikler doluydu. Ayrıca arkasında da Ford yazıyordu. Bu kadar basit."</p>

  <p>"Evet, sizi anlıyorum" diye mırıldandı Fikret. "Ama bu kadar dikkatinize rağmen plaka numarasını alamamışsınız."</p>

  <p>"Alamadığımı kim söyledi?"</p>
</body>
</html>
