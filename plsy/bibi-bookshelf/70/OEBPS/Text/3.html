<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span style="text-indent: 1em;">Baş Komiser önce kadına sonra da muavinine bir baktı. Olay Yeri Ekibi'nin raporunda kamyonetin plaka numarasına dair bir kayıt olmadığını sanıyordu, yine de emin olmak için elindeki rapora bir daha baktı. Plaka numarasınaidair bir kayıt yoktu. "Ama raporda bu hususta bir kayıt yok" dedi.</span><br /></p>

  <p>"Üzgünüm ama adamlarınız bana plaka numarasını görüp görmediğimi sormadılar."</p>

  <p>"Siz niye söylemediniz peki?"</p>

  <p>Genç kadının yüzü birden ciddileşmişti.</p>

  <p>"İtiraf edeyim ki onlardan hiç hoşlanmadım. Hatta bu işe bulaştığıma bile sonradan pişman oldum. Niyetim olaya şahit olan, suçluları gören bir kişi olarak polise yardım etmek, vatandaşlık görevimi ifa etmekti. Lâkin ekibiniz bana çok kaba davrandı." Fikret hayretle sordu. "Kaba mı?"</p>

  <p>"Evet, kaba."</p>

  <p>"Bağışlayın ama ne yaptılar?" Muammer hanım omuzlarını silkti. "Bana inanmadılar."</p>

  <p>"Nasıl yani?"</p>

  <p>"Pek ciddiye almadılar. Güldüler, hatta beni hayal kuran biri sandılar. Bunu davranışlarından anladım."</p>

  <p>"Neden ama?"</p>

  <p>"İfademi dinlediklerinde birbirlerine bakıp bıyık altından gülüştüklerini gördüm.</p>

  <p>Onlara göre kaçırılan çocuğun bağırıp çağırması, ağlaması gerekirmiş. O yaştaki hiçbir çocuk güle oynaya bir yabancının kucağında arabaya binmezmiş."</p>

  <p>Baş Komiser dikkatle kadına baktı.</p>

  <p>"O sırada çocuğun yüz ifadesini görmüş müydünüz?"</p>

  <p>"Evet, gördüm."</p>

  <p>"Çocuk gerçekten gülüyor muydu?"</p>

  <p>"Hayır ama ağlamıyordu da."</p>

  <p>"Her hangi bir karşı koyması, çırpınması, direnmesi var mıydı."</p>

  <p>"Yoktu" dedi genç kadın.</p>

  <p>Fikret gülümsemedi ama kadına hafif alaycı bir şekilde baktı.</p>

  <p>"Bu size ters gelmiyor mu?"</p>

  <p>"Hayır gelmedi."</p>

  <p>"Ama doğal değil, değil mi? Hangi çocuk yüzü maskeli iki adam tarafından kaçırıldığında bu kadar sakin durabilir."</p>

  <p>Bu kez alaycı bir şekilde bakma sırası yeşil gözlü kadına gelmişti. "Polis olan sizsiniz. Bundan bir anlam çıkaramadınız mı?"</p>

  <p>"Nasıl bir anlam?"</p>

  <p>"Valla daha sonra benim aklıma gelen ilk şey, maskelerine rağmen çocuğun kendisini kaçıran kişileri tanıdığı merkezinde oldu. Polisin bu olasılığı düşünmesi gerekirdi." Fikret bir defa daha irkildi.</p>

  <p>Bu açıklama oldukça akla yakındı. Ayrıca işin başından beri düşündüğü kaçıranların küçük Alp'in çevresindeki insanlardan biri olduğu tezini de destekler mahiyetteydi. Elinde olmadan burnunu kaşımaya başladı. Kısa da olsa bir an sessiz kaldı. Kadın haklı olabilirdi.</p>

  <p>"Anlıyorum" diye fısıldadı nihayet. "Şu gördüğünüz plaka numarasını rica etsem bana söyler misiniz?"</p>

  <p>"Tabii" dedi genç kadın. " 34 TL 769 "</p>

  <p>Mehmet Yurdadön hızla plakayı ufak not defterine kaydetmişti.</p>

  <p>"Bize biraz da şu adamlardan bahsedebilir misiniz?"</p>

  <p>"Nelerinden?"</p>

  <p>"Eşkallerinden başlıyalım."</p>

  <p>"Sanırım çocuğu taşıyan adam solaktı."</p>

  <p>"Solak mı dediniz?"</p>

  <p>"Evet."</p>

  <p>"Bunu nereden anladığınızı sorabilir miyim?"</p>

  <p>"Tabii. Benim ki bir varsayım ama muhtemelen doğru. Çünkü çocuğu kucağının sağ tarafında taşıyordu ve sol elinde sakladığı iyi göremediğim bir şey vardı." &lt;i.</p>

  <p>"Ne gibi? Silah mı?"</p>

  <p>"Olabilir. Dedim ya iyi göremedim."</p>

  <p>Fikret bilmiyormuş gibi sordu., "Sizce silah olabilir mi?"</p>

  <p>"Mümkündür ama olamayabilir de."</p>

  <p>"Neden?"</p>

  <p>"Kanımca öyle ufak bir çocuğu kaçırmaları için silah kullanmak zorunda kalmamışlardır. Ama sol elinde bir şey tuttuğu muhakkaktı. Ayrıca kamyonetin kapısını da yine sol eliyle açtığını gördüm."</p>

  <p>"Bu ne ifade eder ki? Çocuğu kucağının sağ tarafında taşıyorsa serbest olan sol kolunu kullanması doğal değil mi?"</p>

  <p>Genç kadın yine. küçümser gibi Baş Komiseri süzdü.</p>

  <p>"İsterseniz bunu bizzat deneyin. Elinizde bir yükle acele olarak bir kamyonete atlamak zorunda kalırsanız o yükü sol tarafınızda taşırsınız ve daha hareketli olan sağ elinizi serbest bırakırsınız. Tabii solak değilseniz.."</p>

  <p>"Gözlemci yanınız çok fazla" dedi Fikret.</p>

  <p>Muammer Bozok bir baş hareketiyle bu tespiti kabul ettiğini gösteren bir jest yaptı. Yeşil gözleri ışıl ışıl parlıyordu. Baş Komiser bu güzel gözlere bakarken uzun zamandır yaşamadığı, sanki yıllar öncesinden kalma, neredeyse unutmaya başladığı garip bir elektriklenmenin ruhunu kapladığını duyumsadı. Hatta biran buna inanamadı, kendini hızlı bir şekilde toplamaya çalıştı.</p>

  <p>"İlginç" diye mırıldandı. "Demek çocuğu kaçıranlardan birinin solak olduğunu iddia ediyorsunuz."</p>

  <p>"İddia değil, sadece bir tahmin. Belki ilerde işinize yarayabilir."</p>

  <p>"Başka böyle tespitleriniz de var mı?"</p>

  <p>Genç kadının kaşları hafifçe çatıldı. Fikret onun oldukça alıngan olduğunu ve alay kokulu sorulardan hoşlanmadığını çoktan anlamıştı. Sorusundan öfkeleneceğini sezinleyerek hemen bir açıklama yaptı.</p>

  <p>"Bize işe yarar bilgiler verdiniz. Teşekkür ederim. Şimdiye kadar ifadenize baş vurmadığım için inanın kendimi kabahatli hissediyorum. Lütfen devam edin. Bize nakledeceğiniz başka tespitleriniz de var mı?" Genç kadının kaşları hâlâ çatıktı.</p>

  <p>Yüzünde Baş Komiserin ifadesinin samimi olup olmadığını anlamak ister gibi bir hava oluşmuştu.</p>

  <p>"Daha başka ne öğrenmek istiyorsunuz?" dedi. "Mesela yaşları hakkında bir tahminde bulunabilir misiniz?"</p>

  <p>"Sanırım otuz ile otuz beş arasıydı."</p>

  <p>"Bundan da emin misiniz?"</p>

  <p>"İlmî olarak hayır ama tahminim o merkezde."</p>

  <p>"İlmî mi dediniz? Affedersiniz ne işle meşgulsünüz siz? Sorabilir miyim?"</p>

  <p>"Doktorum" dedi kadın yumuşak bir sesle. "Anladığım kadarıyla tıp doktorusunuz, değil mi?"</p>

  <p>"Evet."</p>

  <p>"Uzmanlık alanınız nedir?"</p>

  <p>Genç kadının dudakları hafifçe kıvrıldı.</p>

  <p>"Bu sualinizin de tahkikatınızla bir ilgisi var mı?"</p>

  <p>Fikret hiç tereddüt etmeden cevap verdi.</p>

  <p>"Hayır, yok. Sadece merak ettim."</p>

  <p>"Öyleyse bu soruyu geçelim. Başka?"</p>

  <p>"Kaçırılan çocuğun size komşu sayılacak bir mesafede yaşadığını biliyor musunuz?"</p>

  <p>"Bunu daha sonra öğrendim."</p>

  <p>"Keskin ailesini tanır mısınız?"</p>

  <p>"Sizin tanıdığınız kadar."</p>

  <p>"Ama onlara çok yakınsınız, aileyi sima olarak görmüşlüğünüz var mı?" Muammer Hanım birkaç sanije düşündü.</p>

  <p>"Evet, birkaç defa Nilüfer hanımı gördüm. Yanılmıyorsam, bir defa eşini de."</p>

  <p>"Emre Keskinin hayli zengin bir sanayici olduğunu da biliyor musunuz?"</p>

  <p>"İşittim.. Özellikle bu olaydan sonra." Fikret burnunu kaşıyarak sordu.</p>

  <p>"Anlaşılan yapılan dedikodulara kulak misafiri oldunuz."</p>

  <p>"Doğru. Çevre halkı üç dört gündür hep hadiseyi konuşuyor. Televizyon ve gazetelerde de haber konusu. Dün evlerinin önünden geçerken fark ettim, kapının önü hâlâ bir yığın medya mensubuyla doluydu."</p>

  <p>Baş Komiser başını salladı. Sonra pes bir sesle sordu. "Hatırladığınız başka bir şey var mı?"</p>

  <p>"Evet, var."</p>

  <p>İki polis memuru merakla bakışlarını yeniden kadına çevirdiler. Doktor da sanki onların merak ve tedirginliğinden zevk alıyormuş gibi bir süre süzdü memurları.</p>

  <p>"Sizi dinliyoruz" dedi Fikret ara uzayınca.</p>

  <p>"Bu şahsi müşahedem, polise ne denli yararı olur bilmiyorum ama ...." J-2-6 "Devam edin lütfen."</p>

  <p>"Hayır, hayır.." dedi genç kadın. "Doğru olmaz. Benim ki yanıltıcı bir beyan olabilir." iki memur bakıştılar. Fikret mırıldandı. "Siz yine de söyleyin."</p>

  <p>"Şu ikinci adam, yani çocuğu kucağında taşımıyan..."</p>

  <p>"Evet?"</p>

  <p>"Galiba onu tanıyorum. Daha önceden görmüşlüğüm var."</p>

  <p>Fikret de Mehmet'de bir yerlerine iğne batırılmış gibi irkildiler. Baş Komiser şaşkınlıkla sordu. "Tanıyorum mu dediniz?"</p>

  <p>"Galiba dedim sadece."</p>

  <p>"Ama yüzlerinde maske olduğunu söylemiştiniz. Adamın suratını görmeden tanıdığınızı nasıl iddia edebilirsiniz?"</p>

  <p>Genç kadın garipsiyerek karşısındaki memurlara baktı.</p>

  <p>"Bir insanı tanımak için yalnızca yüzünü görmek şart değildir ki. Davranışları, hareketleri, hatta giysileri, yüzü maskeli dahi olsa, daha evvel görmüşlüğünüz varsa size birisini çağrıştırmaz mı?"</p>

  <p>"Mümkün" diye mırıldandı Fikret. "Belki olabilir. Yani şimdi bu adamın eşkâlinin size birsini mi çağrıştırdığını mı ima ediyorsunuz?"</p>

  <p>"Dedim ya emin değilim. Sizi de yanlış şartlandırmak istemem."</p>

  <p>"Onu bir yerlerden hatırladığınızı ne zaman fark ettiniz?"</p>

  <p>"Yanılmıyorsam dün. Aslında gördüklerim aklımdan hiç çıkmıyordu; etkilendiğimi ve olay sırasında çaresiz kaldığımı biliyorum, hatta biraz korktuğumu da itiraf etmeliyim. Ama o kişinin görüntüsü gözlerimin önünden hiç gitmedi. Uzun süre düşündüm. Normalde tanımadığım iki kişi olmaları gerekirdi, lâkin lâkin göz hafızam birini sanki bir yerlerden tanıyormuşum gibi beni zorlamaya başladı." Bu defa muavin Yurdadön hemen sordu.</p>

  <p>"Bu çevreden tanıdığınız biri olabilir mi? Örneğin bir bakkal çırağı, yakın benzin istasyonun da çalışan işçilerden biri, ya da komşularınızdan falan gibi?"</p>

  <p>"Bilemiyorum."</p>

  <p>Ardından Fikret soruyu yapıştırdı.</p>

  <p>"Sık sık Keskinlerin villasının önünden geçiyorsunuz, değil mi?"</p>

  <p>"Evet. Orası takip ettiğim yolun üzerindedir."</p>

  <p>"O villada çalışan müstahdemden biri olabilir mi?" Genç kadın omuzlarını silkti.</p>

  <p>"Hiç dikkat etmedim. Orada kimin çalıştığını bile bilmem."</p>

  <p>"Mesela evin şoförü, bahçevanı gibi?"</p>

  <p>Doktorun yeşil gözleri donuklaştı, "Üzgünüm" diye mırıldandı. "Aslında bundan size hiç bahsetmemeliydim. Yanılmış olabilirim." Fikret içten bir sesle fısıldadft. "Ben size inanıyorum. Gözlemleriniz çok güçlü. Lütfen yeniden düşünün."</p>

  <p>"Şu an için imkansız. Belki o hayali beynim uyduruyor veya yanılıyor. Kesin birşeysöyleyeme'm. Ama hatırlayabilirsem ve emin olursam kesinlikle bunu size bildiririm."</p>

  <p>Yapacak bir şey yoktu.</p>

  <p>Fikret toparlanıp ayağa kalktı. Muavini de fırladı yerinden.</p>

  <p>"Yine de bize çok yardımcı oldunuz. Çok teşekkür ederiz efendim."</p>

  <p>"Estafurullah" diye mırıldandı genç kadın. "Vatandaşlık görevim."</p>

  <p>"Şayet ifadenizi alan ilk ekip mensupları bir saygısızlıkta bulunmuşlarsa onlar adına da sizden özür dilerim." Sonra cüzdanından çıkardığı kartvizitini doktora uzattı.</p>

  <p>"Lütfen hangi saatte olursa olsun, o kişiyi hatırlarsanız beni arayın."</p>

  <p>Muammer Bozok kartı eline alıp gülümsedi.</p>

  <p>"Memnuniyetle" dedi.</p>

  <p>İki polis memuru evi terk edip kapının önündeki arabalarına binmişlerdi. Muavin Yurdadön'ün ağzından bir ıslık çıktı. "Vay be âmirim, müthiş bir kadındı, değil mi?"</p>

  <p>"Öyleydi, cidden öyleydi. Hele o güzel yeşil gözleri " diye homurdandı Fikret.. Her gün yığınla mektup, telgraf geliyordu villaya. Hadiseyi öğrenen uzak yakın bir yığın tanıdık eve üşüşüyorlardı. Şehir dışındakiler ise üzüntülerini telgraf çekerek veya mektup yazarak iletme gayreti içindeydiler. Başka şartlar altında olsa Nilüfer bunlardan hiç birine bakmak zahmetine katlanmazdı ama kaçırılan çocuğundan bir haber alabilmek ümüdiyle şimdi hepsini birer birer açıyor, okumadan sadece altlarındaki imzaya bakıp bir köşeye fırlatıyordu. Kimsenin üzüntüsü ve teessür beyanı umurunda değildi; tek beklediği Alp'i kaçıranların fidye isteğinin eline ulaşmasıydı. Bu gün olayın dördüncü günüydü. Postacı yirmi iki mektup bırakmıştı yine. Gergin ve sinirli bir şekilde zarfları yırtmaya devam etti. Her zarfı açışında yüreği güm güm atıyordu. Sıra dokuzuncu zarfa geldiğinde gözleri birden dehşetle iriieşti. Daha üçe katlanmış tek sayfayı açarken kağıtta bir anormallik olduğunu anlamıştı, parmakları sayfaya yapıştırılmış gazete kupürlerinin şişkinliğini hissetti. Heyecanla sayfaya bir göz attı. Sonra ağzından boğuk bir feryat yükseldi. Karşısında dalgın ve ümitsiz gözlerle ona bakan annesi ve babası da ayağa fırladılar. Nilüfer tir tir titriyordu.</p>

  <p>"Geldi.." diye bağırdı. "Mektup göndermişler.."</p>

  <p>Babası, "Oku kızım, ne diyorlar?" diye soluk soluğa hırladı, ikisi de ayakta kımıldamaya bile cesaret edemeden donmuş gibi kalmışlardı.</p>

  <p>Nilüfer ilk şoku üzerinden atınca mektubu onlara okumadan hemen yanı başındaki cep telefonuna sarıldı. Kocasını bulmalıydı derhal.</p>

  <p>"Evet?" diye mırıldandı Emre hattın öbür ucunda.</p>

  <p>"Haber postadan çıktı hayatım. Mektup göndermişler."</p>

  <p>Emre boğazına bir şey takılmış gibi yutkundu. Bütün kanının çekildiğini hissediyordu.</p>

  <p>"Sakin ol Nilüfer ve şimdi o mektubu bana ağır ağır oku." Genç kadın sarsılarak kocasına mektubu okumaya başladı.</p>

  <p>"oeutyumvz/ elimizete. Şu an slthati iyidir...</p>

  <p>Cte sağ saatn kavuşmak istiyorsanız bize beş milyon dolar S/femek zerııttıftuınız..</p>

  <p>Polise bu mektuptan asla bahsetmeyeceksiniz.</p>

  <p>Aksi halde oğlunuzu parça parça ücra arsalardan toplarsınız..</p>

  <p>Size üç gün mühlet veriyorum.</p>

  <p>Parayı nasıl ödeyeceğirinizi ayrıca bildireceğiz.</p>

  <p>"Hepsi bu kadar" dedi Nilüfer hıçkırıklar arasında.</p>

  <p>Telefonun öbür ucundaki Emreden ses seda çıkmamıştı.</p>

  <p>Sanki genç baba donmuş gibi hissediyordu kendini.</p>

  <p>"Emre?" dedi Nilüfer. "Beni duyuyor musun?"</p>

  <p>Neden sonra hattın öbür ucundan kocasının sesi yükseldi.</p>

  <p>"Bekle beni. Eve dönüyorum. Ben gelinceye kadar da kimseye mektuptan bahsetme." Nilüfer paldır küldür salona dalan kocasına sarıldı. Ağlamaya devam ediyordu ama kesik, hıçkırıklı sesinde sanki oğlundan nihayet haber alma heyacanının izleri vardı. "Çok şükür bir haber çıktı nihayet" diyebildi.</p>

  <p>Evine dönerken yol boyu gelen mektubu düşünen Emre karısının yeni bir krize kapılmarhası için fısıldadı.</p>

  <p>"Dur bakalım, hemen sevinme bu kadar."</p>

  <p>Genç kadın irkilerek kollarını kocasının boynundan çekip sordu.</p>

  <p>"Ne demek istiyorsun? Bekle'diğimiz hep bir haberin çıkması değil miydi?"</p>

  <p>"Evet ama emin olmamız gerek."</p>

  <p>"Neden emin olacağız? Bu ödeyemeyeceğimiz bir miktar değil ki?"</p>

  <p>Emre tekrar karısına sarılarak onu teskin etmeye çalıştı.</p>

  <p>"Acele etme. Düşünmemiz lâzım. Göster bana şu mektubu."</p>

  <p>Nilüfer kocasının bu mütereddit tavrından hiçbir şey anlamıyordu. Ortadaki büyük masanın üzerinde duran mektubu kocasına uzattı.</p>

  <p>"îşte, al oku."</p>

  <p>Emre mektubu dikkatle inceleyerek okudu. Huzursuz ve kararsız bir ifade kaplamıştı yüzünü. Kocasının rahatsız ifadesini anlamayarak mırıldandı. "Sorun nedir?"</p>

  <p>Emre karısının elinden tutarak onu koltuklardan birine sürükleyip oturttu. "Bu mektubu Alp'i kaçıran gerçek kişilerden gelip gelmediğini öğrenmek zorundayız."</p>

  <p>"Anlamadım, ne demek bu? Başka kim gönderebilir ki?" Emre yüzünü buruşturdu. "Bir sürü çılgın, fırsatçı ve dolandırıcılar. Bir düşünsene, cümle âlem çocuğumuzun kaçırıldığını biliyor; ya başka bir maceraperest tarafından gönderilmişse. işin ucunda beş milyon dolar var. Bu işi yapmaya kalkışacak bir yığın insan mevcut. Taş atıp kolları yorulmuyor ya, yalnızca gazete kağıtlarından kesilmiş bir mektup yolluyorlar. Haber ayyuka çıktı. Herkes adresimizi biliyor artık. Ne kadar hassas bir bekleyiş içinde olduğumuzu da."</p>

  <p>Böyle bir olasılık Nilüfer'in hiç aklına gelmemişti.</p>

  <p>İlk defa kocasının söylediklerini bir düşündü. Mâkul olabilirdi ama içindeki heyecan ve analık üzüntüsü onu itiraza yöneltti.</p>

  <p>"Hayır" dedi. "Eminim bunlar çocuğumuzu kaçıran kişilerin marifetidir."</p>

  <p>Emre yorgun ve bitkin, "Umarım haklısındır" diye fısıldadı. "Ama emin olmadıkça ben rahatlayamayacağım."</p>

  <p>Genç kadının kaşları çatıldı.</p>

  <p>"Peki ne yapacağız şimdi?"</p>

  <p>"Bilmiyorum, her halde beklemeye devam edeceğiz."</p>

  <p>"Neyi?" diye gürledi Nilüfer.</p>

  <p>"En azından ikinci mektubu. Baksana ödeme tarzını nasıl yapacağımızı bize bildirecekler."</p>

  <p>Nilüfer boğulacak gibiydi. Aklı karışmış, kocasının ileri sürdüğü iddia karşısında ne düşüneceğini kestiremez hâle gelmişti. Kısa bir muhakemeden sonra itiraz etti. "Yanılıyorsun hayatım. Söylediğin gibi olsa başka mektuplar da gelirdi ama bundan başkasını almadık."</p>

  <p>"Bu almayacağız anlamına da gelmez. Yarın bir başkasıyla karşılaşırsak hiç şaşma." Salonda bir sessizlik oldu. Onları sessizce dinleyen Nilüfer'in babası Mustafa Bey oturduğu yerden mırıldandı.</p>

  <p>"Emre haklı, kızım. Böyle maceraperstler çıkabilir. Sizi kandırıp para sızdırmaya kalkışabilirler."</p>

  <p>Genç kadın şuursuzca direnmeye devam etti.</p>

  <p>"İnanmıyorum. Eminim bu mektubu Alp'i kaçıranlar göndermiştir."</p>

  <p>Emre Keskin hâlâ elinde tuttuğu mektuba bakıyordu.</p>

  <p>"Yapacağımız tek şey mektubu polise göstermek" dedi.</p>

  <p>"Şu eve gelen Baş Komiser'e mi?"</p>

  <p>"Evet. Ona telefon etmeliyim Nilüfer yine itiraz ederek bağırdı. "Hayır, olmaz."</p>

  <p>"Neden?"</p>

  <p>"Görmüyor musun, polisi haberdar edersek çocuğu öldüreceğiz diyorlar. Bu riski nasıl göze alabilirsin?"</p>

  <p>"Başka çaremiz yok. Mektubu kriminal laboratuarlarında incelemeye alırlar, belki parmak izi filan bulurlar üzerinde. Tanıdıkları bir sabıkalı çıkabilir."</p>

  <p>"Saçma!" dedi Nilüfer. "Mektubu hepimiz elimize alıp okuduk. Ben de, sen de, annem de babam da. Üzerinde hepimizin parmak izi var şimdi. Biz de mi suçlu addedileceğiz?"</p>

  <p>"Çocukluk etme Nilüfer. Bu ince ve ilmî bir araştırma, onlar mektubu yazan ve kağıtları yapıştıranın parmak izlerini de tespit edebilirler." Genç kadın ikna olmamıştı.</p>

  <p>"Ya mektup gerçek suçlular tarafından yazılmışsa, o zaman ne olacak? Alp'in öldürülmesine izin mi vereceksin? Polis olayı öğrenirse mutlaka basına da sızar haber. Tabii o namussuzlar da polisi haberdar ettiğimizi öğrenir. Bu tehlikeyi kabul edebilir misin?"</p>

  <p>Emre sabit ve dalgın bakışlarını önüne eğdi. Risk vicdanında ffrtınalar yaratmıştı..</p>

  <p>Baş Komiser çayından bir yudum alıp bardağı masasının üzerine koyarken içeriye giren muavinine baktı. Mehmet Yurdadön'ün yüzünde ki karamsar ifadeyi gördü.</p>

  <p>"Keskin ailesine hâlâ telefon gelmemiş, değil mi?"</p>

  <p>"Maalesef âmirim, gelmemiş."</p>

  <p>"Şu doktorun söylediği plakayı incelettin mi?"</p>

  <p>"Trafik amirliği ile görüştüm. Kamyonetin plakası sahte. O plaka altı ay önce çalınan ve bulunamayan bir BMW'ye ait. Belli ki çocuğu kaçırma esnasında kamyonetin gerçek plakasını o sahte olanıyla değiştirmişler. Şimdiye kadar muhakkak o sahte plakayı da sökmüşlerdir. Yani kamyonetin izine rastlamamız imkânsız."</p>

  <p>"Ben de öyle tahmin etmiştim. Allah kahretsin."</p>

  <p>Muavin umutsuzca âmirine baktı.</p>

  <p>"İşler gittikçe çatallaşıyor, değil mi efendim? Galiba tahminimizden daha da zor bir kaçırma olayıyla karşı karşıyayız."</p>

  <p>Fikret burnunu kaşıdı. "Bizim ekipten ne haber?"</p>

  <p>"Hepsi bir köşede adamlarının peşinde. Henüz dönmediler. Akşama rapor verirler."</p>

  <p>"Yani yeni bir haber yok."</p>

  <p>"Üzgünüm efendim."</p>

  <p>Fikret dalgın bir şekilde gülümseyerek mırıldandı. " Şu Dr. Muammer hanım ilginç bir kadına benziyor, değil mi? Nasıl da çocuğu kaçıran adamın solak olduğunu gözlemlemiş."</p>

  <p>Muavin Mehmet biraz da yıllardır bir arada çalışmanın verdiği rahatlık ve samimiyetle sırıttı. "Ne o âmirim, doktora abayı yaktınız galiba?"</p>

  <p>"Daha da neler Mehmet, amma yaptın? Lâkin itiraf etmeli ki, oldukça güzel bir kadındı. Hele o yeşil gözleri, insan bakmaya doyamıyordu doğrusu." Muavin pişkin pişkin sırıtmaya devam etti.</p>

  <p>"Baş Komiserim hiçbir kadından böyle sitayişle bahsettiğinizi duymadım vallahi, inkâr etmeyin, siz o kadından hoşlandınız.."</p>

  <p>"Yapma ulan, günahımı alma. Kadın güzel dediysek abayı yaktığım anlamına da gelmez ya bu.. "</p>

  <p>"Ama kadın da sizden hoşlandı."</p>

  <p>Söylediği yalan da olsa, Fikret gülerek arkadaşına baktı.</p>

  <p>"Hadi oradan, nerden çıkardın bunu?"</p>

  <p>"Dikkat etmediniz mi âmirim, hep gözlerinizin içine bakarak konuşuyordu."</p>

  <p>"Ulan konuşmanın yolu yordamıdır bu. Havaya bakarak konuşacak değildi ya."</p>

  <p>"Bizim gözümüzden kaçmaz âmirim, anlarız bu işlerden. Hem ne olacak yani, dikkat ettim kadının parmağında alyans yoktu; eh siz de bekâr olduğunuza göre.."</p>

  <p>"Bana bak Mehmet, saçmalamayı bırak da sadede gelelim. Şu yuvada çalışan kızın adı neydi?"</p>

  <p>Muavin birden ciddiyetini takındı, şakalaşmayı kesti. "Olcay, Baş Komiserim."</p>

  <p>"Tamam. Onun bahsettiği şu kel askıntısını görmek istiyorum. O deyyusu sorguya çekeceğim, hem de kendi yöntemlerimle."</p>

  <p>"Nasıl isterseniz, âmirim."</p>

  <p>"Ekipten ilhan mı ilgileniyordu onunla?"</p>

  <p>"Evet, efendim."</p>

  <p>"Telsizle ara ve oraya geleceğimizi bildir. O itin peşinden ayrılmasın."</p>

  <p>"Tamam, âmirim."</p>

  <p>Tam odadan çıkacakları sırada Fikret'in masasındaki telefon çalmaya başladı. Baş Komiser geri dönüp reseptörü kaldırdı. "Baş Komiser Fikret." Muavini merakla genç âmirini inceliyordu. Yüzünün hafifçe gerildiğini gördü. "Evet, Emre bey anlıyorum. Tamam. Şimdi geliyorum oraya." Telefonu kapattı Baş Komiser.</p>

  <p>"Hadi yürü Keskinlerin villasına gidiyoruz" dedi. "Fidyecilerden bir mektup almışlar."</p>

  <p>Kapıyı her zaman ki gibi Dürdâne açmıştı.</p>

  <p>Salonda sadece aile bireyleri bulunuyordu. Fikret ve Mehmet hepsini başlarıyla selâmladılar. Emre Keskin salonun tam ortasında ayakta duruyordu. Fazla bir girizgâha lüzum duymadan elindeki kağıdı Baş Komisere uzattı. "Gönderdikleri kağıt bu" dedi. "Mektup demeye dilim varmıyor." Fikret gazete kupürlerinin yapıştırıldığı kağıdı dikkatle okudu. "Bunu laboratuarlarımız da esaslı bir incelemeden geçireceğiz, belki bazı ipuçları bulmamız mümkün olabilir. Nihayet bir fidye olayı ile karşı karşıya olduğumuz tebeyyün etti." Emre kuşkulu bir şekilde Baş Komiseri süzüyordu. "Emin misiniz?" diye sordu.</p>

  <p>Baş Komiser o zaman salondaki gerginliği anlar gibi oldu. Soruya cevap vermeden önce ayrı ayrı hepsinin yüzlerine baktı. Edindiği ilk izlenim gelmelerinden önce burada esaslı'bir münakaşanın geçtiği yolundaydı. Genç anne son derece asık bir yüzle oturuyordu. Tartışmanın konusunu tabii ki bilemezdi ama odada ki gergin havanın nedenini tahmin edebilirdi. Bu sebeple politik bir karşılık verdi.</p>

  <p>"Kesin emin olamayız ama'elimizdeki bu mektup fidye olayına daha ciddi boyutlarda eğilmemize ve ihtimalin ciddiyetine karine teşkil eder."</p>

  <p>Nilüfer hanım oturduğu yerden kocasına bağırır gibi gürledi.</p>

  <p>"Bak, sana demedin mi? Memur bey de aynı benim gibi düşünüyor."</p>

  <p>Sanki tartışma onların yanında da sürüp gidecekti. Emre karısına sert bir bakış gönderdi, fakat sinirlerine hâkim olarak yeniden Fikret'e döndü.</p>

  <p>"Siz gelmeden önce biz de ailece bu konuyu tartışıyorduk. Bu mektubu gönderenlerin çocuğumuzu kaçıran gerçek kişiler olduğuna nasıl emin olabiliriz? Ya bir başkasıysa?</p>

  <p>Ya ellerinde çocuğumuz olmadığı halde bizden para sızdırmaya kalkışan başka kimselerse? Buna nasıl emin olabiliriz? Ya elimizdeki parayı da kaptırırsak? O zaman halimiz ne olur?"</p>

  <p>"Durun, durun lütfen" diye mırıldandı Baş Komiser. "Paniğe mahal yok. Sinirlerinizin çok gergin olduğunu görüyorum, size hak da veriyorum ama bir karara varmak için henüz vakit çok erken. Daha bekleyeceğiz, henüz işin ilk aşamasındayız." Nilüfer hanım oturduğu yerden hışımla seslendi.</p>

  <p>"Daha bekleyecek miyiz? Neyi bekleyeceğiz Allah aşkına, söyler misiniz? Adamlar düpedüz para istiyorlar işte. Oğlumuzun hayatını kurtarmak için bu parayı ödemek zorundayız, başka yolu var mı?"</p>

  <p>Fikret itidal içinde genç anneyi süzdü. Duyduğu acıyı takdir ediyordu, fevri çıkışlarını da ama meselenin para ödenerek çözümüne bunca yıllık bir polis olarak tahammülü yoktu.</p>

  <p>"Sıkıntınızı anlıyorum hanımefendi ama..." Nilüfer sert bir şekilde Fikret'in sözünü kesti. "Çocuğunuz var mı memur bey?"</p>

  <p>"Ben evli değilim efendim."</p>

  <p>"O halde hiçbir şey anlayamazsınız. Bu acıyı ancak evlâd sahibi olanlar anlar, Boşuna yaşayıp tatmadığınız bir konuda bizi rahatlatmaya çalışmayın, faydasj yok."</p>

  <p>"Ama sizin de unuttuğunuz bir şey var" diye mırıldandı Fikret."</p>

  <p>"Neymiş o?"</p>

  <p>"Siz bu acıyı ömrünüzde bir kere yaşıyorsunuz ama biz mesleğimiz gereği sık sık bu tur hadiselerin içinde oluyoruz ve an azından sizin kadar olmasa bile o acıyı tadanlarla birlikte paylaşıyoruz. Bu nedenle sizi sakın anlamadığımı bir daha söylemeyin bana."</p>

  <p>Baş Komiserin yüz hatları sertleşmiş, kaşları çatılmıştı. Karşısındaki memurdan böyle bir çıkış beklemeyen genç kadın birden gerildi, daha da sinirlendi ama ağzından tek kelime çıkmadı. Sadece hışımla Baş Komiser'e bakmakla yetindi. Oldukça kibar ve nâzik bir insan olan Emre Keskin karısı adına Fikret'ten özür diledi. "Umarım eşimin hassasiyetini takdir ediyorsunuzdur Baş Komiserim. Ne de olsa o bir anne ve evlâdının şu an içinde bulunduğu şartları bilememenin acısını çekiyor. Bu durumu siz tecrübenizle hepimizden iyi bilirsiniz."</p>

  <p>Bu açıkça bir özür dilemeydi. Fikret de üstelemedi. Genç babaya bakıp mırıldandı. "Umarım istenilen parayı ödemeyi düşünmüyorsunuzdur."</p>

  <p>"Gerekirse ödemeye hazırım. Evladımızın hayatı paranın kat kat üzerindedir. Ama bu parayı ödemek zorunda kalırsam, en azından onu kaçıranlara ödemek niyetindeyim. Bunu da anlamam şart."</p>

  <p>"Sizi anlıyorum, lâkin polise güvenmiyor musunuz?"</p>

  <p>Emre Keskin biran kıpkırmızı kesildi. Kısa bir bocalama yaşadı.</p>

  <p>"Üzgünüm ama pek güvenemiyorum. Olayın üzerinden tam dört gün geçti ve sanırım polis hiçbir mesafe kaydetmedi. Önümüzde ki üç gün içinde de fazla bir gelişme olacağını sanmıyorum. Şu an her şey aleyhimize görünüyor. Samimi fikrimi soruyorsanız ben bu fidyenin ödenmesinden yanayım."</p>

  <p>Fikret burnunu kaşımakla yetindi. Polis arabasının içinde tam bir sessizlik vardı. Baş Komiser yüzü bir karış asık, kaskatı oturuyordu arka koltukta. Muavini de yanında ağzını açmadan dışarıyı seyrediyordu.</p>

  <p>Güneşli'ye gidiyorlardı, Çobançeşme mevkiine. Son telsiz bağlantısında memur ilhan onları oradaki ihsan'ın Kahvesin'de beklediğini bildirmişti. Kahveyi kısa bir arama ile buldular. O ana kadar da arabanın içinde kimse konuşmadı. Kahvenin önünde arabayı kullanan sivil polis de dahil üç adam indiler. Fikret kapıyı sertçe açarak içeri girdi, ilhan camı yağan yağmurdan kirlenmiş vitrinin önündeki masalardan birinde tek başına oturuyordu. Fikret yanına yaklaşarak sertçe adamına sordu. "Nerede o it?"</p>

  <p>"Arkada efendim. Arkadaşlarıyla okey oynuyor."</p>

  <p>"Göster bana."</p>

  <p>İlhan arka masalardan birindeki dörtlü grubu işaret etti. "Şu kel kafalı, başını usturaylaitraş etmiş, omzuna siyah palto atmış olanı." Baş komiser hemen gösterilen masaya doğru seğirtti. Üç adamı da peşlerinden yürüdüler. Fikret tam masanın önüne gelince gök gürültüsü gibi haykırdı. "Ulan hanginiz ibo denen hergelesiniz?"</p>

  <p>Kesif sigara dumanıyla kaplı kahvedeki uğultu birden Fikret'in narasıyla kesiliverdi. Başlar pervasızca bağıran yabancıya çevrildi. Zaten burası ufak bir semt kahvesiydi ve genellikle yabancılar pek uğramadığı gibi sevilmezdi de. İbo gerilerek yanı başında durup bağıran yabancıya bir göz attı. Şimdiye kadar hiç kimse ona kendi çöplüğünde böyle bağırmamıştı ve bağıramazdı da. Bunlar sıradan kabadayıya benzemiyorlardı. Ara sıra çekiştiği Topal Musa'nın adamları da olamazdı. Polis olduklarını hemen anladı ama kavrayamadığı şey durup dururken kendisinden ne istedikleriydi. Gerçi bundan evvel de başı bir iki kere polisle belâya girmişti ama her seferinde babası hadiseyi ört bas etmesini bilmişti. ibo hafifçe iskemlesini itti ve yeniden Fikret'e alıcı gözüyle bir baktı. "Hop dedik.. Dur bakalım aslanım, bu ne biçim hitap, biraz ayıp olmuyor mi|?" Fikret de aşağılayıcı bir bakışla baştan aşağı delikanlıyı süzdü "O ibne sen misin yoksa?"</p>

  <p>Çevresinde tahkir edilmeye alışık olmayan ibo ani bir hareketle elini arka cebine atarak enli bir sustalıyı maharetle çekip çıkardı. Fikret de böyle hareket bekliyordu zaten.</p>

  <p>Aynı anda okkalı bir Osmanlı şamarını delikanlının yüzüne çarpıverdi. ibo sandalyesiyle beraber yere devrildi. Omuzlarına attığı paltosu kaymış, etrafında yarattığı raconu bir anda sıfıra inmişti. Fakat büyük bir çeviklikle toparlanıp yay gibi dizlerinin üzerinde gerilerek sıçradı ve ayağa kalktı. Aynı saniyede kahvenin içindeki sessizliği sustalığı çeliğin düğmesine basılmasıyla hasıl olan metal vınlaması kapladı. ibo hırlamaya başlamıştı. "Seni gidi orospu çocuğu.. Polis olmakla kendini bir bok mu sanıyorsun yani? Şimdi seni doğduğuna pişman edeceğim. Derini yüzeceğim pis herif.. Kime tokat attığını anlayacaksın ama geç olacak.."</p>

  <p>"Ulan ibne! At o elindeki bıçağı ve derhal polise teslim ol. Yoksa seni görev başındaki polise silahla mukavemetten dolayı tutuklarım."</p>

  <p>Baş Komiserin arkasındaki polisler birden işin ciddiyetini anlayınca silahlarına el atmak istediler. Ama muavin Yurdadön onları bir el hareketiyle önledi. Fikret'in yakın dövüşte ne denli mahir olduğunu bilirdi. Ayrıca âmirinin küfürlü konuşmasını yaşadığı gerginliğe ve bir semt kabadayısının siyasi torpili nedeniyle polise meydan okumasından kaynaklandığını çok iyi biliyordu. Kılı bile kıpırdamadı muavinin. Baş Komiserinin böyle vartaları nasıl kolaylıkla atlattığına çok şahit olmuştu.</p>

  <p>Fikret'in arkasındaki polisler durarak bekledi. Kahvedeki müşterilerde masalarından fırlayarak kenara köşeye kaçışmışlardı. Ortalık tenhalaşmış adate iki adamın kapışması için alan yaratılmıştı. İbo'nun şöhreti yaygındı ve elindeki sustalıyı cidden maharetle kullanırdı, semtte o sustalıdan ufak tefekte olsa kısmetini almış çok insan vardı. Saçları usturayla kazınmış kabadayı bir adam geri attı.</p>

  <p>"Hadi" dedi. "Kıçın sıkıyorsa gel de tutukla beni."</p>

  <p>"Günah benden gitti kel sıçan, kendin kaşındın. Babana güvenip seni tutuklayamayacağımı mı sandın yoksa?"</p>

  <p>İbo'nun kızgınlığı her geçen saniye biraz daha artıyordu.</p>

  <p>Bu polisin durup dururken neden kendisine hakaret ettiğini ve saldırganlaştığını anlamamıştı henüz. Fakat kendi çöplüğünde durmadan raconunu bozuyor ve onu aşağılıyordu. Buna dayanamazdı. Tüm iradesini kaybetti. Birden sustalıyı kavradığı elini esaslı bir saldırı hamlesiyle aşağıdan yukarıya doğru savurdu. Fikret'in yerinde bir başkası olsa böyle bitirici bir hamleden muhtemelen kaçamazdı ama Baş Komiser boksörlerin eskivi gibi rahat bir bel hareketiyle önce darbeden kaçıp'aynı zamanda sağ yumruğunu müthiş bir hızla saldırganın burnuna indirdi. Yumruk öyle şiddetli hedefinde patlamıştı ki, kırılan burun kemiğinin çıkardığı sesi o an kahvede bulunan herkes duydu. ibo bir an yerinde sallandı ve burnundan oluk gibi kanlar akarken ikinci kere yere serildi. Ama bu defa ayağa kalkma şansı yoktu artık. Fikret arkasındaki adamlarına dönerek, "Kelepçeleyip arabaya atın bu iti" diye homurdandı. "Polise silahla karşı koymaktan tutukludur."</p>

  <p>Kahvede derin bir sessizlik oldu. Aslında şahit oldukları bu çatışmayı gönülden kutlamak ve alkışlamak isteyen çok müşteri vardı ama tecrübeleri onlara engel olmuştu, iki üç gün sonra ibo'nun bir şekilde yakayı sıyırıp yine buraya dönmesinden korkuyorlardı. O zaman ibo'nun alkış tutanlarla görülecek ciddi bir hesabı olabilirdi. ilhan yerde yarı baygın yatan adamın bileklerine kelepçeyi geçirdi. Gömleğinin yakasından tuttuğu gibi ibo'yu haşin bir şekilde ayağa kaldırdı. Kabadayının yürüyecek mecali yoktu. Ayakları birbirine dolanıyor, düşecek gibi oluyordu. Kahvedekiler polislere çıkmaları için yol açmışlardı. Hep beraber dışarıya çıktılar.</p>

  <p>Memur ilhan, ibo'yu ite kaka arabanın arka koltuklarına oturttu. Diğerleri de arabaya sıkışmışlardı. Asayiş Şubesi'nin arabası hareket etti..</p>

  <p>İbo'nun burnundan akan kan hafiflemişti ama kırılan burun kemiği müthiş sızlıyordu ve henüz tam olarak kendine de gelememişti. Araba E-5'e çıkan kavşağa yaklaştığı sırada biraz daha toparlanan kabadayı inlemekli bir sesle homurdandı. "Beni niçin tutukladığınızı bilmek hakkım. Suçum nedir?" Tam yanında oturan Fikret sırıttı.</p>

  <p>"Söyledim ya, görev başındaki polise silahla mukavemet." Fakat İbo hiç de aptal biri değildi.</p>

  <p>Beyni berraklaştıkça işin içinde bir numara olduğunu anlamaya başlamıştı, hafifçe yutkundu. Üç dört kere polisle sürtüşmesi olmuştu filhakika ama hiç birinde polisin tutumu bu kadar sert ve kaba olmamıştı. Yanındaki adam adeta hınç ve kin kusuyordu, sanki eski olayların polis adına intikamını almak için saldırmış gibiydi kendisini. Üstelik onu hiç tanımıyordu. Yanındakilerini de..Bir an içini bir korku kapladı. Yoksa kendisini tenha bir yere götürüp öldüresiye dövecekler miydi? Daha da kötüsü bir kazaya kurban gitmiş gibi leşini yol ortasına da atabilirlerdi. Ama araba biraz daha mesafe alınca polisin artık eskisi kadar serazat davranamadığını hatırladı. Kendi ihlâl ettiği yasaların şimdi kendisinden yana olmasını istiyordu. Bir süre daha bekledikten sonra mırıldandı. "Avukatımla görüşmek istiyorum."</p>

  <p>Arabadaki polisler gülüştüler. Niye güldüklerini anlayamadı ibo. Fikret başını ona çevirerek yüzüne tükürür gibi söylendi.</p>

  <p>"Has siktir ulan ibne! Ne avukatı? Senin gibi ne idiğü belirsiz adamın avukatı mı olurmuş? Dilini kıçına sok da, otur oturduğun yerde " ibo bir kere daha titredi elinde olmadan.</p>

  <p>Bu adamların niyetini hâlâ anlayamamıştı. Bu defa yalvarır gibi sordu. "Ne istiyorsunuz benden? Size ne kötülüğüm dokundu?"</p>

  <p>"Bize kötülüğün mü? Ulan ne hıyarın tekisin sen? Bize ne kötülüğün dokunabilir ki? Her şeyi itiraf etmeni istiyoruz. Aksi halde dayaktan geberip gideceksin." Korkudan kafası tam çalışamıyordu ibo'nun ama duyduğu kelimeler arasında ki itiraf lâfı dikkatini çekmişti. "Ne itirafı?" diye sordu.</p>

  <p>"Bize Keskinlerin çocuğunu nasıl kaçırdığını anlatacaksın."</p>

  <p>İbo bön bön yanında oturan Fikret'e baktı. Göz kapaklarını tam açıp kapatamıyordu. Kırık kemiğini sızısı ise müthiş canını yakıyordu. Ayrıca sık sık ağzına genzinden dolan bir kan sızıntısı vardı ve devamlı tükürmek ihtiyacı duyuyordu. Tüküremediği içinde kendi kanını yutmak zorunda kall/ordu. Önce Komiserin ne dediğini pek anlayamamıştı. "Kimin çocuğunu?" diye sordu.</p>

  <p>"Bırak şimdi bu ayakları, yemezler. Senin yerinde olsam hemen bülbül gibi şakımaya başlardım. Şubenin sorgulama odasına aldığımızda yalnız burun kemiğin değil, vücudunda kırılmadık tek bir kemik kalmayacak. Tam bir bok çuvalına döneceksin."</p>

  <p>"Abi, etme eyleme, vallahi dediğinden hiçbir şey anlamıyorum."</p>

  <p>"Kes ulan teres! Kaçırdığın çocuktan haberin yok mu yani?"</p>

  <p>İbo polislerin kimi kasdettiğini biraz geç de olsa anlamıştı. Tüyleri diken diken oldu. Bu yavuklusu Olcay'ın çalıştığı okuldan kaçırılan çocuğun meselesiydi. Ama aklının almadığı nokta, o çocukla aralarında polisin nasıl bir bağ kurduğuydu. Birden beynindeki jeton düştü, bu olsa olsa Olcay denen o kaltağın marifeti olabilirdi, başka kimsenin değil.. Sırf çamur atmak, leke sürmek, polisler tarafından süründürülmek için kendisine iftira atmış, adını vermiş olmalıydı. Yoksa kendisiyle, Levend'de oturan, yüzünü bile görmediği o sanayici arasında nasıl bir bağ kurabilirdi polis. "Ulan orospu Olcay, yaktın beni" diye inledi. Fikret keyifle sırıtırken, "Suçunu itiraf ediyor musun?" dedi.</p>

  <p>"Ne itirafı be abi! Anlamıyorsun meseleyi. Adımı size o kaltak ispiyonlardı, değil mi? Bir de ona gönül vermiş, adam gibi bir karı sanmıştık. Görüyorsun değil mi ne bok yediğini? Hayatımızla oynuyor. Ama anam avradım olsun, şu işten yakayı bir sıyırayım, gösteririm ona dünyanın kaç bucak olduğunu."</p>

  <p>"Höst! Ağır ol bakalım. Seni o kız ihbar etmedi, adından bile bahsetmedi hergele." ibo yeniden şaşırmıştı. Ağzına biriken salyalı kanları güçlükle yutmaya çalışırken, "Etmedi mi?" diye mırıldandı hayretle. "Etmedi tabii."</p>

  <p>Adamın şaşkınlığı daha da artmıştı.</p>

  <p>"Eee, peki... O halde., benden ne istiyorsunuz? Neden beni tutukladınız?"</p>

  <p>"Hâlâ kafan basmıyor mu? Parmak izlerin tuttu."</p>

  <p>"Ne parmak izi?"</p>

  <p>"Gönderdiğin mektuptaki parmak izlerin. Laboratuarımızda incelettik. Uzmanlarımız o parmak izlerinin sana ait olduğunu ispatladılar."</p>

  <p>"Ayağının altını öpeyim abi, ben kimseye mektup filan yazmadım. O aileyi uzaktan yakından tanımam bile. inanın bana, o boktan işe en ufak bir dahlim yok." Fikret meslek yaşamında yüzlerce kişiyi sorguya çekmişti bu güne dek. Kimin yalan kimin doğru söylediğini sorgulamanın daha ilk başlarında anlardı, ister istemez kaşları çatıldı; babasına güvenen bu çapsız kabadayının da doğru söylediğini sezinlemişti. Kapıldığı panikten, şaşkınlığından çıkarıyordu bu sonucu. Gerçi gerçek suçlular da daima önce inkâra kalkışırlardı ama çok iyi rol yapmıyorlarsa bu farkı anlamak her zaman kolay olurdu Fikret için. Yine de biraz daha ısrar etti: "Ulan ibne sana mı inanacağım yoksa labarotuar verilerine mi?"</p>

  <p>"Etme abi, bir hata yapıyorsunuz. Ona aklım ermez ama ben masumum. Tamam, ufak tefek densizliklerimiz olmuştur, kabul ediyorum ama ben öyle rezılâne işlere kalkışan biri değilim. Ufacık bir bebeyi kaçıracağımı nasıl düşünebilirsiniz? Ben Anadolu çocuğuyum, kan davası hariç, ufak çocuk kaçırmak törelerimize aykırıdır." Fikret biraz daha sıkıştırdı.'</p>

  <p>"Hadi ulan! Sen onu kavuğuma anlat. Paranın kokusunu sezince senin gibi bok soyları her türlü rezilliği yapar."</p>

  <p>"Abi ayıp ediyorsun ama.. Ben zaten varlıklı bir ailenin çocuğuyum. Babam..."</p>

  <p>"Başlatma ulan şimdi babandan."</p>

  <p>İbo yaptığı hatayı anlamış gibi hemen sustu.</p>

  <p>Polis arabası E-5'e çıkış noktasına gelmişti o an. Baş Komiser ani bir kararla arabayı süren memura seslendi.</p>

  <p>"Şu arabayı kenara çek de, şu pisliği defedelim. Varlığı midemi bulandırıyor." Muavin Yurdadön irkilerek ijjmirine dönüp baktı. "Bırakacak mıyız efendim? Şubeye götürmeyelim mi?"</p>

  <p>"Gerek yok" dedi Fikret. "Öğreneceğimi öğrendim."</p>

  <p>İbo'nun kan gölüne dönmüş yüzü birden ışıldamaya başlamıştı. Yakayı bu kadar çabuk kurtaracağını hiç mi hiç sanmıyordu. Hatta bir ara buntın polislerin yeni bir nuamarası sandı. Ama Baş Komiser diye hitap ettikleri şahıs ciddiye benziyordu. "Çözün şu itin kelepçelerini" diye emretti. ilhan uzanıp kelepçeleri çıkardı. Fikret ibo'yu hafifçe arabadan itti.</p>

  <p>"Ulan rezil, yeni bir vukuatını işitirsem, alimallah oraya gelir bu sefer seni sokağın ortasında eşek sudan gelinceye kadar döverim. Hem senin o güvendiğin kıçı kırık baban hem de Ankara'daki dostları seni elimden kurtaramaz. Anladın mı beni?"</p>

  <p>Neredeyse sevinçten havalara sıçrayacak olan ibo burnunun kırık kemiğinin acısını unutarak, "Anladım Komiserim" diye diye mırıldandı.</p>

  <p>"Unutma, bana Baş Komiserim diye hitap edeceksin. Neymiş?"</p>

  <p>İbo hafif bir baş reveransıyla, "Unutmam efendim. Size Baş Komiserim diye hitap edeceğim" dedi.</p>

  <p>"Hah, şöyle."</p>

  <p>Arabanın kapısını örten Fikret şoför mahallindeki polise, "Şube'ye çek, dönüyoruz" dedi. Ama içi hiç de rahat değildi. Listesinde ki şüphelilerden biri nazarında yakayı sıyırmıştı.. Dr. Muammer Bozok o akşam saat altı sularında görev yaptığı istanbul Üniversitesi, Çapa Tıp Fakültesi Hastahanesi'nde ki odasından evine dönmek üzere çıktı. Fakülte bahçesine park ettiği ufak Honda'sına binerek Levend'deki evine bir an önce ulaşmak üzere trafiğin kalabalığına karıştı. Henüz bir buçuk yıllık doçentti ve önünde uzun bir çalışma hayatı uzanıyordu. Gerçi mesleğini severdi ama zaman zaman niye böyle yıpratıcı ve yorucu bir kariyere girdim diye de düşündüğü olurdu. Çalışma hayatı ona yeterince eğlenme ve dinlenme şansı tanımıyordu, sosyal yaşamı her geçen gün biraz daha azalıyor ve tatminsizliği arttıyordu. Tabii bir de yaşamında, hayatı paylaşacağı kimsenin olmamasıydı. Yol boyunca dikkatini trafik keşmekeşine yoğunlaştırdı. Levend'e yaklaşırken hâlâ ömrünün muhakemesini yapmakla meşguldü, ikisi de doktor olan bir ailenin tek çocuğuydu. Annesi on sene önce sirozdan ölmüştü, babası ise geçen yıl kalbden. Şimdi doğup büyüdüğü evde tek başına yaşıyordu. Kendini tıp ilmine vakfetmiş bir kadındı. Evine yaklaştığı sırada her zaman takip ettiği güzergâhı kullandı yine. Keskin ailesinin villasının bulunduğu sokaktan aşağıya doğru kayarken bakışları bir an o eve takıldı. Kaçırılan ufak çocuğu anımsadı. Gayrı ihtiyari başını biraz eğerek evi bir daha inceledi. Üst katın bütün ışıkları sönüktü, alt kat ise pırıl pırıl aydınlıktı. Artık kapı önünde bekleşen medya mensuplarından eser yoktu. içi burkuldu birden. Küçücük bir çocuğun para uğruna kaçırılmasını havsalası bir türlü almıyor, inanılmaz bir vahşet olarak geliyordu genç kadına. Tanımadığı ufak Alp'i birtürtü atamıyordu beyninden. Evin önünden her geçişinde sarı saçlı, biraz yaşına göre kilolu çocuk, kaçırılma anında ki görüntüsüyle canlanıyordu gözlerinin önünde. Sağa dönüp yuvanın bulunduğu sokağa saptı sonra kendi sokağına girip yavaşladı. Bu gece nasılsa kapısının önünde Honda'yı park edebileceği boş bir yer bulabilmişti. Kapısını açıp evine girdi. Yalnız yaşam onu fazla ürkütmüyordu ama yaşlı babasının da ölümünden sonra evde daha bir tedirginlik hissine kapılıyordu. Işıkları yaktı. Soyunmak üzere üst kattaki yatak odasına çıktı. Titiz ve derli toplu bir kadındı doktor. Soyundu, sırtına rahat ev elbisesini geçirerek elini yüzünü yıkamak için banyoya geçti. Ufak bir kâse yoğurt ve lifli kepek ekmeği ile potasyum ihtiva eden bir adet muzunu yedikten sonra çalışma odasına geçecek, kendisine bir fincan kahve hazırlayarak yine çalışacaktı. Bu akşamları hemen hemen değişmeyen, rutin hayatının bir parçasıydı. Ama banyoda ellerini yjkayıp yüzüne gözünü havluyla kurularken nazarları kendi suratına takıldı, içinde garip bazı duyguların adeta isyan halinde kabardığını duyumsadı. Flatol aynada ki görüntüsüne bir daha baktı. Otuz üç yaşındaydı ve oldukça güzel bir kadındı. Tabii kızıl saçları, yeşil gözleri, ince ve ufak burnu, dolgun dudakları ile erkeklerin nefeslerini kestiğini çok iyi biliyordu. Ama bu güne kadar hayatına hâlâ doğru dürüst bir erkek girmemişti. Yüzüne doğru götürdüğü havlu havada kaldı. Günün yorgunluğunu taşıyan güzel yüzüne bakarken suratından süzülen suları kurulayamadı bir türlü. Neden böyleydi acaba? Neden hayatına şimdiye kadar uygun bir erkek girmemişti? Çalışma ritmi, zamansızlık, ya da işinin ağırlığı mıydı tek sebep? Belki de hepsi ya da hiç biri.. Ama önemli olan artık yaşamında bir değişiklik istediği gerçeğiydi. Aynaya biraz daha yaklaştı. O güzel gözlerinin yanlarında hafif de olsa kırışıklıklar yer etmeye başlamıştı bile. Yaşı ilerliyordu. Fırsat mı çıkmamıştı hiç?</p>

  <p>Hayır, hâlâ etrafında pervane gibi dönen ona evlenme teklif eden ya da arkadaşlık kurmak isteyen bir sürü insan vardı. Dokunulmaz bir zırha bürünerek kaçan insan kendisiydi. Korkuyordu, ama neden? Belki de mutsuz bir evlilikleri olan ana ve babasıydı tek sebep. Evliliğin tüm aksayan yanlarını kendi ebeveyninde görmüştü. Sonra birden hareketlenerek yüzünü havluyla kuruladı ve beynindeki sorulardan uzaklaşmak istercesine banyonun ışığını söndürüp alt kata mutfağa indi. Yalnız yaşamanın bir sıkıntısı da buydu. Bütün bir gece boyunca yanında konuşacak, dertleşecek kimsenin bulunmaması. Ufak bir tepsiye yoğurt kâsesini, tek ince dilim kepekli ekmeğini ve muzunu alarak salona geçti. Koltuklardan birine oturarak yemeye başladı. O an aklına bu sabah ziyaretine gelen iki polis memuru geldi. Baş Komiser cidden zeki bir adama benziyordu. Hele Muammer adının hem erkek hem de kadın ismi olarak kullanıldığını unutarak gösterdiği şaşkınlık görülmeye değerdi doğrusu. Baş Komiser hem zeki hem de havalı bir adamdı doğrusu. Ayrıca şaşkınlığını gizleme ihtiyacını da duymamıştı. Bu tespitinden sonra gayri ihtiyari gülümsedi. Kolay kolay kimselere bu payeleri vermezdi. Adam gerçekten dikkatini çekmişti. Ama Baş Komiserle o kadar ilgilenmek bile çelik zırhına bürünmesine mâni olmadı. Adamı küçümsedi, alt tarafı o bir polis memuruydu, rütbesi ne olursa olsun. Zeki olabilirdi ama düzeyi, kültür seviyesi, entellektüel vasatı ona ilgi duymasına engeldi. Bu sadece beyninin isyanıydı. Yemeği bitince kucağındaki tepsiyi masanın üzerine bıraktı ve perdeleri aralayarak üç dört gün evvel ki kamyonetin durduğu yere baktı. Şimdi onun yerinde komşusunun Land Rover jeep'i duruyordu. Bir an hayale daldı. Baş Komisere gitmek üzeriyken ettiği lâfı anımsadı. Çok anlamsız bir kelâm da bulunmuş, adamcağızı da ümitlendirmişti. Sanki o iki adamdan birini tanıdığını söylemişti. Doğruydu; o adam beyninde birini çağrıştırıyordu. Ama kimi? Anımsayamadığı sürece polise böyle lâf etmemeliydi. Alnını soğuk cama dayadı bir süre boş nazarlarla karanlık sokağa baktı. Hafızasını çalıştırıyor ama hiçbir şey hatırlamıyordu. Bulması âdeta olanaksızdı. Her gün o kadar çok insanla karşılaşıyordu ki, çıkarması mucizelere kalmıştı. Belki de yanılıyordu, bu sadece yorgun beynini kendisine oynadığı bir oyundu. Fazla düşünmedi, camın önünden ayrıldı, alt katın ışıklarını söndürdü ve çalışma odasına çıktı...</p>

  <p>"Kesin vızıldamayı" diye bağırdı Tilki Sedat gür sesiyle. Sesi depoda yankılandı. Bu bağırmadan en fazla ufak Alp etkilenmişti. Buraya kapatıldığından beri yarandaki insanlar hep bir şeylerden çekinir gibi kısık sesle konuşuyorlardı, Mine teyze de, Hayriamca da.. Artık onlara teyze ve amca diye hitap etmeye başlamıştı küçük çocuk. Ama o hiç sevmediği Hasan ve ara sıra uğrayan bu yabancı sert insanlardı, onlardan korkuyordu. Alp oturduğu yatağa büzüldü suçlu gibi.</p>

  <p>Her halde kendisine bağırmamışlardı, zaten sesi hiççıkmıyordu ki. Küçük beyniyle korkmam için neden yok, diye düşündü.</p>

  <p>"Yeter kesin şu tatavayı. Ne diyorsam o olacak.. Münakaşa ve itiraz istemiyorum." Alp gözleri irileşerek pek anlamadığı konuşmayı dinliyordu. Tartışan daha ziyade Hasan ile Sedat'tı.</p>

  <p>"Ne kızıyorsun abi?" diye mırıldandı Hasan, "İşler çok ağır gidiyor, sadece şunu biraz hızlandır dedik, hepsi o kadar."</p>

  <p>Hasan gerektiği yerde sinmeyi çok iyi beceriyordu. Tilki göz ucuyla bir de Ökkeş'e baktı. Adana'lı sırtını duvara dayamış konuşmalara ilgisiz gibi davranarak elindeki tırnak keseceğinin törpüsüyle iri parmaklarının tırnak arasına yerleşmiş kirlerini temizlemekle meşguldü. Sanki konuşulanlar onu hiç ırgalamıyormuş gibi. O da sinsinin teki, diye düşündü. Bir ihtilâf vukuunda tereddütsüz Hasan'ın yanında yer alacağından emindi. Onları bu işe bulaştırmasının tek nedeni bu depoydu. Aslında bu depo çok işine . yaramıştı; Hasan'ın itliği ve şirretliğinden tüm çevre halkı ürker ve kimse ona bulaşmak istemezdi. Bu nedenle de onun mülkü olan bu yerle ilgilenmezlerdi de. Hasan'ın kaç kere burada içki âlemleri tertiplediğini hatta birkaç kere içeriye karı kız attığını da işitmişti eskiden. Derin bir nefes aldı Tilki. Köprüyü geçinceye kadar ayıya dayı demek zorunda olduğunun bilincindeydi, sonra topunun canı cehennemeydi. Paraları alıp uzaklaştıktan sonra olacaklar hiç umurunda değildi. Sesini kıstı. Sakinleşmeye çalıştı.</p>

  <p>"Sabredin biraz daha. Her şey yolunda gidiyor. Endişelenecek bir şey yok. Tek yapacağınız şey biraz daha beklemek. Yazdığım mektup çoktan ellerine geçmiş olmalıdır. Üç gün mühlet verdim." Durup bir an karyolanın üzerinde büzülüp kalmış çocuğa bir bakış fırlattıktan sonra devam etti. "Herif para tedarikine çoktan girişmiş olmalıdır şimdi. O kadar paranın toplanması haliyle zaman alacaktır."</p>

  <p>Ökkeş ilk defa konuştu.</p>

  <p>"Abi ya polise mektupdan bahsederse?"</p>

  <p>"Edemez."</p>

  <p>"Diyelim ki etti. O zaman ne olacak?" Tilki Sedat buz gibi bir ifadeyle sırıttı. "O zaman biz de tehditimizi yerine getiririz." Bir an deponun içinde buz gibi bir hava esti. Ökkeş'le Hasan göz göze geldiler.</p>

  <p>Hasan homurdandı. "Ama sen sonuçtan emindin. Öyle bir ihtimal söz konusu değil diyordun, ne oldu şimdi?"</p>

  <p>"Ahmaklık etmeyin, herif parayı toparlamak zorunda. Veledini feda edemez. Başka şansı yok. Ne geri zekâlı yaratıklarsınız be? Bilmesem kendimi ateşe atar mıydım hiç? Neden bu kadar korkuyorsunuz? Sizinle bu işe girdiğime şimdiden beni pişman ettiniz."</p>

  <p>"Yok abi" dedi Ökkeş. "Sadece kendimizi güvencede görmek istiyoruz."</p>

  <p>"Vaad ettiğim paralar elinize geçince güvenceyi filan düşünmeyeceksiniz ama." Hasan yelkenleri suya indirerek mırıldandı.</p>

  <p>"Galiba Sedat abi haklı Ökkeş" diye homurdandı. "Biz de biraz ödlekçe davranıyoruz. Dur bakalım daha, dün bir bu gün iki. Acele etmeyelim. Tilki ağabeyimiz öyle diyorsa mutlak bir bildiği vardır."</p>

  <p>Sedat düzeni yeniden rayına oturtmanın rahatlığı ile bir nefes aldı. "Endişelenmeyin aslanlarım" dedi. "Sadece biraz daha sabırlı olun. Mümkün olduğunca bir arada görünmeyin, kimsenin dikkatini çekmeyin. Şimdi usul usul yaylanın bakalım buradan. Birer birer. Önce Ökkeş çıksın. Sonra Hasa(p. Beşer dakika ara ile. En sonra da ben çıkacağım. Yarın akşam saat yedide yine burada toplanırız, tamam mı?"</p>

  <p>"Tamam abi" diyen Ökkeş depodakilere veda bile etmeden demir kapıya yürüdü. Geride kalanlar sessizce bekleştiler. Beş dakika sonra Sedat başıyla Hasan'a bir işaret yaptı.</p>

  <p>"Hadi sen de çık."</p>

  <p>"Eyvallah" dedi Hasan. "Yarın gece görüşürüz."</p>

  <p>Hasan çıkınca Hayri yavaş yavaş Sedat'a yaklaştı. Kısık bir sesle sordu.</p>

  <p>"Dışarda durum kötü mü Sedat? Harbi konuş."</p>

  <p>"Yok be kardaş! Sana söylemiştim, bu pezevenkler ödlektir diye. iki gün geçince akları boklarına karışmaya başladı. Her şey yolunda. Seni de zaten bu yüzden burada alakoyuyorum; son anda beklenmedik bir halt karıştırmasınlar diye."</p>

  <p>Hayri birkaç dakika sessiz bekledi.</p>

  <p>"Polise mektupdan bahsetmeyeceklerine emin misin?"</p>

  <p>"Akılları varsa bahsetmezler."</p>

  <p>Hayri'nin suratı asıldı "Ne anlama geliyor bu? Yani...."</p>

  <p>"Yapma be Hayri! Bari sen bu suali sorma bana."</p>

  <p>' "Bilmek istiyorum. Beni bu işe bulaştırırken kan akmayacak i demiştin."</p>

  <p>"Akmayacak yine. Her halde şu bacak kadar çocuğu öldürecek ] değiliz."</p>

  <p>"Ya herif parayı ödemezse?"</p>

  <p>O sırada yanlarına yakalaşan Mine'yi fark eden Sedat fısıldadı.</p>

  <p>"Bu konuyu şenlen sonra konuşuruz."</p>

  <p>Mine iki erkeğin konuşmalarını tam duyamamıştı.</p>

  <p>"Sedat" dedi. "Bu çocuğun yıkanması gerekiyor. Çok kirlendi."</p>

  <p>Bu son cümle iyiden iyiye tepesini attırmıştı Tilki'nin.</p>

  <p>"Yıkanması mı? istersen Çağaloğlu hamamına götür ya da onun için jakuzili lüks bir otel odası ayarlıyayım. Ulan dalga mı geçiyorsun benimle kadın? Yıkanması da neymiş? Bir hafta yıkanmazsa bitlenir mi bu piç?"</p>

  <p>"Öyle deme hayatım. Çocuk bu. Zaten çok zorlanıyor. Acıyorum ona."</p>

  <p>"Dua et ki şu an yalnız değiliz. Yoksa ben sana acımanın ne olduğunu gösterirdim."</p>

  <p>Mine suratını asarak yanlarından uzaklaştı. Bir yandan da söyleniyordu. Tilki zaten sinirliydi, bir de kapatmasının böyle inanılmaz bir istekle karşısına gelmesi neredeyse adamı çılgına çevirecekti, içinden homurdandı.</p>

  <p>"Tanrım, inanamıyorum.. Şu kahpeye bak be! Yüzünü bile doğru dürüst görmediği oğluna mı benzetti piçi nedir? Analık damarları kabardı bunca sene sonra galiba.." Sonra hışımla yere tükürdü.</p>

  <p>Son bir gayretle Hayri'ye döndü. En güvendiği arkadaşı bile sanki yüz çevirir gibiydi; ona hâlâ güveniyordu, lâkin dört günden beri bu fare deliğinde kapanmak, sadece korku içinde beklemek muhtemelen sinirlerini yıpratmıştı. Yoksa Hayri bu kadar kısa zamanda ümitsizliğe kapılacak biri değildi. Ona dönüp sırtını okşadı. "Endişelenme" dedi. "Parayı mutlaka ödeyeceklerdir."</p>

  <p>Dışarı çıkan Ökkeş az ilerde, deponun kapısını görebileceği bir yerde, kuytu gölgelerin karanlığına gizlenerek beş dakika sonra dışarıya çıkacak arkadaşını bekliyordu. Aksi gibi o gece insanı iliklerine kadar ıslatacak derecede yağmur yağıyordu. Soğuk da cabasıydı. Beş dakika içinde Adanalı sırılsıklam kesilmişti.</p>

  <p>Hasan'ı gördü. Kendi mülkünden bir yabancı gibi, kimseye görünmeden sokağa süzülüvermişti. Her halde kendisini beklediğimi tahmin etmiştir diye, düşündü Ökkeş ve gizlendiği kuytu köşeden fırladı.</p>

  <p>Hasan da onu görmüştü. Ökke. iki adımda yanına vardı. Bir süre sokağın içinde yan yana konuşmadan yürüdüler. Sessizliği Ökkeş bozdu. "Eee, ne düşünüyorsun?"</p>

  <p>"Bin pişmanım bu boktan işe girdiğime, ne olacak."</p>

  <p>"Ben de."</p>

  <p>"Yolu yok, Tilki hergelesi bizim de başımızı yakacak. Yakayı kurtaramayız. Baksana, iş fazla büyüdü. Televizyonlarda hâlâ haber konusu, gazeteler manşetlerden vermeye devam ediyor. Mutlaka polis iz sürüyordur. Yakında bize ya da Tilkiye ulaşırlar. Boku yiyeceğiz. Suça iştiraktan ömür boyu hapise çarptırılırız. Lanet olsun, bu iş bizim çapımızın üstündeydi, hiç bulaşmamız gerekirdi, ama oldu bir kere."</p>

  <p>"Ne halt edeceğiz şimdi?"</p>

  <p>"Bilmiyorum."</p>

  <p>"Tilkiye biz artık yokuz diyelim mi?"</p>

  <p>"Saçma sapan konuşma, hıyar.. Biz yokuz demekle meselenin kapanacağını mı sanıyorsun? Çocuk hâlâ benim depomda."</p>

  <p>"Ne fark eder? Tilki'ye kaçırdığı veledi de alıp başka bir yerde saklamasını söyleriz."</p>

  <p>"Ulan Adanalı hiç kafan çalışmıyor bu gece. Unutuyor musun, çocuğu hep birlikte kaçırdık. Biz de suça iştirak ettik. O yuvanın önünde bir yığın insan bizi gördü."</p>

  <p>"Ama beni kimse görmedi. Ben direksiyonun basındaydım." Hasan yağmur altında hışımla dönerek arkadaşına baktı.</p>

  <p>"Ne yani? Seni kimse görmedi diye yakayı sıyaracağını mı sanıyorsun?" Ökkeş sustu, yaptığı gafı anlamış gibi.</p>

  <p>Hasan huzursuzdu ama bir yandan da Sedat parayı koparabilirse payına düşecek miktarı düşünüyordu. Bu miktar hayallerinin bile ötesindeydi. Kös kös yürümeye devam ettiler Balat sokaklarında. "Eee, kararın nedir?" diye sordu Ökkeş yine.</p>

  <p>"Gırtlağımıza kadar bu boka bulaştık artık. Kolay kolay çıkamayız."</p>

  <p>"Yani?"</p>

  <p>"Bekleyeceğiz.. Başka yapacak bir şey yok." Ökkeş omuzlarını silkti. Can dostu Hasan varsa, o da var demekti. "Hadi öyleyse kahveye gidelim" dedi. "Belki yolunacak bir kaz buluruz."</p>

  <p>"Olmaz."</p>

  <p>"Neden?"</p>

  <p>"Bu gece erkenden eve dönüp zıbarmak istiyorum. Yarın sabah karga bokunu yemeden hastahanede olmalıyım."</p>

  <p>"Zinnur teyze için mi?"</p>

  <p>"Hı hıh."</p>

  <p>"Sahi yahu, bu karambolde onu sormayı unuttum. Sıhhati nasıl?"</p>

  <p>"Pek iyi değil. Kadıncağıza bir türlü teşhis koyamıyorlar. Ivleşküre hep başında kalıyor. Ben iki gündür uğrayamadım. Yarın sabah erkenden Çapa'ya gideceğim.</p>

  <p>Yolunacak kazı yarın akşam ararız."</p>

  <p>Ökkeş ısrar etmedi.</p>

  <p>"Oldu" dedi. "Zinnur teyzeye benim geçmiş olsun dileklerimi de ilet."</p>

  <p>Hasan başını sallamakla yetindi..</p>

  <p>"Dinlemeye alınan telefonlardan hâlâ bir ses seda yok mu?"</p>

  <p>"Yok sayılır âmirim" diye mırıraandı Muavin Yurdadön. "İlginç üç dört telefon tespit etmişler, arkadaşlar da araştırdı ama sonuç alamamışlar."</p>

  <p>"Nasıl yani?"</p>

  <p>Mehmet Yurdadön başını iki yana sallayarak açıkladı. "Bizim insanlarımızı bilirsiniz, fazla duygusaldır. Keskin ailesinin her nasılsa telefonunu ele geçiren sıradan vatandaşlar üzüntülerini beyan etmek, onlara destek olmak için aramışlar. Böyle dört telefon edilmiş. Açıkça kimliklerini de söylemişler zaten." Fikret homurdandı.</p>

  <p>"Yahu böyle ünlü aileler telefonlarını gizli tutarlar, rehbere geçirmezler."</p>

  <p>"Rehberde kayıtlı değil zaten, 113'de söylemiyor, saklıyor ama yine de bir yakınları veya her hangi bir şekilde daha önce bilen birinden öğreniliyor işte. Ekip kurup arayanları biz de araştırdık. Sonuç yok. Temiz insanlar. Samimi üzüntü beyanları. Bir de gazeteciler grubu.var. Baba ile bir röportaj yapmak için çok gayret sarfediyorlar. En başlarında da şu Yağmur Beler geliyor. O kız her türlü şansını zorluyor."</p>

  <p>"O da kim? Tanımıyorum."</p>

  <p>"Tanıyorsunuz Baş Komiserim. Hani Keskinlerin villasına ilk gittiğimiz gün sizi çıkışta kapının önünde sıkıştıran kız." Fikret, "Ha, hatırladım" diye mırıldandı.</p>

  <p>"Kız âdeta Emre Keskin'in fabrikasının önünde kamp kurmuş. Adamın her giriş çıkışında ağzından lâf almaya çalışıyor."</p>

  <p>"Ne yaparsın? Onlar da görevlerini yapmaya çalışıyorlar."</p>

  <p>"Bahçevan ilyas'dan yeni bir gelişme var mı?"</p>

  <p>"Yok efendim."</p>

  <p>"Durum gittikçe sarpa sarıyor Mehmet. Çocuğu kaçıranların verdikleri sürenin ikinci günü, yarın mehil bitiyor. Herifler bir şekilde yeniden temas kuracaklardır."</p>

  <p>"Evet ama nasıl?"</p>

  <p>"Bu defa mektup yollamazlar. Başka bir yol deneyeceklerdir."</p>

  <p>"Evi ve fabrikasını da devamlı kontrol altında tutuyorum âmirim. Giriş çıkışları kontrol eden adamlarımız var."</p>

  <p>Fikret dudaklarını büküp burnunu kaşıdı.</p>

  <p>"Bu kez alışık olduğumuz vakalardan oldukça farklı bir olayla karşı karşıyayız.</p>

  <p>Herifler sanki profesyonel. Şimdiye kadar hiç açık vermediler. Her şeyi çok iyi planlamışa benziyorlar. Çocuğun yuvaya geliş gidiş saatlerini belli ki önceden tespit etmişler, kullandıkları Ford marka kamyonetin plakasını değiştirmişler, gönderdikleri mektubu hiç parmak izi bırakmayacak şekilde hazırlamışlar. Telefonları dinlediğimizi bildiklerinden telefonla irtibat kurmuyorlar, bütün bunlar karşımızda iyi organize olmuş muhtemel bir çetenin olduğunu gösteriyor. Bence bu iş aylar öncesinden tasarlanmış."'</p>

  <p>"Evet, öyle görünüyor."</p>

  <p>"En kötüsü de ailenin polise güveni yok"</p>

  <p>"Ne düşünüyorsunuz Baş Komiserim? Parayı ödemeye kalkışacaklar mı? Şahit olduk, Nülüfer hanım parayı ödemeye dünden razı."</p>

  <p>"Biliyorum. Benim de endişem bu zaten. Yeni bir haber alırlarsa müdahelemize sed çekmek için gelişmeleri bize bildirmeyebilirler. Fakat Emre Keskin kararsız. Başkalarının oyununa gelmekten korkuyor."</p>

  <p>Fikret birkaç saniye düşüncelere daldı. Sonra cebinden sigara paketini çıkararak bir tane yaktı. Dumanını derin derin içine çekerken, "Ben hâlâ içerden birinin çocuğu kaçıranlara bilgi aktardığı kanısındayım" diye mırıldandı.</p>

  <p>Muavin de önceleri böyle düşünüyordu ama araştırmalardan önemli bir sonuç çıkmayınca fikri yavaş yavaş değişmeye başlamıştı.</p>

  <p>Fikret sigarasını yarıladığı zaman homurdandı.</p>

  <p>"Şu bahçevanla bir de ben görüşmek istiyorum. Nerede oturuyordu?"</p>

  <p>"Yeni Bosna'da. Haldun onu takip ediyor, efendim."</p>

  <p>"Haldun'a haber ilet, benimin temas kursun, Yeni Bosna'ya gidiyorum."</p>

  <p>Fikret bu defa plakası resmi ofmayan eski bir Renauld seçmişti ve arabayı kendi kullanıyordu. Mehmet'i merkezde bırakmayı yeğlemişti. Yol boyunca arabadan ekip memuru Haldun'la temas kurdu. Gideceği yeri onun tarifi üzerine çıkarıyordu. Baş Komiser bu havalinin oldukça yabancısıydı, semt daha ziyade sanayi kuruluşlarının ve fabrikaların yer aldığı yerleşim merkeziydi. İçinden homurdanmaya başladı.</p>

  <p>Telsizle yine irtibat kurdu.</p>

  <p>"Yahu Haldun ben yolu şaşırdım galiba" dedi.</p>

  <p>"Şu an neredesiniz âmirim."</p>

  <p>"Sanırım Yeni Bosna'nın merkezi civarındayım. Buraları hiç bilmiyorum."</p>

  <p>"Tamam Baş Komiserim. Bağlar mevkiine gelmek zorundasınız."</p>

  <p>"İyi de, nasıl geleceğim oraya?"</p>

  <p>"Tam yerinizi bildirin bana."</p>

  <p>Fikret arabayı durdurup camı indirdi ve yoldan geçmekte olan bir delikanlıya seslendi.</p>

  <p>"Evlâd bu sokağın adı nedir?"</p>

  <p>"Üzeyir Ağa sokağı amca."</p>

  <p>"Eyvallah" deyip elindeki telsize mırıldandı. "Üzeyir Ağa sokağındaymışım."</p>

  <p>"Anladım âmirim. Daha epey mesafe var. Şimdi doğru o yolu takip ederek Atatürk Caddesine girin, sonra karşınıza sol kolda Güllü sokak çıkacak. Ben sizi o sokağın başında bekleyeceğim."</p>

  <p>"Tamam, anladım" diyen Fikret telsizi kapattı, arabaya gaz verdi. Atatürk Caddesine girdikten sonra söylenen sokağı bulmakta güçlük çekmedi. Hem arabayı sürüyor hem de bir yandan çevreyi incelemeye çalışıyordu. Bağlar mevkii oldukça yoksul bir tabakanın yerleştiği mekânlardandı. Sokağın başında Haldun'u ayakta dikilmiş beklerken buldu. Memuru koşarak geldi ve arabaya atladı. "Nerede bahçevanın gecekondusu?" diye sordu. Haldun eliyle sokağın bitiş noktasını gösterdi. "Daha da ilerde âmirim. Yolun sonu kırsal araziye açılıyor. Orada bir yığın gecekondu var. Onlardan birinde."</p>

  <p>"Bahçevan evde mi?"</p>

  <p>"Sizi karşılamak için buraya gelinceye kadar evdeydi. Bu sabah dışarıya hiç çıkmadı."</p>

  <p>"Ya dün gece?"</p>

  <p>"Gece nöbeti Selim'deydi. Ben bu sabah saat yedide devraldım işi. Bana verdiği rapora göre ne onlar dışarı çıkmış, ne de gelen giden olmuş."</p>

  <p>"Herif bu gün çalışmıyor mu?"</p>

  <p>"Her gün işe gitmiyormuş efendim."</p>

  <p>"Hadi gidelim bakalım şu gece konduya."</p>

  <p>"Efendim, bu sokağın sonundan itibaren biraz yürümek zorunda kalacaksınız. Söyleyeyim yol çok berbat ve çamurlu. Yer yer de derin çukurlar var. Bu arabayla oraya girmek biraz zor olacak."</p>

  <p>Fikret göz ucuyla memurunun ayakkabılarına bir baktı. Yalnız ayakkabıları değil, pantolonunun paçaları da çamur içinde kalmıştı. Aldırmadan yüksek sesle küfür etti. Haldun ne şartlar altında çalıştıklarını ihsas etmek istercesine hafifçe gülümsedi ama sesini de çıkarmadı. Baş Komiser yolun sonuna kadar arabayı sürdü. Artık düzgün yolun bittiği balçık çamur arazinin başına geldiklerinde, arabadan inerek kapıyı kilitlediler. Fikret paçalarını sıvadı. Ayağında botları vardı. Söylene söylene çamura daldılar. Keskin ailesi bahçevanlarından memnundular ve adamın asla böyle işlere kalkışacak biri olmadığını söylemişlerdi. Altmış yaşlarında namazında niyazinda halim selim biri. Ama Fikret kimsenin kanaatına kulak aşmazdı; adamı bir de kendisi incelemek isterdi. Göçmen ilyas belki söyledikleri gibi namus-u mücessem bir insandı ama o yaşta ki bir herifin körpecik bir kadını hem de imam nikahıyla tutuması aklına pek yatmıyordu. O bir kanun adamıydı ve bu herifin yaptığı kanun indinde düpedüz suçtu. Ayrıca daha önceden Haldun'dan aldığı bilgilere göre bahçevanın ufak tefek borçları da vardı. Herifin belinin gücüne bir şjey diyemezdi ama o yaşta ki bir kadını kapatan adamdan her türfü suça teşebbüs beklenebilirdi. Fikret uzak bir alanda üç dört gecekonduyla karşılaşacağını sanmıştı ama az sonra yanıldığını çabuk anladı. Beş dakika kadar yürümüşlerdi ki birden karşılarına nerdeyse mahalle diyebileceği kadar geniş bir iskân alanıyla karşılaştı. En az iki yüz gecekondu vardı karşılarında. Hatta ufak minareli insana mescitten bozma intibaı veren camisi bile mevcuttu. Çamurlu sokaklar sanki parsellenmişti. Etraf tahmininden fazla kalabalıktı. Gecekonduların arasında yağan yağmura aldırmadan oynaşan ufak çocuklar vardı. Tutucu bir çevre olduğu hemen kadınların örtünmesinden belli oluyordu. Baş Komiser başı açık tek bir kadın görmemişti. Baraka gibi ufak bir bakkal dükkanının önünden geçerken Haldun fısıldadı. "Ben bu bakkalın sahibi ile görüştüm âmirim."</p>

  <p>"Ne dedi?"</p>

  <p>"İlyas buradan veresiye alış veriş yapıyor. Bakkala kabarık borcu da varmış, ne var ki burada oturanların hepsinin, durumu aynı, yani bir ayrıcalık teşkil etmiyor. Lâkin bir husus dikkatimi çekti âmirim."</p>

  <p>"Neymiş o?"</p>

  <p>Bulgar göçmeni ya, burada onu pek sevmiyorlarmış."</p>

  <p>"Neden peki?" Haldun sırıttı.</p>

  <p>"Vallahi Baş Komiserim gerçek nedenini bilemem ama bana kalırsa mahallenin erkekleri adamı kıskanıyorlar."</p>

  <p>"Genç bir kadını nikahladı diye mi?"</p>

  <p>"Sanırım öyle."</p>

  <p>"Sen kadını gördün mü?"</p>

  <p>"Dün bir defa. Burada henüz tazyikli su dağıtım şebekesi yok. Zaten hiç bir şey yok, görüyorsunuz etrafta çamur deryası. Az ilerde bir çeşme var. Hayrat mıdır nedir, kadınlar köylerde ki gibi oradan gidip su alıyorlar. Dün kadını evden çıkarken pilastik bidonlarla gördüm. Bir süre arkasından baktım, ablak çehreli bir köylü güzeli. Şalvarla dolaşıyor ama yaşının ufaklığına rağmen fettan mı fettan. Anasının gözü birine benziyor. Şimdi ne yapmayı düşünüyorsunuz Baş Komiserim, bahçevanla görüşecek misiniz?"</p>

  <p>"Niyetim öyle."</p>

  <p>"Öyleyse hemen gidelim. Zira adam evde olduğu zamanlar namazlarını hep camide kılıyor. Çıkmadan yakalayalım."</p>

  <p>Bahçevan ilyas'ın gecekondusu bahçe içinde tek katlı derme çatma bir yapıydı ama diğerlerinden farkı daha ilk bakışta anlaşılıyordu. Mesleği gereği ufak bahçesi gayet bakımlıydı. Ön tarafına çiçekler ekmiş, arka tarafında da meyve ağaçları yükselmişti. Kapıyı vurdular.</p>

  <p>Aralıktan başörtülü genç kadının yüzü göründü. Karşısında semtten olmayan iki yabancıyı görünce hemen irkilerek başörtüsünün sarkan kısmını yüzüne doğru tutarak çehresini örtmeye çalıştı. "Kimi aramıştınız?" diye sordu.</p>

  <p>Fikret kadının Anadolu aksanıyla konuşacağını sanmıştı ama fasih bir istanbul şivesiyle karşılaşınca biraz hayret etti. Bu noktaya bir mim komalıydı. Kadının Anadolu'lu olmadığını hemen anlamıştı. Haldun sert bir şekilde mırıldandı. "İlyas Efendi ile görüşmek istiyoruz."</p>

  <p>"Niçin arıyorsunuz kendisini?"</p>

  <p>"Biz polisiz" diyen Haldun cebinden kimliğini çıkarıp uzattı kadının suratına doğru. Kadın irkilmişti.</p>

  <p>Karşısında iki polis bulacağını hiç ummuyordu anlaşılan. Tam o sırada içerden ilyas'ın sesi yükseldi.</p>

  <p>"Kimmiş hanım? Musa Efendi mi?"</p>

  <p>Kadın kapının aralığını bozmadan arkaya dönüp seslendi.</p>

  <p>"İki polis memuru geldi. Seni soruyorlar."</p>

  <p>"Al içeri, al.."</p>

  <p>Arkalardan ayak sesleri aksetti. Kadın da bu arada ziyaretçilerin içeri girmeleri için kapıyı ardına kadar açmıştı. Hemen onlara çamurlu ayakkabılarını çıkarmaları için yerde duran terlikleri uzattı. Polisler ayakkabılarını çıkarırlarken bahçevanda yanlarına yaklaştı.</p>

  <p>Adam gerçekten de altmış yaşlarında fakat dinç görünümlü biriydi. Fikret gözlerini Bulgar göçmenine dikti. Sırtında eski, çizgili pazen bir pijama vardı. Üstüne de uzun yeşil renkte bir yelek giymişti. Başına da beyaz bir takke geçirmişti.</p>

  <p>Günün her hangi bir saatinde İki polis memurunun evine bu ani ziyaretinden hiç de şaşırmış bir hali görünmüyordu.</p>

  <p>"Buyurun, içeri geçin" diye mırıldandı yeniden.</p>

  <p>Polis memurlarını kabul ettikleri küçük odada, ufak saç bir odun sobası gürül gürül yanıyordu. Fikret'in ilk dikkatini çeken şey odanın aşırı temizliği ve derli topluluğuydu. Eşyalar basit ve eskiydi ama olağanüstü temizdi. İçerde tütsüye benzeyen bir koku vardı. Baş Komiser etrafa göz atmaya devam etti. Yerin tahtaları bol sabunlu suyla yıkanmaktan cilalı gibi parlıyordu. Tam ortaya havı dökülmüş bir İsparta halısı serilmişti. Üstü alacalı bulacalı bir kumaşla örtülmüş bir kerevet odanın baş köşesine yerleştirilmişti. Bir kaç tanede de portatif sandalye serpiştirilmişti etrafa. Fikret'le Haldun yadırgayarak ortada beklediler. "Oturun lütfen" dedi bahçevan. "Ben de ziyaretinizi bekliyordum zaten."</p>

  <p>"Bekliyor muydunuz? diye mırıldandı Fikret.</p>

  <p>"Tabii. Beni aramanızın sebebi her halde Emre Beyefendinin kaçırılan küçük oğluyla ilgili olmalı. Ne de olsa ben de o evin müstahdemlerinden sayılırım. Haftada iki gün giderim oraya bahçelerinin bakımı için. Beni de sorguya çekmeniz çok doğal. Hadiseyle bir ilgim olup olmadığını araştıracaksınız tabii." Baş Komiser sesini çıkarmadı.</p>

  <p>Ama ilyas Efendi'nin bu girizgahı hoşuna gitmemişti. Eli yine her zaman ki gibi burnuna gitti ve kaşımaya başladı. "Bize verebileceğiniz bir bilgi var mı?"</p>

  <p>"Bilgi mi? O konuda ne bilgim olabilir ki? Ama olaya çok üzüldüğümü belirtmek isterim. Keskinler çok muhterem bir ailedir. , Gerek Emre Beyefendi ve gerekse Nilüfer Hanım efendi şimdiye kadar yanlarında çalıştığım en müstesna nitelikte insanlardır. Acılarının dayanılmaz olduğunu gördüm. Allah hiçbir aileye böyle faciayı mukadder etmesin."</p>

  <p>Fikret hayretle bahçevana bakmaya devam etti.</p>

  <p>Gerçi lehçesi biraz bozuktu ama gayet düzgün bir şekilde konuşuyordu. Sanki görmüş geçirmiş, eğitimli bir insan gibi. Baş Komiser, bahçevanın genç karısının yanlarına gelmediğini, başka bir odaya çekildiğini gördü.</p>

  <p>Bahçevan nasırlı ellerini yüzünde dolaştırıp içinden kısık sesle fısıltı halinde bir dua okuduktan sonra, "Evet, memur beyler hazırım, ne isterseniz sorabilirsiniz şimdi" dedi.</p>

  <p>"Kaç yıldır Keskin ailesinin yanında çalışıyorsunuz?" İlyas Soylu hiç düşünmeden cevap verdi. "İki yıl, üç ay."</p>

  <p>"Bulgaristan'dan göç etmişsiniz, öyle mi?"</p>

  <p>"Doğrudur."</p>

  <p>"Orada ne iş yapardınız?"</p>

  <p>"Bahçevandım yine."</p>

  <p>"Türkiye'ye geleli kaç yıl oldu?"</p>

  <p>"On sekiz sene."</p>

  <p>"Ailenizle mi göçtünüz?"</p>

  <p>"Rahmetli eşimle."</p>

  <p>"Çoluk çocuk yok mu?"</p>

  <p>" ilyas efendi hafifçe kızardı.</p>

  <p>"Tanrı çocuk nasip etmedi. Takdir-i ilâhi böyle imiş."</p>

  <p>"Keskin ailesinden ne kadar maaş alıyorsunuz?"</p>

  <p>"Ayda altıyüz milyon."</p>

  <p>"Size yetiyor mu?"</p>

  <p>"İdare ediyorum."</p>

  <p>"Galiba başka bir yerde daha çalışıyormuşsunuz, doğru mu?"</p>

  <p>"Evet. Haftanın iki günü de Tarabya'da Selim Sırrı Bey'in köşküne giderim." Fikret soruları birbiri ardına soruyordu. "Keskin ailesinin yanındaki işi nasıl buldunuz?"</p>

  <p>"Selim Sırrı Beyle Emre Keskin bey tanışırlar. Beni onlara Selim Bey tavsiye etmişti."</p>

  <p>"Keskin ailesinin düşmanları ya da onlara kin besleyenleri var mıydı? Hiç kulağınıza böyle bir şey çalındı mı?"</p>

  <p>"Hayır, beyim. Nereden bileyim? Benim işim gücüm bahçededir. Villanın içine bile çok nadir girmişimdir, Nilüfer hanımın birkaç ısrarlı çağırışı hariç.."</p>

  <p>"Son zamanlarda bahçede çalışırken dikkatini çeken her hangi bir şey oldu mu?"</p>

  <p>"Anlayamadım, nasıl yani?"</p>

  <p>"Evi gözetleyen, ev halkının giriş çıkışlarını kontrole çalışan her hangi biri dikkatini çekti mi hiç?"</p>

  <p>Bahçevan birkaç saniye düşündü. "Sanmıyorum" dedi. "Öyle olsa hatırlardım."</p>

  <p>Fikret yine burnunu kaşıdı. Muavin Mehmet onun bü hareketini görünce hükmünü verdi; işler kötüye gidiyordu, Baş Komiser burnunu kaşımaya başladıysa sonuç alamamış demekti. Altmış yaşına rağmen oldukça dinç görünen ilyas mırıldandı. "Bu kötü havada buralara kadar zahmet edip gelmişsiniz, yolumuz da tam bir çamur deryasıdır, müsaade ederseniz hanıma söyliyeyim de bize bir acı kahve yapsın."</p>

  <p>"Teşekkür ederiz ilyas Efendi" dedi Baş Komiser. "Fazla vaktimiz yok."</p>

  <p>"Size yardımımın dokunmasını isterdim. O evlâd çok tatlı bir çocuktur. Başına bir hâl gelmesini hiç istemem. Sokulgan ve cana yakındır. Yaz aylarında bazen bahçeye çıkar, bıcır bıcır benimle konuşurdu. Umarım kazasız belâsız kurtulur." Bahçevan kısa bir duraklamadan sonra Fikret'in gözlerinin içine bakarak devam etti. "Sormam haddim değil ama sizce ümit var mı? Yavrucak acaba sağ salim ailesine kavuşacak mı?"</p>

  <p>Baş Komiser yerinden kalkarken mırıldandı.</p>

  <p>"Biz de bunun için uğraşıyoruz İlyas Efendi. Merak etme, kurtulacak. Suçluları da yakalayacağız. Adaletin elinden kimse kurtulamaz. O melunlar da cezalarını çekecekler. Şimdi bize müsaade et, daha yapacak çok işimiz var."</p>

  <p>"Bir kahvemi bile içmediniz. Ayrıca size yardım da edemedim."</p>

  <p>"Sağ ol. Yeterince yardımcı oldun zaten."</p>

  <p>Bahçevan ayağa kalkan memurlara şaşkın bir şekilde bakarken mırıldandı. "Ne yaptım ki ben?"</p>

  <p>Fikret'le Haldun yeniden çamurlu yola revan olurlarken, Haldun dayanamayarak sordu. "Amirim soruşturmayı pek kısa kesmediniz mi? Çevrede bahçevanı tanıyanlarla da konuşmak istemiyor musunuz? Mesela o ufak bakkalın sahibiyle filan."</p>

  <p>Baş Komiser sinirli sinirli homurdandı.</p>

  <p>"Gerek yok. Bu adamın aradığımız kişilere yardakçı olacağını hiç sanmıyorum" dedi. Haldun, âmirinin nasıl böyle bir hükme vardığını anlamadı ama sormaya da cesaret edemedi.. Aynı günün sabahı Dr. Muammer Bozok Çapadaki Üniversite hastanesinde yanında ki asistanlarıyla rutin servis muayenesini tamamlamış odasına dönüyordu. Tam o sırada yanına genç bir kadınla bir adam yaklaştı. Kadının sırtında siyah bir manto başında da çenesinin altından bağladığı kalın yün bir eşarp vardı. Adam ise ondan biraz daha yaşlıcana, traşsız, asık yüzlü, nemrut bir tipti. Doktor onların tipik hasta yakınları olduğunu anlamıştı.</p>

  <p>Her halde hastalarını hakkında bazı şeyler soracaktılar. Konuşmayı kadın sürdürüdü. Dr. Bozok'da gerekenleri söylemekle yetindi. Her gün yaşadığı sıradan bir olaydı. Koğuştaki Zinnur Kuşçu adlı hasta ile ilgileniyorlardı. Onların annesiydi hasta.. Doktor mesleğinde anlayışlı bir insandı, hasta yakınlarının psikolojisinden iyi anlardı; o nedenle de elinden geldiği kadar onlara yardımcı olmaya ve gereken açıklamaları yapmaya gayret etti. Yanlarından ayrıldığında içinde tuhaf bir huzursuzluk hissetmişti ama nedenini çıkaramadı. Belki de hasta kadının umutsuz vakasından kaynaklanıyordu bu. O durumun hasta tarafından da yakınları tarafından da bilinmesinden yanaydı. Hastası barsak kanseriydi. Odasına girdi, steteskopıfnu boynundan çıkarıp masasının üzerine bıraktı. Koltuğuna çöktü. Az önce duyumsadığı garip tedirginlik hali devam ediyordu. Ne olduğunu hâlâ çıkaramamıştı genç kadın. Sanki beyni devamlı kendisini uyarıyor, bir şeyler anınsatmaya çalışıyordu. Neden sonra bu halin koridorda konuştuğu o iki hasta yakınından sonra oluştuğunu hissetti. Ama bir anlam veremedi. Ne olabilirdi ki? Omuzlarını silkti. Belki uykusuzluğunun tevlit ettiği bir durumdu. Dün gece saat ikiye kadar evinde çalışmış, sabahta altıda uykusunu almadan kalkmıştı yataktan. Başka bir neden gelmiyordu aklına.</p>

  <p>Öğleden sonra fakültede bölüm başkanıyla .önemli bir görüşmesi olacaktı. O görüşmeye zihinsel olarak dinlenmiş ve hazırlıklı çıkması gerekirdi. Üzerindeki o tedirgin hâle boş verdi. Ama oturamadı yerine, ayağa kalkıp odanın penceresine yaklaştı. Dışarda sabahtan beri yağan yağmur şimdi daha da hızını arttırmıştı Dalgın nazarlarla hastahane bahçesindeki koşuşturmaya başladı Derslerine yetişmeye çalışan öğrenciler hasta ziyaretçileri, kim olduklarını bilmediği bir kalabalık bahçede koşuşturup duruyordu. Tam geri çekileceği sırada az önce konuştuğu iki kardeşi gördü. Bahçede, yağmur altında tartışır gibi konuşuyorlardı. Doktor bir daha irkildi. Sanki birisi beynine elektrik cereyanı naklediyormuş gibi sıçradı. Sorunu bahçede duran şu adamdı.. Önce inanmak istemedi. Doktor kendini ilime, pozitif düşünceye adamış bir insandı. Kehânetin, ön sezilerin, içe doğmaların onun hayatında yeri olamazdı. Ama adamı galiba tanımıştı.. Bu oydu.. Yüreği deli gibi çarpmaya başladı. Odasının ısısıyla hafif buğulanmış camı çılgın gibi silmeye başladı, gözlerini aşağıdaki yolun başında konuşmaya devam eden kardeşlere çevirdi. Böyle bir ihtimal hiç aklına gelmemişti, yani komşusunun çocuğunu kaçıranlardan birinin onun servisinde yatan hastasının yakını olabileceği, işin garibi, adamı daha önce, yani çocuğun kaçırılmasından evvel görüp görmediğini de anımsamıyordu. O halde beyninde ki kuşku yersizdi. Adamı görmemişse, küçük Alp'i kamyonete tıkarlarken ben bu adamı bir yerden tanıyorum demesinin mantıklı bir açıklaması olamazdı. Camın buğusunu yeniden sildi. Hâlâ aşağıda konuşuyorlardı. Konuşmadan ziyade sanki ihtilaflı bir konuyu tartışıyorlardı. Doktor'un heyecanı daha da arttı. Yanıldığını kabul etmeliydi. O adamı görmemişti. Belki de fidye olayı bir şekilde beyninde yer ettiği için onun etkisindeydi. Başka açıklaması olamazdı. Tam o sırada baş örtülü kadın adama hakaret eder gibi elini salladı. Genç kadın pencerenin önünde dikkat kesildi. Baş örtülü kadın arkasına dönüp gitmeye hazırlanıyordu ki, sakafı uzamış, başı kasketli adam birden onun koluna yapışarak durdurdu. Konuşma değil, münakaşaydı yaptıkları. Ayan beyan belli oluyordu Hatta adamın kızdığını ve kadına el kaldıracağını sandı doktor. Nefesini tuttu. Yeşil gözleri irileştı. Adam kadına vurmadı. Ama yüzünün ifadesinden hakaretler yağdırdığı belliydi. Kadın kolunu kardeşinden kurtarak yeniden yoluna devam etti. Dr. Bozok ayrıldıklarını sandı fakat adam hırsını alamamış gibi uzaklaşan kadının arkasından koştu. işte, o koşu genç kadının şüphelerini yeniden alevlendirdi. Bir an gözünün önünde Ford kamyonete koşan o iki adam canlandı. Çocuğu taşıyan solak ve diğeri.. Onları gayet iyi hatırlıyordu. Yüzlerinde maskeyle kamyonete koşuşları gözünün önünden gitmiyordu. Bahçede tartışan adamın o diğeri olduğuna inandı birden. Aynı bacak açışlar, paytak fuleler ve içe dönük adımlar. Yanılmıyordu, bu çocuğu kaçıranlardan biriydi.. Yemin edebilirdi. Dondu kaldı âdeta.. Kadın da adam da görüş alanından çıkmış, yolda kaybolmuşlardı. Artık istese de onları göremeyecekti. Bir süre pencerenin önünde öyle hareketsiz kaldı. Aklına Baş Komiser geldi. Kendisine kart vizitini bırakmış, bir gelişme olur ve adamı hatırlarsa kendisini aramasını rica etmişti. Hemen koşup masanın üzerinde duran çantasını karıştırdı ve kart viziti aradı ama bulamadı. Neden sonra hatırladı, o küçük kartviziti evinde bırakmıştı. Parmakları titriyordu. Yeniden bir durum muhakemesi yapmaya başladı. Böyle bir hükme varmak ne sağduyuya ne de müspet düşünceye yakışırdı. Onun ki sadece bir benzetmeydi ve iddiası asla mahkeme de veya polis nazarında bir hüküm ifade etmezdi. Kendisi gibi bir bilim adamına kesin görgüye dayanmayan bir benzetme ile her hangi bir insanı suçlamak yakışmazdı. Hem ne diyecekti Baş Komisere, hastalarımdan birinin yakınını, Alp'i kaçıranlardan adamlardan biri olarak teşhis ettiğini mi? Alay konusu olabilirdi. Baş Komiser de inanmazdı kendisine. içinin burulduğunu hissetti. "Unut, gitsin" diye homurdandı. Başında zaten yeterince sıkıntı vardı, şimdi bir de bu takıntıyla mı değerli zamanını harcıyacaktı. Yeniden dönüp koltuğuna oturdu. Ama içindeki o sıkıntı devam ediyordu.. Baş Komiserin kaçırılan Alp Keskin'in araştırılması için kurduğu ekibe mensup olan memur Mümtaz, Büyükdere'deki ana cadde üzerinde ki dükkandan içeriye girdi. Üzerindeki lacivert monthundan oluk oluk yağmur suları süzülüyordu. Dükkan kalabalık sayılmazdı, yaşlı bir kadın ve ufak bir çocuktan başka kimse yoktu içerde. Muhteşem burnuyla karedeniz yöresinden olduğu hemen belli olan dükkan sahibi çocuğun uzattığı listedeki malları hazırlamakla meşguldü. Yaşlı kadın ise envai çeşit peynirlerin sergilendiği cemakânın önünde aradığında karar verememiş bir yüz ifadesiyle olumsuzca peynirlere bakıyordu.</p>

  <p>Mümtaz'ın dükkana giriş sebebi Keskin ailesinin yanında çalışan temizlikçi Fatma'nın küçük oğlunu görmekti. Çocuğun bakkalda çevre evlere getir götür işlerinde kullanıldığını ve dükkan sahibine çırak olarak yardım ettiğini biliyordu. Gözleri oğlanı aradı ama bulamadı. Her halde servise çıkmıştır, diye düşündü. Hiç acelesi yoktu. Bisküitlerin yığıldığı reyona yaklaşarak sanki aralarından birini seçecekmiş gibi ağırdan davranarak beklemeye başladı. Hatta birkaç tanesini yerinden çekerek ciddi ciddi inceledi. Siparişlerini toparlayan ufak çocuk aldıklarını poşetlere doldurarak dükkandan çıkmıştı. Karadenizli bakkal şimdi yaşlı kadına güçlükle tercihini yaptığı beyaz peynirini satmaya çalışıyordu. Kadının aksi ve adamı daha bir hayli meşgul edeceğini sezinlemişti. işine de gelirdi bu. Oyalanmaya devam etti. Az sonra dükkandan içeriye on altı on yedi yaşlarında yüzünde ergenlik sivilceleri olan çırak girdi. Daha dükkandan içeriye adımını attığı anda patronu tezgahın arkasından bağırdı.</p>

  <p>"Nerede kaldın yahu? Saat on ikiye geliyor. Çabuk şu arkada ki paket'i al. Sema apartımanına gidecek. Yedi numaralı daireye.. Önce de efendinin isteğine bak."</p>

  <p>Bakkal başıyla bisküi reyonunun önünde duran Mümtaz'ı işaret etmişti.</p>

  <p>Oğlan isteksizce polis memuruna yaklaştı.</p>

  <p>"Evet, ne istemiştiniz?" diye sordu.</p>

  <p>Mümtaz arkasını dükkan sahibine dönerek fısıldadı.</p>

  <p>"Her zaman böyle kırıcı mıdır patronun?"</p>

  <p>Çırak biraz da şaşırarak şişman adamın ışıldayan, sevecenlik dolu gözlerinin içine baktı. Genellikle dükkana gelip giden müşterilerden böyle bir yaklaşıma pek alışık değildi. Hafifçe kızardı.</p>

  <p>"Bakmayın öyle çıkıştığına. Aslında iyi bir insandır benim usta" dedi. "Aferin.. Sen de akıllı bir jjocuğa benziyorsun; adın ne senin bakıyım?"</p>

  <p>"Okan."</p>

  <p>Mümtaz sanki çocuğu tanıyormuş gibi birkaç saniye duraksayarak oğlanı süzdü yeniden. "Dur yahu, seni bir yerden gözüm ısırıyor be.. Sen bizim Kemal'in kardeşi değil misin?" dedi sevecen bir ses tonuyla.</p>

  <p>Oğlan hafifçe irkilmişti.</p>

  <p>"Siz de şoför müsünüz?" diye sordu.</p>

  <p>"He ya.. Şoförüm. Geçenlerde sizi birlikte gördüm ama neredeydi onu çıkaramıyorum şimdi. Dört beş gün evveldi.. Sabah saatleriydi. Yolcu alıyordum arabaya. Şişli'demi, Levend'de mi, nerede.. Tuh, unutkan olduk bu yaşta. Hatta el salladım, ağabeyin beni görmedi."</p>

  <p>Okan tuhaf tuhaf polis memuruna bakmaya başlamıştı.</p>

  <p>"Yanılıyor olmalısınız" dedi kısık bir sesle.</p>

  <p>"Yanılıyor muyum? Yok be! Sen Kemal'in kardeşi değil misin?"</p>

  <p>Oğlan sıkıntılı bir şekilde mırıldandı.</p>

  <p>(hunin. tvsıt "Evet, kardeşiyim ama..."</p>

  <p>"Hah, hatırladım. Levend'deydiniz. Ama yayandınız, Kemal'in arabası yoktu altında. Yoksa yine boşta mı?"</p>

  <p>Yüzü ergenlik sivilcesi kaplı oğlan belirgin bir şekilde sıkılmaya başlamıştı. Adamla sohbete daldığına pişman olmuş gibi homurdandı. "Boşda değil, çalışıyor" dedi. "İşinden de memnun."</p>

  <p>Mümtaz'ı hafif bir heyecan dalgası sarmıştı. Çocuk, uydurduğu Levend'deki karşılaşma sahnesine hiç sesini çıkarmamış, yanılıyorsunuz, gördüğünüz kişiler biz değildik gibi bir itiraz da bulunmamıştı. Uydurduğu yalan cuk oturmuştu. Ayrıca çocuğun kızaran yüzünden telâşa kapıldığını görüyordu.</p>

  <p>Mümtaz şimdi onu biraz daha deşebilirdi; fakat tam o sırada büyük bir aksilik oldu ve dükkan sahibi oğlana seslendi.</p>

  <p>"Hadi Okan, sen paketi al ve fırla. Doğru Sema apartımanı, yedi numaraya git. Ben beyle meşgul olurum."</p>

  <p>Mümtaz başını çevirip baktı. Yaşlı kadın müşteri gitmiş, dükkan sahibi de tezgahın arkasından çıkarak yanına yaklaşıyordu. Oğlan konuşmanın kesilmesinden memnun olmuş gibi ok misali yanından seyirtip uzaklaştı.</p>

  <p>Polis memuru, "Lanet olsun" diye mırıldandı içinden. Herif, oğlanın ağzını aramasının içine etmişti. Çocuk toy ve deneyimsizdi. Konuşurken ruh hâlini kesinlikle gizleyemiyordu. Yüz hatlarından paniğe kapılır gibi olduğunu sezinlemişti Mümtaz. Galiba fidye olayında ilk defa esaslı bir iz yakalamışlardı. Boş atmış ama dolu tutmuştu. Oğlan, ağabeysiyle o sabah Levend'de görüldüğünü inkâr etmiyordu. Oğlanı şubeye çekip esaslı bir sorgulamaya alabilirlerdi. Durumu hemen Baş Komiser'e bildirmeliyim, diye düşündü Mümtaz.. Yağmur devam ediyordu.</p>

  <p>Şehrin üstünü kaplayan koyu gri bulutlar daha'da yoğunlaşmıştı. Doktor Muammer Bozok çalışma masasının başında bir süre içindeki huzursuzluğuyla oturdu. Bunca işinin, arasında şu hastasının yakını aklını fazla kurcalamaya başlamıştı. Belki de yanılıyordu; gözüne birkaç saniye içinde çarpan koşan bir adamın yarattığı enstantane ile çocuğu kaçıran adamlar arasında bağ kurmanın ne ilmî ne de gerçeklere uyan bir tarafı yoktu, ama olayı incelemezse içinin de rahat etmeyeceğini biliyordu. Dayanamadı, yerinden kalktı ve yeniden koğuşa döndü. Hastası altmış beş yaşlarındaki Zinnur Kuşcu'nun karyolasına doğru ilerledi.</p>

  <p>Yaşlı kadın doktoru yanı başında görünce yatağın içinde hafifçe doğruldu. Olağan sabah vizitesi yapıldığı için doktorun neden tekrar yanına geldiğini anlamamıştı.</p>

  <p>Doktora gülümsemekle yetindi. Doktor içten bir edayla yatağın yanı başında durdu.</p>

  <p>"Ağrılarınız devam ediyor mu?" diye sordu hastasına.</p>

  <p>Yaşlı kadın medet umarcasına, "Evet, doktor hanım" diye fısıldadı.</p>

  <p>"Meraklanmayın acınızı hafifleteceğiz, gönlünüzü ferah tutun."</p>

  <p>İ "Sağolun, doktor hanım."</p>

  <p>"Elimizden geleni yapıyoruz."</p>

  <p>"Ameliyat olmam gerekecek mi?"</p>

  <p>"Yarın bir konsültasyon yapıp, bölüm şefiyle karar vereceğiz. Merak etmeyin, tıp artık çok gelişti, ameliyat sizi eski sağlığınıza kavuşturcaktır."</p>

  <p>"İnşallah."</p>

  <p>"Kaç yaşındasınız Zinnur hanım?"</p>

  <p>"Altmış dört."</p>

  <p>"Kaç çocuğunuz var?"</p>

  <p>"Üç., iki oğlum bir kızım var."</p>

  <p>"Eşiniz?"</p>

  <p>"O sizlere ömür."</p>

  <p>"Az evvel oğullanızdan biri ve kızınız ile görüştüm dışarda.</p>

  <p>"Evet, Hasan ile Meşkûre buradalardı."</p>

  <p>"Şanslı sayılırsınız, hiç olmazsa evlâtlarınız var."</p>

  <p>Yaşlı kadın durumun hiç de doktor hanımın düşündüğü gibi olmadığını, özellikle iki oğlunun da hayırsız ve ilgisiz olduğunu söylemek isterdi ama utandığından söz etmedi.</p>

  <p>"Allah onlara uzun ömür versin" diye mırıldandı.</p>

  <p>Dr. Bozok kuşkulandığı kişinin adının Hasan olduğunu öğrenmişti.</p>

  <p>"Oğullarınız ne iş yapar?" diye sordu.</p>

  <p>Kadıncağız hafifçe iç geçirdi.</p>

  <p>"Küçük oğlumun bir kuru yemiçci dükkanı var. Sarıgazi'de."</p>

  <p>"Hasan'ın mı?"</p>

  <p>"Hayır, ötekinin?"</p>

  <p>"Ya konuştuğum Hasan ne işle meşgul."</p>

  <p>"Ah, sormayın Doktor hanım. O avarenin tekidir. Otuzunu geçti, bir iş tutamadı. Rahmetli hayattayken onun zoruyla yanında çalışırdı ama vefatından sonra işi iyice aylaklığa vurdu. Çok hayırsız çıktı."</p>

  <p>"Öyle demeyin, bakın bu sabah sizin için endişe edip buralara kadar gelmiş." Kadıncağız utancından oğlu hakkında fazla bir şikayette bulunmak istemiyordu. Suskun kalmayı tercih etti ama doktor üsteledi. "Siz de Sarıgazi'de mi oturuyorsunuz?"</p>

  <p>"Evet."</p>

  <p>"Küçük oğlunuzla mı?"</p>

  <p>"Biz aslen Balat'lıyız. Eşimin ölümünden sonra onun işini tasfiye edip Sarıgazi'de bir ev aldık, oraya göçtük. Hep beraber oturuyoruz." Doktor dikkat çekmemek için başka sorular da sordu. "Kızınız da sizinle mi?"</p>

  <p>"Yok ama o da bize yakın oturur. Damadımın ufak bir tamir dükkanı var."</p>

  <p>"Ne tamiri?"</p>

  <p>"Otomobil lastikleri tamir eder. "</p>

  <p>Doktor hastasının elini okşayıp gülümsedi. Hastahaneye müracaat kayıtlarından Sarıgazi'deki adresi rahatlıkla öğrenebilirdi artık, içindeki dürtü, hâlâ bu sabah gördüğü adam ile Alp Keskin'i kaçıranlardan biri arasındaki benzerlikte ısrar ediyordu. Şimdi bu olasılık beyninde daha da güçlenmişti. Çocuğu kucağında taşıyan solak adam da Hasan'ın kardeşi veya eniştesi olabilirdi. Biri kuruyemişci diğeri lastik tamircisi.. O an ikisi birden potansiyel suçlu gibi göründü doktora. Düşünmeye devam etti. Bu kadının ağzından bilgi almak oldukça kolaydı ama bunu dürüstlükle bağdaştıramıyordu. Kısa bir an bocaladı. Bu polisin işiydi ama o da namuslu ve dürüst bir vatandaş olarak polise yardımla mükellefti. Başka bir soru dilinin ucuna kadar geldi fakat sormakta tereddüt etti. Dayanamadı nihayet. "Zinnur hanım ailenizde hji solak var mıdır?" Hasta bir an afalladı. "Solak mı dediniz?"</p>

  <p>"Evet. Yani sol elini daha fazla kullanan kişiler. Mesela oğullarınızdan biri, kızınız veya damadınız?"</p>

  <p>"Niye sordunuz, doktor hanım?"</p>

  <p>Muammer Bozok yalan söylemekten nefret ederdi. Hele mesleği ile ilgili konularda, ama bunu salt yalan olmadığına kendini inandırmaya çalıştı.</p>

  <p>"Sizin hastalığınızın irsiyet yoluyla çocuklarınıza da geçmesi söz konusu olabilir de."</p>

  <p>"Yoo" dedi yaşlı kadın. "Çocuklarım solak değildir."</p>

  <p>"Ya damadınız?"</p>

  <p>"O da değildir."</p>

  <p>Düş kırıklığı yaşadı doktor. Faraziyesi sanki birden çöküvermişti. Baş Komisere çocuğu kucağında taşıyan kişinin solak olduğunu ifade etmişti. Tabii bu bir varsayımdı ve doktor şimdi de Hasan'ın yanındaki adamın, onun kardeşi veya eniştesi olduğu fikrinin tutmadığını görüyordu. Belki de en başından beri yanılıyordu. Çok yersiz düşüncelere saplandığını idrak eder gibi oldu. Kendini hafiyelik oynamaya kalkışmış biri gibi hissetti birden. Herkes kendi bildiği işi yapmalıydı. Sorularından dolayı pişman oldu. Tekrar kadının elini okşadı, "İyi öyleyse" dedi ve kadının yanından uzaklaştı. Odasına dönerken pişmanlık içindeydi. Yaptıklarını çok anlamsız bulmaya başlamıştı. En iyisi beynindeki kuşkuyu silkip atmaktı.. Nilüfer'in gözlerinde bitkin ve çökük bir ifade vardı. Göz çukurlarının etrafında uykusuzluktan siyah ve derin halkalar oluşmuştu. Nazarlarını kocasına dikerek hırçın bir sesle homurdandı. "Oğlumuzu kurtarmak zorundasın Emre. Onsuz yaşayamayız."</p>

  <p>"Biliyorum hayatım" diye fısıldadı kocası. "Güven bana, onu sağ salim geri getireceğim, sana söz veriyorum."</p>

  <p>"Sana güveniyorum ama benim asıl güvenmediğim polis. Şayet onlardan medet umuyorsan, bu sevdadan vazgeç. Kaç gündür bir arpa boyu ilerlemediler."</p>

  <p>"Farkındayım. Ama onlar da ellerinden geleni yapıyorlar."</p>

  <p>"Hayır. Ellerinde koca bir teşkilat, bunca adam varken ne yaptılar şimdiye kadar? En ufak bir şüpheli mi buldular?"</p>

  <p>"Bu kadar kolay mı sanıyorsun Nilüfer, Burası yirmi milyonu aşkın bir şehir.</p>

  <p>Suçluları arayıp bulmak, iğneyle kuyu kazmak gibi bir şey."</p>

  <p>"Anlayamıyorum; bu onların işi. Uzmanları var, neden şimdiye kadar en ufak bir ipucuna rastlanmadı? ;Ne gönderilen fidye mektubundan bir sonuç çıktı, ne de o kamyoneti bulabildiler."</p>

  <p>Emre cevap vermedi. Durumun ümitsizliği yavaş yavaş genç adamı da etkiliyordu. "Onlara bağlı kalmayacaksın, değil mi? istenilen parayı ödeyeceksin."</p>

  <p>"Lütfen, Nilüfer. Acele etme."</p>

  <p>"Ne demek acele etme. Üçüncü günün dolmasına bir yarın kaldı. Oğlumuzu kurtarmak için gerekli paraya sahibiz. Yoksa fidyeyi ödememeyi mi düşünüyorsun?"</p>

  <p>"Böyle bir şey söylemedim. Ama nasıl ve ne şekilde bir ödeme yapacağımızı henüz bize bildirmediler. Sabırlı ol biraz, hele bir haber çıksın. Bunu daha sonra düşünürüz."</p>

  <p>"Parayı hazırladın mı?"</p>

  <p>"Evet."</p>

  <p>"Haber çıkınca polise bildirmeyi düşünmüyorsun, değil mi?"</p>

  <p>"Dur hayatım dur.. Beni sıkboğaz etme lütfen. Çok zor bir karar arifesinde olduğumuzu idrak eimiyor musun?"</p>

  <p>Genç kadın sinirli bir şekilde kocasına baktı.</p>

  <p>"Ne demek istiyorsun yani? Polisi bundan haberdar mı edeceksin?"</p>

  <p>"Bilemiyorum, işin vicdani ağırlığı bütün gücüyle omuzlarıma çöktü. Karar vermek de zorlanıyorum. Ya parayı ödememize rağmen oğlumuza bir kötülük yaparlarsa, o zaman ne olacak?"</p>

  <p>Nilüfer'in gözleri irileşti.</p>

  <p>"Nasıl yani? "</p>

  <p>"Düşünsene, parayı ödemek Alp'e kesin ulaşmamızı sağlayacak mı sanıyorsun?"</p>

  <p>"Ne demek istiyorsun? Başka ne olabilir ki?"</p>

  <p>"Çok safsın hayatım. Çocuğumuz çok şey görmüş ve işitmiş olmalıdır. Anlamaya çalış, belki de geleceklerini düşünerek..."</p>

  <p>Cümlesinin sonunu getiremedi Emre. Sustu kaldı öylece.</p>

  <p>Nilüfer sanki bu gerçeği ilk defa anlıyormuş gibi birden taş kesilmişti.</p>

  <p>Ürkerek kocasını süzdü.</p>

  <p>"Yani yine de ona bir şey yapacaklarını mı sanıyorsun?" Emre neden sonra fısıldadı.</p>

  <p>"Mümkündür. Aslında kimseye güvenmek istemiyorum." Genç kadın da hırçınlaşmaya devam etti.</p>

  <p>"Güvenmiyorsun ama çocuğumuzu bulmak için de hiçbir şey yaptığın yok." . "Nilüfer!.. Ağzından çıkanı kulağın duymuyor galiba.."</p>

  <p>"Yalan mı? Ben burada kahroluyorum ama sen sakin sakin her gün işine gitmeye devam ediyorsun. Bir şeyler yap, koş koşuştur ama bu kadar sessiz kalma."</p>

  <p>"Haksızlık ediyorsun Nilüfer. Her halde sokaklara çıkıp kocaman şehirde tek başıma Alp'i aramamı beklemiyorsun, değil mi? Öncelikle istedikleri parayı tedarik etmek zorundaydım."</p>

  <p>"Bu parayı rahatlıkla ödeyecek gücümüz var ama."</p>

  <p>"Var olmasına var da, sonuçtan emin olmak istiyorum. Takdir edeceğini umarım, bu da benim hakkım her halde."</p>

  <p>Genç kadın perişan bir şekilde kocasına baktı yeniden.</p>

  <p>"Ne demiye getiriyorsun yani? Parayı ödemeyecek misin, polisten mi medet umuyorsun yoksa?"</p>

  <p>"Bilmiyorum henüz. Ama son kerteye kadar beklemeye kararlıyım."</p>

  <p>Nilgün önce hışımla bir kere daha kocasını süzdü, sonra çaresizliğin verdiği teessürle yatak odasından fırlayıp aşağıya salona indi. Hâlâ bir ümit kocasının arkasından gelip kendisini teselliye çalışacağını sanıyordu ama boşuna bekledi. Emre ışığı söndürüp yatağa girmişti bile. Ama saatlerce gözünü uyku tutmadı. Yatağın içinde kıvranıp durdu. Hayatının gidişatı bir anda değişmişti. Önce çocuğunu kaybetmiş, şimdi de karısıyla arasında derin uçurumlar oluşmaya başlamıştı..</p>

  <p>Baş Komiser Fikret sigarasını söndürüp önüne uzatılan dosyayı açmadan homurdandı.</p>

  <p>"Özetleyin. Durum nedir?"</p>

  <p>Keskin'in fabrikasından çıkarılan işçiler konusu inceleyen üç kişilik ekibin başı olan Feridun genzini temizleyerek konuşmaya başladı.</p>

  <p>"Amirim, yirmi beş kişiden on dördü işten çıktıktan sonra memleketlerine dönmüşler. Her birinin gittiği yerlerin Asayiş Şubelerine faks çekerek acele araştırılmasını istedik. Geriye kalan on birinin, yedisi yine istanbul'da başka işlere girmişler. Onları bizzat inceledik, hatta olay günü iş yerlerinde olduklarını da tespit ettik."</p>

  <p>"Ya diğer dördü?"</p>

  <p>"Onları bulamadık efendim. Hâlâ araştırmaya devam ediyoruz." Fikret sertçe söylendi.</p>

  <p>"Ne demek bulamadık? Bu herifler buharlaşıp uçmadıya? Hangi cehennemin dibindeyse arayıpbulmanızı istiyorum."</p>

  <p>"Emredersiniz efendim."</p>

  <p>"Durun bir dakika."</p>

  <p>Memur Feridun Baş Komiser'e baktı yeniden. "Bu işçiler neden işten çıkarılmışlar."</p>

  <p>"Bir kısmı gayri kanuni yasal sendikal faaliyetten. Ama asıl ilginci izini bulamadığımız dört kişiden ikisi Emre Keskin'e hakaretten atılmışlar."</p>

  <p>"Hakaret mi?"</p>

  <p>"Evet. Cabbar Tayfun adlı işçi patronunun üzerine demir bir çubukla saldırmış. Araya giren arkadaşları zor engellemişler onu."</p>

  <p>"Sebep?"</p>

  <p>"Diğer arkadaşlarının atılmasını protesto için. Fabrikada olayı gören bazı işçilerle de konuştuk. Hepsi olayı hatırlıyor. Adam patronuna ana avrat küfür etmiş. Ertesi günde kapının önünekoymuşlar."</p>

  <p>"Oturduğu yerde inceleme yaptınız mı?"</p>

  <p>"Bakırköy ue oturuyormuş olayın cereyan ettiği tarihte. Fabrika kayıtlarından adresini alıp kontrole gittik ama taşınmış. Gittiği yer de belli değil. Muhtarlıkta ki kaydı hâlâ duruyor. Çevrede ki kimse de nereye taşındığını bilmiyor. Sağlam bir ayakkabı olmadığı belli, hiçbir komşusu lehinde konuşmadı. Kavgacı mizaçlı, kufurbazın tekiymiş."</p>

  <p>Fikret burnunu kakımaya başladı. "Ya diğeri?"</p>

  <p>"Abbas Uzunhalay.. Otuz yedi yaşında, usta başı. Sabıkasız, işin garibi işçi arkadaşları tarafından sevilen ve sayılan biri. Herkes onu munis ve babacan biri olarak anımsıyor."</p>

  <p>"Eee, o ne halt etmiş?"</p>

  <p>"Patronuna bıçak çekmiş." Fikret irkildi. "Bıçak mı çekmiş?"</p>

  <p>"Öyle dediler."</p>

  <p>"Ne yani, durup dururken mi?"</p>

  <p>"Kimse bilmiyor. Olayı hatırlayan tüm işçileri sorguya çektik. Gerçek nedeni bilen tek bir kimse çıkmadı."</p>

  <p>"Allah Allah!" diye mırıldandı Baş Komiser. "Garip değil mi? insan hiç durup dururken patronuna bıçak çeker mi? Acaba aralarından her hangi bir sürtüşme filan olmuş mu, ya da Emre Keskin adama hakaret veya küfür mü etmiş?"</p>

  <p>"Bıçak çekmesinin sebebi meçhul efendim. Bir gün öğleden sonra fabrikanın merkez binasına gidip zorla patronunun odasına dalmış. Sekreter kız onu durdurmaya çalışmış ama nafile, kızın söylediğine göre adamın gözü dönmüş haldeymiş ve kızı iterek doğru odaya girmiş. Allahtan oda da patronun misafiri olan dört erkek varmış."</p>

  <p>"Sonra?"</p>

  <p>"O da belinden bir saldırma çıkarıp adamın üzerine yürümüş küfürler ederek. Neyse ki beş erkek güçlükle adamı yakalamışlar. Sonrası malum."</p>

  <p>"Peki, Emre Keskin polise şikayette bulunmuş mu?"</p>

  <p>"İlginçtir ama hayır. Olay ne polise ne de savcılığa intikal etmemiş."</p>

  <p>Baş Komiser döner koltuğunda huzursuzca kımıldanıp durdu. Ll "Acaip.. Böyle bir saldırı karşısında neden şikayette bulunmamış acaba?"</p>

  <p>"Biz de sekreterine sorduk."</p>

  <p>"Ne dedi?"</p>

  <p>"Emre Bey olayın fazla abartılmaması, zira Abbas Uzunhalay'ın geçmişinin temiz olduğunu ve muhtemelen o sırada cinnet geçirmiş olabileceğini söylemiş." Fikret bir daha burnunu kaşıdı.</p>

  <p>"Bana hiç de inandırıcı gelmedi. Bu Abbas kayıp mı şimdi?"</p>

  <p>"İzini bulamıyoruz efendim. Onu da son adresinden araştırdık. Aksaray'da oturuyormuş. Tanıyanlar çıktı, o olaydan sonra gerçekten adamın ruhî bir bunalıma düştüğünü ve ailesini alarak başka bir semte taşındığını söylediler."</p>

  <p>"Ama kimse gittikleri yeri bilmiyor, öyle mi?"</p>

  <p>"Aynen öyle, âmirim."</p>

  <p>"Bu adamın mutlaka bulunmasını istiyorum. Hikaye bana inandırıcı gelmedi."</p>

  <p>"Elimizden geleni yaparız, efendim."</p>

  <p>Tam o sırada kapı vuruldu ve içeriye Büyükdere'deki bakkal çırağı Okan'la konuşan ekipten memur Mümtaz girdi. Baş Komiserin masasının önünü kalabalık görünce başıyla selam verip bir kenara çekildi.</p>

  <p>Feridun ve maiyetindeki memurlar raporu bırakıp odadan . çıkınca Fikret homurdandı.</p>

  <p>"Söyle Mümtaz, yeni bir şey mi var?"</p>

  <p>"Amirim sanırım bir şey bulduk" dedi. "Ne buldunuz?"</p>

  <p>"İsteğiniz üzere gündelikçi Fatma'nın küçük oğluyla irtibat kurduk. Şu şoför Kemal'in kardeşi."</p>

  <p>"Eee, ne öğrendiniz?"</p>

  <p>"Oğlanın adı Okan. Çıraklık yaptığı dükkana müşteri gibi gittim. Ben de şoförüm, sen Kemal'in kardeşi misin dedim, inkâr etmedi. Ağabeyinle seni dört beş gün önce bir sabah Levend'de gördüm diye üsteledim, ona da ses çıkarmadı. Biraz entresan değil mi Baş Komiserim? ikisi de suçun işlendiği gün olay mahallindeler. Bu bir rastlantı olabilir mi? Zira oturdukları gecekondu mahallesinde yaptığımız ilk araştırmada iki kardeşin aralarının pek iyi olmadığını öğrenmiştik. Sabahın köründe o mahalde ne işleri olabilir?"</p>

  <p>Fikret'in bir an yüreği hopladı.</p>

  <p>Galiba olayın vukuundan beri bu aldığı ilk müspet duyumdu. Bir iki saniye hareketsiz kaldı, sonra Mümtaz'a dönerek, " Her ikisini de içeri alın. Sorgularını bizzat ben yapacağım" diye homurdandı..</p>

  <p>Hayret etti Mine; çocuk hiç sesini çıkarmadan ağlıyordu. Şayet tesadüfen gözünü Sedat'ın dün gece gelirken getirdiği gazeteden kaldırıp bakmasa, asla ağladığını hissetmeyecekti. Çok masum bir yüzü vardı Alp'in. Neredeyse bir haftaya yakın bir zamandır bu berbat pislik yuvasında gıkı çıkmadan oturmuş, her istediklerini itirazsız yapmıştı.</p>

  <p>Mine içi ezilerek gazeteyi indirdi.</p>

  <p>Çocuğa acıyordu aslında. Ona her bakışında sanki oğlu Cem'den bir parça görüyor, şimdi çok uzak bir geçmiş gibi gelen eski yıllar ve anılar canlanıyordu gözünde. Ruhundaki özlemi ister istemez sesine yansıtarak yumuşacık bir tonla sordu. "Ne var Alp? Niye ağlıyorsun yavrum?"</p>

  <p>Küçük çocuk sesini çıkarmadı ama dudakları kendini tutamaz gibi biraz daha büzüldü. Tombul fakat gittikçe sararan yanaklarına inci misâli göz yaşları süzüldü. "Alp?"</p>

  <p>"Yok bir şey."</p>

  <p>"Neden ağlıyorsun öyleyse?"</p>

  <p>"Evime gitmek istiyorum."</p>

  <p>Mine içini çekti. "Anneni babanı, evini özledin, değil mi?" Çocuk sessizce başını öne arkaya salladı.</p>

  <p>Gazeteyi elinden bırakan kadın, oğlanın oturduğu karyolanın kenarına ilişti. Çocuğa samimiyetle sarıldı, göğsüne çekip, sarı saçlarına bir öpücük kondurdu. "Haklısın, biliyorum yavrum. Hiç üzülme, biraz daha sabırlı ol. Yakında kavuşacaksın onlara. Sana söz veriyorum."</p>

  <p>Alp yaşından beklenmeyen bir sağduyu ile kadına sıcak davranıyordu. Ondan bir kötülük gelmeyeceğine inanmıştı. Tek anlamadığı nokta bu sevecen kadının neden diğerleri arasına karıştığıydı. Alp hıçkırarak sordu. "Ne zaman?"</p>

  <p>"Dedim ya, yakında. Çok yakında."</p>

  <p>"Ama ne zaman?"</p>

  <p>Mine bir an düşündü. Hesabına göre üçüncü gün bu gün doluyordu. Sedat bir yolunu bulup oğlanın ailesiyle temas kurardı. "Belki yarın" diye fısıldadı. "Söz mü?"</p>

  <p>Çocuğun saf gözyaşları kadını allak bullak etmişti. Senelerdir böyle hassas ve duygulandırıcı bir an yaşamadığını acı bir şekilde hatırladı. Çocuğu yarın serbest bırakmaları çok zayıf bir ihtimaldi ama Mine artık ona ümit kırıcı tek kelime edemeyecek haldeydi. Alp'e daha sıkı sarılırken, "Söz" diye fısıldadı kulağına. Aynı anda bakışları ufak portatif masanın yanındaki iskemlede oturan Hayri'ye takıldı. Yeni demlediği çayını yudumlayan adam kendisine kötü kötü bakıyordu. Belli ki çocuğu ümitlendirecek tarzda konuşmasından memnun kalmamıştı. Adamın bir kaşı hoşnutsuzluğunu ifade eden tarzda havaya kalkmıştı. Mine aslında bu iğrenç depoda günlerini geçirdiği adamlarla fazla ilgilenmiyordu. Hepsi kaderin sillesini yediği, geçmişleri karanlık, kötü ve sabıkalı insanlardı; Sedat'ın arkadaşları olmaları bu hükme varması için yeterliydi. Ama bu güne kadar hiç birinden hatalı bir davranış ya da falsolarını görmemişti. Belki de Sedat'tan korktukları için kendisine saygılı davranmaya çalışıyorlardı. Yine de Hayri diğerlerinden farklıydı. Daha anlayışlı, daha babacan ve biraz daha insancıl. Zaten o kadar az konuşuyordu ki, onun hakkında daha kesin bir kanaat sahibi olmak adeta imkânsızdı. Bakışmaları bir süre devam etti. Nihayet adam kısık sesle mırıldandı.</p>

  <p>"Benim üstüme vazife değil, ama senin de çocuğun var mı?" Nâzik bir sualdi bu ve Mine bir an yüreğinin titrediğini duyumsadı. "Neden sordun?"</p>

  <p>"Hiç.. Çocuğa öyle yaklaştın ki, bunu ancak anne olan yapabilir." Mine'nin gözleri buğulanmıştı ama bunu belli etmemeye çalıştı. "Bir zamanlar vardı" diye fısıldadı.</p>

  <p>Hayri kadına anlayışla baktı. Ama konuşmayı dinleyen küçük Alp, Mine'nin ifadesini yorumlamakta haklı bir yanılgıya düşerek, hıçkırıklarını kesip sordu. "Öldü mü?"</p>

  <p>Kadın nazarlarını tekrar çocuğa çevirerek onu yeniden bağrına bastı ve kısık sesle mırıldandı. "Evet, Alp.. O öldü" dedi.</p>

  <p>Hayri, kadının gerçeği sakladığını hemen anlamıştı ama kesinlikle üstelemedi. "Neden öldü?" diye sordu Alp.</p>

  <p>Uzun süre durakladı Mine. Gözleri geçmişinin anılarına kaydı, mazisi flim şeridi gibi bir an önünden geçti, sonra zor duyulan bir sesle, "Hastalandı" diyiverdi. "Neden? Doktora götürmedin mi?"</p>

  <p>"Götüremedim yavrum."</p>

  <p>Ufak çocuğun havsalası bu gerekçeyi anlamamıştı ama o da daha fazla soru sormadı. Yine bir sessizlik oldu depoda.</p>

  <p>Hayri, "Bir bardak çay içer misin?" dedi. "Belki bir de sigara tüttürürsün."</p>

  <p>"İyi olur, sağol."</p>

  <p>Adam yerinden kalktı. Boş bardaklardan birine çay doldurarak kadına uzattı. Bir de sigara verdi. Mine sigaradan derin bir nefes çekerken düşünüyordu.</p>

  <p>Hayri'de sırf bu işe para için mi bulaşmıştı? Herkesin paraya gereksinimi vardı, ama onun ki neydi acaba? Adamın yaklaşımından biraz cesaret almıştı Mine.</p>

  <p>"Sedat'ı eskiden mi tanırsın?" diye sordu.</p>

  <p>Hayri başını salladı.</p>

  <p>"Evet, çok eskiden. Yıllar öncesinden."</p>

  <p>"Yani diğerleri gibi çocukluğundan mı?"</p>

  <p>"Yok, o kadar değil."</p>

  <p>Í Mine sigarasından derin birfıefes çekerken mırıldandı.</p>

  <p>"Sedat sana çok güveniyor. O herkese pek güvenmez."</p>

  <p>"Doğrudur. Ben de ona güvenirim. Sağlam çocuktur."</p>

  <p>"Sen ondan büyüksün, değil mi?"</p>

  <p>"On yaş kadar."</p>

  <p>"Nasıl doğdu bu dostluk?"</p>

  <p>"Eski ve uzun bir hikâye. Hiç kurcalama. Ama şu kadarını bil, ona bir hayat borçluyum. Bir kere beni ölümden kurtarmıştı."</p>

  <p>"Anlıyorum" diye fısıldadı genç kadın. "Her halde bir çatışmada." Adam başını salladı tasdik edercesine.</p>

  <p>"Ben de sana üzerime vazife olmayan bir sual sorayım; evli misin?"</p>

  <p>"Evet."</p>

  <p>"Çocuğun var mı?"</p>

  <p>"İki tane. Biri kız biri oğlan."</p>

  <p>"Yaşları?"</p>

  <p>"Boş ver, bilmemen daha hayırlı. Birbirimizi ne kadar az tanırsak o kadar iyi olur." Mine gülümsedi. "Benden mi korkuyorsun yoksa?"</p>

  <p>"Ben kimseden korkmam."</p>

  <p>"Ama ailen hakkında bilgi vermekten kaçınıyorsun." Hayri küçümser bir edayla kadını süzdü yeniden.</p>

  <p>"Ben seninle ilgili hiç soru sordum mu bunca gündür? Merelisin, nerden çıktın, Sedat'a nasıl bulaştın filan gibi, ha?"</p>

  <p>Mine çocuğu kollarından bırakıp, iliştiği yatağın kenarından kalkarak eski oturduğu iskemlesine dönerken ağır ağır homurdandı.</p>

  <p>"Sormana gerek mi vardı? Burada ki herkes ne olduğumu anladı zaten. Sedat'ın kadınıyım tabii ki. Daha doğrusu kapatması.."</p>

  <p>"Beni ilgilendirmiyor. Bilmek de istemem zaten."</p>

  <p>"Tuhaf bir adamsın" dedi Mine Hayri'yi süzerek. "Konuşmayı da hiç sevmiyorsun. Buraya geldiğimizden beri mecbur kalmadıkça ağzını açmadın."</p>

  <p>"Doğru, öyleyimdir."</p>

  <p>"Eskiden beri mi?"</p>

  <p>"Hapishane günlerinden kalma bir alışkanlık. İnsan mahpusta konuşmak yerine düşünmeye alışır."</p>

  <p>Genç kadın ürkerek bir daha süzdü adamı. "Çok mu yattın hapiste?"</p>

  <p>"Soru sormayı bırak bacım. Ne yapacaksın benim kaç yıl yattığımı öğrenmekle.."</p>

  <p>"Can sıkıntısı" diye homurdandı Mine. "Ben de burada kendimi hapisteymişim gibi hissediyorum, iki lâf edecek kimse yok."</p>

  <p>"Oğlan var ya.. Seni oyalıyor işte."</p>

  <p>"Çocukla sohbet insanın sıkıntısını gidermiyor, bilâkis afakanlar basıyor üstüme."</p>

  <p>"Sabırlı ol. Az kaldı. Sedat işini bilir. Yakında çıkarız bu delikten. Merak etme.."</p>

  <p>"Hayırlısıyla yakayı ele vermeden bir çıksak, kurban keseceğim."</p>

  <p>"Korkuyor musun?"</p>

  <p>Mine bu defa sırıtan adama inanmazmış gibi baktı. "Ne yani, sanki sen korkmuyor musun?"</p>

  <p>"Hamama giren terler derler. Her işin bir riski vardır, işi kabul ediyorsan onun riskini de kabul edeceksin."</p>

  <p>"Hah, şimdi tam Sedat gibi konuştun. O da böyle söyler."</p>

  <p>"Doğru ama."</p>

  <p>İkisi de sustular. Mine tekrar yataktaki çocuğa baktı. Alp ağlamayı kesmiş sessizce onları dinliyordu, konuşmalarından pek bir şey anlamadan. Çocuğa bakıp hafifçe güldü. Gazeteye uzandı tekrar, fakat dün geceden beri ilanlarına kadar her yanını okumuştu gazetenin. Bu lanet depoda zaman geçmiyordu bir türlü. Gazeteyi katlayıp çay içtikleri masanın üzerine koydu. Sonra yeniden Hayri'ye döndü.</p>

  <p>"Ne dersin, bu işin içinden kazasız belâsız kurtulacak mıyız?"</p>

  <p>"Umarım öyle olur."</p>

  <p>"Sadece umuyor musun.'emin değil misin yani?"</p>

  <p>"Kim emin olabilir ki?"</p>

  <p>"Sizler tabii.. Bu işe girerken Sedat'ın ne tür bir dolap çevireceğini bilmiyor muydun?"</p>

  <p>"Çok azını."</p>

  <p>"Çok azını mı? Yani bunca tehlikeye sonunu görmeden balıklama mı atladın?"</p>

  <p>"Ya sen?"</p>

  <p>Mine omuzlarını silkti.</p>

  <p>"Ben mecburdum. Sedat ısrar etti. Başka şansım yoktu."</p>

  <p>"Ya para? Sedat sana hiç para teklif etmedi mi?1' Genç kadın dudaklarını büzdü.</p>

  <p>"Etmesine etti ama para teklif etmese de kabul zorundaydım." (ismail .iy.sıı Hayri bilgiç bir şekilde gülümsedi.</p>

  <p>"Emin misin? işin ucunda para kokusu almasan yine de bu işe girer miydin?'' Mine suratını astı, adama cevap vermedi...</p>

  <p>Akşam üstü saat dörde doğru Muavin Mehmet Yurdadön, Baş Komiserin kapısını açıp içeriye girdi. "Amirim, bizimkiler şoför Kemal'le kardeşi Okan'ı getirmişler. Okan'ın başında Mümtaz var, çocuk hâlâ ne olduğunu anlamamış durumda ama ağabeyisi biraz şirret, ileri geri konuşuyor, kepazelik çıkarmaya çalışıyor" dedi. "Birlikteler mi?"</p>

  <p>"Yok âmirim, birbirlerini hiç görmediler, ikisini de aşağıda ayrı ayrı odalara koyduk."</p>

  <p>"Tamam, geliyorum şimdi" diye mırıldandı Fikret. Önündeki Keskin'lerin fabrikasından çıkarılan işçilerin dosyasını kapatarak masasından kalktı ve muavinini takip ederek Şube'nin alt katındaki sorgulama odalarına indiler. Penceresiz, taş ve çıplak bir odaydı burası. Tam ortada çıplak bir masa ve tek bir iskemle vardı. Şoför Kemal iskemleye iğreti bir biçimde oturmuştu. Kendisini buraya getiren memurlarla tartıştığı sinirli halinden belli oluyordu. Fikret loş odaya girince şoförü baştan aşağıya bir süzdü. Yaşını pek tahmin edemedi ama umduğundan genç çıkmıştı. Yirmi sekiz, otuz arası olmalıydı. Sırtında koyu renk, pırtıllaşmış bir ceket, içinde rengi atmış lacivert kazak, ayaklarında da kalın tabanlı botlar vardı. Yüzü kızarmış ve terlemişti. Parmaklarıyla önündeki masayı iki yanından tutmuş kızgınlıkla odaya yeni giren iki memuru süzüyordu.</p>

  <p>"Siz burada yetkili misiniz?" diye sordu daha Fikret ağzını açmadan. Fikret gayet sakin, "Öyleyiz, neden sordun?" dedi.</p>

  <p>"Avukat istiyorum.. Avukat olmadan beni sorguya çekemezsiniz. Bu yasal hakkım" diye homurdandı.</p>

  <p>"Güldürme beni. Bu ağızları seyrettiğin Amerikan filmlerden mi öğrendin yoksa?"</p>

  <p>"Ben yasal hakkımı kullanmak istiyorum."</p>

  <p>"Kes sesini itoğlu it.. Ne yasal hakkıymış? Ulan buraya her çektiğimiz senin gibi çakala bir de avukat gelse, bizim alt kat Baro odasına dönüşür be! Manyak mısın sen?"</p>

  <p>Şoför Kemal dik dik Baş Komiser'e baktı. Sonra yine homurdanmaya başladı. "Yahu, ben kendi halinde, ekmek parası kazanmaya çalışan sıradan bir şoförüm. Hiçbir suç işlemedim, benim Asayiş Şubesinde ne işim olabilir? En ufak trafik cezam bile yok. Adamlarınız apar topar beni çevirip, yaka paça buraya getirdiler ve bir Allahın kulu da çıkıp neler olduğunu anlatmadı. Ne istiyorsunuz benden?"</p>

  <p>"Bırak saçmalamayı. Buraya niçin getirildiğini bal gibi biliyorsun." Baş Komiserin kararlılığı K%mal'i ürkütmeye başlamıştı. Yavaş yavaş yelkenleri suya indirmeye başladı. Bu sefer sesinin tonunu yavaşlatarak mırıldandı. "Yemin ederim memur bey, hiçbir şeyden haberim yok. Söyleyin de anlayım."</p>

  <p>"Ulan hergele, numara yapmayı bırak. Kafamın sigortalarını attırıyorsun. Bak, kafam kızarsa dümdüz giderim ha! Anandan doğduğuna pişman olursun. Burada konuşmaktan kaçınan senin gibi nice iti bülbül gibi konuşturdum ben. Hadi, ötmeye başla.. "</p>

  <p>Şoför sararmaya başlamıştı şimdi.</p>

  <p>"Neyi öğrenmek istiyorsunuz?"</p>

  <p>Fikret birden gök gürültüsü gibi gürledi.</p>

  <p>"Çocuğu nereye kaçırdınız?"</p>

  <p>Kemal titredi. "Çocuğu mu? Hangi çocuğu?"</p>

  <p>"Alp Keskin'i" „ "Haa, şimdi anlıyorum.. Şu televizyonların bahsettiği veled! Bizim valdenin yanlarında çalıştığı aile.. Tabii ya, ne olacak, gündelikçi Fatma orada çalışıyor ya, fakir oğlu Kemal'de hemen zanlı kabul ediliyor, öyle değil mi? Şimdi çaktım meseleyi.. Vay be! Şu işe bak! Polis gerçek fidyecileri bulamayınca hemen bizim yakamıza sarılıyor." Fikret pis pis sırıttı.</p>

  <p>"Fidyeciler dedin; çocuğu kaçıranların fidye istediğini nereden biliyorsun?"</p>

  <p>Kemal rahatlamış gibiydi.</p>

  <p>"Öyle zengin bir herifin çocuğunu kaçıranlar başka ne isterler ki?" diye mırıldandı. Baş Komiser masaya biraz daha yaklaştı. Parmağını uzatıp adamı göğsünden itti. "Her şeyi itiraf etmen için sana bir dakika müddet veriyorum. Sonra başına geleceklerden sorumlu olmayacağım."</p>

  <p>Şoför Kemal oturduğu iskemleden fırlamak istedi ama Fikret hızla omuzundan bastırdı. "Çök yerine. Verdiğim süre işlemeye başladı" diye gürledi.</p>

  <p>"Siz çıldırmışsınız.. Benim bu işle en ufak bir ilgim yok. Yanılıyorsunuz. Ne yani, bütün suçum orada çalışan temizlikçinin oğlu olmam mı?"</p>

  <p>"Yanına aldığın suç ortağın her şeyi itiraf etti."</p>

  <p>"Ne? Suç ortağım mı? O da kim? Blöf yapıyorsunuz. Adi bir taktik bu. Benim ne suç ortağım var, ne de öyle bir işe kalkıştım.." Fikret güldü.</p>

  <p>"Ortağın yan odada her şeyi çoktan itiraf etti." Kemal'in gözleri irileşmişti. "Kimden bahsediyorsunuz siz?"</p>

  <p>"Kimden olacak, kardeşin Okan'dan tabii. Çocuk bülbül gibi öttü."</p>

  <p>Şoför boncuk boncuk terlemişti. Ama onu asıl telaşa düşüren şey yüzündeki hayretin yarattığı ifadeydi, inanamıyordu.</p>

  <p>"Vay teres vay! Size o mu söyledi bunu?"</p>

  <p>Baş Komiser gülerek başını salladı.</p>

  <p>"Evet.. "</p>

  <p>"Yalan., hepsi yalan.. Yemin ederim yalan. Benden hoşlanmadığını bilirdim ama bu denli bir alçaklıkta bulunacağını hiç sanmazdım. Yediğim içirdiğım gözüne dizine dursun hayırsızın. Demek koynumuzda yılan beslemişiz. Ama ben ona yapacağımı bilirim."</p>

  <p>"Yani inkâr mı ediyorsun?"</p>

  <p>"Tabii memur bey. Bu iddia külliyen yalan. Bana iftira ediyor."</p>

  <p>"Yanılıyorsun. Suçu o da kabul etti. Çocuğu Levend'deki okulun önünden birlikte kaçırdığınızı üstlendi. Ayrıca sizi olay anında birlikte Levend'de görenler de var. Yani iddimızın görgü tanıkları da mevcut." inanılmaz bir dehşet içindeydi Kemal..</p>

  <p>İşin kötü yanı Fikret bu şaşkınlığın samimi olduğunu sezinlemeye başlamıştı. Lanet olsun, diye mırıldandı içinden. Sezgilerinde hiç yanılmazdı. Yanındaki muavinine bir baş işareti yaptı. Birlikte sorgulama odasından çıktılar. Mehmet Yurdadön koridorda mırıldandı.</p>

  <p>"Ne dersiniz âmirim, herif inkârda ısrar ediyor, biraz daha sıkıştıralım mı?"</p>

  <p>"Önce bir de kardeşi ile görüşmek istiyorum" dedi Fikret.</p>

  <p>Aynı koridor üzerindeki başka bir odaya girdiler. Bir önceki odanın eşi gibiydi. Bu defa masanın arkasında onaltı, on yedi yaşlarında, yüzü ergenlik sivilcesiyle dolu, soluk benizli, saçları kısa ama kirpi gibi dik tüylü Okan oturuyordu. Sessiz ve ürkekti. Kemal'le Fikret içeriye girince korku dolu nazarlarını onlara çevirdi. Fikret yanına yaklaştı. "Adın ne senin?"</p>

  <p>"Okan, efendim." . "Kaç yaşındasın?"</p>

  <p>"On yedi."</p>

  <p>"Kemal isimli bir ağabeyin var, değil mi?"</p>

  <p>"Evet, efendim."</p>

  <p>"Büyükdere'de bir bakkalın yanında çırak olarak çalışıyorsun, doğru mu?"</p>

  <p>"Evet."</p>

  <p>"Alp Keskin adlı çocuğu ağabeyinle beraber kaçırdınız, bu da doğru mu?"</p>

  <p>"Hayır efendim, hayır... Biz öyle bir şey yapmadık."</p>

  <p>"Yalan söyleme. Sizi çocuğun kaçırıldığı gün Levend'de görenler var."</p>

  <p>"İmkansız efendim. Ben Levend'de değildim o gün."</p>

  <p>"Yalan söyleme yoksa fena olur senin için. Henüz reşit olmadığından suçunu itiraf edersen cezanı hafifletiriz. Pişmanlık duyduğunu, nadim olduğunu ve polise her şeyi itiraf ettiğini bildirirsek az bir ceza ile yakayı sıyırırsın da."</p>

  <p>"Ama nasıl olur? Ben o çocuğu kaçırmadım ki?"</p>

  <p>"Sana şahidimiz var dedim."</p>

  <p>"Kim?"</p>

  <p>"Sizleri tanıyan bir şoför. Yüzleşmek ister misin?"</p>

  <p>"İsterim tabii.."</p>

  <p>Baş Komiser, muavinine başıyla bir işaret yaptı. Mehmet sessizce odadan çıktı. Şimdi Fikret dikkatle delikanlıyı incelemeye başlamıştı. Çocuk da korkuyordu kuşkusuz, ama Asayiş Şubesi'nin sorgulama odasına düşen her insan bu kadarcık korkardı. Onun ergenlik dolu yüzünde yine de suçsuzluğuna inanan insanların kesin haklılığını okur gibi oldu Fikret, içindeki olumsuz duygu biraz daha yoğunlaştı. Az sonra içeriye muavini yanına Mümtaz'ı alarak girmişti. Baş Komiser dikkatle, Mümtaz'ı görünce Okan'ın yüzünde hasıl olacak ifadeyi beklemeye başladı. Oğlan somurtarak Mümtaz'a baktı. Sesini çıkarmamıştı.</p>

  <p>"İşte" dedi Fikre.t. "Ağabeyinle seni Levend'de okulun önünde gören kişi bu adam. O da ağabeyin gibi şoför. Ağabeyinin de arkadaşı.. Ne diyeceksin şimdi?" Okan tepeden tırnağa Mümtaz'ı yeniden süzdü.</p>

  <p>"O beyi tanıyorum. Dün çalıştığım dükkana geldi. Benimle konuştu. Ama..."</p>

  <p>Oğlan duraklamıştı. Fikret bastırdı.</p>

  <p>"Aması ne?"</p>

  <p>"O size yalan söylemiş."</p>

  <p>"Yalan mı? Niye yalan söylesin ki polise? Ne çıkarı var yalan söylemekte?"</p>

  <p>"Orasını bilemem."</p>

  <p>"Ağabeyinle seni Levend'de gördüğünü söylediğinde itiraz etmemiş, kabul etmişsin ama.."</p>

  <p>"Ben sadece sustum, işte yüzü burada. Dürüst ve mert bir erkekse sizin yanınızda da tekrar etsin aynı şeyi." Okan bu defa Mümtaz'a dönüp konuştu. "Ağabeyimle beni Levend'de gördüğünü sen iddia ettin. Ben sana evet veya hayır dedim mi? Doğru cevap ver." .1 Mümtaz kekeledi.</p>

  <p>"Fakat yanıldığımı da söylemedin. En azından o gördüğün bizler değildik diyebilirdin."</p>

  <p>Okan yaşının küçüklüğüne rağmen ağabeyinden daha akıllı ve sakin birine benziyordu; heyecanlanmasına rağmen itidalini kaybetmemişti. "Sen de polissin, değil mi?" dedi. "Dükkana ağzımı aramaya geldin. Şoför filan da değilsin. Ağabeyimi de tanıdığını hiç sanmıyorum. Daha benimle ilk konuşmaya başladığında anlamıştım bunu. Bir kere ben ağabeyime hiç benzemem, oysa sen birbirimize çok benzediğimizi ve beni öyle tanıdığını söylemiştin. Düpedüz yalandı bu. Senden ilk defa o zaman şuphelenmiştim. Ayrıca olayın olduğu sabah ben erkenden saat yedi buçukta dükkanı açmıştım. Her sabah dükkanı o saatte ben açarım. Patron gelince de servislere çıkarım. O sabah da dükkanda olduğumu patrondan öğrenebilirsiniz."</p>

  <p>Baş Komiser asık bir yüzle Okan'a yaklaştı.</p>

  <p>"İki de bir olaydan söz ediyorsun; seni hangi olay için buraya getirdiğimizi biliyor musun bakalım?"</p>

  <p>"Bunu anlamamak için aptal olmak lâzım. Beni buraya niçin getirdiğinizi tahmin edebiliyorum tabii. Birlikte görüldüğümüz yerin Levend olduğunu söylediniz, anlamayacak ne var? Bizler Keskin ailesinin gündelikçisi Fatma hanımın oğullarıyız. Kaçırılan çocukla bizim aramızda bir bağ kurmaya çalışıyorsunuz ama yanılıyorsunuz. O işi biz yapmadık." Mümtaz dayanamadı.</p>

  <p>"Peki sizleri Levend'de gördüğümü söylediğim zaman neden inkâr etmedin, neden hiç sesini çıkarmadın?" Oğlan saf saf memuru süzdü.</p>

  <p>"İnkâr etsem fark edecek miydi? Beni yine şubeye çekmeyecek miydiniz? Siz bu işi bizim yaptığımıza inanmışsınız bir kere."</p>

  <p>Mümtaz sinirlenerek çocuğun üzerine yürümek istedi. Fikret bir el hareketiyle onu durdurdu.</p>

  <p>"Var sayalım ki doğru söylüyorsun, tabii bu hususu yanında çalıştığın bakkalın sahibinden de araştıracağız ama bana şimdi gerçeği söyle bakayım. Bu işi ağabeyin başkalarıyla yapmış olabilir mi?" Okan bir an sarsılır gibi oldu.</p>

  <p>"Benden ağabeyim aleyhinde konuşmamı mı bekliyorsunuz?"</p>

  <p>"Sadece fikrini öğrenmek istiyorum. Ağabeyini araştırdık. Uçan kuşa bile borcu varmış, pek sağlam bir ayakkabı değil. Ayrıca aranızın pek iyi olmadığını da biliyoruz. Sen dürüst bir çocuğa benziyorsun, seni daha hırpalamak istemiyorum. Bu konu da bir şey biliyorsan hemen konuş, ben de seni serbest bırakayım."</p>

  <p>"Ben hiçbir şey bilmiyorum."</p>

  <p>"Ama bildiğini öğrenirsem seni kodese tıkarım."</p>

  <p>Oğlan birkaç saniye düşündü.</p>

  <p>"Evet, ağabeyimle anlaşamayız. O sorumsuzdur. Ne ailesine bakar, ne de çocuklarına. Annemi ve beni de daima üzer. Borcu olduğu da doğrudur. Ama asla böyle bir iş yapacağını tahmin etmem."</p>

  <p>"Neden?"</p>

  <p>Okan bunalmışa benziyordu.</p>

  <p>"Bilmiyorum. Bir gerekçe söyleyemem size. Ama o bile bu kadar alçakça bir işe kalkışmaz. Hiç sanmıyorum." Fikret burnunu kaşımaya başladı.</p>

  <p>Uzun uzun oğlanın sararmış yüzüne baktı. Sonra ekibini toplayıp sorgulama odasından dışarıya çıktı. Muavin Mehmet hemen sordu. "Amirim, ne yapacağız bu iki kardeşi?"</p>

  <p>"Bu gece içerde tutun. Sonra dükkanın sahibiyle konuşun, şayet olayın cereyan ettiği saatlerde çocuğun gerçekten dükkan olduğu sabitleşirse, ikisini de salıverin."</p>

  <p>Mümtaz sıkılarak soludu.</p>

  <p>"Baş Komiserim ya yalan söylüyorlarsa?"</p>

  <p>Fikret'in tepesi atmıştı. Ağzını bozarak homurdandı.</p>

  <p>"Ulan, savcıya polisten şahit mi göstereceğiz? Kendimi küçük düşürmeye hiç niyetim yok. gfaçmalamayın. Ama Kemal denen herifi de yine izlemeye devam edin." Baş Komiser odasına çıkmak üzere hızla merdivenlere yürüdü... Akşam olmuştu. Yorucu bir gün geçiren Dr. Bozok hastahaneden çıktı. Yağmur altında arabasını park ettiği yere doğru yürüdü. Evine gidip sıcak bir banyo yapmak istiyordu. Saatine bir göz attı yine kahredici trafiğe kaldığını anladı. Suratı asıldı. Levend'den Çapa'ya geliş gidiş gerçekten çekilmez oluyordu. Evine vardığında yollarda tam bir saat on dakika oyalandığını gördü. Işıkları yaktı. Kapısının dışındaki ufak posta kutusuna bırakılan mektupları gözden geçirdi, elektrik ve telefon faturalarını unutmamak için ortadaki masanın üzerine bıraktı ve tam o sırada bu gün aradığı Baş Komiser Fikret'in kartviziti gözüne çarptı.</p>

  <p>Kartvizit bu gün hastahanede yaşadıklarını yeniden aklına getirdi. Bir süre kartviziti parmaklarının arasında tutarak düşündü. Öğrendiklerini acaba komisere anlatmasında bir yarar var mıydı? Karar veremedi. Ne öğrenmişti ki?</p>

  <p>Somut hiçbir şey yoktu elinde. Sadece bir hasta yakınının J9J koşmasını, çocuğu kaçıranlardan birine benzettiğinden başka ne söyleyebilirdi Baş Komisere.. Bu komik bir iddia olabilirdi ancak. Kartı yeniden masanın üzerine bıraktı. Böyle bir benzetişi Baş Komisere söyleyemezdi. Ama neden içindeki o huzursuzluğu atamıyordu bir türlü? Üst kata çıktı, soyundu, önce banyoya girip bir güzel yıkandı, günün yorgunluğunu üzerinden attı. Elektrikli kurutucu ile saçlarını kurulamaya çalışırken aklı yeniden o konuya takıldı. Her zaman ki akşam yemeği olan ufak bir kâse yoğurt ile tek muzunu yerken benliğinde ki mücadele daha da hızlandı. Canı o gece çalışmak istemedi. Salona geçip bir süre televizyon izledi. Genelde kanallardaki belgeselleri veya haber programlarını takip ederdi ama o saatlerde ilgisini çeken bir şey bulamayınca televizyonu kapattı. Yine kararsız kaldı bir süre. Sonra ağır ağır yerinden kalkıp hâlâ masanın üzerinde duran kartı eline aldı. Telefon etmezse rahatlayamayacağını anlamıştı. Saatin kaç olduğuna aldırmaksızın numarayı çevirdi. Baş Komiser ona, hangi saatte olursa olsun bir şey hatırlarsanız beni arayabilirsiniz, demişti... Fikret ensesini oğuşturdu ve koltuğunda uzun uzun gerindi. Yorgunluktan bitkin haldeydi. Alp Keskin olayıyla görevlendirildiğinden beri doğru düzgün gözüne uyku girmemişti. Sabahın köründe işinin başına geliyor ve gece saat onlara, on birlere kadar şubeden ayrılamıyordu. Fakat onu asıl yıpratan husus hâlâ meselede bir çıkış noktası bulamaması ve üzerindeki baskıların artmasıydı. Şube Müdürü, istanbul Emniyet Müdürü her gün telefonla arayıp her hangi bir gelişme olup olmadığını soruyorlar, onlar yetmiyormuş gibi Ankara'dan bazı siyasi mevkilerdeki kişilerin de üzerinde stress yaratan telefonlarına muhatap oluyordu. En tedirgin'olduğu husus da basının polis aleyhinde yürüttüğü kampanyaydı. Her gün gazetelerde polisin bu olaydaki yetersiz tutumu ve aradan bir haftaya yakın bir zaman geçmesine rağmen polisin en ufak bir ilerleme yapamadığı yolundaki tenkitlerdi. Masasını toplayıp yerinden kalktı. Bu akşam ne olursa olsun evine erken gidip doğruca yatağa atmak istiyordu kendini. Tam o sırada telefonu çalmaya başladı. Hatta bir an açmamayı düşündü ama görev şuuru hâkim basarak telefona uzandı. Arayan bir kadındı. Sesi tanıyamadı önce.</p>

  <p>"Baş Komiser Fikret Ustanla görüşmek istiyorum, lütfen" demişti. "Buyurun efendim. Benim."</p>

  <p>"İyi akşamlar Fikret Bey. Ben Dr. Bozok." Baş Komiser birden irkildi.</p>

  <p>Kadının bu saatte araması bir hayli ilginçti. Saatine bir göz attı. Sekiz buçuktu. Doğrusu ondan bir ses seda çıkacağını tahmin etmemişti. "Evet hanımefendi, buyrun sizi dinliyorum."</p>

  <p>Hattın öbür ucunda kısa bir duraklama oldu. Neden sonra doktor konuştu.</p>

  <p>"Şey., umarım sizi rahatsız etmiyorumdur. Vakit de epey ilerledi.. Sizi makamınız da bulabileceğimi de sanmıyordum. Ama bana demiştiniz ki... "</p>

  <p>"Hiç önemli değil hanımefendi. Yeni bir şey mi hatırladınız?"</p>

  <p>Kadın yeniden duraksamıştı. Sanki ne söyleyeceğini bilemez gibi bir hava vardı sesinin tonunda.</p>

  <p>"Aslını isterseniz bunu nasıl açıklayacağımı bilemiyorum." Fikret karşılaştıkları gün kadının yaptığı ilginç tespitleri hatırlamıştı. "Siz yine de söyleyin" dedi.</p>

  <p>"Şey., acaba bunu size anlatabilmek için görüşebilir miyiz? Telefonda açıklarsam yanlış anlaşılmaktan çekiniyorum."</p>

  <p>Doktor'un ne demek istediğini kavrayamamıştı Fikret, irkildi yeniden. Kadın ne söyleyebilirdi ki? Üstelik neden yanlış anlaşılmaktan çekiniyordu?</p>

  <p>"Tabii.. Ne zaman isterseniz görüşebiliriz."</p>

  <p>"Şayet şüphelerimi size açıklamazsam hasta olacağım."</p>

  <p>Baş Komiserin ilgisi büsbütün artmıştı.</p>

  <p>"Ne zaman ve nerede görüşmek istersiniz?" diye sordu.</p>

  <p>"Bu gece sizin için uygun mu? Evime gelebilir misiniz?</p>

  <p>Fikret önce bir an evvel kavuşmak istediği sıcak yatağını, sonra da kadının bakmaya doyamadığı yeşil gözlerini anımsadı. Galiba o yeşil gözler yatağından daha sıcaktı. "Benim için uygun efendim " diye fısıldadı. "Anlaştık Komiser Bey, sizi bekliyorum."</p>

  <p>Fikret, Şube'den 96 model eski Honda'sıyla çıktı. Yüreğini tatlı bir heyecanın sardığını kabul etti. Galiba şu fidye olayının tek olumlu yanı Dr.Bozok'la tanışmasıydı. Hayatında onun kadar güzel gözlü bir kadın görmemişti. Hiç şüphesiz güzel olan tek yanı gözleri değildi. Uzun boyu, çekici ve kıvrak vücudu, özellikle de pırıl pırıl zekâsı ile kadın müthiş biriydi. Fakat daha sonra kalbinin çarpıntısını çok anlamsız buldu, hatta yüreğinin derinliklerin de hafif burukluk hissetti. Aralarında derin sosyal ve kültürel fark vardı. Sıradan bir Baş Komiserdi kendisi, öyle bir kadının ilgisi çekmeyecek biri. Anlamsız hayale kapılmanın hiç gereği yoktu. Yine de Levend'e doktorun evinin önüne geldiğinde, arabadan inerken kendine çeki düzen verdi. Honda'nın dikiz aynasına bakıp gravatını düzeltti, ceketinin önünü ilikledi, boyattığı papuçlarına bir göz attı. Yapılı ve yakışıklı bir adam sayılırdı. Kapının zilini çaldığında heyecanını biraz kontrol altına almıştı. Fakat kapı açılıp doktor eşikte görününce tüm gayretinin boşuna olduğunu yeniden farketti. Kalbinin atışları inanılmaz derecede hızlanmıştı birden. Gülümsüyordu Dr.Bozok. Sırtında yün bir kazak ve sıradan bir pantolon vardı. Çok hafif bir makyaj da yapmıştı, belli belirsiz. "Lütfen, içeri geçin" derken elini uzatmış Baş Komiserin elini sertçe sıkmıştı. Fikret pardösüsünü çıkarıp salona doğru yürürken midesinin kasıldığını hissetti. Koltuğa oturdu. Muammer'de tam karşısındaki koltuğa ilişmişti. Doktor hiç bekletmeden hemen konuya girdi.</p>

  <p>"Önce davetimi kabul ettiğiniz için size teşekkür borçluyum" dedi.</p>

  <p>"Estafurullah hanımefendi. Bu benim görevim. Olayın aydınlanması için elimden, gelen her çabayı göstermek zorundayım. Son görüşmemizde ki tespitiniz beni bir hayli şaşırtmıştı. Biliyor musunuz, görüştüğüm tüm zanlı adaylarının solak olup olmadıklarına dikkat ettim."</p>

  <p>Doktor yeniden gülümsedi.</p>

  <p>"Demek teşhisime güvendiniz."</p>

  <p>"Kesinlikle."</p>

  <p>Doktor birden meraklı bir ifadeyle sordu.</p>

  <p>"Araştırmalarınız da yeni bir gelişme var mı? Gerçek suçluları bulabildiniz mi?"</p>

  <p>"Üzgünüm" diye fısıldadı Fikret. "Birkaç şüpheli olmakla beraber henüz bir sonuca varamadık. Tahkikat devam ediyor."</p>

  <p>Dr. Bozok durakladı. Biraz sinirli görünen bir edayla ellerini dizlerinin üzerinde kenetleyip kararsız bir edayla bekledi. Baş Komiser dikkatle kadını süzüyordu. O güzel yeşil gözlerde tereddüt ifadesi sezinlemişti.</p>

  <p>"Evet, efendim. Sizi dinliyorum. Eminim önemli bir konuyu hatırladınız, değil mi?" Dr.Bozok yine birkaç saniye bocaladı.</p>

  <p>"Bilemiyorum'' dedi nihayet. "Bu gün garip bir olay yaşadım. Bunu ifade etmem cidden biraz garip kaçacak, daha doğrusu polisin işine yarayacak bir bilgi olup olmadığından ciddi kuşkularım var ama söylemezsem rahat edemeyeceğimi biliyorum."</p>

  <p>"Devam edin lütfen."</p>

  <p>Doktor bir türlü konuya giremiyordu. Sonra birden misafirine ihmal de bulunmuş gibi hatırlayarak sordu.</p>

  <p>"Oh affedersiniz, heyecandan unuttum. Bir çay veya kahve içmek ister misiniz?" Baş Komiser akşam yemeğini bile yememişti henüz ama bozuntuya vermedi. "Lütfen bir kahve " dedi. "Sizin için zahmet olmayacaksa?"</p>

  <p>"Türk kahvesi mi yoksa Nestcafe'mi?"</p>

  <p>"Bol şekerli Türk kahvesini tercih ederim."</p>

  <p>Genç kadın sanki misafirine ikramda çok geç kalmış gibi belirgin bir telaşla ayağa fırladı. Hızla mutfağa doğru seyrederken Fikret onu arkasından hayranlıkla süzdü. Kadının garip bir cinsel çekiciliği vardı ve işin ilginç yanı, nedense doğuştan sahip olduğu bu yeteneği gizlemek ister gibi bir gayret içinde oluşuydu. Yürüyüşünde yumuşaklık ve zerâfet mevcuttu , yeterince iri olmayan kalçaları her adım atışında ahenkli bir şekilde dar pantolonunun içinde inip kalkıyordu. Fikret, arkasından onu seyretmekten zevk aldığı halde birden utandı, ama doktor koridorda kayboluncaya kadar da nazarlarını başka yöne çeviremedi. Mutfaktan sesler işitiyordu. Porselen bir fincanın tabağına konarken çıkardığı ses, ocağa konan muhtemel cezvenin tıkırdısı ve karolar üzerindeki ayak akisleri. Fikret mutfak kapısına kadar gidip doktorun nasıl kahve hazırladığını görmek isterdi ama tabii bunu yapamadı. Oturduğu koltukta başını çevirerek genç kadının yaşadığı evi daha yakından tanımaya çalıştı. Eşyalar yeni ve günün modasına pek uygun değildi ama her yer tertemiz ve tertipliydi. Ayrıca çeşitli ülkelerden getirilmiş biblolar, vazolar ve tabaklar gördü etrafta. Soldaki duvarın önünde de kapalı bir piano duruyordu.</p>

  <p>Baş Komiser etrafı incelerken doktor geri döndü. Kendine de bir kahve yapmıştı. Muammer Bozok ilk yudumu aldıktan sonra sessizce konuşmasını bekleyen Fikret'e baktı. "Biliyorum, şimdi benden dişe jç dokunur, sizin için somut mahiyette bir görgü ya da hukuki tabirinizle bir delil bekliyorsunuz. Üzgünüm ama size açıklayacağım şey bu vasıfta bir şey değil. Lâkin beni rahatsız ediyor." Fikret gülümsedi.</p>

  <p>"Beni cidden meraklandırıyorsunuz. Anlatın lütfen, ne buldunuz?"</p>

  <p>Genç kadın hâlâ sıkıntılıydı. Hafifçe kızardı.</p>

  <p>"Umarım söylediğime gülmezsiniz."</p>

  <p>"Estafurullah, neden güleyim. Anlatacağınız her ne ise, sizi bu kadar heyecanlandırdığına gö|e mutlaka akla yakın bir nedeni vardır."</p>

  <p>Doktor, Baş Komiserin sözlerinden cesaret bulmuş gibiydi. Elindeki kahve fincanını yanındaki sehpanın üzerine bıraktı. Tüm cesaretini topladı.</p>

  <p>"Ben." diye kekeledi. "Çocukluğumdan beri iyi bir gözlemciyimdir."</p>

  <p>"Bunu kanıtladınız. Çocuğu kaçıranlardan birinin solak olduğuna beni ikna ettiniz."</p>

  <p>"Sağ olun. Bana inandığınız için teşekkür ederim. Sanırım ben ikinci kişinin kim olduğunu saptadım."</p>

  <p>Fikret'in dudaklarına götürdüğü kahve fincanı boşlukta kaldı. "Yani çocuğu kaçıranlardan birini tanıdığınızı mı ima ediyorsunuz?"</p>

  <p>"Daha da ötesini. Onunla konuştum."</p>

  <p>"Konuştunuz mu?"</p>

  <p>"Evet Adamın ismini, oturduğu yeri hepsini öğrendim."</p>

  <p>"Nasıl?"</p>

  <p>"O adam, hastalarımdan birinin oğlu. Adı Hasan..işsiz, güçsüz takımından.. Ve Sarıgazi'de oturuyor."</p>

  <p>Fikret kuşkuyla doktoru süzdü.</p>

  <p>"Buna emin misiniz?"</p>

  <p>Doktor yine kızardı ve başını salladı.</p>

  <p>"Nasıl bu kadar emin olduğunuzu sorabilir miyim?"</p>

  <p>Doktor yutkundu.</p>

  <p>"Sorun da bu zaten" diye mırıldandı. "Anlayamadım?"</p>

  <p>Genç kadın tüm cesaretini toplayarak mırıldandı.</p>

  <p>"Onu koşmasından tanıdım."</p>

  <p>"Pardon, nesinden dediniz? Koşmasından mı?"</p>

  <p>Doktor güzel gözlerini kapattı bir an. Fikret'in sorusundaki üstü kapalı garipsemeyi sezinlemişti..</p>

  <p>"Biliyorum, tesbitimi yadırgadınız tabii. Ama eminim, çocuğu kaçıranlardan biri oydu. Bundan hiç kuşkum yok.."</p>

  <p>"Yani adamı koşarken gördünüz ve onun çocuğu kaçıran kişi olduğuna hükmettiniz, yanlış mı anladım?"</p>

  <p>"Doğru anlamışsınız. Aynen öyle. Biliyorum durumu garipsediniz, anlattıklarımın o adam aleyhine yeterli delil olmadığının da farkındayım. Ama size bir yeteneğimden bahsettim. Gözlerim objektif gibidir, beynime yansıyanı asla unutmam ve görüntüler hafızamdan silinmez. Lütfen, inanın bana. O sabah küçük Alp'i kaçıranları koşarken görmüştüm, ta kamyonetin arkasına atlayıncaya kadar, dün de aynı adamı hastanenin bahçesinde kız kardeşinin arkasından koşarken gördüm."</p>

  <p>"Kimin?" diye fısıldadı Fikret.</p>

  <p>Sesindeki güvensiz hava doktorun dikkatinden kaçmamıştı.</p>

  <p>"Kız kardeşinin" dedi önce. Sonra karşısındaki komiserin kendisine pek inanmadığını gözlerindeki kuşkulu bakışlardan anlayınca, itiraz edercesine ellerini yukarı doğ,ru kaldırıp homurdandı. "Durun, durun" dedi. "En iyisi, her şeyi en başından anlatayım.</p>

  <p>Çapa'daki servisimde yaşlı bir kadın hastam var. Adı Zinnur Kuşçu. Bağırsak kanseri teşhisiyle yatıyor. Yaklaşık on gün kadar önce hastahaneye giriş yaptı, ilk gün hastayı getiren iki yakınıyla da görüştüm. Yani oğlu ve kızıyla. Buraya kadar her şey, sizinde takdir edeceğiniz gibi tamamen normal, ikisi de eğitimsiz insanlardı. Sıradan, her gün servisde gördüğüm binlerce kişiden sadece ikisi.. Fakat bir şey dikkatimi çekmişti, hastanın oğlunun hafif paytak yürüyüşü. Tabii o sıralar gözüme takılan bu hususu hiç önemsemedim, üzerinde bile durmadım. Çocuğun kaçırıldığı gün ise arkadan gelen kişinin koşuşundaki gariplik dikkatimi çekmişti ama size ifade verdiğim sırada hiç şüphesiz bu bağlantıyı kuramıyordum. Sanki o koşan adamı bir yerlerden görmüşüm gibi bir his vardı içimde ama çıkaramıy ordum."</p>

  <p>"Muammer hanım adamların yüzlerinin maskeli olduklarını unutmuyorsunuz, değil mi?"</p>

  <p>Dr. Bozok hemen cevap verdi.</p>

  <p>"Unutmuyorum tabii. Zaten bu benzetmemin adamın yüzüyle bir ilgisi yok, tamamen koşarken bacaklarının hareket tarzı ve ve hafif oraksı adım atışlarıyla ilgili. Bu gün iki kardeş hastaneden çıktıktan sonra bahçede bilmediğim bir nedenle tartışmaya başladılar. Onları üst kattaki çalışma odamın penceresinden seyrediyordum. Bir süre çekiştiler,&gt;adam sinirli ve kızgın görünüyordu. Sonra kadın kolunu kardeşinin elinden kurtarıp hızlı hızlı uzaklaştı. Hasan denen adam ise arkasından baktı. Artık kadını göremiyordum. Ama nedense adam birden çileden çıkmış gibi kardeşinin peşinden koşmaya başladı, işte o an beynimde bir şimşek çaktı. Bu koşuyu daha önce gördüğümü hatırladım. Yanılmama imkân yoktu. O sabah kamyonete koşan iki suçlu birden gözümün önünde canlanıverdi."</p>

  <p>"Ve siz de onlardan birinin hastanızın oğlu olduğuna karar verdiniz."</p>

  <p>"Evet.. Aynen öyle."</p>

  <p>Fikret gülmemek için kendini zor tuttu. Son derece komik bir iddiaydı bu. Asıl şaşırtıcı yanı ise iddianın birtıp doçenti tarafından ileri sürülmesiydi. Bu gün sokağa çıksa, dışarıda kadının iddia ettiği gibi paytak yürüyen en az bin kişiye rastlayabilirdi. Yine de saygısızlık etmek istemedi.</p>

  <p>"Doğrusu beni şaşırttınız" diye mırıldandı. "Haklısınız, bu varsayımınızın hukuki delil olduğu tartışılır tabii. Olsa olsa çocuğu kaçıran kişinin de paytak koşan biri olduğu düşünülebilir ama ne yazık ki fazla önemi olmayan bir tespit bu. Ne var ki..." Doktor, Fikret'in sözünü kesti. "Anlıyorum, sözüme itibar etmiyorsunuz."</p>

  <p>"Hayır, hayır.. Beni yanlış anlamayın, ne olur. Yine de o şahsı bir araştıracağım; bakarsınız tahkikat sonucu daha kesin ve mahkemeyi ikna edici somut sonuçlara ulaşabiliriz. En azından hukuki değeri olan ve savcılık tarafından gözönüne alınabilecek, itibar edilecek bazı sonuçlara."</p>

  <p>"Ama şimdilik bu gözlemimin yetersiz olduğunu anlatmak istiyorsunuz, değil mi?" Fikret bir an ne diyeceğini şaşırdı. Doktoru kırmak istemiyordu ama doğruyu söylemek zorundaydı.</p>

  <p>"Üzgünüm ama Savcılığa böyle bir iddia İh gidemem." Dr. Bozok anlayışla başını salladı. "Tahmin etmiştim zaten" diyebildi.</p>

  <p>"Çok üzgünüm. Ama küçük Alp'i kaçıranlardan birinin solak, diğerinin de paytak olduğuna inanıyorum artık. Bunlar bir görgü tanığının müşahedeleri ve o tanık bir doktor. Aslında bana bir hayli yardımcı olduğunuzun farkında mısınız?"</p>

  <p>Genç kadın hüzünlü bir şekilde gülümsedi.</p>

  <p>"Çok nâziksiniz. Gönlümü almaya çalışıyorsunuz."</p>

  <p>"Hayır, kesinlikle değil, inanın bana."</p>

  <p>"Pekâlâ" diye mırıldandı doktor. "Ben hâlâ teşhisimde ısrarlıyım ama yapacağım bir şey yok. Bu konu da söz sahibi sizlersiniz Adını ve adresini ister misiniz?"</p>

  <p>"Tabii" dedi Baş Komiser. Ama içinden de sokaktaki her paytak .yürüyeni olayın faili diye araştırmaya kalkarsam vay halime, diye düşünüyordu. Bu kez, güzel kadının iddiası ona son derece saçma gelmişti. Bunca işinin arasında hiç kuşkusuz hastahanede yatan bir kadının oğlunu fidyeci diye araştırmaya kalkmayacaktı ama iyi niyetle polise yardımcı olmaya çalışan bir görgü tanığını da kırmak, küstürmek istemezdi, içinden, acaba bunda biraz da kadının güzelliğinin tesiri var mı, diye düşünürken elini cebine atıp ufak not defteriyle kalemini çıkarmaya hazırlandığı anda doktorun yerinden kalktığını gördü.</p>

  <p>"Ben size gerekli her şeyi not edip hazırlamıştım" dedi Dr. Bozok. Önündeki sehpanın üzerinden katlanmış ufak bir kağıt parçasını alıp Fikret'e uzattı. Baş Komiser kağıda bir göz attı. Muhtemel failin adı, soy adı, ikametgahının adresi, annesinin yatak numarası ve doktorun işinin telefon numarası yazılıydı. Üstelik doktorların alışılmış okunmaz el yazısıyla değil, gayet net, açık seçik bir biçimde. Fikret yine gülümsemesini zor tuttu. Dr.Bozok bu işi gereğinden fazla ciddiye alıyordu. Fikret gitmek için toparlandı. Burada daha fazla kalması için sebep kalmamıştı. Ayağa kalmak üzereyken genç kadının sorusuyla karşılaştı. "Kaç yıldır bu meslektesiniz Fikret bey?"</p>

  <p>"On yılı geçti."</p>

  <p>Yoksa doktor şimdi de meslekteki liyâkat ve tecrübesini mi sorguya çekecekti, içinden ya sabır çekti. Kadına gözünün ucuyla baktı yeniden. Sanki gitmesini istemiyor gibi bir hava sezinlemişti. Galiba genç kadın inatçı, ısrarcı ve düşüncelerinin kabul edilmemesine pek alışık biri değildi.</p>

  <p>"Her halde üstlendiğiniz görevlerde başarıya ulaşamadığınız vakalar da olmuştur, değil mi?"</p>

  <p>Baş Komiser hafifçe gülümsedi. "Haliyle olmuştur, tabii."</p>

  <p>"O hallerde nasıl bir duyguya kapılırsınız? Neler hissedersiniz?" Fikret farkına varmadan burnunu kaşımaya başladı.</p>

  <p>"Bazen bir eziklik, vazifesini yapamamış insanın çöküntüsü filan gibi şeyler. Ama omuzlarımız da o kadar fazla yük vardır ki, olayın etkisini fazla yasayamadan yeni bir hadisenin akışına kapılırız."</p>

  <p>"Yani başarıya ulaşamadığınız olayın üzüntüsünü fazla yaşıyacak zaman bulamazsınız, değil mi?"</p>

  <p>"Öyle de denebilir. Ama ... "</p>

  <p>Doktor, Fikret'in sözünü kesti.</p>

  <p>"Anlıyorum, olayı hatırladığınız zaman aynı duygular avdet eder ve o ezikliği bir daha yaşarsınız."</p>

  <p>"Doğru. Bana neyi anlatmaya çalışıyorsunuz hanımefendi?"</p>

  <p>"Üç aşağı beş yukarı bizim mesleğimizde de bu böyledir. Bir hastayı kaybettiğimizde nerede ve nasıl bir hata yaptığımızı ararım ben. En azından olayın sonuçlanmasından meslekî bir kusurumuzun olup olmadığını çok düşünürüm. Her meslek dalında hata yapılır, bazen bunların telâfisi mümkün değildir. Bazı hallerde ise son anda yaptığınız hatayı idrak edip sonucu değiştirmek de olanak dahilindedir kuşkusuz."</p>

  <p>"Evet?"</p>

  <p>"Acaba siz de son anda hatanızı idrak edip sonucu lehinize şahsi gayretinizle çevirdiğiniz vakalar yaşadınız mı?" Tekrar gülümsedi Fikret. "Evet" dedi. "Birkaç defa."</p>

  <p>"Sanırım Alp Keskin vakası da bunlardan biri olacak.. Benim sayemde."</p>

  <p>Genç kadın kendinden o kadar emin ve rahat konuşmuştu ki Fikret kızamadı. Üstelik dudaklarındaki içten tebessüm o kadar cana yakın bir ifade vermişti ki yüzüne, Baş Komiser de elinde olmadan ona bakıp güldü.</p>

  <p>"Çok ısrarcısınız. Hâlâ fikriniz de inat ediyorsunuz."</p>

  <p>"Doğru. Çünkü yanılmadığıma eminim. Daha önce de söyledim, gördüklerimi tüm ayrıntılarıyla hafızama nakşederim. Tekrarlıyorum, Hasan Kuşçu çocuğu kaçıranlardan biri."</p>

  <p>"Pekâlâ" diyen Fikret yerinden kalktı. "Söylediğiniz bu şahsı araştıracağım."</p>

  <p>"Söz mü?"</p>

  <p>"Söz."</p>

  <p>"Ne zaman?"</p>

  <p>"İlk fırsatta."</p>

  <p>"Yarın hastam için bir konsültasyon yapacağız servisin diğer doktorlarıyla. Yani kesin ameliyat kararı almak için. Sanırım hastamın kızıyla oğlu yine hastahaneye geleceklerdir. Siz de gelir misiniz?"</p>

  <p>"Kaçta?"</p>

  <p>"Saat on sizin için iyi mi? Gerekirse onları oyalarım, siz gelinceye kadar." Baş Komiserin başka şansı kalmamıştı. "Tamam, anlaştık doktor hanım" dedi. Muammer Bozok'un yeşil gözleri ışıldamıştı.</p>

  <p>Fikret'i kapıya kadar uğurlarken, "Yanılmadığımı anlayacaksınız" diye fısıldadı.. O gece derin bir uyku çeken Fikret ertesi sabah saat yedide Şube'den içeri giriyordu. Koridorda Muavin Mehmet'le karşılaştı. Muavin keyifle mırıldandı. "Amirim bizim çocuklar dün gece Cabbar Tayfun'u enselemişler."</p>

  <p>"Emre Keskin'e demir çubukla saldıran işçiyi mi?"</p>

  <p>Muavin başını salladı.</p>

  <p>"Nerede?"</p>

  <p>"Beyoğlu'n da bir pavyonda.. Kelebek Pavyonda."</p>

  <p>"Pavyon da ha?"</p>

  <p>"Herif pavyonda yanındaki yosma ile para yiyormuş. Üstelik üzerinde bir de ruhsatsız tabanca bulunmuş."</p>

  <p>"Aşağıda mı şimdi?"</p>

  <p>"Evet, efendim. Uykusuz olduğunuzu biliyorduk, sizi rahatsız etmedik. Bu sabah söyleriz dedik."</p>

  <p>"Sorgulama yaptınız mı?"</p>

  <p>"Sizi bekledik efendim. Zaten herifin ifade verecek hali yokmuş, körkütük sarhoştu dediler arkadaşlar. Şubeye niçin sevkedildiğinden haberi bile yokmuş."</p>

  <p>"Yanındaki kadını ne yapmışlar?"</p>

  <p>"Bizim Feridun ihtiyaten onu da getirmiş."</p>

  <p>"Tamam, inelim aşağıya. Önce şu kadının ağzını bir arayalım bakalım." Kadının tutulduğu oda ilk katta, arka avluya bakan, pencereleri demir parmaklıklı ama bol ışık alan bir yerdi. Kapıda üniformalı bir polis memuru bekliyordu. Fikret'le muavinini görünce başıyla selâm verip kapıyı açtı. Fikret hemen baştan aşağıya kadını bir süzdü.</p>

  <p>Kırkına yakındı. Dün gece aldığı alkolün emareleri hâlâ üstündeydi. Bir gece evvelinden yaptığı makyaj yüzüne gözüne bulaşmış, rimelleri yanağına doğru akmıştı, iri dudaklarına cart kırmızı ruj sürmüştü. Odaya girenleri görünce koyu siyaha boyadığı önüne düşmüş saçlarını arkaya attı ve Fikret'e küçümseyen bir edayla baktı. Cüretkâr bir tavırla homurdandı.</p>

  <p>"Siz Ahlak Zabıtasından değilsiniz, onlar nerede? Ne oluyor burada?" Baş Komiser hiç sesini çıkarmadan kadının önüne dikildi. "Adın ne senin?"</p>

  <p>"Hangisini soruyorsun? Gerçeğini mi yoksa iş adımı mı?"</p>

  <p>"Her ikisini de söyle."</p>

  <p>"Naciye Razman. Ama çalıştığım muhitte Ayşegül diye tanılırım."</p>

  <p>"Söyle bakalım Naciye, Cabbar'ın manitası mısın sen?" Kadın kalın sesiyle homurdandı.</p>

  <p>"Önce bir sigara verir misiniz? Dün geceden beri boğuldum burada ayol.."</p>

  <p>Muavin kadına paketinden bir sigara uzattı.</p>

  <p>Naciye pişkin bir şekilde sırıttı. "Paket ben de kalabilir mi?"</p>

  <p>"Al bakalım, sen de kalsın."</p>

  <p>Kadın damarlı elleriyle yanındaki çantasını karıştırıp içinden birTokai çakmak çıkararak sigarasını yaktı ve derin bir nefes çekti. Sanki aklına başına gelmiş gibi yine aynı soruyu yöneltti Baş Komiser'e.</p>

  <p>"Kuzum beni niye buraya getirdiniz? Burası Ahlak Zabıtası değil."</p>

  <p>"Sen soruma cevap ver şimdi."</p>

  <p>Naciye aksilenerek homurdandı.</p>

  <p>"Nesi olmamı bekliyorsunuz? Kız kardeşimi?"</p>

  <p>"İlişkiniz ne zamandan beri devam ediyor?"</p>

  <p>Kadın yine tuhaf tuhaf Fikret'e baktı.</p>

  <p>"On gün oluyor tanışalı.. Kuzum, biri bana açıklamayacak mı? Neler oluyor burada? Bunlar ne biçim soru? Sanki cinayet sanığı gibi hissediyorum kendimi.. Benim bildiğim..."</p>

  <p>"Kes sesini" diye kükredi Baş Komiser. "Sana ne soruyorsam ona cevap ver."</p>

  <p>Kadın sustu, tedirgin bir şekilde Fikret'e baktı tekrar.</p>

  <p>"Nerede tanıştın Cabbar'la?"</p>

  <p>"Kelebek Pavyon'da.. On gün önce. Dedim ya."</p>

  <p>"Ne iş yapar bu Cabbar?"</p>

  <p>"Emlâk komisyoncusu."</p>

  <p>Baş Komiser sırıttı.</p>

  <p>"Emlak Komisyoncusu ha? Sana kendini öyle mi tanıttı?"</p>

  <p>Naciye kaşlarını çattı. "Değil mi yoksa?"</p>

  <p>"Feleğin çemberinden geçtiğinizi sanırsınız ama siz orospular yine de çok safsınız ulan! Hiç o herifte emlak komisyoncusu halı var mı be?"</p>

  <p>Kadın irkilmişti. Hemen itiraz etti.</p>

  <p>"Ne peki? Bana kendini öyle tanıttı."</p>

  <p>"Sen de hemen yuttun, değil mi?"</p>

  <p>"Dükkânını gördüm ayol.. Yazıhanesini yani?"</p>

  <p>"Neredekini?"</p>

  <p>"İkitelli'deki Başka da var mı?"</p>

  <p>"Onda dükkân çok!.." Baş Komiser sinsi sinsi gülüyordu.</p>

  <p>"Ne yani? O dükkan onun değil mi? Bunu mu demek istiyorsunuz? Yahu camında yaldızla adı yazılıydı." iki memur bir an bakıştılar. "Demek dükkanda adı yazılıydı ha?"</p>

  <p>"Ha şunu bileydin. Ruhsatı bile var. Duvarda asılı.. Ben okudum.."</p>

  <p>"Yok yahu? ikitelli'nin neresinde bu dükkan?"</p>

  <p>"Ne bileyim neresinde? Zaten ikitelli'yi ilk defa oraya gittiğimde gördüm."</p>

  <p>"Nerede düzüşüyorsunuz? Herifin evinde mi yoksa otellerde mi?" Kadın bu soru karşında huzursuzca Baş Komiseri süzdü. "Ne biçim soru bu?"</p>

  <p>"Kes tatavayı yoksa şimdi şamar yüzüne iner, ahmallah feleğini şaşırırsın." Kadın korkmuş gibi oturduğu yerde biraz geri çekildi. "Genellikle evine gideriz."</p>

  <p>"Karısı da size katılır mı?"</p>

  <p>"Daha da neler? Hem Cabbar yıllar önce eşinden ayrılmış, haberiniz yok mu?"</p>

  <p>"Sana öyle mi dedi?"</p>

  <p>Naciye ilgisizce omuzlarını silkti.</p>

  <p>"Müşterilerimin medeni hali beni ilgilendirmez. Ben sadece koyunlarına girerim."</p>

  <p>"Sana iyi para veriyor mu?"</p>

  <p>"İdare ediyoruz, işte."</p>

  <p>"Cabbar'ın bol parası var mı?"</p>

  <p>"Ne bileyim? Öyle gözüküyor."</p>

  <p>"Hiç bu paranın kaynağını düşündün mü?"</p>

  <p>"Kaynak mı? Beni hiç ilgilendirmez. Hem iyi işleyen bir yazıhanesi var, dedim ya."</p>

  <p>"Onun polis tarafından arandığını biliyor muydun?"</p>

  <p>"Hayır" dedi Naciye. "Suçu neymiş?"</p>

  <p>Fikret duymamış gibi devam etti.</p>

  <p>"Peki, eskiden ne iş yaptığını biliyor muydun?"</p>

  <p>Kadının tepesi atıyordu yavaş yavaş.</p>

  <p>"Yahu neler oluyor, hiçbir şey anlamıyorum valla.. Herifin eskiden ne iş yaptığını nereden bileyim ben? Tamam, fişli, müseccel orospuyuz ama bizi iş tutarken yakalamadınız. Ne oluyor? Ben polise karşı gelmedim, kuzu kuzu itaat ettim. Bu farklı muamele niye? Hem burası nezerathane de değil, neden beni bütün gece burada beklettiniz?"</p>

  <p>"Ulan sorgulamayı sen mi yapıyorsun, yoksa biz mi? Sen sorularıma cevap ver ve zevzeklenme. Yoksa seni yakarım ha.."</p>

  <p>Naciye ürkmeye başlamıştı.</p>

  <p>Neden sonra homurdandı.</p>

  <p>"Narkotikten misiniz?"</p>

  <p>Baş Komiser aksi aksi bakmaya devam ediyordu.</p>

  <p>"Pekâlâ" diye homurdandı. "Bir iki defa esrarlı sigara içtiğine şahit oldum, hatta bana da ikram etti ama yemin ederim içmedim ben. Uyuşturcu kullanmam. Eskiden ne iş yaptığına gelince, bilmiyorum.. Hiç bilmiyorum."</p>

  <p>"Yalan söylüyorsun."</p>

  <p>"İster inanın, ister inanmayın. Tüm bildiğim bu.."</p>

  <p>Fikret her zaman ki gibi burnunu kaşımaya başladı...</p>

  <p>O sabah Ökkeş küçük kamyonetini durdurarak Hasan'a döndü.</p>

  <p>"Burada mı ineceksin?"</p>

  <p>"Evet, burada ineyim ben."</p>

  <p>"Tilki nerede olduğunu sorarsa, ne diyeyim ona?"</p>

  <p>"Doğruyu söyle yahu? Hastahaneye gidiyorum."</p>

  <p>"Bozulacaktır. Bilirsin, inanmaz yine."</p>

  <p>"Ulan, anama ameliyat kararı verecekler bu gün. Meşkûre'ye de para götürmek zorundayım. Dün birbirimize girdik zaten, ileri geri konuştu, az kaldı elimde kalacaktı kaltak, fena halde tepemi attırdı. Kardeşim olduğunu unutup yüzüne iki tokat aşkedecektim. Ama haklı da; bizim valdeyle hiç meşgul olamadım. Bu gün gitmezsem olmaz."</p>

  <p>"Depoya dün akşam da uğramadın. Tilki bozuluyor. Anasını bu kritik zamanda mı hatırladı diyor."</p>

  <p>"Ne yapayım yani? Kocakarının ameliyatının bu ana rastlamasını ben mi istedim?</p>

  <p>Oldu bir kere."</p>

  <p>Ökkeş kayıtsızca omuz silkti.</p>

  <p>"Sen bilirsin ama şu sıralar Sedat'ı kızdırmaya pek gelmez de."</p>

  <p>"Cehenneme kadar yolu var, teresin. Ben elimden geleni yaptım. Depomu emrine verdim, o piçin kaçırılmasına yardımcı oldum, daha ne yapayım? Zaten onun da bir bok yaptığı yok, daha ne bekliyor bilmiyorum, neden harekete geçmiyor ki? Her geçen gün bu işin biraz daha suyu çıkıyor gibi geliyor bana. Durum hiç hoşuma Fnlyc gitmiyor Daha kaç gün veledi depoda saklayacağız ki? Her an bir bokluk olabilir, birilerinin dikkatini çeker. Boş bir depoda sabahlara kadar ışık yanıyor."</p>

  <p>"Tamam, tamam" diye mırıldandı Ökkeş. "Ben Tilki'yi ikna etmeye çalışırım."</p>

  <p>"Akşama görüşürüz" diyen Hasan kapıyı açıp kamyonetten atladı. Gri tayyörünün üzerine beyaz doktor önlüğü giymişti Muammer Bozok. iki de bir saatine bakıyordu. Hastasının çocukları, Hasan denen adamla kardeşi Meşküre kendisiyle görüşebilmek için koridorda bekleşiyorlardı ama Baş Komiser hâlâ görünürlerde yoktu. Kolundaki saate bir daha göz attı. Ona beş vardı.. Şimdiye kadar burada ohtıası gerekirdi. Genç kadın aniden sinirlendi, insanlara hiç güven olmuyordu; verilen söz mutlaka yerine getirilmeliydi, Baş Komiser dün gece mutlaka geleceğini söylemişti. Oysa ona inanmış, daha da önemlisi onu diğer polislerden farklı görerek güvenmişti de. Üzerinde sözüne itimat edilir, vazifeşinas ve dürüst bir insan intibaı uyandırmıştı. Teşhis ve şüphesinden kuşkuya düşmesini anlayışla karşılayabilirdi ama verdiği sözü tutmamasına asla hoşgörü gösteremezdi. Yerinden kalktı, sinirli adımlarla odasında dolaşmaya başladı.</p>

  <p>O iki hasta yakınını daha ne kadar oyalayabilirdi? Önünde sonunda onlarla konuşmak zorundaydı. Hasan denen adam hastahaneye sık sık gelmiyordu, belki bir daha annesi ameliyat oluncaya kadar da gelmeyebilirdi.</p>

  <p>"Tabii" diye homurdandı içinden. "Bana inanmadığı için başından savdı. Çok ayıp, doğrusu bunu beklemezdim."</p>

  <p>Gerçi hasta yakınlarını oyalamak fazla bir sorun değildi, onları biraz daha bekletebilirdi, şayet Baş Komiserin geleceğine emin olsa ama bundan emin değildi, insan en azından bir telefon eder, mazeret beyan ederdi. Bir daha baktı saatine. Ona iki vardı. Fikret Uskan'ın kartviziti bu kez yanındaydı, hatta bir an telefonla onu aramayı bile aklından geçirdi ama gururuna yediremedi, şayet Baş Komiser ters veya kırıcı bir cevap verirse ya da yüzüne karşı düşüncesini alenen ifade ederse, her şey kopabilirdi. Bu mesele aydınlanıncaya ve içi rahat edinceye kadar Komiserle bağlantısını koparamazdı. "Lanet olsun" diye mırıldandı.</p>

  <p>Kendisi görgü tanığıydı, suçlu ile fiziki bağlantıları anlattığı halde Baş Komiser ona güvenmiyordu. Nasıl bir polisti bu? Hiddetlenmişti şimdi. Odasında fır dönüyordu. Gelmeyeceğini anlamıştı artık. Ama Dr. Bozok mücadeleden yılmayan bir kadındı, ani bir kararla odasının kapısını açtı ve koridorda bekleyen kardeşleri gelmeleri için içeriye çağırdı. Gerekirse yoluna tek başına da devam edebilirdi.. Meşküre yaşça daha küçük olmasına rağmen ağabeyisinin yanında daha iri, daha yapılı duruyordu. Boyu neredeyse bir seksene yakındı ve oldukça şişmandı. Sırtında ki kalın ve uzun siyah manto kadını daha da heybetli kılıyordu. Odaya girince başındaki kalın eşarpı çekip çıkardı. Doktor'un yer göstermesi üzerine masasının önündeki iskemlelerden birine oflayarak oturdu. Kalın telli, bakımsız saçları yeterince yıkanmamaktan yol yol olmuştu. Hasan da öteki iskemleye ilişti. Dr. Bozok bir süre ikisini de sessizce inceledi. Sanki söze nereden başlayacağını bilemeyen bir hava içindeydi. Aslında o an kendi vicdanı ve sorumluluğunun baskısı altında beynindeki son tereddüt kırıntılarını yenmeye çalışıyordu. Yaptığı işin mesleğinin genel ahlâk kurallarına uymadığının bilincindeydi, lâkin gayesinin insanlık ve küçük bir çocuğun hayatı ile ilgili olduğu düşüncesi ona cesaret ve şans veriyordu. Ne olursa olsun, aklından geçeni uygulayacak ve emin oluncaya kadar bu işin peşini bırakmayacaktı. Sessizlik uzadı. Doktor nihayet pes bir sesle konuştu.</p>

  <p>"Evet" diye mırıldandı. "Annenizin ameliyat olması gerekiyor." Hastasının çocukları son ümitlerinin de yıkılmışlığı içinde doktora baktılar. Meşkûre titrek bir sesle sordu. "Başka çare yok mu doktor?"</p>

  <p>"Maalesef yok. Fakat sizi buraya çağırmam yalnız ameliyat kararını bildirmek için değildi" dedi.</p>

  <p>Hasan hareketsiz ve sessizdi. Bu haber onu fazla ırgalamamış görünüyordu. Ama Meşkûre merakla sordu.</p>

  <p>"Mesele nedir?"</p>

  <p>"Sizlersiniz.."</p>

  <p>"Nasıl yani?"</p>

  <p>Doktor, Hasan hakkında bilgi toplamak zorundaydı. Hiç istifini bozmadan devam etti.</p>

  <p>"Annenizdeki kanser türünün sizlerde de görünmesi mümkün."</p>

  <p>"Bizde mi? Ama bizim öyfe'bir şikâyetimiz yok ki?"</p>

  <p>"Biliyorum ama henüz şimdilik yok."</p>

  <p>Hasan tedirgin bir şekilde homurdandı.</p>

  <p>"Ne demek istiyorsunuz doktor hanım? Bizler turp gibiyiz, nezle bile olmayız. Sağlıklı insanlarız.. "</p>

  <p>"Ama bu hastalığa yakalanma riskiniz yüksek."</p>

  <p>"Eee?"</p>

  <p>"Şimdi bir ön tedbir olarak size bazı sualler soracağım. Siz de lütfen bu suallerime tam ve doğru cevaplar vereceksiniz."</p>

  <p>Meşkûre ister istemez telâşlanmıştı. Hasan'ın ise sıkılmış gibi suratı asıldı.</p>

  <p>Doktor önüne beyaz bir kağıt çekerken bilmiyormuş gibi sordu. "Önce büyük kardeşten başlayacağım. Hanginiz büyüksünüz?"</p>

  <p>"Ben" dedi Hasan. "Pekâla.</p>

  <p>Adınız?"</p>

  <p>"Hasan.. Hasan Kuşçu."</p>

  <p>"Kaç yaşındasınız?"</p>

  <p>"Otuz altı."</p>

  <p>"Kan grubunuz?"</p>

  <p>"Kan grubum mu? Bilmiyorum."</p>

  <p>"Hiç şimdiye kadar öğrenmediniz mi?"</p>

  <p>Hasan durakladı.</p>

  <p>"Vallahi galiba bir kere askerliğim sırasında bakmışlardı ama., hatırlamıyorum."</p>

  <p>"Çocukluğunuz da geçirdiğiniz hastalıklar?"</p>

  <p>Hasan anlamsız gelen bu suallerden bezmiş gibi homurdandı.</p>

  <p>"Yapmayın doktor, yıllar önceki hastalıkları nereden hatırlayım?"</p>

  <p>"Ama bunlar önemli."</p>

  <p>"Öyleyse anneme sorun. O bilir."</p>

  <p>Meşkûre lâfa karıştı.</p>

  <p>"Kızamık olduğunu biliyorum. Ondan bana da geçmişti."</p>

  <p>Doktor sanki önemliymiş gibi önündeki kağıda not düşmeye başladı.</p>

  <p>"Başka?"</p>

  <p>"Hatırlamıyorum."</p>

  <p>"Ne iş yapıyorsunuz, Hasan bey?"</p>

  <p>Adam bu suale bozulmuş gibi sıkıldığını belirten bir jest yaptı. Doktor dikkatle onu süzüyordu. Kız kardeşi hafifçe gülümsemişti.</p>

  <p>"Şey., şu an boştayım.. Yani işsizim."</p>

  <p>"Ya daha önce?"</p>

  <p>"Daha önce&nbsp; "</p>

  <p>Hasan uygun bir şey söylemek için düşünüyordu sanki. Meşkûre yeniden müdahele etti.</p>

  <p>"Şuna hep işsizim desene. Ne zaman doğru dürüst bir iş tuttun ki? Rahmetli babamın yanında geçirdiğin birkaç yıl hariç.."</p>

  <p>Hasan sertçe homurdandı. "Sen karışma. Kapa çeneni. Yine | tepemi attırıyorsun." Dr. Bozok iki kardeş arasindaki sürtüşmeyi duymamış gibi 'davranarak sormaya devam etti. "Daha önce babanızla mı çalışıyordunuz?" Hasan kızgın nazarlarını kardeşinden alarak yeniden doktora döndü.</p>

  <p>"Evet" diye mırıldandı. "Nasıl bir işti bu?"</p>

  <p>"Babam ufak çapta bir zahire tüccarıydı."</p>

  <p>Doktor biraz afalladı. Hasan'ın babasının bir tüccar olacağını hiç sanmamıştı. Ama bozuntuya vermedi.</p>

  <p>"Bakın, bu ilginç" diye mırıldandı.</p>

  <p>İki kardeş de irkilmişlerdi.</p>

  <p>Hasan, "Nesi ilginç?" diye ordu.</p>

  <p>"Yani babanız, buğday, arpa, kuru fasulye, bakliyat gibi şeyleri satardı, değil mi?"</p>

  <p>"Evet?"</p>

  <p>"Babanız da kanserden mi vefat etti?"</p>

  <p>"Yoo, kalbden."</p>

  <p>"Peki, anneniz sık sık onun dükkanına gider miydi?" Bu kez soruya Meşkûre cevap verdi.</p>

  <p>"Kesinlikle gitmezdi doktor hanım. Belki bir iki kere Unkapanında ki yazıhaneye gitmiştir ama Balat'taki depoyu bile babamın ölümünden sonra gördü. Hem anlamıyorum kanserle işin ne alakası olabilir, açıklar mısınız lütfen?" Dr. Bozok kızardı.</p>

  <p>Bu yaptığı mesleği için bir lekeydi ama yalan söylemekten başka çaresi yoktu Nasıl olsa karşısındaki bu iki cahil insan meseleyi kavrayamazlardı. Hafifçe yutkundu sonra kendinden emin bir şekilde konuştu.</p>

  <p>"İlmen kesin olarak nedeni sabit olmamıştır ama annenizin tutulduğu kanser türünde zahirenin rolü olduğu tıp literatüründe hâlâ tartışılan bir konudur, ihtiyatla yaklaşmak gerekir."</p>

  <p>"Ama" diye söylendi Hasan. "Artık ne yazıhanede ne de depoda zahire filan yok. O iş bitti. Tasfiye ettik. Babamın işi ile uğraşmıyoruz."</p>

  <p>"Peki yazıhane ile depoya ne oldu?" Bu çok anlamsız bir soruydu.</p>

  <p>Yaptığı hatayı kavradı ama ağzından çıkmıştı bir kere. Durumu kavrar kavramaz kardeşlerin yüzüne baktı.</p>

  <p>Meşkûre şaşkın şaşkın doktora bakmaya devam ediyordu.</p>

  <p>"Yani kanserin zahireden geçtiğini mi söylemeye çalışıyorsunuz? Bunu hiç duyamamıştım daha önce."</p>

  <p>Doktor yaptığı hatayı düzeltmeye çalıştı.</p>

  <p>"Hayır mikrobik olduğunu ilmen söyleyemeyiz ama istatistikler zahire ile meşgul olanlarda bu hastalığa yakalanma oranının yüksek olduğunu gösteriyor." Hasan huylanmaya başlamıştı ama huylanmasının sebebi kanser ile zahire arasındaki münasebetten ziyade depodan söz edilmesiydi.</p>

  <p>Hafifçe titredi. Şu anda en duymak istemediği şey depo ile ilgili konuşmalardı. Kaşları çatıldı birden. "Bakın, doktor hanım" diye homurdandı. "Biz buraya annemizin ameliyatını sizinle konuşmaya geldik. Konu ne bizim sağlığımız ne de kahrolası zahire. Siz şimdi bunları bırakın da ameliyat için ne diyecekseniz onu söyleyin. Fazla vaktim yok benim."</p>

  <p>Aslında konuşmanın gidişatından Meşkûre de şaşkındı. Ama doktor'un sinsi sinsi ağabeysinin geçmişini ve halini değerlendirmek istediğini anlayamazdı tabii. Onun için de öncelikli mesele annesinin ameliyatıydı; bu nedenle ağabeysinin sert çıkışına ses etmedi. Dr. Bozok fazla ileri gittiğini anlamıştı. Çabuk toparlandı ve kaşlarını çatarak Hasana baktı. Yüzünde genellikle taşıdığı soğuk ifade oluştu birden. "Ben görevimi yapmaya çalışıyordum, sizleri uyarmak zorundaydım. Gerisi sizin bileceğiniz iş. Annenizin ameliyatına gelince, biz operasyon kararı aldık. Gününü ve saatini ameliyatı yapacak cerrahlarla konuşun" dedi ve konuşmayı kesti. Hasan çoktan ayağa kalkmıştı. Sinirli bir şekilde kız kardeşine homurdandı. "Hadi yürü, gidelim. Burada işimiz bitti. Öğreneceğimizi öğrendik." Meşkûre süklüm püklüm ayağa kalktı. Yine de doktorun iyi niyetle kendilerini uyardığını düşünüyordu. O iri vücudundan umulmayan bir sadelikle, "Teşekkür ederiz" diye mırıldandı. Odana çıktılar. Doktor derin bir nefes verdi. Hasan'ın ağzından fazla bir bilgi alamamıştı. Elindeki kalemi paşanın üzerine bırakıp arkasına yaslandı. Ne öğrendiğini düşünmeye başladı, izlenimleri yetersizdi. Adamın boş gezenin boş kalfası olduğunu anlamıştı, biraz da sinirli ve çabuk alevlenen biri olduğunu. Ama bu izlenimleri şüphesinin pekişmesi için henüz yeterli değildi. Hasan denen adam anladığı kadarıyla mirasyediydi. Babas'ı bir tüccar olduğuna göre ölümüyle onlara miras bırakmıştı. Acaba bıraktığı mirasa ne olmuştu? Hasan kişiliğindeki aylak ve çalışmayı sevmeyen biri çoktan o mirasın altından girip üstünden çıkmış olabilirdi. Ayrıca kılık kıyafetleri hiç de varlıklı olduklarını göstermiyordu, iki kardeş arasında da gözle görülür bir çekişme mevcuttu. Hasan'ın hâlâ tehlikeli biri olduğunu düşünüyordu...</p>

  <p>Gece soğuk ve nemliydi. Havanın dondurucu rüzgârı, şehrin karanlık ve tenha sokaklarında uğultulu girdaplar yaratarak dolanıyordu. Vakit gece yarısına yaklaşırken Yıldız Posta Caddesindeki ankesörlü telefon kulübelerinin önüne ağır ağır bir araba yaklaştı ve farlarını söndürerek durdu.</p>

  <p>Cadde gecenin ilerlemiş saatinde oldukça ıssız ve boştu. Kaldırımlardaki birkaç kişi ise bir an önce evlerine ulaşmanın telâşı içinde hızlı hızlı yürüyorlardı. Duran arabanın içinde ki Sedat bir süre yerinden hiç kımıldamadan caddenin durumunu kontrol etti. Az ilerisindeki telefon kulübelerinin tamamı boştu. Yine de arabasından inmedi. Hiç acelesi yoktu. Bir süre daha oturduğu yerden etrafını kolaçan etti. Günün her saati hınca hınç kalabalık olan cadde de şimdi yalnız hızla seyreden arabalardan başka seyir eden kimse yoktu. Burası Keskin ailesi ile telefon irtibatı kuracağı en uygun yerlerden biriydi. Usulca arabasından çıktı. Paltosunun yakasını kaldırarak kendisini biraz daha, yanından hızla geçen arabalardan kamufle etmeye çalıştı. Sonra hızla telefon kulübelerine doğru seyirtti. Etrafa son bir kere göz attı. Yüz metre kadar ilerdeki Dedaman Oteli'nin önü hareketliydi ama bu son derece doğaldı, otel çevresinde sabaha kadar hareketlilik yaşanırdı. Keskin ailesinin telefonlarının dinlendiğinden emindi; dolayısıyla kuracağı irtibatın süreyle kısıtlı olduğunu da gayet iyi biliyordu. Teknolojik imkânlar aranan bir numaranın nereden arandığını en az üç dakika geçtikten sonra tesbite müsaitti şimdilik. Bu nedenle Sedat İsteklerini en fazla iki buçuk dakika içinde bildirmeye mecburdu. Şayet telefonu tesbite çalışan teknikerler bunu başanrlarsa, anında polise mahal bildirerek yakalanmasına olanak sağlayabilirlerdi. Gecenin ayazına rağmen soğuk bir terin ensesini kapladığını duyumsadı. Polis mutlaka aranan numarayı tesbit imkânı sağlamak için Keskinlere mükalemeyi uzatmaları yolunda ikazda da bulunmuştur, diye düşündü. Zamanı gerçekten kısıtlıydı. En sağdaki kulebinin önünde durdu. Reseptörü kaldırdı, münhal sesini aldı. Artık işe girişebilirdi. Derin bir soluk aldı. Sol bileğini uzatıp saatine bir göz attı. Bakışlarını asla saatinin kadranından kaldırmamalıydı. Yaptığının ne denli tehlikeli bir iş olduğunu biliyordu. Cebinden çıkarttığı kartı deliğe soktu ve Levend'deki evin telefonunu tuşladı. Bir gözü de saatteydi. Zaman işlemeye ancak karşı tarafın telefonu açmasıyla başlayacaktı.. Numara düştü ve zil çalmaya başladı..</p>

  <p>Tilki âdeta nefesini tuttu. Tek isteği telefonu çocuğun babasının açmasıydı... Zil sesi salonda yankılar yapmıştı. Nilüfer bir an oturduğu kanepeden ayakta duran kocasına baktı. Emre telefona daha yakındı. Genç kadının kalbi gümbürtüyle atmaya başlamıştı yine; zaten elinde değildi, oğlunun kaçırıldığı andan beri telefonun her çalışında yüreği ağzına geliyor ama yine her seferin de arayanın ilgisiz kişiler olduğunu anlayınca da ümitleri sönüp kararıyordu.</p>

  <p>Kocası telefonu açmaya giderken yüreği bir kere daha ümitle hopladı. Acaba bu kez biricik yavrusundan bir haber alabilecek miydi? Nilüfer her geçen gün biraz daha eriyor, direnci kırılıyor, mücadele gücü zayıflıyordu, inanamadığı tek şey, evlerinde ki yaşamın her geçen gün biraz daha normale dönmesi, kocası dahil herkesin olayı yavaş yavaş kabullenip Alp'in yokluğuna ve acı gerçeği kabullenmeye başlamış olmalarıydı. Kocasıyla bir an göz göze geldiler. Saat on ikiye on vardı. Yakınları dahi bu saatte aramazlardı..</p>

  <p>Genç anne yeniden umutlandı. Sanki içine doğmuştu; bu kez sevgili oğluyla ilgili bir mesaj alacaklardı. Ağzından tek kelime çıkmadı. Emre hemen telefona atıldı. "Efendim?"</p>

  <p>"Emre Keskinle mi görüşüyorum?"</p>

  <p>Hafif metalik, boğuk ve sert ifadeli bir sesti bu. Ama sesin sahibini tanımıyordu genç baba. Birden yüzü sarardı. "Evet benim, buyurun."</p>

  <p>"İstediğimiz parayı hazırladın mı?"</p>

  <p>Böyle bir an için kendini çok hazırlamıştı Emre. Mektubu aldığı andan beri en pratik ulaşım olan telefonu kullanacaklarına inanıyordu çocuğunu kaçıranların. Sakin ve soğukkanlı olması gerekirdi ama elinde olmadan tüm vücudunun titremeye başladığını hissetti. Hemen kendisini toparlaması ve konuşmayı elinden geldiğince uzatmaya çalışması gerektiğini de biliyordu. Saniyeler bile önemliydi. Şu anda bilmediği bir yerde bu konuşmanın banda alındığının ve polisin yeri tespit eder etmez harekete geçeceğinin de farkındaydı. Zaman kazanması gerekiyordu. Kekeleyerek sordu. "Kiminle görüşüyorum?"</p>

  <p>"Abuk subuk sorularla vakit kazanmaya çalışma. Kim olduğumu biliyorsun."</p>

  <p>"Nereden bileyim? Ya oğlumu kaçıran siz değilseniz?"</p>

  <p>"Saçmalama.. Yarın oğlunun sol kulağının evine postalanmasını ister misin?"</p>

  <p>Dona kaldı Emre.</p>

  <p>Güçlükle, "Hayır" diyebildi.</p>

  <p>"O halde soruma cevap ver. Parayı hazırladın mı?"</p>

  <p>"Hemen hemen hazır diyebilirim."</p>

  <p>"Ne demek hemen hemen?*Sana üç gün mehil vermiştik."</p>

  <p>"O kadar parayı üç günde hazırlamak kolay değil. Bunu takdir edeceğinizi umarım ama bir iki güne kadar tamamlayacağım."</p>

  <p>"Yalan söylüyor ve büyük bir hata yapıyorsun."</p>

  <p>"Bana yarın akşama kadar fırsat tanıyın."</p>

  <p>Kısa bir sessizlik oldu hattın öbür ucunda ama çok kısa bir sessizlik.. Sonra madeni ses homurdandı.</p>

  <p>"Tamam. Yarın akşam tekrar arayacağım ve parayı nasıl teslim edeceğini söyleyeceğim."</p>

  <p>Emre'nin kalbi duracak gibiydi.</p>

  <p>Gözleri karısına takıldı. Nilüfer sessiz sessiz ağlıyordu..</p>

  <p>Keskin ailesinin telefonu açıldığı anda otomatik ses bandı dönmeye başlamıştı. Kayıt teknisyeni ilgisizce muhavereyi dinlemeye başladı Nöbeti sırasında tek ilginç ve şüphe çekecek konuşma olmamıştı. Zaten son arama yaklaşık bir buçuk saat önce kayda geçmişti, ilk günler hiç susmayan ailenin telefonu günler geçtikçe sıklığını kaybetmiş arayanların sayısı düşmüştü. Konuşmaları duyunca birden irkildi ve tekerlekli koltuğunu iterek az ilerde uyuklayan polisi uyandırdı. "Uyan Rıfkı, fırla.. Herifler arıyor.."</p>

  <p>Asayiş Şube'sinin memuru Rıfkı gözlerini uğuşturarak yerinden sıçradı. Hemen teknisyenin masasının önündeki panoya yaklaştı, işin teknik yanını pek anlamazdı ama yanan sönen ışıklardan ve hareketli oklardan önündeki cihazın arayanın yerini saptaması için faaliyete geçtiğini tahmin edebiliyordu.</p>

  <p>Heyecanla sordu Rıfkı.</p>

  <p>"Numarayı saptayabilecek misin?"</p>

  <p>"Umarım.. Biraz da beklememiz gerekecek."</p>

  <p>Teknisyenin tüm dikkati önündeki cihazdaydı. Şimdilik yapabileceği fazla bir şey yoktu. Zamanla boğuşuyor ve sürenin biraz daha uzaması için dua ediyordu.</p>

  <p>Saniyeler geçmek bilmiyordu.</p>

  <p>Rıfkı dayanamadı. "Bir şey öğrenebildin mi?"</p>

  <p>"Henüz yalnız aranan semti çıkarabildim."</p>

  <p>"Neresi?"</p>

  <p>"Gayrettepe."</p>

  <p>"Ya numara?"</p>

  <p>"Bekleyeceğiz. Cihaz tarıyor."</p>

  <p>"Lanet olsun! Şunu biraz daha çabuklaştıramaz mısın?"</p>

  <p>"Üzgünüm ama elimden bir şey gelmez. Dua et de konuşmaları biraz daha uzasın. Herif sistemin nasıl çalıştığını biliyorsa üç dakikadan önce kapatır."</p>

  <p>"Nereden bilecek yahu?"</p>

  <p>"Hiç belli olmaz."</p>

  <p>İki memur pür dikkat önlerindeki panoya bakıyorlardı. Az sonra band stop etti. Konuşma kesilmişti.</p>

  <p>"Allah kahretsin! " diye bağırdı teknisyen. "Ne oldu?"</p>

  <p>"Görmüyor musun? Herif kapattı telefonu."</p>

  <p>Küçük dinleme odasında buz gibi bir hava esti. Numarayı saptayamamışlardı..</p>

  <p>Nilüfer tüyleri ürpermiş bir şekilde kocasına bakıyordu.</p>

  <p>Güçlükle sordu. "Ne dedi?"</p>

  <p>"Parayı tamamlayıp tamamlamadığımı sordu."</p>

  <p>"Neden gerçeği söylenmedin? Neden para hazır demedin?"</p>

  <p>"Konuşmayı uzatmak zorundaydım Nilüfer. Zaman kazanmak için."</p>

  <p>Genç kadın hışımla konuştu.</p>

  <p>"Hâlâ aynı masal, değil mi? Polisin söyledikleri.. Telefonun dinlenmesi hikâyesi.. Onlara güvenmeye devam ediyorsun.. Hâlâ Alp'i bulacaklarını sanıyorsun."</p>

  <p>"Başka çaremiz yok Nilüfer. Tek başımıza biz ne yapabiliriz, anlamaya çalışsana. Onların elinde kocaman bir teşkilat ve yüzlerce memur var." Nilüfer söylenmeye devam etti.</p>

  <p>"İyi de bu güne kadar ne buldular? Bir tek şüpheli ele geçirdiler mi? Asıl gerçeği göremeyen sensin. Tek umudumuz bu paranın ödenmesi." Emre karısını teskin etmek için yanına yaklaştı ama genç kadın ondan uzaklaştı hemen. "Dokunma bana. Bu kadar lakayt kalışına şaşıyorum, inanılıngibi değil." Emre de sesinin tonunu yükseltti.</p>

  <p>"Mâkul olamıyorsun. Kaç kere söyleyeceğim, gerekirse bu parayı ödeyeceğim. Ama sonuna kadar polise yardımcı olmak zorundayız. Oğlumuza kavuşmanın başka yolu yok. Paranın ödenmesi Alp'in kesin kurtuluşu anlamına gelmiyor."</p>

  <p>"Ne anlatmaya çalışıyorsun? Adamları istedikleri para değil mi? Parayı verir, çocuğumuzu kurtarırız."</p>

  <p>"O kadar emin olma. Ya ödemeyi yapmamıza rağmen Alp'e bir kötülük yapmışlarsa veya daha sonra yapmaya kalkışırlarsa, o zaman ne olacak?" Nilüfer bu ihtimali düşünmemiş gibi duraksadı.</p>

  <p>"Sorunları para değil mi? Onlara istediklerini verince oğlumuza neden bir kötülük yapsınlar ki?"</p>

  <p>"Üzüntü, yaşadığın kâbus, seni doğru dürüst düşünmekten alakoyuyor sevgilim. Ama artık gerçeklerle yüz yüze gelmen gerekiyor. Şunu iyice kafana koy Nilüfer; istenen parayı vermem Alp'in yüzde yüz kurtuluşu anlamına gelmiyor."</p>

  <p>"Neden ama?"</p>

  <p>Emre'nin yüzü kızardı. Aklından geçenleri karısına söylemenin ne derece sağlıklı bir davranış olduğunu tartmaya çalıştı. Karısı zaten moral olarak tam bir çöküntü içindeydi ama yetişkin bir insan olarak muhtemel gelişmelere de hazırlıklı olması gerekiyordu. Yine de kelimeleri itina ile seçerek konuşmasına devam etti. "Şunu kabul et. Alp uzun bir süredir ellerinde. Çocuğumuzu nereye kaçırıp sakladıklarını henüz bilmiyoruz. Ama artık Alp onlar için potansiyel bir tehlikedir." Nilüfer bağırdı.</p>

  <p>"Alp mi? Beş yaşındaki bir çocuk mu onlar için tehlikelidir diyorsun?"</p>

  <p>"Evet, hayatım. Muhtemelen onların hepsini görûu ve tanıdı. Bu işi kimin organize ettiğini bilmiyoruz. Önceleri o Baş Komiserin söylediklerini pek dikkate almamıştım. Fakat zaman geçtikçe adama hak vermeye başladım."</p>

  <p>"Nasıl yani?"</p>

  <p>"Bu kaçırma olayı oldukça organize bir teşebbüs. Çocuğumuzu kaçıranlar her şeyi iyiden iyiye incelemişler. Okula gidiş geliş saatlerini, ona olan düşkünlüğümüzü, tek çocuğumuz oluşunu vesaire. Zamanlamaları mükemmel ve de çok profesyonelce.</p>

  <p>Bana kalırsa onlar yakın çevremizden birinden bilgi almışlar."</p>

  <p>Nilüferin gözleri irileşti.</p>

  <p>"Yakın çevremizden mi?" diye mırıldandı.</p>

  <p>"Sanırım öyle."</p>

  <p>"Kimden ama? Çevremiz de bize bu kötülüğü kim yapabilir?"</p>

  <p>"Bilmiyorum ama bir sürü insan olabilir."</p>

  <p>"Çalışanlardan birini mi kasdediyorsun?"</p>

  <p>"Neden olmasın?"</p>

  <p>"İnanmıyorum. Onların hepsi dürüst insanlardır. Böyle bir soysuzluğa kalkışacaklarını hiç sanmıyorum."</p>

  <p>"Yine de bu hususu düşünmeliyiz."</p>

  <p>Nilüfer oturup arkasına yaslandı. Kocası haklı ise, bu kim olabirdi? Dürdâne yıllardır bu ailenin yanında çalışan biriydi, çocuk denecek yaşta gelmişti, ayrıca Alp'i çok severdi. Onu bir kalemde saf dışı bırakmalıydı. Şoför Niyazi Efendi mi? Asla ihtimal veremezdi; yaşını başını almış, namusuyla çalışan biriydi. Bahçevanları ilyas Soylu, namazında niyazında yaşayan, halim selim bir adamdı. Polis mutlaka onu da incelemiş ama bir sonuca varamamış olmalıydı. Geriye bir tek gündelikçi Fatma kalıyordu. Saf, sessiz, kendi halinde, temiz bir kadındı Fatma. Gayrı ihtiyari oğlunun fabrikalarında şoför olarak çalışma isteğini atlattığını ve kocasına bile açmadığını anımsadı genç kadın. Acaba bu nedenle kendilerine karşı nefret duygusuna kapılıp intikam almak için Alp'i kaçırmaya kalkışmış olabilir miydi? Baş Komiser o hadiseye takılmıştı. Ama genç kadına pek uygun bir sebep olarak gözükmedi bu olasılık. "Ayrıca" diye fısıldadı Emre. "Çevremizde bize dost görünen kötü niyetli bir yığın insan olabilir. Mutluluğumuzu, huzurumuzu, maddi durumumuzu kıskanan kişiler. Bilemeyiz ki. Hiç ummadığımız bir insan da olabilir bu." Nilüfer homurdandı.</p>

  <p>"İğneyle kuyu kazmak gibi bir şey bu. Ayrıca bana biraz da saçma geliyor, yakınlarımızdan, dostlarımızdan da şüphelenmeye başlarsak sonu ne olur bu işin? Nasıl bir neticeye varırız?"</p>

  <p>"İşte ben de sana bunu anlatmaya çalışıyorum. Polisin desteğine ihtiyacımız var."</p>

  <p>Nilüfer ümitsizce başını önüne eğdi.</p>

  <p>Kocası haklı olabilirdi ama polis hiçbir ilerleme kaydedemiyordu ki.</p>

  <p>Yarım saat sonra Keskin'lerin villasının kapısı çalındı. Kapıyı açmaya Emre davrandı, Dürdâne'yi iki saat önce yatmaya göndermişlerdi. O gün Nilüfer'in annesi ve babası da kendi evlerine dönmüşlerdi. Emre gelenlerin polis olduğundan emindi, telefon konuşması hakkında sorular soracaklardı muhakkak.</p>

  <p>Kapıyı açtığında karşısında Baş Komiserin muavinini buldu.</p>

  <p>Mehmet Yurdadön nâzik bir ifadeyle mırıldandı.</p>

  <p>"Sizi bu saatte rahatsız ettiğimiz için bağışlayın efendim, fakat şu telefon konuşması için sormak istediğimiz birkaç soru vardı da."</p>

  <p>"Geleceğinizi tahmin ettim Muavin Bey. Lütfen içeri geçin."</p>

  <p>Mehmet çekinerek salona doğru yürüdü. Genç anne koltuklardan birinde oturuyordu.</p>

  <p>Memuru görünce hemen ayağa fırladı. Daha Mehmet ağzını açmadan sordu.</p>

  <p>"Telefonun edildiği yeri tespit edebildiniz mi?"</p>

  <p>"Bölgeyi saptadık hanımefendi."</p>

  <p>Nilüfer heyecanla sordu. "Neresi?"</p>

  <p>"Gayrettepe."</p>

  <p>Karı koca şaşkın şaşkın birbirlerine baktılar.</p>

  <p>"Ya numara? Onu da saptadınız mı?" dedi Nilifer.</p>

  <p>"Üzgünüm ama hayır. Telefon eden adam konuşmayı kısa kesmiş."</p>

  <p>"Allah kahretsin" diye homurdandı Emre. "Daha fazla oyalayamadım."</p>

  <p>Mehmet bilgiççe başını salladı.</p>

  <p>"Arayan sanırım dinleme tekniği hakkında bilgi sahibi, isteklerini fazla uzatmadı.</p>

  <p>Şimdi size birkaç soru sormak istiyorum. Telefon ' eden adamın sesi siz de her hangi bir çağrışım yaptı mı?"</p>

  <p>"Nasıl yani?" diye sordu Emre.</p>

  <p>"O sesin sahibini tanıyor musunuz?"</p>

  <p>"Hayır, kesinlikle tanımıyorum."</p>

  <p>"İyi düşünün lütfen."</p>

  <p>"Düşünmeme gerek yok. Tanısam hemen çıkarırdım."</p>

  <p>"Eskiden yanınızda çalışan işçilerden birine ait olabilir mi? Özellikle işten kovulanlardan birine?" Emre birkaç saniye düşündü.</p>

  <p>"Hatırlamam imkânsız. Zten işçilerimle fazla temasım olmazdı. Özellikle kasdettiğiniz biri var mı?"</p>

  <p>Mehmet birkaç saniye kararsız kalmış gibi davrandı.</p>

  <p>"Aklımıza ilk gelen Abbas Uzunhalay adlı işçiniz oldu, efendim" dedi.</p>

  <p>"Abbas mı? Hatırlıyorum onu. Bana iş yerinde bıçakla saldırmıştı."</p>

  <p>"Biliyoruz. O olabilir mi?"</p>

  <p>Emre huzursuzca yerinde kıpırdandı.</p>

  <p>"Kesin bir şey söyleyemem. Sesini anımsamam olanaksız. Zaten tanınmamak için sesini değiştirmeye ya da ağzına bir şey koyarak konuşmaya çalışmış da olabilir."</p>

  <p>"O hususu merak etmeyin. Bandı labarotuarımıza gönderip uzmanlarımız tarafından inceleteceğiz, benim şimdi öğrenmek istediğim sesin, size az daha olsa bir çağrışrm yapıp yapmadığı."</p>

  <p>"Üzgünüm ama kesin bir şey söyleyemem. Galiba onun sesine benzemiyordu. Şayet işten kovulan eski personelden şüpheleniyorsanız, o tarihlerde kayıplara karışan bir de Cabbar Tayfun vardı.</p>

  <p>O da bana kalın bir boru ile saldırmıştı. Polis onun da izini bulamadı daha sonra."</p>

  <p>"Onun için endişelenmeyin."</p>

  <p>"Ne demek istiyorsunuz?"</p>

  <p>"Onu gözaltına aldık. Sorgulaması sürüyor. Baş Komiserim şu an onun başında." Emre sevinçle sordu. "Demek yakaladınız?"</p>

  <p>"Evet, efendim."</p>

  <p>"Oğlumu o kaçırmış olabilir mi?" Mehmet dudaklarını büzdü.</p>

  <p>"Adı şüpheliler listesinde ama şahsi kanaatimi soruyorsanız bu işin faili o değil."</p>

  <p>"Emin misiniz?"</p>

  <p>"Hemen hemen."</p>

  <p>Muavin kısa bir an evli çifti süzdü.</p>

  <p>"Gayrettepe'den telefon edildiğini artık biliyoruz; tabii bu umuma açık ankesörlü telefonlardan biri de olabilir ama o havalide oturan ve size şöyle veya böyle, husumet, kırgınlık veya antipati hatta kin besleyen her hangi bir tanıdığınız var mı?" Karı koca yeniden göz göze geldiler. Nilüfer mırıldandı. "Öyle birini hatırlıyor musun?"</p>

  <p>Emre sakin bir şekilde söylendi. "Bizim Haşim Cansöz oturuyor orada, fakat onun böyle bir işe tevessül edeceğini düşünmem çok abes olur."</p>

  <p>"Kimdir bu zat?"</p>

  <p>"Unutun gitsin, imkânsız, o olamaz. Pazarlama müdürümüz."</p>

  <p>"Adresini biliyor musunuz?"</p>

  <p>"Size hemen bildirebilirim ama dediğim gibi ondan asla şüphelenemem."</p>

  <p>"Beyefendi sizi anlıyorum fakat şüpheli görebileceğimiz herkesi aramak zorundayız, müsaade ederseniz onu da bir tahkik edelim." Emre'nin yüzü asıldı.</p>

  <p>Polisin elinden geleni yaptığına bir kere daha inanmıştı ama evladına kavuşamamak düşüncesi benliğini kavradı yeniden. Polise Pazarlama Müdürü'nün adresini verdiği anda güvendiği sivrijmiş elemanını da suçlular listesine sokacağını anlamıştı ama başka çaresi de yoktu..</p>

  <p>Aynı gece saat ikiye yaklaşırken Mehmet Yurdadön, Asayiş Şubesin'de Baş Komiser Fikret'in odasına giriyordu. Az önce CabbarTayyar'ın uzun süren sorgulamasını tamamlayan Fikret'de odasına dönmüştü, ikisi de yorgunluktan ve uykusuzluktan bitkin haldeydiler.</p>

  <p>"Keskinlerden ne haber?" diye sordu Baş Komiser.</p>

  <p>"Yeni bir şey yok âmirim. Gayrettepe de bildikleri tek isim şirketin pazarlama müdürü ama çocuğun babası kesinlikle suçlu o olamaz diyor." Fikret sesini çıkarmadı. Gözlerini uğuşturdu.</p>

  <p>"Bence Cabbar denen serserinin de bu işle bir ilgisi yok. Herif hakikaten emlâk komisyonculuğu yapıyormuş, işleri de tıkırında. Ayrıca çocuğun kaçırıldığı gün Şile taraflarında bir çiftlik arazisinin pazarlaması için o yöreye gittiğini de kanıtladı. Yani onu da listeden çıkarmak zorundayız."</p>

  <p>"Serbest bıraktınız mı?"</p>

  <p>"Hayır, ruhsatsız silah taşımaktan dolayı içerde tutuyoruz ama bir şey ifade etmiyor bu. Önünde sonunda çıkacaktır." Muavin ümitsizce homurdandı.</p>

  <p>"Artık zamanımız kalmadı âmirim. Kısır döngü içindeyiz."</p>

  <p>"Haklısın. Aradan bu kadar zaman geçti, dişe dokunur bir iz bulamadık."</p>

  <p>"Bana sorarsanız Nilüfer Hanım paranın ödenmesinden yana."</p>

  <p>"Biliyorum. En başından beri kadının niyeti o zaten. Bize güvenmiyor."</p>

  <p>"Umarım teslimat sırada bir suçüstü yaparız."</p>

  <p>Fikret burnunu kaşıdı.</p>

  <p>"Ben ondan da kuşkuluyum."</p>

  <p>"Neden?"</p>

  <p>"Çocuğu kaçıranların bir daha telefon edeceklerini hiç sanmıyorum."</p>

  <p>"Niçin âmirim?"</p>

  <p>"Telefonların dinlendiğini biliyorlar. Aptal değiller ya, bizim teşebbüse kalkacağımızı düşüneceklerdir."</p>

  <p>"Ama bir şekilde paranın kendilerine nasıl teslim edileceğini Keskinlere bildirmek zorundalar."</p>

  <p>"Mesele de bu ya. Bizim duymamızı istemeyeceklerdir. Ailenin gözünü yeterince korkuttular, polisin başarılı olamadığını onlara kanıtladılar. Aile artık bize güvenmiyor, şimdi Keskinlerin tek isteği çocuklarına sağ salim kavuşmak. Paranın ne şekilde teslim edileceğini bizden saklayacaklardır."</p>

  <p>"Fakat... "</p>

  <p>"Bundan kuşkun olmasın. Suçlular onların umurunda değil. Haklı olarak evlâtlarını düşünüyorlar. Tek istekleri bu."</p>

  <p>Mehmet esnedi, elini ağzıyla kapatırken, "Amirim çok geç oldu, gidelim mi artık?" diye mırıldandı. Fikret de büroyu terke hazırlanırken birden sabah ki Dr.Bozok'a olan randevusunu hatırladı.</p>

  <p>"Tuh be! " diye homurdandı. "Şu Cabbar yüzünden kadına verdiğim sözü unuttum."</p>

  <p>"Hangi kadına?"</p>

  <p>"Doktor'a yahu.."</p>

  <p>Muavin, Baş Komiser bakıp gülümsedi. "Hayrola âmirim, ne sözü bu?"</p>

  <p>"Sırıtma öyle.. Sandığın gibi değil. Tutturmuş hastalarından birinin oğlu çocuğu kaçıran suçlulardan biri olduğunu iddia ediyor. Kadının garip saplantıları var." Mehmet ilgiyle Fikret'e baktı.</p>

  <p>"Doktor ilginç bir insan. Failin solak olduğu varsayımına benim bayağı kafam yatmıştı, gözlemleri çok yerinde."</p>

  <p>"Ama biraz aşırı. Şimdi de adamların birinin paytak olduğunu ileri sürüyor, onu koşusundan tanımış."</p>

  <p>"Koşusundan mı?"</p>

  <p>"Boş ver" dedi Baş Komiser, "İpe sapa gelen bir iddia değil. Her paytak yürüyeni incelemeye kalkarsak çeleceğimiz var demektir." Mehmet yine de ilgilenmişti.</p>

  <p>"Yine de bir iddiadır âmirim. Unutmayın ki failleri gören elimizde ki ender görgü tanıklarından bul o."</p>

  <p>Fikret hayretle muavinini süzdü.</p>

  <p>"Saçmalama, bize ne yararı dokunabilir ki?"</p>

  <p>"Hiç belli olmaz, keşke görüşseydiniz."</p>

  <p>Baş Komiser omuzlarını silkti.</p>

  <p>"Boş ver atladım bir kere. Sadece ayıp oldu kadına, bu sabah geleceğimi söylemiştim, gidemedim. Bu Cabbar'ın işi beni çok oyaladı. Dur bakalım, belki yarın bir telefon eder, gönlünü alırım."</p>

  <p>Muavin, Fikret konuşurken kıs kıs gülmeye devam ediyordu..</p>

  <p>"Kim ne derse desin, çok hoş bir hanım, değil mi Baş Komiserim?"</p>

  <p>"Bırak şimdi tatavayı.. Gecenin bu saatinde dalga mı geçiyorsun benimle?"</p>

  <p>"Yok be âmirim, onun da sizden hoşlandığına kalıbımı basarım."</p>

  <p>"Hadi yürü, git işine. Şaklabanlığı bırak, çok yorgunum."</p>

  <p>Dr. Bozok da meseleyi biraz fazla büyüttüğünün farkındaydı; kaçırılan çocuğun suçlularının peşinden koşmak kesinlikle onun görevi değildi, yapacağını yapmış, bir görgü tanığı olarak teşhis ve tespitlerini polise bildirmişti. Bundan sonrası polisin işiydi, gözlemlerine değer verir veya vermezlerdi ama bir vatandaş olarak vicdanen rahattı, üstüne düşeni fazlasıyla yerine getirmişti.</p>

  <p>Yine de anlayamadığı bir husus vardı; faillerin kimliklerini neden bu kadar merak ettiğini bir türlü açıklayamıyordu kendine. Belki de olaya bizzat şahit olmasının yarattığı bir tür şoktu bu. Ufak çocuğu kamyonete tıkarlarken ki pasifliği, gereken reaksiyonu gösterememesi, bağırıp çağıramaması, en azından failleri korkutamaması içine ukde olmuştu. Onları engelleyebilir miydi?</p>

  <p>Bu suali kendisine çok sormuştu. Her halde önleyemezdi fakat pencerenin arkasında taş gibi kalıp yalnızca olayı seyretmekle yetinmesini de bir türlü affedemiyordu. Ne olursa olsun, pencereyi açıp bağırması, yardım istemesi gerekirdi. Kim bilir, belki de paniğe kapılan suçlular çocuğu orada bırakıp kaçmaya kalkışabilirlerdi. Onu rahatsız eden ikinci bir nokta da polisin kendisine gereken ilgiyi göstermemesiydi. Birinin solak, diğerinin de paytak olması iddiasına, o güvendiği Baş Komiser bile fazla değer vermemişti, hatta belki içinden alay etmiş de olabilirdi. Dr. Bozok'un ağırına gidiyordu bu durum. O sabah erkenden Çapa'ya gitti. Hastahanenin bahçesinde park ettiği arabanın içinden çıkmadı. Ok yaydan çıkmış ve genç kadın her ne olursa olsun, kendisini ilgilendirmeyen bu konuyu sonuna kadar sürdürmeye karar vermişti. iki kardeşin bu sabah da hastahaneye geleceklerinden emindi. Annelerini ziyaretten sonra onları izlemeye karar vermişti. Hastasının kızı nasıl olsa her gün geliyordu, tek endişesi Hasan'ın gelmemesiydi. Buz gibiydi hava. Hafif hafif kar taneleri atıştırıyordu. Bunun uzun bir bekleyiş olacağını biliyordu doktor. Kararını dün gece vermişti ama daha şimdiden kalkıştığı işin ne denli zor olduğunu anlamakta gecikmedi. Bir an kendini flimlerde gördüğü polislere benzetti, sanki amatör ve meraklı bir hafiyeye. Sabır, metanet ve dikkat istiyordu bu iş, fakat sözkonusu niteliklerin hepsi mevcuttu kendisinde. Beklemeye başladı. Arabanın burnunu ana girişe çevirmişti. Bulunduğu yerden gelenleri rahatlıkla görebiliyordu. Önce saatler geçmek bilmedi, sıkılmaya başladı. Hatta bir an giriştiği teşebbüsten pişmanlık duyar gibi de oldu. Düşündüklerinde yanılıyorsa, sonuç tam bir rezalet olacaktı, neyse ki kararlığı nedametini bastırdı. Saat dokuza doğru korktuğu başına geldi. Hastasının kızını gördü. Şişman, iri yarı kadın, uzun mantosunun içinde tek başına görünmüştü giriş kapısının önünde. Ağabeysi yanında yoktu. Bir an bütün ümitleri kırılır gibi oldu. Onun beklediği Hasan'dı. Adam bu gün gelmeyecekse bütün planları suya düşecekti. Kadın ana yoldan ilerleyip ilgili servise doğru yöneldi. Dr. Bozok ne yapacağını şaşırdı. Adamın da geleceğinden yüzde yüz emindi oysa. Karar veremedi hemen, belki biraz daha beklemekte yarar vardı, aynı evde oturmadıklarına göre farklı zamanlarda gelmeleri de mümkündü. Sonunda beklemeye devam etti. Aradan yaklaşık yarım saat daha geçmişti. Doktor iki de bir buğulanan ön camı silerek görüntünün netliğini sağlamaya çalışıyordu. Birden yüreği deli gibi çarpmaya başladı. O paytak yürüyüşünden adamı hemen tanımıştı. Tüm dikkatine rağmen adamın ana kapıdan girişini görememiş ancak önündeki yolda ilerlerken fark etmişti. Yanılmadığına bir kere daha emin oldu. Bu adam kesin kes çocuğu kaçıranlardan biriydi. Alp'in kaçırıldığı sabah gördükleri bütün netliğiyle tekrar gözlerinin önüne geldi. Yanılmıyordu. O Baş Komiser kendisini ne kadar hafife.alırsa alsın, gözleri bir kameranın objektifi gibiydi, gördükleri beynine nakşolurdu ve bu adam o suçlulardan biriydi. Bütün mesele şimdi bunu inkâr edilemeyecek kesin ve somut delillere bağlamaktı. Ama nasıl? Bu önemli sorunun cevabını da doktor, anacak adamı takip etmek ve çocuğu sakladıkları yere ulaşmakla bulacağına inanıyordu. Yapacağı tek şey sabırlı olmaktı. Dün öğleden sonra cerrah arkadaşlarıyla konuşmuştu. Ameliyat ancak iki gün sonra yapılacaktı ve hastanın çocukları bunu az sonra servisin ilgililerinden öğreneceklerdi. Hasan hastahanede fazla oyalanmayı sevmiyordu, muhtemelen az sonra çıkıp giderdi. Doktor derin bir nefes aldı. Biraz daha beklemek zorunda kalacaktı. Umursamadı, morali yerine gelmişti, en azından takip edeceği kişi buradaydı artık. Bundan sonrası şansının biraz yaver gitmesine bağlıydı..</p>

  <p>Doktoru tarifsiz bir heyecan sarmıştı. Alışık olmadığı bir serüvene sürüklenmek üzere olduğunun bilincindeydi ve ister istemez bir tedirginlik hissediyordu. Dakikalar geçmek bilmedi, çıkış kapısında Hasan'ı gördüğünde yüreği hopladı. Tahminin de yanılmamıştı, adam her halde ameliyat gününü öğrendikten sonra içerde fazla kalmamayı yeğlemiş olmalıydı. Çıkışa doğru yürüyordu paytak adımlarla. Doktor arabasının motorunu çalıştırdı. Macera asıl şimdi başlıyordu... Dr. Bozok'un arabası ağır ağır park yerinden çıktı. Hasan'ın nereye gideceği konusunda hiçbir fikri yoktu henüz. Gaza basıp ondan önce caddeye çıkmak istedi evvela ama son anda adamın kendisini görebileceği endişesiyle ayağını gaz pedalından çekti. Hayatında ilk defa bir yayayı arabasıyla takip edecekti ve onu kaybetmekten korkuyordu. Sanki Hasan kararsız gibiydi.</p>

  <p>Soğuk havaya rağmen gezintiye çıkmış gibi hastane girişini terkedince sağına soluna bakınmaya başladı. Durdu, kasketini çıkarıp kısa kesilmiş saçlarını kaşıdı bir süre. Sonra yeniden kasketini başına geçirip yaya geçidine doğru yürüdü. Doktor, adamın Aksaray istikametine gideceğini anlamıştı. Karşı caddeye geçmesini sağlayacak ilk sapak yaklaşık elli metre ilerisindeydi, hemen arabasına hız verdi ve sapağa yollandı, bu arada dönüş sinyalini de yakmıştı. Dikiz aynasından trafik ışıklarına bakmaya da devam ediyordu. Işıklar yeşile dönmüştü. Hasan'ın diğer yayalarla birlikte yürümeye başladığını gördü.</p>

  <p>Acele etmesine gerek yoktu, direksiyonu sola kırdı ve dönüş istikametine girdi. Arabayı ağır ağır sürüyordu. Adam kaldırım kenarına gelmişti. Minübüs veya otobüs bekleyeceğini sanmıştı ama önünden geçen ilk boş taksiye el etti Hasan. Doktor oturduğu yerden boynunu uzatarak Hasan'ın bindiği arabanın plaka numarasını okumaya gayret etti, son iki numarayı görebilmişti ancak..</p>

  <p>Bu kadarı yeterliydi. Öndeki taksi hızlandı. Dert değildi doktor için, şehir trafiğinde onu gözden kaçırması söz konusu olamazdı, araya belirgin bir mesafe bırakarak peşine takıldı. Aksaray'a kadar her şey yolunda gitti. Taksi Aksaray'dan Saraçhane başına doğru giderken daha da hızlandı. Dr' Bozok'da gazı kökledi. Taksi, Manifaturacılar Çarşısını geçtikten sonra sağa kıvrıldı, Abdülezel Caddesine saparak Cibali yönüne doğruldu. Acaba adam nereye gidiyor, diye düşünmeye başladı doktor. Henüz hiçbir fikri yoktu. Tek çaresi Hasan taksiden ininceye kadar takip etmekti. Küçük Mustafa Paşa ve Fener iskelesinin bulunduğu yerleri de geçince doktor uyandı. Hasan Balat'a gidiyor olmalıydı. Hastasının söylediklerini hatırladı, yaşlı kadın karşı yakaya geçmeden önce Balat'a oturduklarını ifade etmişti. Muhtemelen Hasan doğup büyüdüğü yerlere gidiyordu. Balat iskelesine giden yakın bir yerde öndeki taksi durdu. Doktor da yavaşladı. Paytak Hasan arabadan inip, şoförü savdıktan sonra kara tarafındaki sokaklardan birine doğru yürümüştü Doktor bu havalinin oldukça yabancısıydı, hatta yöreyi hiç tanımadığı söylenebilirdi; yıllardır Balat'a da gelmemişti. Kısa bir tereddüt geçirdi. Hasan şimdi yaya olarak yoluna devam ediyordu. Buraya kadar takip ettikten sonra peşinden gitmek zorundaydı. Sinyalini verip adamın girdiği sokağa daldı o da. Belki de bu takipten hiçbir sonuç alamayacaktı, boşuna zaman kaybı olabilirdi ama bu saatten sonra geri dönemezdi. Hasan paytak adımlarla ilerlemeye devam ediyordu. Girdiği sokağı kesen başka bir yola sapınca, doktor arabayı yolun başında durdurdu. Hasan'ın girdiği yeri görmüştü, arabanın burnunu kırıp sokağa saptı. Yavaş yavaş sürdü aracı. Adamın girdiği yer tipik bir mahalle kahvesiydi. Doktor bu tür kahvelerden nefret ederdi. Bir yığın işsiz güçsüz aylak erkeğin sabahtan akşama kadar yoğun sigara dumanı altında vakit öldürdüğü, kumar oynadığı yerler olarak görürdü. Tam Hasan'ın vaktini geçireceği bir yer olarak düşündü, o da avarenin tekiydi. Ancak bir kahve Dr. Bozok'un ulaşmak istediği yer değildi. içini karamsarlık kapladı ilk defa. O bir suçlu ise kahvede ne işi vardı? Kaçırdıkları çocuğun yanına gitmesi gerekmez miydi? En azından suçlu psikolojisi onun çocuğun yanına çekmeliydi. Ama bu düşünceden çabuk sıyrıldı; Alp'i kaçıranlar bir çete olmalıydı. Asgari üç kişi. Bunu hesaplamak çok kolaydı; o görgü tanığıydı ve olayı bizzat görmüştü. Çocuğu kaçıran ve kamyonetin içine çocukla binen iki kişi vardı; solak adam ve paytak Hasan. Haliyle bu işe karışan ve kamyoneti süren biri daha olmalıydı. Bu basit hesaba göre üç kişi ediyorlardı. Düşünmeye devam etti. Üç kişi olduklarına göre belki de çocuğun başında nöbetleşerek bekliyorlardı; ya tam bir gün veya belirli saatlerde. Muhtemelen Hasan geceleri nöbete kalıyordu. Bekârdı ve gece nöbetleri için uygun sayılırdı. Doktorun bu olasılığa aklı yatmıştı. Ama keyfi kaçtı; düşündüğü doğru ise geceye kadar ne yapacaktı şimdi? Er veya geç Hasan mutlaka çocuğu sakladıkları yere gidecekti, lâkin bütün zamanını Balat'ın bu bilmediği yerinde adamı bekleyerek geçiremezdi ki. Çıkar bir yol bulmalıydı. Arabasıyla sokağın içinde bir tur daha attı. Ne yapabileceğini kararlaştırmaya çalıyordu. Önce arabasını uygun bir yere park ederek duracak sonra uygun bir çözüm arayacaktı. Kaldırım kenarlarına bakıp uygun bir yer aradı. Ayrıca Hasan'ın kahvede ne kadar kalacağı hakkında da bir fikri yoktu; belki de sırf birini görmek için uğramış da olabilirdi ve az sonra dışarıya çıkacaktı. Doktor birini gizlice takip etmenin hiç de sandığı kadar kolay olmadığını anladı nihayet. Aklına çeşitli olasılıklar geldikçe rahatsız oluyor ve karar vermekte zorlanıyordu. Bir yandan da arabayı park edecek uygun bir yer aramaya devam ediyordu. Durduğu yerden kahve çıkışını da kontrol edebilmeliydi. Allahtan günün bu saatinde kaldırım kenarları oldukça boş sayılırdı. Sonunda kahve kapısından beş metre kadar ötede boş bir yer bulup arabasını oraya çekti. Karşı kaldırımın kenarındaydı ve kahveye girip çıkanları gayet iyi görebileceği bir yerdi. Motoru stop ettirdi ve beklemeye başladı. Bakalım, Hasan içerde ne kadar oyalanacaktı, bunun saatler sürmesi de mümkündü. Kahveye giriş çıkışlar fazlaydı. Dikkat ettikçe işsiz güçsüz insanların sayısının ne kadar fazla olduğunu hayıflanarak fark etti. Kahve arı kovanı gibiydi. Dakikalar geçtikçe doktor, girip çıkanların hepsini potansiyel suçlu gibi değerlendirmeye başlamıştı. O zamanı kıymetli biriydi ve bir ara içindeki anlamsız müdahele duygusundan sıkılmaya başladı. Ne işi vardı burada? Yaptığı şey artık vatandaşlık görevini çoktan aşmaya başlamıştı. Polise verdiği ifade ile kendisine düşeni ziyadesiyle yapmıştı zaten, bundan sonrası işgüzarlık, vazifekeşlik olmuyor muydu? Ayrıca içindeki heyecan, yüreğinin deli gibi atması, biraz da korkudan değil miydi? Kazaran Hasan kendisini görürse ne olacaktı? Şüphelenmez miydi? Kısa biran bu işten vaz geçip, Çapa'ya hastahaneye dönmeyi bile aklından geçirdi. Ama yapamadı. Amatörce sürdürdüğü polislik oyunu heyecanı, korkusunu ve tereddütünü bastırdı, hatta içinden hafifçe gülümsedi bile. Eğer dünyaya erkek olarak gelseydi, belki polislik mesleğini bile seçebilirdi. Zira ruhundaki tüm ürpertilere rağmen yaptığından zevk aldığını şaşırtıcı bir şekilde duyumsuyordu. Kahve kapısını gözetlemeye devam etti. Biraz sıkılmaya başlamıştı. Balat genellikle yaşam standardı belli bir seviyenin altında olan insanların toplandığı semtti. Sokaktan geçen hırpani kılıklı birkaç kişi arabanın şoför mahallinde oturan kadına ters ters bakmışlardı. Doktor oyalanmaya çalıştı. Kahve kapısındaki giriş çıkışları kaybetmeden etrafı da kolaçan etmeye başladı, işte o an gözü tesadüfen arkasına park ettiği arabaya takıldı. Gri, ufak bir kamyonetti bu. Bir Ford.. Bir an nefesi kesilir gibi oldu. Beyninde şimşekler çaktı. Bu kamyonet ona hiç de yabancı gelmemişti. Soluk soluğa nazarlarını eski Ford'a odakladı. Bu oydu. Çocuğun içine tıkılıp kaçırıldığı araba.. Acaba mı, diye homurdandı içinden. Yanılıyor olabilir miydi? Arabayı arkasından incelemeye devam etti. Olay anında kamyoneti yandan görmüştü. Plakası tutmuyordu ama kaçırma ameliyesi sırada plakayı değiştirip, sahtesini kullanmaları mümkün değil miydi? Bu çok sık başvurulan bir yöntemdi. Çok güvendiği hafızasını zorladı ve kamyonetle ilgili yeni bir şeyler hatırlamaya çalıştı fakat pek başarılı olamadı. Anımsaya bildiği eski ve gri bir Ford olduğuydu sadece. Ne var ki önünde ki kamyonet de bu vasıfları taşıyordu. Ayrıca kamyonetin hemen Hasan'ın girdiği kahvenin yanı başında durması sadece bir tesadüf müydü? Buna pek ihtimal vermedi, önünde ki eski kamyonet çocuğun kaçırılmasında kullanılan araç olmalıydı. Şüpheleri pekişti Doktor'un.</p>

  <p>İçinden taşan güçlü bir his, Alp'in bu civarlarda bir yere getirildiğini söylüyordu şimdi. Buralarda her hangi bir yer olabilirdi, hatta şu pis kahve bile. Ama biraz daha sakinleşince bunun pek mümkün olmadığını kavradı. Beş yaşındaki bir çocuk kahvede barındırılamazdı. Bu civarlar da bir yerde olmalıydı. Baş Komiseri anımsadı ve sinsi sinsi gülümsedi. Bakalım, o kendini beğenmiş polis şefi şimdi bu buluşuna ne diyecekti? Yine küçümseyecek miydi kendisini? Fakat her şeyden önce kamyonetin o olayda kullanıldığına emin olmalıydı, iyi de bunu nasıl öğrenecekti? Aksi halde Baş Komiseri yine ikna edemeyebilirdi. Tam bunları düşünürken birden kahvenin kapısından çıkan orta boylu, tıknaz, esmer tenli, sakalı uzamış bir adamın kamyonete doğru yaklaştığını gördü. Adama fazla bakamadı, yabancılığı hemen dikkat çekebilirdi. Gayri ihtiyari yerinde kaykıldı, oturduğu koltukta görünmek istemezcesine biraz daha eğildi. Kamyonete yaklaşan adam Ökkeş'den başkası değildi. Ama ne Ökkeş Doktoru, ne de Doktor Ökkeş'i tanımıyordu. Doktor ürkerek adamı arabasının içinden süzmeye devam etti. Ökkeş dalgındı, kamyonetin arkasında duran özel arabaya bakmadı bile. içine atladığı gibi aracı çalıştırdı. Kamyonet gidiyordu. Doktor yine kısa bir süre kararsız kaldı, ne yapacağını şaşırdı. Hasan'ın çıkışını mı bekleyeyim yoksa bu yeni suçlu adayının peşinden mi gideyim, diye bocaladı. Sonra ani bir kararla arabayı çalıştırıp kamyonetin peşine takıldı. Belli olmazdı belki kamyoneti süren adam Alp'i sakladıkları yere gidebilirdi. Dr. Bozok'un kalbi yine güm güm atmaya başlamıştı. Yeni bir iz peşinde olduğuna inanıyordu. Bu arada eski kamyonet çoktan sokağın başına varmıştı bile. Genç kadın da kamyoneti gözden kaybetmemek için hızlandı. Hiç bilmediği sokaklarda ilerliyordu şimdi. Az sonra kamyonet bir evin önünde durdu. Doktor da ister istemez yavaşlamıştı, bu kez kamyonetin arkasında duramazdı, sürücünün dikkatini her an çekebilirdi. Önce sokak boyunca düz ilerlemeyi düşündü ama çevreyi iyi bilmediği için solunda rastladığı ilk başka bir sokağa sapmayı yeğledi. Kamyonet artık kendisini göremezdi. Arabayı uygun bir yere çeken genç kadın hemen arabasından çıktı. Hızlı adımlarla koşup sokağın başına gelerek kamyoneti görmeye çalıştı.Sürücü kamyonetten inmişti. Ama doktor hangi eve girdiğini görememişti ne yazık ki. Sokağın başında durup beklerken bir yandan da düşünüyordu yine. Hasanla bu adam mutlaka işi birlikte yapmışlardı. Çocuğu kaçırdıkları kamyonetin sahibi de bu tipsiz adam olmalıydı. Eski kamyonetin, Hasan'ın gittiği kahvenin önünde durmasının başka açıklaması yapılamazdı. Esen sert karayelle üşümeye başladı genç kadın. Hafif hafif kar atıştırmaya devam ediyordu ve sokaklar müthiş soğuktu. Bir yandan ümitsizce kamyoneti gözetlerken bir yandan da ya yanılıyorsam diye, düşündü. Tüm bulgularının güçlenmesi kahvenin önünde gördüğü şu eski Ford'du. Kesin bir şey ifade etmiyordu ama o arabayı tanımıştı. Hatta aradan zaman geçtikçe aynı kamyonet olduğuna inancı daha da artmıştı. Sokak pek kalabalık değildi ama gelip geçenlerin yavaş yavaş dikkatini çekmeye başlamıştı. Bu semte uygun düşmeyen giyimi ve zerafetiyle'ilgileri üzerinde topluyordu. Hele sokağın başında öyle hareketsiz bir şekilde durması da dikkat çekiciydi. Bir ara huylandı ve meraklı birinin çıkıp, ne bekliyorsunuz, sorusuna muhatap olmaktan ürktü. Ne söyleyebilirdi ki? Köşenin başında o durumda daha fazla dikilip bekleyemeyeceğini aklı kesti. Gözleriyle karşısındaki evlerin pencerelerine baktı. Daha şimdiden kendisini seyreden iki mütecessis kadının bakışlarını yakalamıştı. Bir ara en iyisi arabaya dönüp, arabasını kamyonetin olduğu sokağa sokmayı düşündü, en azından meraklı bakışlardan ve dondurucu soğuktan kurtulurdu. Kararını vererek hızla arabasına döndü. Kontağı açtı, arabayı vitese takıp ağır ağır burnunu çıkardı ve yan sokağa girdi. Niyeti yönünü kamyonetin gidiş istikametine çevirmekti. Uygun bir yer arayıp buldu ve dikiz aynasını ayarlamaya kalkıştı. Şimdi olduğu yerden kamyoneti izleyebilecekti. Fakat aynaya baktığı anda birden tüyleri diken diken oldu. Kamyonet yerinde yoktu..</p>

  <p>Baş Komiser Fikret parmaklarını şakaklarına bastırdı. Kişiliğinde yenilgiyi kabul edememek gibi bir özelliği vardı. Ama kabul etmek zorundaydı ki bu kez görevde basarız sayılırdı. Olayın üzerinden bir hafta geçtiği halde bir sonuç alınamamıştı ve suçlular iki kere çocuğun ailesiyle temas kurmalarına rağmen somut tek bir delil bırakmamışlardı geride. Başı çatlayacak gibi ağrıyordu ve üstüne üstlük daha yüksek mevkide ki âmirleri durmaksızın kendisini sıkıştırıp duruyorlardı.</p>

  <p>Önce bir sigara yaktı, sonra düşüncelere daldı. Dr. Bozok'u da o sırada hatırladı. En azından kadına birtelefon edip randevusuna gelemediği için özür dilemeliydi.</p>

  <p>Muammer Bozok'un teşhis ve tespitlerinde" ziyade inanılmaz güzellikte ki gözleri aklına gelmişti. Gerçekten çok hoş bir kadındı doktor; onunla başka şartlar altında ve başka kisveyle tanışmış olmayı çok isterdi. Telefona uzandı.</p>

  <p>Fakültenin santralı doktorun odasını bağlamıştı ama telefon açılmıyordu, her halde odasında değil, diye düşündü Fikret. Belki de servisde ya da dershanedeydi. Tam başka bir zaman yeniden ararım diye aklından geçiriyordu ki, birden fikrini değiştirip elinde tuttuğu kartvizitte ki cep telefonunun numarasını tuşladı. Şimdi arayamazsa belki yine ihmal edebilirdi, inşallah münasebetsiz bir anda rahatsız etmiyorumdur, diye düşünürken doktorun sesini işitti.</p>

  <p>"Evet?"</p>

  <p>Ses kısık ve boğuk gelmişti kulağına. Hatta bir an karşısındakinin Dr. Bozok olduğundan bile şüpheye düştü.</p>

  <p>"Dr. Muammer Bozok'la mı konuşuyorum?"</p>

  <p>"Evet, benim. Siz kimsiniz?"</p>

  <p>"Baş Komiser Fikret.."</p>

  <p>İ Kısa bir sessizlik oldu hattâ. Fikret hemen mırıldandı.</p>

  <p>"Şayet sizi uygun olmayan bir zamanda rahatsız ettiysem başka bir zaman...."</p>

  <p>Genç kadın hızlı hızlı cevap verdi.</p>

  <p>"Hayır, hayır.. Aramanız çok iyi oldu. Yardımınıza ihtiyacım var Fikret Bey.."</p>

  <p>Doktor'un sesindeki telâşlı hava şaşırtmıştı Fikret'i.</p>

  <p>"Ne tür bir yardım?" diyebildi.</p>

  <p>"Sanırım, takip ediliyorum."</p>

  <p>"Takip mi? Kimin tarafından?"</p>

  <p>"Küçük Alp'i kaçıranlardan tarafından tabii."</p>

  <p>Baş Komiserin şaşkınlığı daha da artıyordu.</p>

  <p>"Neredesiniz şu anda, hastahanede değil mi?"</p>

  <p>"Hayır.. Balat civarında bir yerdeyim ama neresi olduğunu tam bilmiyorum. Sokaklar arasında dolaşıp duruyorum."</p>

  <p>"Balat mı dediniz? Ne işiniz var orada?"</p>

  <p>"Bu uzun bir hikâye Baş Komiser ama sanırım peşinde olduğum adam kendisini takip ettiğimi anladı."</p>

  <p>Fikret bir an içinden, bu kadın çıldırmış olmalı, diye düşündü. Ama hemen sormaktan da kendini alamadı.</p>

  <p>"Şu paytak bacaklı adam mı sizi takip ediyor?"</p>

  <p>"bayır. Çocuğu kaçıran kamyonetin sürücüsü."</p>

  <p>Fikret bir an irkildi. Soru gayri ihtiyari dudaklarından döküldü.</p>

  <p>"Kamyoneti buldunuz mu?"</p>

  <p>"Buldum."</p>

  <p>"Kendi arabanızın içinde misiniz şu an?"</p>

  <p>"Evet, öyle."</p>

  <p>"Bulunduğunuz yeri tam olarak söylerseniz hemen size en yakın polis arabasını gönderebilirim."</p>

  <p>Genç kadın muzaffer bir ifade ile gülümsedi.</p>

  <p>"Buna gerek yok. Şu an ana caddeye çıktım. Hâlâ peşimde ama artık bana bir şey yapmaya kalkışacağını sanmıyorum. Yine de size söylemek istediğim çok şey var."</p>

  <p>"Tamam" diye mırıldandı Fikret. "Sizi nerede bulabilirim."</p>

  <p>"Şu anda Unkapanı istikametine gidiyorum. Sirkeci'de buluşalım."</p>

  <p>"İyi de, nerede?"</p>

  <p>Dr. Bozok bir an düşündü.</p>

  <p>"Konya Lezzet Lokantası sizin için uygun mu?"</p>

  <p>"Mükemmel. Orayı biliyorum."</p>

  <p>"Polisten yardım istemediğinize emin misiniz?"</p>

  <p>"İşte, sizden istedim ya.. Umarım bu sefer sözünüzde durursunuz."</p>

  <p>Baş Komiser utandığını hissetti, ağzında bir şey geveleyecekti ki, telefon kapandı..</p>

  <p>Fikret bakışlarını o muhteşem, iri, yeşil gözlerden alamadı. Hatta alışılmıştan bir hayli uzun süre gözlere odaklandığını hissetmesine rağmen. Sanki o yeşil gözler bu gün biraz daha farklı, heyecan, huzursuzluk, biraz korku ama en ziyade başarıya ulaşmış ve incinen gururunu onarmış insanlara özgü parıltılarla hareleniyordu.</p>

  <p>"Neler oluyor doktor hanım?" diye sordu Baş Komiser.</p>

  <p>Muammer Bozok tırnakları kısa kesilmiş parmaklarını, lokantanın arkalardaki iki kişilik masalarından birinin üzerinde trampet çalarmış gibi vururken muzaffer bir eda ile mırıldandı.</p>

  <p>"Başardım" dedi. "Artık gerisi size kalmış bir mesele. Onları yakalar, konuşturur ve küçük çocuğa ulaşırsınız." Fikret hafifçe gülümsedi.</p>

  <p>"Siz bu gün yaşadıklarınızı en başından bir anlatsanız çok iyi olacak. Neler oldu?" Genç kadın müstehzi bir edayla karşısındaki polisi süzdü.</p>

  <p>"Hadi itiraf edin, benim tespitlerime hiç inanmadınız, değil mi? iddia ederim ki beni, maceraperest, hayali güçlü, hırsız polis oyununa kalkışan, amatör bir meraklı olarak gördünüz."</p>

  <p>"Estafurullah efendim, ne münasebet."</p>

  <p>"Boşuna inkâra kalkışmayın, biliyorum."</p>

  <p>"Yanılıyorsunuz, sadece bizler meslek gereği sabit ve somut delillere ihtiyaç duyarız. Varsayımlar ve şüphelerle Savcılığa evrak gönderemeyiz. Sizin, şüpheleriniz veya tasavvurlarınız bir varsayıma dayalı olabilir ama bizi neticeye götürmez. Benim endişem sadece buydu."</p>

  <p>"Öyle mi? Ama benim bir görgü tanığı olduğumu unutuyorsunuz. Maskeli de olsalar çocuğu kaçıranları ve kullandıkları aracı görmüş biriyim. Size adamlardan birinin solak, birinin de paytak yürüyüşlü olduğunu gördüğümü söylemiştim. Bana inanmadınız, hatta söz verdiğiniz halde o şüpheliyi incelemeye gelmediniz."</p>

  <p>"Bunun için üzgünüm ve sizden özür dilerim ama..."</p>

  <p>"Sözümü kesmeyin. Ben hastamın oğlu olan paytak yürüyüşlü Hasan'dan kuşkulanıyordum. Göz hafızamın çok güçlü olduğunu söylemiştim. Dün onunla bir kere daha görüştüm ve onun aranan suçlulardan biri olduğuna kanaat getirdim."</p>

  <p>"Ama nasıl?"</p>

  <p>"Dinleyin lütfen. O konuşamadan sonra kararımı verdim. Siz araştırmasanız, incelemeseniz dahi o adamı ben takip edecektim."</p>

  <p>Fikret sesini çıkarmadı ama hayret ve biraz da alaycı bir bakışla genç kadını süzdü. Dr. Bozok aldırmadan devam etti.</p>

  <p>"Nitekim bu sabah Hasan'ın peşine takıldım. Hastahaneden çıkınca Balat'a da berbat ve pis bir kahveye gitti. Sonuna kadar izleyecek'tim. Arabamı o sokağa parkedip kahveden çıkışını bekledim. Orada ne kadar oyalanacağını tahmin edemiyordum ama önünde sonunda dışarıya çıkacaktı. Düşünceme göre çocuğun kaçırılması ancak bir çetenin marifeti olabilirdi ve bu çete en azından üç kişiden teşekkül etmeliydi. Yani Hasan, çocuğu kucağında taşıyan solak adam ve bir de kamyonetin sürücüsü."</p>

  <p>"Sonra?" diye mırıldandı Fikret.</p>

  <p>"Beklemeye başladım. Bir yandan da etrafımı kolaçan ediyordum ki tam burnumun dibinde duran Ford'u neden sonra fark ettim."</p>

  <p>"Yani çocuğun kaçırıldığı kamyoneti mi?"</p>

  <p>"Tabii ki onu."</p>

  <p>"Plakası hâlâ üzerinde miydi?"</p>

  <p>"Bu kadar saf olamazsınız Fikret Bey. Tahmin edemiyor musunuz, benim ilk gördüğüm plaka sahte olmalıydı, yani çocuğu kaçırırken kullandıkları sonra da söküp attıkları bir plaka. Şimdi üzerinde duran gerçeğiydi tabii."</p>

  <p>"Kamyonetin çocuğun kaçırılması sırasında kullanılan araç olduğuna emin misin?"</p>

  <p>"Hiç şüphem yok."</p>

  <p>"O aracı size hatırlatan bir şey var mıydı üzerinde?"</p>

  <p>"Nasıl yani?"</p>

  <p>"Her hangi bir ezik filan."</p>

  <p>"Hayır."</p>

  <p>"Ya belirgin bir çizik veya yazı?"</p>

  <p>"O da yoktu."</p>

  <p>"Yani siz sadece eski ve gri bir Ford gördünüz, öyle mi?"</p>

  <p>"Evet."</p>

  <p>"Ama bu özellikte yüzlerce Ford kamyonet gösterebilirim size."</p>

  <p>"Yapmayın, size Alp'i kaçıran araba oydu diyorum."</p>

  <p>"İyi de renginden ve markasından başka hiçbir şeyini hatırlamadığınız bir aracın o araba olduğuna nasıl emin olabilirsiniz?"</p>

  <p>Dr. Bozok burnundan soluyarak kötü kötü baktı Fikret'e.</p>

  <p>"Ya siz Hasan'ın kamyonetin önünde durduğu kahveye gelişini nasıl izah edersiniz?"</p>

  <p>"Kamyonetin kahvenin önünde durması Hasanla direk bir bağlantısı olduğunu kanıtlamaz ki?"</p>

  <p>"Bence kanıtlar. Ayrıca az sonra kahveden çıkan üçüncü bir kişi o kamyonete bindi ve uzaklaştı."</p>

  <p>"Yani size göre o adam da çocuğun kaçırılmasında rolü olan çetenin üçüncü adamıydı öyle mi?"</p>

  <p>"Evet, aynen öyle."</p>

  <p>"Hasan'ı o adamla konuşurken gördünüz mü?"</p>

  <p>"Hayır."</p>

  <p>"Şu halde birbirlerini tanıdıklarını nereden çıkarıyorsunuz?" Doktor yine kızgın bir şekilde homurdandı.</p>

  <p>"Dışarda görüşmediler ama kahvenin içinde konuşmadıklarını siz bana kanıtlayabilir misiniz?"</p>

  <p>Baş Komiser kısa bir an düşündü.</p>

  <p>Yılların verdiği tecrübe ve polis mantığıyla izaha kalkışılırsa pek inanılacak bir hikâye değildi ama aklından geçenleri hemen açığa vurmadı. "Sonra ne oldu?" diye sordu. Doktor aynı heyecanla devam etti.</p>

  <p>"Bir an kararsız kaldım, sonra kamyonetin sürücüsünü takibe karar verdim." Fikret bu defa açıkça güldü. "Çok cesursunuz."</p>

  <p>"Öyleyimdir. Ama bir hata yaptım galiba.."</p>

  <p>"Nasıl bir hata?"</p>

  <p>"Sanırım adam kendisini takip ettiğimi hissetti."</p>

  <p>"Ne şekilde?"</p>

  <p>"Hasan'ın girdiği kahvenin önünde duran arabamı fark etmiş olmalı ya da daha sonra peşine takıldığım sırada beni görmüş olabilir. O civarlardaki başka bir sokağın önünde durdu ve arabadan indi. Ben arabamı parketmeye çalışırken adamın hangi eve girdiğini göremedim, sokakta durup onu bekledim. Biraz telâşlıydım tabii, ne de olsa böyle bir heyecanı ömrü hayatımda ilk defa yaşıyordum, o sırada şayet bir eve girmemişse gizlendiği yerden beni izlemiş de olabilir."</p>

  <p>"Sonra o mu sizin peşinize takıldı?"</p>

  <p>"Üzgünüm ama evet."</p>

  <p>"Nereye kadar sizi takip etti?"</p>

  <p>"Balat iskelesine kadar. Caddede birden peşimden yok oldu."</p>

  <p>"Sizi takip ettiğinden emin miydiniz?"</p>

  <p>"Kesinlikle. Çünkü havaliyi bilmediğim için rastgele sokaklara girip çıkıyordum, o da hep peşimden geliyordu. Nihayet ana caddeye çıkan bir yol buldum zaten sizin telefonunuz da tam o sırada geldi. Şimdi inandınız mı bana?"</p>

  <p>Fikret sessizce başını salladı.</p>

  <p>"Kamyonetin plaka numarasını aldınız mı?"</p>

  <p>"Kaçar mı hiç? Aldım tabii."</p>

  <p>Doktor numarayı Baş Komisere söyledi. Fikret'de cebinden çıkardığı ufak not defterine kaydetti. "Araştıracaksınız, değil mi?"</p>

  <p>"Mutlaka" diye mırıldandı Fikret.</p>

  <p>Doktorun yeşil gözleri ışıl ışıl parıldadı.</p>

  <p>"Alp'i Balat'da bir yere sakladıklarına eminim" diye fısıldadı. "Keskin ailesine müjdeli bir haber vermeye hazırlanın artık. Eminim yakında çocuklarına kavuşurlar." Baş Komiser huzursuz bir şekilde genç kadının güzel yüzünü inceledi. Onun tıb sahasında bir otorite olduğuna inanıyordu; zeki ve akıllı bir kadındı da ama anlamadığı husus bu kadar sıradan olayları nasıl bir araya getirip tutarsız sonuçlara varması ve de buna inanmasıydı. "Yemeğiniz soğuyor" diye mırıldandı..</p>

  <p>"Ne var Ökkeş? Niye beni kaldırdın yahu masadan?" diye söylendi Hasan. Adanalı arkadaşını kolundan çekiştirerek kahveden çıkarmaya çalışıyordu. Daldığı okey partisinden kaldırılmasına bozulmuştu Hasan. "Ulan konuşsana, ne oldu?"</p>

  <p>"Burada olmaz."</p>

  <p>Dışarıya çıktılar. Kar atıştırmıyordu artık ama hava buz gibi soğuktu. Hasan montunun yakalarını kaldırdı. Ökkeş'in yüzündeki korkulu ifadeden rahatsız olmuştu. Adanalı kısık sesle söylendi. "Takip ediliyoruz."</p>

  <p>"Takip mi? Kimin tarafından? Polis mi?"</p>

  <p>"Bilmiyorum."</p>

  <p>Hasan sert sert arkadaşının yüzüne baktı. "Dalga mı geçiyorsun ulan?"</p>

  <p>"Ne dalgası Hasan? Vallahi billahi peşimizde biri var."</p>

  <p>"Çıldırtma insanı.. Kim?"</p>

  <p>"Bir kadın."</p>

  <p>"Kadın mı? Bir kadın polis mi yani?"</p>

  <p>"Ne bileyim, olabilir." Hasan huylanarak etrafına bakındı. . "Buralarda mı?"</p>

  <p>"Yok, kaçırdım elimden."</p>

  <p>"Elinden mi kaçırdın? Nasıl?"</p>

  <p>"Dinle, sen öğleye doğru buraya gelince ben dışarı çıktım ya.."</p>

  <p>"Eee?"</p>

  <p>"Benim kamyonetin arkasında bir özel araba parketmişti. İçinde bir kadın oturuyordu ama önce bir şey sezinlemedim. Ben hareket edince o da peşime takıldı."</p>

  <p>"Ne var bunda? Tesadüfen o da aynı anda hareket ediyor olamaz mıydı?"</p>

  <p>"Önce ben de öyle düşündüm, aldırmadım. Ama sonra kadın peşimden ayrılmadı."</p>

  <p>Hasan huylanmıştı.</p>

  <p>"Yoksa depoya mı gittin?"</p>

  <p>"Yok canım, ne münasebet."</p>

  <p>"Eee, ne yaptın?"</p>
</body>
</html>
