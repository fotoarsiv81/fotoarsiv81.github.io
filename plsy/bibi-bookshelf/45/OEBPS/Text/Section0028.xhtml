<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>24</h2>

  <p>— Ben, ben kozmik çatlağı arıyorum.</p>

  <p>Kirden simsiyah olmuş eli, ayılma hücresinin çatlaklarla dolu duvarını okşuyordu.</p>

  <p>— Onu bulduğumda buradan kaçacağım...</p>

  <p>Anais yorum yapma gereği hissetmedi. On dakikadan beri</p>

  <p>Raoul aptalının saçmalıklarına katlanıyordu. Nefes alamaz hale gelmişti.</p>

  <p>— Yapmam gereken şey çizgiyi takip etmek, dedi serseri, burnunu yeni bir çatlağın üzerine yapıştırmıştı.</p>

  <p>Anais'in ilgilenecek daha ciddi sorunları vardı. Yolda gelirken aldığı karton kutudaki içeceği plastik torbadan çıkardı. Bir anda Raoul'un gözleri parladı. Akkor gibi iki küçük küre halini aldı.</p>

  <p>Karton kutuyu kaptı ve bir dikişte bitirdi.</p>

  <p>— Evet, Philippe Duruy?</p>

  <p>Serseri kolunun tersiyle ağzını sildi ve gürültülü bir şekilde geğirdi. Kırmızı suratı, dikenli tellere takılmış bir hayvan leşini andırıyordu. Sakallardan, saçlardan, kaşlardan oluşan bir kıl yumağı ve kan kırmızısı teninde sert yüz hatları.</p>

  <p>— Fifi'yi iyi tanıyorum. 120 atan bir kalbi ve 8,6 çalışan bir beyni olduğunu hep söylerim.</p>

  <p>Anais bu çifte imayı anlamıştı. 120 BPM, tekno-müziğin temposuydu. "8,6" ise Bavyera birasına ve onun 8,6'hk alkol oranına bir göndermeydi. Şampiyonların –punk'ların, hardstyle'ların, her çeşit marjinalin– birası. Raoul, Fifi'den yaşıyormuş gibi bahsediyordu. Öldüğünü bilmiyordu.</p>

  <p>— Aslında, kokuşmuş herifin tekidir.</p>

  <p>— Dost olduğunuzu sanıyordum.</p>

  <p>— Dost olmak, açık sözlü olmaya engel değil.</p>

  <p>Anais gülmemek için kendim zor tuttu, insan enkazı konuşmaya devam etti:</p>

  <p>— Fifi her şeyi yapar ve sonra yaptıklarının tam tersini yapar.</p>

  <p>Eroin kullanır, bırakır. Metal dinler, tekno dinler. Bir gün gotiktir, ertesi gün berbat bir punk olur...</p>

  <p>Başkomiser, çocuğun yaşamını hayal etti. Kavgayla, uyuşturucuyla geçen sefil bir hayat. Eroin vuruşları, ecstasy uçuşları, yüzü duvara dönük geçirdiği gözaltı geceleri, hiçbir şey hatırlamadan yabancı yerlerde uyanmalar. Her gün, hep kurtulma umuduyla bir sonraki güne bağlanıyordu.</p>

  <p>Raoul, Duruy'ün müzik zevkine karşı saldırıya geçmişti:</p>

  <p>— Ben ona söylüyordum, senin müziğin boktan diye. Senin herifler taklitten başka bir şey yapmıyor. Marilyn Manşon, Alice Cooper'ın taklidi. Tekno ise Kraftwerk'in.<a href="../Text/Section0156.xhtml#Footnote0041" id="Feedback0041"><sup>[41]</sup></a> R&amp;B...<a href="../Text/Section0156.xhtml#Footnote0042" id="Feedback0042"><sup>[42]</sup></a></p>

  <p>— İsaac Hayes'in.</p>

  <p>— Doğru. Aynı ritimleri alıyorsun ve yeniden üretiyorsun!</p>

  <p>— Fifi nasıl geçiniyordu?</p>

  <p>— Sokaklarda boktan müzikler yaparak, benim gibi.</p>

  <p>— Bordeaux'da mı?</p>

  <p>— Bordeaux'da ve gittiği her yerde. Başka meyve suyu var mı?</p>

  <p>Anais ikinci karton kutuyu verdi. Adam bir dikişte içti. Bu kez geğirmedi ama Anais herifin altına işemesinden korktu. Üzerinde, pislikten kumaşının desenlerinin seçilemediği bir palto vardı. Kirden kaskatı olmuş, çuval bezinden bir pantolon. Pis ayaklarını açıkta bırakan lime lime olmuş espadriller. Anais, burun deliklerine Vicks sürmüş olmasına rağmen eliyle burnunu kapatmıştı.</p>

  <p>Raoul kutuyu hücrenin diğer ucuna fırlattı. Esas konuya geçmenin zamanı gelmişti.</p>

  <p>— Birkaç gün önce, Fifi sana bir melekten bahsetti...</p>

  <p>Raoul duvarın köşesine dayadığı sırtını, omuzlarını hareket ettirerek bir hayvan gibi kaşıdı.</p>

  <p>— Bir melek, evet, diye sırıttı... Ona melek tozu verecekti...</p>

  <p>Katili, ilk kez ondan böyle açık açık bahsediliyordu.</p>

  <p>Genç kadın Raoul'a doğru eğildi ve kelimeleri vurgulayarak konuştu:</p>

  <p>— Onu iyi tanıyor muydu?</p>

  <p>— Hayır. Herif, onunla yeni tanışmış.</p>

  <p>— Onunla ilgili olarak sana tam olarak ne anlattı?</p>

  <p>— Onu gökyüzüne, cennete götüreceğini. Sürekli bilmem ne</p>

  <p>Aziz Julien'den bahsedip duruyor...</p>

  <p>— Konuksever Aziz Julien.</p>

  <p>— Evet, o.</p>

  <p>— Neden ondan bahsediyor?</p>

  <p>Raoul ayılır gibi oldu:</p>

  <p>— Fifi okulu çok erken bırakmış, ama bu efsaneyi hatırlıyordu.</p>

  <p>Bir prens yanlışlıkla anne babasını öldürür. Bunun üzerine çok uzaklara gider. Bir ırmak salcısı olur. Bir gece, cüzamlı biri gelir ve ondan kendisini nehrin diğer yakasına geçirmesini ister. Julien onu yanına alır, karnını doyurur, kendi bedeniyle onu ısıtır. Cüzamlı onu gökyüzüne çıkarır. Bu cüzamlı, İsa'dır. Fifi de, bu meleğin onu bulmaya geldiğini ve onu göğün yedinci katına çıkaracağını söylüyordu...</p>

  <p>— Neden bu efsaneyi bu kadar aklına takmıştı?</p>

  <p>— Çünkü onun meleği de cüzamlıymış.</p>

  <p>— Cüzamlı mı?</p>

  <p>— Herifin suratı bezlerle sarılıymış.</p>

  <p>Anais sahneyi gözünün önüne getirmeye çalıştı. Yüzü bezlerle sarılı bir adam Philippe Duruy'ün karşısına çıkıyor. Ona muhteşem bir uyuşturucu vaat ediyor. Evsiz de, adamın ve teklifinin ardına takılıyor. Acaba bu ikisinin karşılaşması bir güvenlik kamerasına takılmış olabilir miydi?</p>

  <p>— Fifı'yi en son ne zaman gördün, sana tam olarak ne söyledi?</p>

  <p>— Cüzamlıyla randevusu olduğu akşam gördüm. Birlikte nehri geçeceklerdi. Bir sürü aptallık.</p>

  <p>— Şu randevu, neredeydi?</p>

  <p>— Bilmiyorum.</p>

  <p>— Sen onu nerede gördün?</p>

  <p>— Rıhtımda. Stalingrad yakınındaki. Fifi çok heyecanlıydı.</p>

  <p>— Saat kaçtı?</p>

  <p>— Hatırlamıyorum. Akşamın ileri saatleriydi belki.</p>

  <p>Anais her ayrıntıyı irdeliyordu:</p>

  <p>— Fifi'nin bir köpeği vardı, değil mi?</p>

  <p>— Evet. Tüm evsizler gibi. Başka meyve suyun var mı?</p>

  <p>— Yok. Adı neydi?</p>

  <p>— Mirvan, bir Gürcü ermişin adı. Fifi'ye sadık bir köpek.</p>

  <p>— O gün de yanında mıydı?</p>

  <p>— Elbette.</p>

  <p>— O günden sonra köpeği gördün mü?</p>

  <p>— Fifi'yi de görmedim...</p>

  <p>Sesi yeniden boğuklaştı. Bütün enerjisini kaybetmişti. Ona yeniden yakıt gerekiyordu ama Anais kurumuştu. Çantasının kir pas içindeki adama sürünmemesine dikkat ederek ayağa kalktı.</p>

  <p>— Seni serbest bırakacaklar.</p>

  <p>Hücrenin camlı duvarına vurdu. Bir polis belirdi.</p>

  <p>Raoul arkasından seslendi:</p>

  <p>— Fifi'ye ne oldu?</p>

  <p>— Bilmiyoruz.</p>

  <p>Camlı bölme açılırken Raoul kahkahalarla güldü:</p>

  <p>— Siz polisler bizi hep aptal yerine koyuyorsunuz ama asıl aptal olan sizlersiniz. Onun öldürüldüğünü anlamadım mı sanıyorsun?</p>

  <p>Başkomiser cevap vermeden hücreden çıktı. Çürük bir meyve çekirdeğini ağzından atar gibi tükürdü. Kolunun tersiyle burnundaki Vicks'i temizledi. Saatine göz attı; öğlen olmuştu. Geriye sayımının tik taklarını duyuyordu. Bu görüşmeden çok şey ümit ediyordu ama belirgin bir şey elde edememişti.</p>

  <p>Arabasına binerken Le Coz'u aradı. Le Coz iki saat içinde Imalgene üretiminde ve satışında uzman olmuştu. Son dört hafta içinde Gironde bölgesinde yazılmış reçetelerin listesini çıkarmıştı. Her veterinerle, her hayvanat bahçesiyle vb temasa geçilmeliydi. Ayrıca stoklar, siparişler, satışlar da kontrol edilmeliydi... Tüm bu incelemeler en az bir günü alacaktı.</p>

  <p>Hırsızlık konusuna gelince, biri Bordeaux yakınlarında, diğeri Libourne civarında iki veteriner kliniği ocak ayında soyulmuştu. Ancak bu bir şey ifade etmiyordu. Aldığı bilgilere göre ketaminin insanlar üzerinde de halüsinojen etkileri vardı. Çalınan malların uyuşturucu müptelalarına satılmış olma ihtimali vardı. İki hırsızlık olayını soruşturan polislere göre şüpheler, bu tür maddelerin kaçakçılığını yapanların üstünde yoğunlaşıyordu...</p>

  <p>Anais, Jaffar'dan haber olup olmadığını sordu. Hâlâ köpeğin ve Duruy'ün giysilerinin peşindeydi. Zak ile Conante'a gelince, son telefon konuşmasından bu yana haber yoktu.</p>

  <p>— Emniyette misin? diye sordu başkomiser.</p>

  <p>— Evet.</p>

  <p>— Kimlik Tespit Şubesi'nin yolladığı parmak izlerini aldınız mı?</p>

  <p>— Bir saat oluyor.</p>

  <p>— Evet?</p>

  <p>— Henüz sabıkalıların parmak izleriyle karşılaştıramadık. Bilgisayarda bug<a href="../Text/Section0156.xhtml#Footnote0043" id="Feedback0043"><sup>[43]</sup></a> var.</p>

  <p>Karakollar en ucuz yazılımlarla ve en sıradan bilgisayarlarla donatılmıştı. Her polis merkezinde, her gün meydana gelen arızaları kaydetmek için bir defter tutulabilirdi.</p>

  <p>— Bizim bilgisayar uzmanı ne diyor?</p>

  <p>Birkaç gün bilgisayar stajı görmüş bir komiser bu unvanla anılıyordu. Le Coz sessiz kaldı.</p>

  <p>— Lanet olsun, dedi Anais dişlerinin arasından. Bir tamirci çağırın. Gerçek bir tamirci.</p>

  <p>— İlgilenen biri var.</p>

  <p>— Kim?</p>

  <p>— Benim kapı komşum. Bilgisayar oyunları programcısı.</p>

  <p>Anais asabi bir kahkaha attı. Artık bu kadarı da fazlaydı, hem de çok fazla. Polislerin yardımına koşan bir geek.<a href="../Text/Section0156.xhtml#Footnote0044" id="Feedback0044"><sup>[44]</sup></a> Düzen sağlayıcıların müttefiki ters-kültür.</p>

  <p>— Yani?</p>

  <p>— Onarıldı.</p>

  <p>— O halde merkez arşive girdin, değil mi?</p>

  <p>— Hayır.</p>

  <p>— Neden?</p>

  <p>— Dosya kayıp.</p>

  <p>Anais küfrü bastı. Her yazılımın kullanımı için yönetim bir şifre belirlemişti. Hatırlaması imkânsız harf ve rakam dizileri. Bu hiyeroglifler, bütün şubelerin kullanımı için bir dosyada kayıtlıydı.</p>

  <p>Dosya yoksa şifre de yoktu. Şifre yoksa sorgulama yapma imkânı da yoktu.</p>

  <p>Anais motoru çalıştırdı, hareket etti. CSI dizisindeki polisler gibi olmaktan çok uzaktılar. Geriye sayımın tik takları sağır edici bir hal almıştı. Yeniden Zak'ı düşündü. Amnezik adama –bir numaralı şüpheliye– göz atmak için ihtisas hastanesine uğramış olmalıydı. Ama neden onu geri aramamıştı? Telefonunu eline aldı.</p>
</body>
</html>
