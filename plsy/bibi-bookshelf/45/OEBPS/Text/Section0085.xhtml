<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>79</h2>

  <p>— Beni siz mi aradınız?</p>

  <p>— Sence?</p>

  <p>Anais bir deponun kapısında durmuş, polis kimliğini gözleri kan çanağına dönmüş, saçları yağlı bir delikanlının burnuna doğru uzatıyordu. Saat 17.00'ydi. Toulouse'un banliyösünde bir yerlerde, penceresiz ve karanlık hangarların bulunduğu bir sanayi bölgesindeydi. Toulouse'a varması yaklaşık iki saat sürmüştü ama üçüncü sektörün bu labirentinde aradığı yeri bulması neredeyse daha çok vaktini almıştı.</p>

  <p>Aradığı yer, Fransa'daki birçok otomobil markasına, Akitanya, Midi-Pyrenees, Languedoc-Rousillon, Provence-Alpes-Cote d'Azur bölgelerinde GPS hizmeti veren CAMARAS şirketinin denetim merkeziydi.</p>

  <p>Anais saat 14.30'da nöbetçi servisi aramıştı. Telefona çıkan görevli onun bu talebi karşısında şaşırmıştı. "Buna normal olarak sigorta şirketleri..." demeye kalmamıştı ki Anais adamın sözünü ağzma tıkmıştı.</p>

  <p>— Oraya geliyorum.</p>

  <p>Şimdi, önden yarım fermuarlı devrik yaka bir kazak ile bol bir kot pantolon giymiş bir geek'in karşısında duruyordu –görünüşe göre hafta sonlarını paraya dönüştürerek değerlendirmek için burada çalışan bir üniversite öğrencisiydi. Ama pek iyi değerlendirdiği söylenemezdi: Büyümüş gözbebekleri, ıslak bir burun, bakımsız dişler. Bir kokain tüketicisi.</p>

  <p>Anais'in içeri girmesi için geri çekildi. Genç kadın ilk bakışta boş gibi duran, geniş bir antrepoyla karşılaştı. Aslında, sağ duvar boyunca uzanan bir konsol üzerine yerleştirilmiş bir dizi ekran vardı. Nice'teki kamera merkezini hatırlatıyordu, ancak daha iptidaisiydi. Genç adam cebinden bir göz damlası şişesi çıkardı, başını arkaya yatırdı ve her bir gözüne birer damla damlattı.</p>

  <p>— Telefonda çok iyi anlayamadım...</p>

  <p>Anais tekerlekli bir koltuğu ona doğru çevirdi.</p>

  <p>— Otur.</p>

  <p>— Tam olarak neyle ilgiliydi? diye sordu genç adam otururken.</p>

  <p>Anais koltuğu ayağıyla veri kayıt aygıtına doğru itti ve adamın kulağına fısıldadı:</p>

  <p>— Geçen 12 Şubat'ta, Bruges Jandarma Karakolu'na 360 643 AP 33 plakalı bir 4x4 Audi Q7 Sline TDI'nin çalındığı bildirildi. Bundan haberin var mı?</p>

  <p>— Bana bir şey ifade etmiyor. Ben, burada hafta sonları çalışıyorum. Üniversite öğrencisiyim ve...</p>

  <p>— Sana bunu âdet yerini bulsun diye sordum. Senden arabadaki işaretleme cihazını incelemeni istiyorum.</p>

  <p>— O bir işaretleme cihazı değil, bir araç takip aygıtı.</p>

  <p>— Her neyse, dediğimi yap. Hemen!</p>

  <p>Genç adam huzursuzlandı:</p>

  <p>— Ancak bu işler böyle olmuyor! Jandarmadaki hırsızlık tutanağının merkezimize yollanması, ayrıca sigorta şirketinin sözleşmeyi...</p>

  <p>Anais yeniden koltuğu tuttu ve kendine doğru çevirdi.</p>

  <p>— Toulouse'dan bir ekip çağırıp sana tükürükten uyuşturucu testi yaptırabilirim. Nasıl istersen?</p>

  <p>— Arabanın plakası neydi? diye kem küm etti genç adam.</p>

  <p>Anais arabanın plakasını yazdığı kâğıdı cebinden çıkardı. Veri kayıt aygıtının üzerine koydu. Uyku halindeki bilgisayar bir anda açıldı. Sarmaş dolaş olmuş çıplak bedenler. Başka pencereler açıldı. Erkeğin cinsel organını emen bir kadının suratı. Genişlemiş bir anüsün yakın planı. Monitörün her tarafında beliren tahrik edici reklam görüntüleri...</p>

  <p>— Revizyon programın mı? diye gülümsedi Anais.</p>

  <p>Üniversiteli genç utançtan kıpkırmızı kesildi ve beceriksizce bilgisayarı kapattı. Bir yandan boğazını temizlerken bir yandan da daha güvenli bir PC'nin klavyesi üzerinde parmaklarını gezdirmeye başladı. Ekranlarda Fransa'nın uydu haritaları belirdi. İçlerinden biri ülkenin bir bölümüne zum yaparak açıldı, öyle hızlıydı ki Anais bölgeyi belirleyemedi.</p>

  <p>— Bu şimdiye mi ait? diye sordu, şaşkınlıkla.</p>

  <p>— Bundan iyisi can sağlığı. Böylece hırsızlan enseleyebiliriz.</p>

  <p>— Neredeler? Yani araba nerede, demek istiyorum.</p>

  <p>— D 2202 karayolunda, Var Vadisi'nde.</p>

  <p>Anais eğildi:</p>

  <p>— Orası tam olarak nerede?</p>

  <p>Genç adam konsol üzerindeki kaydırma kumandasını hareket ettirdi ve biraz daha zum yaptı:</p>

  <p>— Burada, Nice'in hemen üstünde.</p>

  <p>— Araba hareket halinde mi?</p>

  <p>— Evet. Durandy Köprüsü civarına varmak üzereler.</p>

  <p>Anais düşündü. Acaba Janusz'un peşindeler miydi? Gizlendiği yeri mi bulmuşlardı? Onlarca polis devriyesinin beceremediği şeyi nasıl başarmışlardı? Belki de düşündüğünün tam tersine herhangi bir yere gidiyorlardı...</p>

  <p>Cebini karıştırdı ve iPhone'unu konsolun üstüne koydu. Bir görev defteri aldı ve üzerine telefon numarasını yazdi.</p>

  <p>— Bu numarayı ara ve gerçek zamanlı araba takip sisteminin yazılımını bana yolla.</p>

  <p>— Bunu yapmaya yetkim yok. Bu korumalı bir yazılım.</p>

  <p>— Sen ve ben, ikimiz de doğru yoldan saptık, bunu iyi anladın, değil mi? öyleyse şu numarayı yaz ve internet üzerinden programı bana yolla, <i>capisci?</i><a href="../Text/Section0156.xhtml#Footnote0076" id="Feedback0076"><sup>[76]</sup></a></p>

  <p>Genç adamın parmakları klavyenin üzerinde gezindi. Tuşların gürültüsü bir ölüm dansının takırtılarını andırıyordu.</p>

  <p>Anais'in cep telefonu titredi. Açtı. Mail gelmişti. Ek dosyada, araç takip programı vardı.</p>

  <p>Telefonu delikanlıya uzattı –teknoloji konusunda berbattı:</p>

  <p>— Yazılımı yükle ve ekranıma indir.</p>

  <p>Birkaç saniye sonra, Nice hinterlandının haritası ekranda belirdi. İşaret yanıp sönerek, yer değiştiren 4x4'ü gösteriyordu. Açıklayamadığı bir sebepten dolayı çabuk davranması gerektiğini düşünüyordu.</p>

  <p>— Size ayrıca bir de GPS programı yükledim, diye açıkladı geek. Eğer şaşırmazsanız, iki yazılımı birlikte kullanabilirsiniz. Onlar sizi hedefe yönlendirecektir.</p>

  <p>Anais ona başıyla teşekkür etti. Delikanlı göz damlasını çıkararak tek bir harekette iki gözüne damlattı.</p>

  <p>— Bütün bunlardan bir ders çıkarmışsındır herhalde, değil mi? dedi Anais.</p>

  <p>— Sizi hiç görmedim, diye gülümsedi genç adam. Q7'den de söz edildiğini hiç duymadım.</p>

  <p>— Sen iyi bir evlatsın, dedi Anais, ona göz kırparak.</p>

  <p>Kapıya doğru yöneldi, sonra son bir kez dönüp arkasına baktı.</p>

  <p>Hayali bir penisi sıvazlar gibi bir hareket yaptı.</p>

  <p>— Ve dikkat et elin nasır tutmasın!</p>

  <p>Üniversiteli cevap vermedi, kıpkırmızı olmuştu.</p>
</body>
</html>
