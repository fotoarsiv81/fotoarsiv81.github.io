<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>77</h2>

  <p>Bruges Jandarma Karakolu, şehir mezarlığı kadar ölüm sessizliğindeydi. Belki de biraz daha sessiz. En azından pazarları mezarlığa gelen ziyaretçiler olurdu. Anais keyifsiz bir şekilde kapıyı itti. Babasıyla yaptığı yararsız görüşmenin ardından Le Coz'la bir durum değerlendirmesi yapmışlardı. Hızlı bir görüşme olmuştu. Yeni bir bilgi yoktu. Cinayetlerle –Philippe Duruy, Patrick Bonfils, Sylvie Robin– ilgili soruşturma artık onları alakadar etmiyordu. Metis ulaşılmazdı. Fransız polisindeki kaderine gelince, Emniyet Müfettişliği'nden herhangi bir celp almamıştı. Neden Bordeaux'ya geri döndüğünü düşünüyordu. Crosnier de onu aramıştı:</p>

  <p>— Nasıl gidiyor?</p>

  <p>— Şımarık velet gayet iyi. Nice'ten ne haber?</p>

  <p>— Janusz'dan hiç iz yok. Kesinlikle buharlaştı. Marsilya'dan dönüyorum. Geceyi geçirdiği barınma merkezindeki adamları şahsen sorguladım. İsim olarak "Narcisse" adını vermiş, ama bu o, hiç kuşkum yok.</p>

  <p>— Ya ona saldıranlar?</p>

  <p>— Bir tanık var. On yıldan beri sarhoş dolaşan bir evsiz.</p>

  <p>— Ne söyledi?</p>

  <p>— Janusz'a saldıranların, işinin ehli adamlar olduğunu. Takım elbiseli, kravatlı adamlar. Bir kez daha söylüyorum, herifin alkol düzeyini göz önünde bulundurmak gerekiyor.</p>

  <p>Guethary katilleri. Q7'nin sürücüleri. Babasının sesi: Düzen, Metis'tir. Hem suçlu hem de yargıç olan katiller. Polisin içine sızabilen katiller. Polis katiller...</p>

  <p>Karakolun danışmasının bulunduğu salon bir karikatür gibiydi: yıpranmış ahşap bir banko, muşamba kaplı bir zemin, pürtüklü duvarlar, uyuklayan iki jandarma... Böyle bir yerden işe yarar bir şeyler elde etme şansı çok azdı. Teğmen Dussart'ı –Q7'nin çalınma beyanını alan jandarma– görmek istediğini söyledi. Adam tatildeydi. Nöbetçi jandarmalar onun polis kimliğine şüpheli bir bakış attı ve buraya gelme sebebini kuşkuyla dinlediler 12 Şubat 2010 tarihinde çalındığı bildirilen 360 643 AP 33 plakalı bir 4x4 Audi Q7 Sline TDI ile ilgili bir ek soruşturma yapıyordu.</p>

  <p>Ona Dussart'ın ev adresi ile telefonunu veremezlerdi. Ayrıca hırsızlık beyanı tutanağını da okutamazlardı. Anais ısrar etmedi. Geri döndü ve bilinmeyen numaraları arayarak Maurice Dussart'ın adresi ile telefonunu öğrendi. Jandarma kuzeyde, Bruges Doğal Parkı'nın biraz ilerisindeki Blanquefort'da yaşıyordu.</p>

  <p>Kasabanın yolunu tuttu. Pazar öğleden sonraydı ve ölüm sessizliği yol boyunca ona eşlik ediyordu. İssız sokaklar. Sessiz evler. Boş bahçeler. Dussart'ın evini buldu. Kusursuz bir çim örtüsüyle ve bahçenin dip tarafındaki ahşap kulübeyle uyum içinde kül rengi bir yapıydı. Arabasını bir blok öteye, bir su sarnıcının gölgesine park etti ve yürüyerek geri geldi. Zili çalmadan bahçe kapısını açtı. Adamı karambole getirmeye karar vermişti –Korkutacak, istediği bilgileri alacak, hemen uzaklaşacaktı.</p>

  <p>Bir köpek havlayarak onu karşılamaya geldi. Anais ona bir tekme savurdu. Hayvan inleyerek kaçtı. Oyuncakların saçılmış olduğu çakıllı yolda ilerledi ve evin kapısmda yüz hatlarından kaç yaşında olduğu anlaşılmayan bir kadınla karşılaştı.</p>

  <p>Merhaba demeden, tek özür sözcüğü etmeden, üç renkli polis kimliğini uzattı:</p>

  <p>— Anais Chatelet, Bordeaux Emniyeti başkomiseri. Kocanız burada mı?</p>

  <p>Kadın hayretle ona baktı. Bir süre sonra bahçedeki kulübeyi işaret etti, iki çocuk yuvarlak gözleriyle davetsiz misafiri inceleyerek kadının bacaklarına atılmıştı. Anais bu pazar huzurunu bozduğu için kendine kızıyordu ama bir yanı da, daha derin, daha karanlık tarafı, tam tersine bu sıradan mutluluğu sarsmaktan keyif alıyordu. Kendisinin hiç sahip olamadığı bir mutluluğu.</p>

  <p>Üç çift gözü sırtında hissederek çimenlik alanı geçti. Kapıya vurdu. Bir ses içeri girmesini söyledi. Tokmağı çevirdi ve şaşkın gözlerle ona bakan bir adamla karşılaştı. Kuşkusuz adam, tanıdık bir yüz görmeyi bekliyordu.</p>

  <p>— Anais Chatelet, ulusal polis başkomiseri, Bordeaux Emniyet Müdürlüğü.</p>

  <p>İdamın şaşkınlığının yerini afallamış bakışlar aldı. Maurice Dussart petrol mavisi eşofmanıyla, üzerine balsa ağacından uçakların sıralandığı büyük bir masanın önünde duruyordu; masa bir uçak gemisi gibi görünüyordu. Sanki kulübe bir uçak maketi cennetiydi. Kanatlar, kokpitler, gövdeler odanın her köşesine dağılmıştı; talaş, tutkal ve benzin kokusu birbirine karışmıştı.</p>

  <p>Anais iki adım attı. Jandarma, elinde bir kanat çatkısıyla geri geri gitti. Anais rakibiyle arasındaki mesafeyi korudu. Bir taş gibi çıplak ve ağır kafalı, ufak tefek bir adamdı. Ucuz gözlüğü, akılda kalmayan yüz hatları ve ürkek bir ifadesi vardı. Bu kavruk adamın üstesinden gelmek zor olmayacaktı –Ama elini çabuk tutmalıydı.</p>

  <p>— Buraya Sorgu Yargıcı Le Gall'in istinabesiyle geldim, diye yalan söyledi Anais.</p>

  <p>Dussart beyaz balsa ağacından uçak kanadıyla oynuyordu.</p>

  <p>— Pa.. Pazar günü mü?</p>

  <p>— Geçtiğimiz 12 Şubat günü, Bruges Jandarma Karakolu'nda bir araba hırsızlığıyla ilgili bir ihbarın kaydını aldınız. Bir 4x4 Audi Q7 Sline TDI, plakası 360 643 AP 33, sahibi ÖDGA şirketi, merkezi Bruges'deki üçüncü sanayi bölgesi Terrefort'da olan bir güvenlik şirketi.</p>

  <p>Dussart çoktan bembeyaz olmuştu ama hâlâ solmaya devam ediyordu.</p>

  <p>— Bu ihbarı kim yaptı?</p>

  <p>— İsim hatırlamıyorum. Rapora bakmam lazım...</p>

  <p>— Gereği yok, diye çıkıştı Anais. Yalan olduğunu biliyoruz.</p>

  <p>— Na... nasıl?</p>

  <p>— Hırsızlık olayını bildirmek için 12 Şubat'ta kimse gelmedi.</p>

  <p>Adam yarısaydam hale geldi. Kendini rütbesi düşürülmüş, devlet memurluğu ayrıcalıklarını –emeklilik hakkını– kaybetmiş olarak görüyordu. Parmakları, parçalayacakmış gibi kanat çatkısını sıkıyordu.</p>

  <p>— Beni... beni bir tutanağın tarihini değiştirmekle mi suçluyorsunuz?</p>

  <p>— Bu konuda hiç şüphemiz yok.</p>

  <p>— Kanıtınız var mı?</p>

  <p>— Bunu emniyette göreceğiz. Paltonuzu alın ve...</p>

  <p>— Hayır. Blöf yapıyorsunuz... Siz...</p>

  <p>Anais bazı şeyleri açıklığa kavuşturdu:</p>

  <p>— Tanık ifadelerine göre, araba o gün ÖDGA'nın adamları tarafından kullanıldı.</p>

  <p>— Bu konuda ben ne yapabilirim? diye itiraz etti Dussart. Arabanın 12 Şubat'ta çalındığını bildirdiler. Eğer yalan söyledilerse, onlar...</p>

  <p>— Hayır. Daha sonra geldiler ve size geçmiş tarihli bir beyan tutanağı hazırlamanızı emrettiler.</p>

  <p>— Böyle bir şeyi bana kim emredebilir?</p>

  <p>— Paltonuzu alın. Beni zor kullanmaya mecbur etmeyin. 12 Şubat'ta bu dosyayla ilgili tek bir başvuru olmadığını, tek bir belge hazırlanmadığını kanıtlamak bizim için hiç zor değil.</p>

  <p>Dussart, boğazında düğümlenen bir kahkaha attı:</p>

  <p>— Bu neyi ispatlar ki? Araba hırsızlığıyla ilgili özel bir soruşturma hiçbir zaman yapılmaz!</p>

  <p>— Bu değerde bir araba için bile mi? Sizin yetki alanınız içindeki bir sanayi bölgesinde faaliyet gösteren bir güvenlik şirketine ait bir araba olsa bile mi? Neredeyse meslektaş sayılmaz mısınız? Eğer bir şey bulamadıysak, bunun sebebi 12 Şubat'ta kimsenin hiçbir beyanı olmamasıdır.</p>

  <p>Jandarmanın gözlerinde bir kıvılcım çaktı –diğer belgeleri de tahrif etmesi gerektiğini düşünüyordu. Tanık tutanaklarını. Soruşturma evrakını. Anais adamın hayallerini suya düşürdü.</p>

  <p>— Adamlarım karakolunuzu aramaya başladı bile. Şu lanet olası paltonuzu giyin!</p>

  <p>— Pazar günü mü? Buna... buna hakkınız yok.</p>

  <p>— Bir çifte cinayet söz konusuysa her şeye hakkım var.</p>

  <p>Balsa kanat adamın parmaklarının arasında parçalandı:</p>

  <p>— Çifte cinayet mi?</p>

  <p>Anais, polis okulunda öğretildiği gibi, ancak tüm polislerde doğuştan var olan duygusuz bir sesle devam etti:</p>

  <p>— 16 Şubat, Bask Ülkesi. Katiller Q7 kullanıyordu. Ayak sürümeye devam edersen, yemin ediyorum sana kelepçe takarım.</p>

  <p>— Bir ETA cinayeti mi?</p>

  <p>— İlgisi yok. (Kelepçeleri çıkardı.) Sana bir anlaşma öneriyorum. Şimdi, burada konuş, belki her şeyi düzeltebiliriz. Aksi takdirde, seni kasıtlı adam öldürmeye suç ortaklığı yapmaktan tutuklayacağım. Q7'nin sürücüleri ayın 19'unda da başka birini öldürmeye teşebbüs ettiler. Bu araba senin bundan sonraki hayatının bileti. Vicdanını rahatlat!</p>

  <p>Maurice şişe geçirilmiş bir but gibi terliyordu. Dudakları titriyordu.</p>

  <p>— Bir şey... hiçbir şey ispatlayamazsınız...</p>

  <p>Anais'in aklına bir fikir geldi –Bunu daha önce düşünemediği için kendine lanet okudu:</p>

  <p>— Elbette ispatlarız. ÖDGA sigorta şirketiyle hiç temas kurmadı. Arabanın çalındığını bildirmedi. Zarar beyanında bulunmadı.</p>

  <p>Sen, 60.000 avrodan daha pahalı bir arabanın çalındığını sigortaya bildirmemelerini normal mi buluyorsun?</p>

  <p>Jandarma geri geri gitmekten köşeye sıkışmıştı.</p>

  <p>— Arabayı kimse aramamış, diye ekledi Anais, ani bir ilhamla. Söylenebilecek tek şey, bu arabanın çalınması kimseyi harekete geçirmemiş!</p>

  <p>— Kelepçe olmaz, hayır...</p>

  <p>Anais masanın üzerine sıçradı. Ranger botları uçakları ezdi. On iki yaşındayken Akitanya jimnastik şampiyonu olmuştu. Babasının jimnastikçi küçük:kızı. Bağıran Dussart'ın üstüne atladı. İkisi birden yere devrildi. Bir dizini göğsüne bastırarak herifi hareketsiz hale getirdi ve açık kelepçelerden birini boğazına bastırdı.</p>

  <p>— Öt bakalım ibne!</p>

  <p>— HAYIR!</p>

  <p>— Seni görmeye kim geldi?</p>

  <p>Adam başını şiddetle sallayarak "hayır" diyordu. Morumsu yüzünde ter ve gözyaşları parlıyordu. Anais kelepçenin kıskaçlarıyla adamın âdemelmasını sıktı.</p>

  <p>— KİM?</p>

  <p>Adamın yüzü pancar gibi oldu. Nefes alamıyordu. Ve zor konuşuyordu. Anais kıskacı hafifçe gevşetti.</p>

  <p>Jandarma öksürdü:</p>

  <p>— İki... İki kişiydiler.</p>

  <p>— Adları?</p>

  <p>— Bilmiyorum.</p>

  <p>— Sana para mı verdiler?</p>

  <p>— Asla! Ben... benim paraya ihtiyacım yok!</p>

  <p>— Evinin kredisi? Arabanın borcu? Çocuklarının giderleri?</p>

  <p>— Hayır... hayır... hayır...</p>

  <p>Kelepçenin kıskacını yeniden sıkan Anais bile kendinden korkmuştu. Uyguladığı şiddetten. Bu denli kontrolden çıkmasından. Emniyet Müfettişliği Teğmen Maurice Dussart'ın tanıklığından büyük zevk alacaktı.</p>

  <p>— KONUŞ! NEDEN BU SAHTE BELGEYİ HAZIRLADIN?</p>

  <p>— Bana., bana emir verdiler.</p>

  <p>Anais adamı serbest bıraktı:</p>

  <p>— Emir mi?</p>

  <p>— Onlar subaydı. Devlet... devlet adına konuşuyorlardı.</p>

  <p>— Üniformalı mıydılar?</p>

  <p>— Hayır.</p>

  <p>— Sana subay kimliklerini gösterdiler mi?</p>

  <p>— Hayır.</p>

  <p>Dussart bir dirseğinin üstünde doğruldu ve gözyaşlarını kuruladı.</p>

  <p>— O herifler subaydı, lanet olsun! Donanma'da, Charles-deGaulles uçak gemisinde dört yıl görev yaptım. Gördüğümde rütbeli birini hemen tanırım.</p>

  <p>— Kara, deniz, hava, hangisi?</p>

  <p>— Bilmiyorum.</p>

  <p>— Neye benziyorlardı?</p>

  <p>— Siyah takım elbiseli, ciddi adamlardı. Sivil giysiler askerlerin üstünde farklı durur.</p>

  <p>Bu, salak herifin söylediği kabul edilebilir ilk cümleydi.</p>

  <p>— Karakola mı geldiler?</p>

  <p>— Hayır. Evime, 17'si akşamı. Bana yazmam gereken raporu ve bu rapora koyacağım tarihi verdiler. Hepsi bu.</p>

  <p>Bu ziyaretçiler Guethary kumsalındaki katiller olamazdı. O sırada bu pislikler Marsilya'da Victor Janusz'a saldırmakla meşguldü.</p>

  <p>Başka kim olabilirdi? Diğer meslektaştan mı? Her halükârda bu ifade hiçbir işe yaramayacaktı. Dussart söylediklerini tümden reddedecek ve gözaltında zorla bu şekilde ifade verdiğini söyleyecekti.</p>

  <p>Çalışmayan araç takip sistemi fikri bile ona çok daha yararlı göründü. Ayağa kalktı ve kelepçelerini yerine taktı.</p>

  <p>— Bana... bana ne olacak? diye titrek sesle sordu Dussart, boynunu ovalarken.</p>

  <p>— Ayağını denk al, her şey düzelecek, dedi Anais dişlerinin arasından.</p>

  <p>Kulübeden çıktı, eşikte sendeledi. İşık gözlerini kamaştırdı.</p>

  <p>Ceketini düzeltti, giysilerine yapışmış balsa kıymıklarını temizledi. öfkeyle, ayak altında duran üç tekerlekli küçük bir bisiklete tekme attı.</p>

  <p>Uzun adımlarla bahçe kapısına ulaştı. Evin önünde kadın ile iki çocuğu ağlıyordu.</p>

  <p>Eli demir kapının üstünde kasıldı.</p>

  <p>O da iki gözü iki çeşme ağlıyordu.</p>

  <p>Bu düzene uzun süre dayanamayacaktı.</p>
</body>
</html>
