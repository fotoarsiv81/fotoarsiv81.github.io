<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>90</h2>

  <p>— Sandviç istiyorum! ibneler! Haklarımı biliyorum!</p>

  <p>Adam yumruğuyla kurşungeçirmez cama vurdu, sonra bir tekme savurdu. Anais onu susturmasını bilirdi ama ayakları arasında yılankavi yollar çizen safra ve kusmuk karışımından kurtulmaya çalışmakla meşguldü. Bankın üzerinde sızmış olan bir evsiz çırpınarak uyanmıştı. Her çırpınışında ağzından kusmuk fışkırıyordu.</p>

  <p>— Pis Naziler! Avukatımla konuşmak istiyorum!</p>

  <p>Anais başını ellerinin arasına aldı. Baş ağrısı hiç azalmamıştı.</p>

  <p>Üç saatten beri, Invalides Meydanı'na açılan Fabert Sokağı'ndaki polis merkezinin beş metreye beş metrelik hücresindeydi.</p>

  <p>Onu ayıltmışlardı. Üstünü aramışlardı. Soymuşlardı. Fotoğrafını çekmişlerdi. Parmak izlerini almışlardı. Sonra onu, bir sürü zırlak ve öfkeli sefille birlikte bu cam kafese kapatmışlardı.</p>

  <p>Anais işin içyüzünü biliyordu. 2010 yılında gözaltına alınanların sayısı bir müyona yakındı. Ehliyetsiz sürücüleri, birbirine sövüp sayan çiftleri, joint içenleri, evsizleri, süpermarket hırsızlarını tutukluyorlardı... İkramiyenin bir kısmının ona vurmasından dolayı şikâyet etmeye hakkı yoktu. Her şeye rağmen meslektaşlarına ateş açan oydu. Ve ayrıca cebinde amfetamin bulmuşlardı.</p>

  <p>Hâlâ mürekkepli olan parmaklarına baktı. Tuhaf bir şekilde, kendini sakin, kadere boyun eğmiş hissediyordu, istediği şeyi elde etmişti: Narcisse tutuklanmış ve hayatı kurtulmuştu. Sonunda gerçeği öğreneceklerdi. Ölen iki pisliğin kimliğini saptayacaklardı. Bu karmaşık olayın her noktasını aydınlatacaklardı. Hatta belki, evsizlerin katilini yakalamayı da başaracaklardı...</p>

  <p>Anais hissediyordu: Davanın sonu yakındı. Kendi sonu da.</p>

  <p>— Pislikler! Piç kuruları! Komiseri görmek istiyorum!</p>

  <p>Anais bir kez daha ayaklarını kaldırdı. Evsiz serseri yeni bir kusmuk fışkırtmıştı. Kötü şarabın kokusu, hücredeki idrar ve dışkı kokusuyla birleşince dayanılmaz bir hal alıyordu. Hücre arkadaşlarına şöyle bir baktı. Sürekli bağırıp çağıran adam ile yerdeki insan enkazı dışında, bitkin bir halde bankın üzerine büzülmüş yatan, hip– hop'çıya benzer iki genç vardı. Bir punk'çı, derisini yüzmek istercesine kolunu kaşıyarak olduğu yerde zıplıyordu. Takım elbiseli bir adam –kuşkusuz ehliyetsiz bir sürücü– şaşkın şaşkın bakınıyordu. Özenle yırtılmış ve yer yer grafiti desenleriyle boyanmış kot pantolonlu iki baby-rocker<a href="../Text/Section0156.xhtml#Footnote0088" id="Feedback0088"><sup>[88]</sup></a> zıpırlıklar yaparak sırıtıyordu.</p>

  <p>Anais hücredeki tek kadındı.</p>

  <p>Genelde hücrede kadınlarla erkekleri bir arada tutmazlardı ama belki de bu uygulama Paris'te yürürlükte değildi. Ya da onu erkek sanmışlardı. Ya da burnunu iyice sürtmek için bunu özellikle yapmışlardı. Hiç karşı çıkmamış, itiraz etmemişti. Süreç işliyordu. Yargıcın karşısına çıkacaktı. Ve işte o zaman her şeyi anlatacaktı...</p>

  <p>Kilit sesi geldi. Tüm gözler sesin –Burada bir anlamı olan tek şeyin– geldiği tarafa yöneldi. Yanında bir üniformalıyla birlikte bir sivil polis belirdi. Anais hemen herifi tahlil etti: steroitle beslenmiş, her an vurmaya ve silahını çekmeye hazır, bol kaslı bir amatör.</p>

  <p>Asayiş polisi ona doğru yürüdü:</p>

  <p>— Benimle gel.</p>

  <p>Anais, polisin sen diye hitabına da, küçümseyen tavrına da aldırmadı. Herif bol bir kot pantolon ve deri ceket giymişti. Hemen göze çarpan bir Glock'u vardı ve yüz kilonun üstünde olmalıydı.</p>

  <p>Hücrenin içine bir korku havası hâkim olmuştu.</p>

  <p>Anais ayağa kalktı ve vücutçunun peşine takıldı. Hole çıkacaklarını, sonra büroların bulunduğu tarafa gideceklerini sanıyordu, ama iriyarı herif sağa, toz kokan dar bir koridora saptı, sonra yeniden sağa döndü. Toz kokusunun yerini bok kokusu almıştı.</p>

  <p>Ulumalar, çığlıklar. Kulakları sağır eden dayak sesleri. Düğmeleri ve su tahliye borularıyla demir kapılar. Ayılma hücreleri. Üniformalı polis anahtar demetini çıkardı. Bir kapı, menteşelerinde dönerek açıldı. Dört beton duvar, insanın genzini yakan bok ve kusmuk kokusu. Seyirci niyetine de dörtnala koşan karafatmalar.</p>

  <p>— Otur!</p>

  <p>Anais söyleneni yaptı. Kapı yeniden kapandı.</p>

  <p>— Kontrol ettik. Gerçekten polissin.</p>

  <p>— Bana sen diye hitap etmemeniz çok mu zor?</p>

  <p>— Kapa çeneni! Ancak bize bir şey söylemeyi unuttun.</p>

  <p>— Neyi?</p>

  <p>— Bu sabah görevden alındığını. Bordeaux Savcılığı'nın emriyle.</p>

  <p>Anais yorgunluğun neden olduğu hırıltıyla gülümsedi:</p>

  <p>— Bir 32 13 talebinde bulundum. Revire çıkmak için resmi bir talep. Bana vurdular ve...</p>

  <p>— Kes sesini! Polislere, artık kullanma hakkının olmadığı bir silahla ateş açtın!</p>

  <p>— Polisin bir hata yapmasına engel olmaya çalışıyordum.</p>

  <p>Adam, başparmakları kemerinde, bir kahkaha patlattı. Anais üzülmüş gibi yaparak başını öne eğdi. Bu tiyatro oyununu, yazannın istediği gibi oynaması gerekiyordu.</p>

  <p>— Sorgu yargıcını görecek miyim?</p>

  <p>— Zamanı gelince. Ama buradan çıkmaya henüz hazır değilsin.</p>

  <p>Bu konuda bana inan. Bir Glock ve amfetaminler, iyi bir ikili değil.</p>

  <p>Halterci, onun bu durumuyla eğleniyor gibiydi. Açıklayamadığı bir nedenle, Anais'in içinden polisin suratını dağıtmak geldi.</p>

  <p>— Operasyon boyunca bir adamı uyardınız. O nerede?</p>

  <p>— Soruşturma dosyasını mı istiyorsun? Bürona yollayalım mı?</p>

  <p>— Yaralı mı? Onu sorguladınız mı?</p>

  <p>— Hâlâ anlamadın yavrum. Sen burada bir hiçsin. Diğerlerinden bile daha aşağıdasın. Bir Yahuda'sın ya da onun gibi bir şey.</p>

  <p>Anais cevap vermedi. Bu yaratığın karşısında korkudan ölüyordu. Omuzları ve göğsü, ereksiyon halindeki kaslar gibi gömleğini ve ceketini geriyordu. Yüzü ifadesizdi; bir otobur gibi tepkisiz ve dingindi.</p>

  <p>— Çatışmada iki adam öldürüldü, diye devam etti Anais inatla.</p>

  <p>Kimliklerini saptadınız mı? Arabalarına el koydunuz mu? PontRoyal Oteli'nin önünde duran bir Q7...</p>

  <p>Polis üzgün bir tavırla kafasını salladı. Şimdi Anais'i, konuşmasına izin vermenin daha iyi olacağını düşündüğü bir deli olarak görüyordu.</p>

  <p>— Çevredekileri sorgulamaya başladınız mı? diye üsteledi</p>

  <p>Anais. Öncelikle, Montalembert Sokağı Numara 9'daki görüntüleme merkezinin personelini sorgulamanız gerekiyor. O...</p>

  <p>— Ben senin yerinde olsam kendime iyi bir avukat bulmaya çalışırdım.</p>

  <p>— Avukat mı?</p>

  <p>Polis ona doğru eğildi, elleri dizlerinin üstündeydi. Farklı, neredeyse uzlaşmacı bir ses tonuyla konuşmaya başladı.</p>

  <p>— Sen ne sanıyordun tatlım? Meslektaşlarınla kuş vurma oyunu oynayabileceğini mi, bunun en ufak bir yaptırımı olmayacağını mı? Bordeaux'da işler böyle mi yürüyor?</p>

  <p>Anais beton bankın üzerinde iyice büzüldü.</p>

  <p>— Sylvain Reinhardt'ı sorgulamanız gerekiyor, diye alçak sesle konuştu. Montalembert Sokağı Numara 1'de oturuyor. Ve Villa Victor– Hugo 18 Numara'da oturan Simon Amsallem'i de.</p>

  <p>— Seni dinliyorum ve tereddüde düşüyorum. Belki de avukattan ziyade sana iyi bir psikiyatr gerekiyor.</p>

  <p>Anais oturduğu yerden fırladı ve herifi demir kapıya doğru itti:</p>

  <p>— Bu benim soruşturmam, pislik herif! Sorularıma cevap ver!</p>

  <p>Adam hiç güç harcamadan onu şiddetle geri itti. Anais duvara çarptı, sonra bankın üstüne düştü, kaydı, zemine yuvarlandı. Polis onu tek eliyle kaldırdı, diğer eliyle kelepçelerini çıkardı. Yine tek eliyle onu döndürdü ve bileklerini arkaya büktü. Kelepçelerin tık sesi duyuldu. Anais ağzının kanla dolduğunu hissetti. Herif onu ceketinin yakasından yakaladı ve hızla banka oturttu.</p>

  <p>— Sakinleşmen gerekiyor güzelim.</p>

  <p>— Siz ne yaptığınızı bilmiyorsunuz.</p>

  <p>Polis bir kahkaha daha patlattı:</p>

  <p>— Bu durumda, ne yaptığını bilmeyen iki kişiyiz demektir.</p>

  <p>— Güvenlik güçleri olay mahallinde iki tablo ile iki radyografi bulmuş olmalı, dedi Anais, dudaklarında demir tadı hissederek. Onları kesinlikle geri almalıyız. Onları görmem lazım!</p>

  <p>Adam cevap bile vermeden kapıya doğru yürüdü.</p>

  <p>— Salak herif! Pislik! Kelepçeleri çıkar!</p>

  <p>Üniformalı polis kapıyı açtı. Cevap olarak demir kapı suratına kapandı.</p>

  <p>Anais hıçkırıklara boğuldu. Her şeyin sona erdiğini düşünmüştü. Oysa yeni başlıyordu.</p>
</body>
</html>
