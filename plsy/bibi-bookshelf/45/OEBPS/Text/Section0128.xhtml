<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>121</h2>

  <p>— Sigara içebilir miyim?</p>

  <p>— Araba senin.</p>

  <p>— Nereden başlamamı istiyorsun?</p>

  <p>— En başından, böylesi daha iyi.</p>

  <p>Sürücü koltuğunda oturan Leila bir Marlboro yaktı ve derin bir nefes çekti. Camlar kapalıydı. Bir anda Austin'in içi dumanla doldu.</p>

  <p>— Kızlar çetesiydik.</p>

  <p>— Aynı işi mi yapıyorsunuz?</p>

  <p>Leila gülümsemek istedi ama ancak yüzünü buruşturabildi.</p>

  <p>— Oyuncuyduk.</p>

  <p>— Oyuncu, evet.</p>

  <p>— Hep para kazanma planları yapıyorduk. Ve mesleğimizde ilerleme planları. Bizim için önceliği olan tek şey sanattı. Ama Paris'te, her şeyi oluruna bıraktık.</p>

  <p>Sigarasından bir nefes daha çekti. Dudakları filtreyi emiyordu. Diğer elini saten çoraplarının üstünde gezdiriyordu. Chaplain kızın biçimli esmer uyluklarının manyetik çekimine kapılmamak için gözlerini kaçırıyordu.</p>

  <p>— Bir de Sophie Barak var.</p>

  <p>— Dişi domuz. Ona öyle diyorlar. Bize hep kol kanat gerdi ama çekilmez bir karıydı.</p>

  <p>Leila yeniden sokak diline dönmüştü. Sanki kendi dili, ondan fazla uzaklaşmamış eski bir tanıdıktı.</p>

  <p>— Öyleyse size sasha.com'dan söz etti.</p>

  <p>Leila cevap vermedi. Duman bulutu çıkarmakla yetindi. Kısa bir an yeniden Johnny's'in kabadayı müsveddesine dönüşmüştü.</p>

  <p>Yabani bir ifade yüz hatlarını sertleştirmişti. Koyu halkalarla çevrili gözleri lav püskürtmeye hazır iki krateri andırıyordu.</p>

  <p>— Sen tam olarak kimsin?</p>

  <p>— Bu hikâyenin bir kurbanı. Medina gibi. Senin gibi.</p>

  <p>— Biz kurban değiliz.</p>

  <p>— Sen istediğini ol, ama bana ihtiyacım olan bilgileri ver.</p>

  <p>— Neden konuşayım ki?</p>

  <p>— Medina için.</p>

  <p>— Aylardan beri ortada yok.</p>

  <p>— Sorularıma cevap verirsen, ona ne olduğunu sana söylerim.</p>

  <p>Leila öfke ile korkunun mücadele ettiği bakışlarını Chaplain'e dikti. Yakası kürklü kabanının içinde titriyordu. Sigarasını küllükte ezdi, bir tane daha yaktı. Çakmağı altın süslemeleri olan Çin lakesindendi. Chaplain, Sasha'nın Birkin çantası gibi bunun da bir ganimet olduğunu düşünüyordu. Paris'te kadınlar birer savaşçıydı. Kafa derilerini kemerlerinde taşıyan Şayenler gibi onlar da ganimetlerini kasıla kasıla herkese göstermek için taşıyorlardı.</p>

  <p>Genç kadın birden kontak anahtarını çevirdi, sonra klimanın ısıtmasını sonuna kadar açtı.</p>

  <p>— Arabanın içi soğuk. Nerede kalmıştık?</p>

  <p>— Sasha.com'da. Size kim oradan bahsetti?</p>

  <p>— Medina'nın bir müşterisi. 8. Bölge'deki bir otelde yaşayan kibar bir herif.</p>

  <p>— Theodor Oteli mi?</p>

  <p>— Hayır, bir başkası. Ama hatırlamıyorum.</p>

  <p>— Ne zamandı?</p>

  <p>— Yaklaşık bir yıl önce.</p>

  <p>— Ne teklif etti?</p>

  <p>— Yolunacak kazları tava getirmeyi.</p>

  <p>— Anlayacağım dilde, lütfen.</p>

  <p>— Speed-dating'lere katılmamız ve tanıma uygun herifleri saptamamız gerekiyordu.</p>

  <p>İnanılmaz olanı dışarıda bırakırsan geriye ne kalırdı? Olanaksız.</p>

  <p>Kobayları toplamak için kadro seçimi.</p>

  <p>— Tanıma uygun derken neyi kastediyorsun?</p>

  <p>— Adamın zavallı, kesinlikle yalnız yaşayan, Paris'te hiç bağı olmayan biri olması gerekliydi. Ayrıca kırılgan, kendine güveni olmayan biri olması lazımdı. Eğer mümkünse kafasının içi pek net olmayan biri, (iki duman arasında sırıttı.) Yani hayatta hep tökezlemiş biri.</p>

  <p>Her şey örtüşüyordu. Yalnız yaşayan, kimsesi olmayan, sinir hastası ve güçsüz biri Paris'te nasıl bulunurdu? Ruh ikizini arar gibi, yalnız yaşayan insanları tuzağa düşürerek. Speed-dating bu iş için biçilmiş kaftandı. Hem avları tespit etmeyi hem onları daha iyi tanımayı hem de Leila, Medina ve Feliz gibi kızlar sayesinde onları tuzağa düşürmeyi sağlıyordu. Bu, dünya kurulalı beri başvurulan bir yöntemdi.</p>

  <p>Çalışan ısıtmaya rağmen Leila hâlâ titriyordu. Johnny's'in zırhlar kuşanmış fatihinden eser yoktu. Omuzları, göğsü, silueti yarı yarıya küçülmüş gibiydi. Genç kadın artık gerçek kimliğine bürünmüştü. Reality show'larla beslenmiş; magazin programlarıyla hayatı tanımış; hayalleri, revaçta bir kulübe girmeyi sağlayacak bir VIP karttan öteye geçmeyen taşralı bir kız. Bu amaca ulaşmak için elinde tek bir silahı olduğunu, ancak elini çabuk tutması gerektiğini de anlamış Mağripli bir kız.</p>

  <p>— Bu projeyi yürüten adamlarla tanıştın mı?</p>

  <p>— Evet, elbette.</p>

  <p>— Nasıl tiplerdi?</p>

  <p>Leila'nın genişleyen burun deliklerinden duman çıkıyordu.</p>

  <p>— Bazen bodyguard'ları andırıyorlardı. Bazen de profesyonellere benziyorlardı. Ama hepsinde aynasız havası vardı.</p>

  <p>— Size bu seçmenin... ne için olduğunu söylediler mi?</p>

  <p>— Bazı ilaçları test etmek için adamlar arıyorlardı. Bize insanlar üzerinde deneylerin her zaman yapıldığını söylediler. Bunun hayvan deneylerinden sonraki bir aşama olduğunu. (Hüzünlü bir kahkaha attı.) Bizim, hayvanlar ile insanlar arasında bir yerde olduğumuzu söylüyorlardı. Bu bir kompliman mı, bilmiyorum.</p>

  <p>— Bunun tehlikeli bir şey olduğunu da belirttiler mi? (Chaplain sesini bir ton daha yükseltti.) Size, kullandıkları ilacm insanların beyinlerine zarar verdiğini söylediler mi? Kobayların, maruz kalacakları deneylerden haberdar olmadıklarını?</p>

  <p>Leila ona ürkmüş gözlerle baktı. Chaplain boğazını temizledi ve sakin olmaya çalıştı. Sert bir hareketle kendi camını açtı; içerinin havası nefes alınmaz bir hal almıştı.</p>

  <p>— Sizi de bu işin içine çekebileceklerinden korkmadınız mı? Bunun yasadışı ve tehlikeli bir şey olmasından?</p>

  <p>— Sana söyledim, adamlar aynasıza benziyordu.</p>

  <p>— Bu çok daha tehlikeli olabilirdi.</p>

  <p>Leila cevap vermedi. Bir şeyler yerli yerine oturuyordu. Bu çaylak eskort kızlar böyle entrika dolu bir tekliften elbette korkmuş olmalıydılar.</p>

  <p>Mağripli kız başını koltuğun kafalığına dayadı ve dumanı düz bir çizgi halinde üfledi.</p>

  <p>— Medina yüzünden. Bizi ikna etti. Bize çok para kazanacağımızı ve başka kimseyle yatmak zorunda kalmayacağımızı söyledi. Para oradaydı, onu almamız gerektiğini. Düzenden çok daha güçlü olmamız gerektiğini. Bunun gibi şeyler işte.</p>

  <p>— Bu işte kaç kişiydiniz?</p>

  <p>— Tam olarak bilmiyorum. Dört ya da beş... Sanırım.</p>

  <p>— Somut olarak, nasıl oluyordu?</p>

  <p>— Sasha'nın speed-dating'lerine gidiyor ve tavlıyorduk.</p>

  <p>— Neden özellikle o kulüp?</p>

  <p>— Hiçbir fikrim yok.</p>

  <p>— Başka kulüplerde avlanan başka kızlar da olabilir mi?</p>

  <p>— Bilmiyorum.</p>

  <p>— Devam et.</p>

  <p>— "Potansiyeli" olan bir saf bulunca da, telefon numarasını istiyorduk. Bir ya da iki kez görüşüyorduk. Ve tamam.</p>

  <p>— O safları... siz mi seçiyordunuz?</p>

  <p>— Hayır. Onlar.</p>

  <p>— Onlar kim?</p>

  <p>— Bize ödeme yapanlar. Aynasızlar.</p>

  <p>— Hemen o anda, onları nasıl seçebiliyorlardı?</p>

  <p>Kızın yüzünde anlamsız bir gülümseme belirdi. Korkusuna rağmen, bu buluşmaları hatırlamak onu eğlendiriyor gibiydi. Koyu renk dudaklarının arasından hâlâ duman çıkıyordu. Arabanın içinde göz gözü görmüyordu.</p>

  <p>— Üzerimizde mikrofon vardı. Bir mikrofon ve bir kulaklık, kulağın içine oturtulanlardan, televizyondaki gibi. Sorularımızı soruyorduk. Adamların bize verdikleri cevaplar doğrultusunda, kulaklık sayesinde onlar da yaptıkları seçimi bize iletiyordu.</p>

  <p>Chaplain karanlıktaki aktörleri hayal etti. Psikologlar, nörologlar, askerler. Bir profili değerlendirmek için yedi dakika Fazla uzun değildi, ama bir başlangıçtı. Kızlara yeşil ışık yakmak için yeterliydi.</p>

  <p>Birden aklına gelen şeyle irkildi. Leila'yı tuttu, saçlarını kaldırdı ve dekoltesini açtı. Bronzlaşmış tenini kontrol etti: Mikrofon yoktu, herhangi bir dijital dinleme cihazı da.</p>

  <p>— Her şey yolunda mı?</p>

  <p>Chaplain kızı bıraktı. Leila başka bir sigara daha çıkardı ve homurdandı:</p>

  <p>— Ben temizim lanet olası!</p>

  <p>Nispeten rahatlayan Chaplain sorularına kaldığı yerden devam etti:</p>

  <p>— Herifi belirledikten sonra nasıl gelişiyordu, anlat.</p>

  <p>— Sana daha önce de söyledim. Bir veya iki kez buluşuyorduk, önceden belirlenmiş yerlerde. Sürekli gözetim altındaydık. Fotoğraflarımız çekiliyordu. Kameraya alınıyorduk. (Kıkır kıkır güldü.) Starlar gibi.</p>

  <p>— Sonra?</p>

  <p>— Hepsi bu. Bu randevulardan sonra o hımbılı bir daha görmüyorduk. Paramızı alıyor, bir sonrakine geçiyorduk.</p>

  <p>— Ne kadar?</p>

  <p>— Sasha'ya kaydolmak için 3.000 avro. Tavladığımız herif başına da 3.000 avro.</p>

  <p>— Bu zavallı adamlara ne olduğunu hiç düşünmediniz mi?</p>

  <p>— Ahbap, doğduğum günden beri, çevremdeki herkes kendi kıçını kurtarmaya çalışıyor. Hayatımda üç kez gördüğüm ve beni becermekten başka bir düşüncesi olmayan beygirleri düşünecek değilim.</p>

  <p>— Bugün hangi aşamadasınız?</p>

  <p>— Hiçbir aşamada. Tüm bu saçmalıklar sona erdi.</p>

  <p>— Ne zamandan beri?</p>

  <p>— Bir veya iki ay oluyor, sanırım. Zaten sona ermeseydi bile, bir daha o işi yapmak istemiyordum.</p>

  <p>— Neden?</p>

  <p>— Çok tehlikeli.</p>

  <p>— Tehlikeli mi, nasıl yani?</p>

  <p>— Kızlar kayboldu.</p>

  <p>— Medina gibi mi?</p>

  <p>Leila cevap vermedi. Duman yüklü bir sessizlik. Her an patlamaya hazır bir gerginlik.</p>

  <p>Sonunda, Chaplain'e bakmadan sordu, dudakları titriyordu:</p>

  <p>— Ona ne oldu?</p>

  <p>Chaplain tek kelime etmedi. Leila yeniden hırçınlaştı:</p>

  <p>— Bana söz vermiştin göt veren! Anlaşmamız böyleydi!</p>

  <p>— Öldü, diye blöf yaptı Chaplain.</p>

  <p>Genç kadın koltuğunda biraz daha büzüldü. Deri gıcırdadı. Hiç şaşkınlık emaresi göstermemişti, ancak Chaplain'in cevabı, kuşkusuz haftalardan beri düşündüğü şeyi somutlaştırmıştı. Yeni bir sigara yaktı.</p>

  <p>— Na... nasıl?</p>

  <p>— Ayrıntıları bilmiyorum. İşverenleriniz tarafından öldürüldü.</p>

  <p>Genç kadın mavi dumanı içine çekti. Artık korkudan titriyordu.</p>

  <p>— Ne... neden?</p>

  <p>— Sen de benim kadar iyi biliyorsun. Çok konuştu.</p>

  <p>— Şu anda benim yaptığım gibi mi?</p>

  <p>— Hiçbir şeyden korkmana gerek yok; aynı gemideyiz.</p>

  <p>— Medina'ya da aynısını söyledin. Sonuç ortada.</p>

  <p>— Sana ne anlattı?</p>

  <p>— Seni tanımadığımı mı sanıyorsun? Pabucumun Nono'su! Medina bana senin fotoğraflarını göstermişti. Seni uyarıyorum: Ona yaptığın gibi, benim kafamı karıştıramayacaksın!</p>

  <p>— Anlat.</p>

  <p>— "Anlat" ne? Gevezelik etme sırası artık sende.</p>

  <p>— Hafızamı kaybettim.</p>

  <p>Leila bu kez kuşku dolu gözlerle Chaplain'e baktı. Adamın gözlerinde gerçeği yakalamaya çalışıyordu. Yeniden konuşmaya başladığında, sesini iyice alçaltmıştı. Ses tınısı yumuşamıştı.</p>

  <p>— Medina seninle Sasha'da tanıştı, hemen vuruldu. Sebebini hep düşündük.</p>

  <p>— Sen beni beğenmiyor musun? diye gülümsedi Chaplain.</p>

  <p>— Seninle herhalde, sadece misyoner pozisyonunda olur, dua eder ve uyuruz.</p>

  <p>Chaplain'in gülümsemesi biraz daha arttı. Nono'nun kıyafetleriyle büründüğü donjuan görüntüsü, karşısındakini kandırmaya yetmiyordu demek. Sevişmeyeli ne kadar olmuştu? Bu konuyla ilgili hiçbir şey hatırlamıyordu.</p>

  <p>— Ya dinlemedeki herifler? Beni seçmediler mi?</p>

  <p>Genç kadın neredeyse zor duyulan bir sesle mırıldandı:</p>

  <p>— Eğer seçmiş olsalardı, burada Jack Bauer'cilik<a href="../Text/Section0156.xhtml#Footnote0112" id="Feedback0112"><sup>[112]</sup></a> oynuyor olmazdın.</p>

  <p>Chaplain düşüncelerini toparlamaya çalıştı. Demek Arnaud Chaplain seçilmemişti. Ama bir kez seçilmişti, Feliz'le konuştuğunda. O dönemde adı neydi?</p>

  <p>— Devam et.</p>

  <p>— Onun aklını karıştırdın. Onu bilmediğim birinin aleyhine, bilmediğim biri namına tanıklık yapmaya ikna ettin.</p>

  <p>— Tanıklık yapmak mı?</p>

  <p>— Bir araştırma yapıyordun. Bir dümeni ifşa etmek istiyordun.</p>

  <p>"Dünyayı düzeltmeye" soyunmuştun. Medina'ya söyledim: Bir ayağın pisliğin içinde, diğerini de sokma. Ama boşuna, onu ikna etmiştin bir kere. Bu mücadele, bu savaş onun sonunu getirdi.</p>

  <p>— Bu ne zamandı?</p>

  <p>— Geçen haziranda.</p>

  <p>Ağustosta, Medina panik halinde ona mesaj bırakmıştı: "Endişeliyim, korkmaya başladım." Nono çok geç kalmıştı. Ateşle oynamışlar ve genç kadın bunun bedelini pahalıya ödemişti.</p>

  <p>Gitgide daha fazla inanmaya başlıyordu: Aynı macerayı Anne Marie Straub'la, namı diğer Feliz'le de yaşamıştı. Baştan çıkardığı ve tanıklık yapmaya ikna ettiği bir başka kadın. Anne Marie de öldürülmüştü –Hiç kuşkusuz asılarak. Medina nasıl öldürülmüştü?</p>

  <p>— Feliz ismi sana bir şey ifade ediyor mu?</p>

  <p>— Hayır. O kim?</p>

  <p>— Talihsiz bir kız.</p>

  <p>— O da mı senin yoluna çıktı?</p>

  <p>Chaplain cevap vermedi.</p>

  <p>— Tavladığın adamları hatırlıyor musun?</p>

  <p>— Hayır.</p>

  <p>Leila yalan söylüyordu ama Chaplain üstelemedi. Medina'nın tuzağa düşürdüğü adamları düşündü. Dosyasını okuyacak zamanı olmamıştı, ancak USB cebindeydi.</p>

  <p>— Toplamda kaç kişiydi?</p>

  <p>— Beş veya altı sanırım.</p>

  <p>Bugün bilinmeyen bir sebepten dolayı Metis, programı durdurmuştu. Artık büyük temizlik zamanıydı. Kobaylar ortadan kaldırılmıştı. Çok konuşan kızlar da. Geriye mitolojik cinayetler kalıyordu.</p>

  <p>Söz konusu cinayetler bu zincirleme reaksiyonun neresindeydi?</p>

  <p>— Bana az önce, programın sonlandırılmış olduğunu söyledin.</p>

  <p>Bunu nereden biliyorsun?</p>

  <p>— Beni artık aramıyorlar. Hiç temas kurmuyorlar.</p>

  <p>— Sen onlara nasıl ulaşılacağını biliyor musun?</p>

  <p>Leila sigara nedeniyle çatallaşmış bir sesle cevap verdi:</p>

  <p>— Hayır. Ama bilseydim bile bunu sana söylemezdim. Bu hikâyeden pis kokular yayılıyor ve ben, sonumun Medina gibi olmasını istemiyorum. Peki şimdi ne yapıyoruz?</p>

  <p>Soru Chaplain'i şaşırttı. Burnu büyük, ağzı laf yapan Leila'nın, yardıma ve nasihate ihtiyacı olduğunu anladı. Ama kendisi, kıza yardım edebilecek son kişiydi. Feliz'e uğursuzluk getirmişti. Medina'ya uğursuzluk getirmişti. Leila'ya getirmeyecekti.</p>

  <p>Kapı kolunu tuttu ve kıza döndü:</p>

  <p>— Beni unut. Medina'yı unut. Sasha'yı unut. Paris'e nereden geldin?</p>

  <p>— Nanterre'den.</p>

  <p>— Oraya dön.</p>

  <p>— Çanıma ot tıkasınlar diye mi?</p>

  <p>Chaplain gülümsedi. Kendini güçsüz hissediyordu. Leila'nın kaderinin geri dönüşü yoktu.</p>

  <p>— Kendine dikkat et.</p>

  <p>Genç kadın sigarasını bir silah gibi uzattı:</p>

  <p>— Sen de kendine dikkat et. Medina, bu herifler sebebiyle senin başına ne gelecek olursa olsun daha önce yaşadıklarından daha kötü olamayacağını söylüyordu.</p>

  <p>— Ne yaşamışım?</p>

  <p>Leıla güçlükle duyulan bir sesle fısıldadı:</p>

  <p>— Tam olarak bilmiyorum. Medina, ölümün senin içinde olduğunu söylüyordu. Senin bir zombi olduğunu.</p>
</body>
</html>
