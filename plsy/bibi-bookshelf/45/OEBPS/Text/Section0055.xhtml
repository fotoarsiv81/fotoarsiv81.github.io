<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>50</h2>

  <p>Claudie, Şey'e benziyordu. Fantastik Dörtlü'deki süper güçlü taştan adama</p>

  <p>Kel kafalı, kare suratlı, az konuşan biriydi, morgun avlusunda sigara içiyordu, beyaz bir önlük giymişti. Janusz ile Şampuan, nefes nefese kalmış bir halde ihtiyatla yaklaştılar. La Timone Hastanesi kampüsünü boydan boya geçmişler, sonra adli tıp enstitüsünün bulunduğu terasa çıkan bir merdiveni tırmanmışlardı. Güneş yeniden yüzünü gösteriyordu. Janusz ile Şampuan çullarının altında, tereyağı gibi terlemişlerdi.</p>

  <p>Burası, hiç tahmin edilemeyecek bir şekilde, Japon binalarını andırıyordu. Düz, tek katlı bir binaydı. Pagoda tarzı, kenarları yukarı kıvrık bir ana kapısı vardı. Duvarları, bambuyu andıran gür yapraklı ağaçlarla çevriliydi. Bir Zen bahçesi gibi, bir yerlerde, gözle görünmeyen kuşlar şakıyordu.</p>

  <p>— Selam Claudie!</p>

  <p>— Burada ne arıyorsun? dedi diğeri, tükürür gibi ruhsuz bir şekilde.</p>

  <p>— Seni Jeannot'yla tanıştırayım. Sana soracak soruları var.</p>

  <p>Janusz'u inceleyen Claudie'nin boyu 1,90'dan daha uzundu. Elindeki sigara, bir kayanın içine yerleştirilmiş fişeği andırıyordu. Burun deliklerinden dumanlar çıkıyordu –Bir yanardağ krateri gibi.</p>

  <p>— Sorular mı, hangi konuda?</p>

  <p>— Karşılığında ne istersen Ödemeye hazırım.</p>

  <p>Taş Surat gülümsedi. Kalın dudaklarının bir tarafı hâlâ somurtuyordu.</p>

  <p>— Bu, satacağım şeye bağlı.</p>

  <p>— Sormiou Koyu'nda bulunan kuş-adamın cesedi hakkında ne biliyorsun?</p>

  <p>Claudie sigarasının ucuna dikkatle baktı. Asık suratı on kat daha asılmıştı.</p>

  <p>— Bu sana çok pahalıya mal olur adamım.</p>

  <p>— 100 avro.</p>

  <p>— 200.</p>

  <p>— 150.</p>

  <p>Janusz ceplerini yokladı ve banknotları iriyarı herifin eline bıraktı. Claudie'nin pazarlığı uzatacak zamanı olmadı. Paraları gören Şampuan'ın gözleri fal taşı gibi açılmıştı. Taş Surat parayı cebe indirdi.</p>

  <p>— Ceset, Sormiou Koyu'nda, aralık ayının ortalarında bulunmuştu.</p>

  <p>— Tam olarak hangi gün?</p>

  <p>— Kesin tarihi öğrenmek istiyorsan polise sor.</p>

  <p>— Kurbanın adı neydi?</p>

  <p>— Bir Doğu Avrupa adı. Tzevan bilmem ne. Birkaç aydan beri</p>

  <p>Marsilya'da dolanan, yinnili yaşlarda bir evsiz. Polis herifin kimliğini parmak izlerinden belirledi. Daha önce aynasızlarla sıkıntı yaşamış.</p>

  <p>Janusz parmak izi ayrıntısına takılmıştı:</p>

  <p>— Ceset yanmamış mıydı?</p>

  <p>— Tamamen değil, parmak izi alabildiklerine göre.</p>

  <p>— Ceset tam olarak nerede bulunmuş?</p>

  <p>— Koyun burun tarafında Tam Casereigne Adası'nın karşısında.</p>

  <p>— Cesedi kim ve nasıl bulmuş, ne biliyorsun?</p>

  <p>— Yürüyüş yapan iki kişi tarafından bulunmuş. Çıplakmış, sırtındaki kanatlarıyla birlikte yanmış. Basında, adamın boğulduğu ve dalgayla kıyıya vurduğu yazıldı. Saçmalık! Çocuğun ciğerlerinde bir damla su yoktu.</p>

  <p>— Sen otopsiye katıldın mı?</p>

  <p>— Bu benim işim değil, ancak adli tabibi polislerle konuşurken işittim.</p>

  <p>— Ölüm sebebi neymiş?</p>

  <p>— Her şeyi duyamadım. Aşırı dozdan söz ediyorlardı.</p>

  <p>Bordeaux'daki cinayetle yeni bir bağ daha. Katilin imzası. İkaros. Minotauros. Fransa'nın başka yerlerinde de bu tür mitolojik cinayetler işlenmiş olabilir miydi?</p>

  <p>— Ceset neden yakılmış?</p>

  <p>— Karşılaştığında bunu katile sorarsın.</p>

  <p>— Bana kanatlardan bahset.</p>

  <p>Claudie ilkinin izmaritiyle yeni bir sigara yaktı. Ensesinde görkemli ve soylu bir yılan gibi boydan boya uzanan bir Maori dövmesi vardı.</p>

  <p>— Hepsi doğrudan olay yeri incelemeye gitti. Onları görmedim bile.</p>

  <p>— Şampuan bana delta kanatlardan bahsetti.</p>

  <p>— Doğru. Üç metreden fazla kanat açıklığı olan bir şeymiş. Çocuğun etine dikilmiş. İpleri suç mahallinde kesmişler.</p>

  <p>Janusz, etine dikilmiş, yanmış kanatlarıyla çıplak, kapkara olmuş kadavrayı kafasında canlandırdı. Yürüyüşçüler korkudan üç metre arkaya sıçramış olmalıydı.</p>

  <p>— Hepsi bu değil, diye devam etti Taş Surat, işittiğime göre kanatların üzerinde balmumu ve tüy kalıntıları bulunmuş. Anlaşılan katil mizansenini oluşturmak için bayağı çaba sarf etmiş.</p>

  <p>Ikaros mitiyle ilgili ilave bir husus daha. Minotauros mitininkinden belki biraz daha fazla bilinen bir husus. Girit Kralı Minos tarafından zindana atılan Ikaros ve babası Daidalos, balmumundan ve tüylerden kanatlar yapmışlardı. Kaçışları sırasında genç Ikaros, fazla yüksekten uçmamasını söyleyen babasımn sözünü dinlememişti. Düşüncesizce davranmış ve çok yüksekten uçmuştu. Güneş kanatlarını eritmiş, denize düşmüş ve boğulmuştu.</p>

  <p>— Cinayet mahallinde başka parmak izleri bulup bulmadıklarını biliyor musun?</p>

  <p>— Daha fazla bir şey bilmiyorum adamım. Ve bana sorarsan, paranın karşılığını aldın.</p>

  <p>— Otopsi raporunun eksiksiz bir kopyası için ne kadar istersin?</p>

  <p>Claudie sigara dumanını rüzgâra üflerken kıkır kıkır güldü.</p>

  <p>— Bu yüzden işimi kaybedebilirim.</p>

  <p>— NE KADAR?</p>

  <p>— 500 avro ve pazarlık yok.</p>

  <p>Janusz bir tomar 50 avro çıkardı. On elliliği saydı ve beşini Claudie'ye verdi.</p>

  <p>— Kalanı raporu aldığımda.</p>

  <p>İriyarı adam tek kelime etmeden parayı cebine attı. Daha fazlasını istemediği için şimdiden pişman olmuştu. Sigarasını yere fırlattı ve arkasını dönüp uzaklaştı.</p>

  <p>— Lanet olsun! dedi Şampuan, şaşkın bir halde. Bu paraları nereden buldun?</p>

  <p>Janusz cevap vermedi. Artık Şampuan sırrını biliyordu, bu da tehlikede olduğu anlamına geliyordu. Bir gün içinde kaldırımların töresini öğrenmişti. Zayıflık gösterdiği ilk anda, Şampuan onu öldürecekti.</p>

  <p>Claudie yeniden göründü, sağına soluna kuşkucu gözlerle bakıyordu. Otopark hâlâ ıssızdı. Yapraklar rüzgârla hışırdıyor, buna gırtlaklarını patlatırcasına şakıyan kuşların sesi eşlik ediyordu.</p>

  <p>Dosyayı önlüğünün altına saklamıştı. Janusz paranın geri kalan kısmını verdi ve belgeyi –ataşla tutturulmuş bir tomar kâğıt– aldı.</p>

  <p>— Birbirimizi hiç görmedik adamım.</p>

  <p>— Bekle.</p>

  <p>Üzerinde siyah mürekkep lekeleri olan fotokopilere hızla bir göz attı. Her şey buradaydı. Soruşturma dosyası numarası: K095443226.</p>

  <p>Kurbanın tam adı: Tzevan Sokow. Sorgu yargıcının adı: Pascale Andreu. Soruşturma ekip amirinin adı: Jean-Luc Crosnier. Sonra cesedin ve cesetteki yaraların ayrıntılı tasviri.</p>

  <p>— Sakla şunu! diye hırladı Claudie. Hepimizi yakacaksın.</p>

  <p>Janusz dosyayı paltosunun içine gizledi.</p>

  <p>— Seni tanıdığıma sevindim.</p>

  <p>— Daha mangırın var mı adamım?</p>

  <p>— Neden? Hâlâ satacak bir şeylerin mi var?</p>

  <p>Claudie gülümsedi. Fotokopi çekerken pazarlık konusu edebilecek yeni bir şeyler bulmak için hafızasını yoklamıştı. Görünen o ki, bulmuştu da.</p>

  <p>— O dönem, polisler güya her şeyi görmüş olan bir tanığı arıyordu. Bir evsiz.</p>

  <p>— Her şeyden kastın ne?</p>

  <p>— Cinayeti. Katili. Tam olarak bilmiyorum. Ama onu sorgulamak istiyorlardı.</p>

  <p>Claudie yeni bir sigara yakmak için sustu, dudaklarının kenarında hınzır bir gülümseme vardı.</p>

  <p>— Burada ilginç olan, herifin ceset bulunmadan önce her şeyi anlatmış olması. Gördüklerini anlatmak için karakola gitmiş, hangisine bilmiyorum. Kimse ona inanmamış, ihbar defterine birkaç satır not alınmış, hepsi bu kadar. Ceset ortaya çıkınca da karakoldaki polisler herifin anlattıkları ile bulunan ceset arasındaki benzerliği çakozlamışlar. Soruşturmayı yürüten ekip amiri Crosnier'yi aramışlar. Otopsi henüz tamamlanmıştı. Her şeyi duydum.</p>

  <p>Claudie hatırladıklarının değeri konusunda yanılmamıştı.</p>

  <p>— Herifin adı için ne kadar?</p>

  <p>— 500 yeterli.</p>

  <p>Bu kez içgüdüleri Janusz'u pazarlık yapmaya itti, içten gelen ilkel bir itki. Her seferinde karşı çıkmamış olmamak için. Pazarlık birkaç saniye sürdü. Claudie, Janusz'un pazarlıkta sınıra geldiğini hissediyordu.</p>

  <p>— 200 ve son fiyat.</p>

  <p>Janusz paraları çıkardı. Taş Surat parmaklarıyla paraları avuçladı.</p>

  <p>— Herifin adı Teneke.</p>

  <p>— Teneke mi? diye yineledi Şampuan. Kandırılıyorsun Jeannot.</p>

  <p>O herif kaçığın tekii</p>

  <p>Claudie onu etkilemeye çalışan Şampuan'a yiyecekmiş gibi baktı. Claudie'ye verilen tüm bu paralar onu öfkelendirmişti:</p>

  <p>— Marsilya'da hafriyat işinde çalışırken başına bir metal parçası saplandı. Bu parçanın bir kısmı hâlâ beyninde. Bunu bir kez daha düşün. Böyle bir kaçığın tanıklığı beş para etmez. Kandırılıyorsun, tekrar ediyorum.</p>

  <p>Kadavra taşıyıcısı, anasının gözü bir edayla başını salladı.</p>

  <p>— Polisler böyle söylemiyor, ihbar defterine kaydedilenler ile suç mahallini karşılaştırdılar. Yanmış beden, kanatlar, hepsi örtüşüyor. Bu ihbar kaydı, cesedi bulan yürüyüşçülerden bir gün önce alınmış.</p>

  <p>— Peki polisler adamı buldu mu?</p>

  <p>— Hiçbir fikrim yok.</p>

  <p>Janusz, Taş Surat'a teşekkür etti ve merdivene doğru yöneldi.</p>

  <p>Şampuan da peşinden. Paraları gördüğü için onu elinden kaçırmak istemeyecekti. Böyle olması daha iyiydi. Teneke'yi bulmak için onun gibi birine ihtiyacı vardı. Ama evsizin peşine düşmeden önce, Janusz klasik eserlere bir göz atmak istiyordu. Minotauros, ikaros ve Yunan mitolojisi.</p>
</body>
</html>
