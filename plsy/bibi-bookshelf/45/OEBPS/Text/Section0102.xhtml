<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>96</h2>

  <p>Roquette Sokağı 118 Numara bir ev adresi değildi; sanatçı stüdyolarına, prodüksiyon şirketlerinin ofislerine, grafik atölyelerine dönüştürülmüş eski fabrikaların bulunduğu bir semtti. Her bina iki katlıydı ve dikey lataları olan büyük cam duvarları vardı.</p>

  <p>Arnavut kaldırımlı dar sokaklar, güneş altındaki taş nehirler gibi blokların arasına sokuluyordu.</p>

  <p>Narcisse'e tanıdık gelen hiçbir şey yoktu ama semtin sıcaklığını, bambaşka bir dünyanın sanatsal ve tanıdık gücünü hissediyordu.</p>

  <p>— Nono?</p>

  <p>Ona seslenildiğini anlaması için birkaç saniye geçmesi gerekti.</p>

  <p>Amaud yerine Nono... Yirmi metre ileride iki genç kadın bir binanın kapısmda sigara içiyordu. Sigara molası.</p>

  <p>— Nasılsın? Seni görmeyeli uzun zaman oldu!</p>

  <p>Narcisse onlara yaklaşmadan gülümsemeye çalıştı. Üzerinde sadece bir gömlek vardı. Şişmiş burnu göze çarpacak şekilde morarmıştı. Kızlar kıkırdadı.</p>

  <p>— Bizi öpmeyecek misin?</p>

  <p>— Soğuk algınlığım var.</p>

  <p>— Neredeydin?</p>

  <p>— Seyahatte, dedi sesini yükselterek. Sergiler.</p>

  <p>Kızlar birbirlerine dirsek atarak gülmeye devam ediyorlardı.</p>

  <p>Bu genç kadınlarla arasında gizli bir şeyler, alaycı bir suç ortaklığı olduğunu hissediyordu. Biriyle ya da diğeriyle yatmış olabilir miydi? Veya ikisiyle de.</p>

  <p>— Bize teşekkür edebilirsin. Bitkilerini suladık!</p>

  <p>— Gördüm, diye yalan söyledi. Teşekkürler!</p>

  <p>Doğru yol olduğunu düşünerek önüne çıkan ilk dar sokağa daldı. Kızlar hiç tepki göstermedi. Demek ki doğru yola sapmıştı. Bu beklenmedik bir karşılaşmaydı. Gerçekten de Amauld'ydu. Ancak bu kişiliğin, Narcisse'in selefi olduğunu düşünse bile, en az beş ay önce bu kişiliğini terk etmiş olmalıydı...</p>

  <p>Bu varsayımlarla oyalanmadı. Beyni hâlâ başka bir haberin etkisi altındaydı. Roquette Sokağı'na doğru yürürken bir gazete bayiinin önünde durmuş, baş sayfa ile üçüncü sayfa haberlerine göz atarak gazeteleri karıştırmıştı. Hotel-Dieu'den kaçışının gazetelerde yer alması için erkendi. Sadece Montalembert Sokağı'ndaki silahlı çatışmadan bahsediyorlardı.</p>

  <p>Ama gözüne başka başlıklar da çarpmıştı.</p>

  <p>Buradan yaklaşık bin kilometre uzakta gerçekleşmiş olan ve tahmin etmesi gereken bir felaket.</p>

  <p>YENİ BİR PSİKİYATRİ HATASI...</p>

  <p>Nice bölgesindeki bir pskiyatri kliniğinde yeni bir DRAM...</p>

  <p>BİR AKIL HASTASI, BİR PSİKİYATR İLE İKİ HASTABAKICIYI ÖLDÜRDÜ...</p>

  <p>Carros jandarması, önceki gün saat dokuz sularında, JeanPierre Corto ile iki hastabakıcısının cesetlerini bulmuştu. Elde edilen ilk soruşturma sonuçlarına göre doktor uzun süre işkenceye maruz kalmıştı.</p>

  <p>— Gazeteyi alacak mısınız?</p>

  <p>Narcisse satıcıya cevap vermemişti. Hemen uzaklaşmıştı. Lanetli bir adamdı. Edvard Munch'un Çığlık adlı tablosundaki adamdı. Katiller onun Villa Corto'ya "uğrayacağını" nasıl tahmin etmiş olabilirdi? Doktora uzun süre işkence edilmişti. Düşüncesi bile midesine kramplar girmesine, üzülmesine neden oluyordu.</p>

  <p>Suçluluk duygusu, asitli bir safra gibi boğazını yakıyordu. Gittiği her yere, beraberinde ölümü ve şiddeti de götürüyordu. İnsan görünümünde bir Blitzkrieg'di.<a href="../Text/Section0156.xhtml#Footnote0089" id="Feedback0089"><sup>[89]</sup></a> Ama aynı zamanda, korkunun altında hayatta kalma içgüdüsü her zaman bir ırmak gibi çağıldıyordu.</p>

  <p>Son iki gün içinde Narcisse'in Villa Corto'da olduğunu ima eden tek bir cümle bile yoktu. Klinikte kalan hastaları gözünün önüne getiriyordu: Onların tanıklığıyla soruşturmayı ilerletme şansları hiç yoktu. Zaten, okuduğu kadanyla, jandarma da kliniğin içinde vuku bulan bir cinnet krizine odaklanmıştı; bu durumda zanlıyı villadaki ressamlar arasında arayacaklardı. Narcisse soruşturmayı yürütenlere şans diliyordu.</p>

  <p>Çaktırmadan atölyelerin posta kutularının üstündeki isimleri okuyordu. "Amaud"dan iz yoktu. Yol, yarısı bambulardan, kurtbağırlarından, defne ağaçlarından görünmeyen tamamen cam bir cepheyle sonlanıyordu. Nono'nun bitkileri olabilir miydi? Yaprakların arasına daldı ve posta kutusunu buldu. Üzerindeki etikette</p>

  <p>"ARNAUD CHAPLAIN" yazıyordu.</p>

  <p>Kutu postayla doluydu. Hepsine hızla bir göz attı: Arnaud</p>

  <p>Chaplain adına gelmiş bir sürü mektup. Resmi zarflar, banka dekontları, reklam broşürleri, abonman teklifleri, pazarlama şirketlerinden yollanmış promosyonlar. Kişisel hiçbir şey yoktu.</p>

  <p>Gizlenmiş bir anahtar bulmak umuduyla tek tek saksıları kaldırıp baktı. Bu kez şansı yaver gitmedi. Hiçbir şey bulamadı. Şansın olmadığı yerde, yumruğunun bir şansı olabilirdi. Bambuların arkasına gizlendi ve kapı çerçevesine en yakın cama var gücüyle vurdu. Üçüncü denemede cam patladı ve atölyenin içine saçıldı.</p>

  <p>Narcisse kolunu içeri soktu, kilidi açtı, kapı koluna bastırdı. Stüdyoya girdi, ayağı yerdeki bir başka posta yığınına takıldı, dikkatlice kapıyı kapattı.</p>

  <p>Cam boyunca bütün perdeler çekilmişti. Tüm gözlerden uzaktı. Atölyenin içinde dolandı ve toz yüklü havayı heyecanla soludu.</p>

  <p>Evindeydi.</p>
</body>
</html>
