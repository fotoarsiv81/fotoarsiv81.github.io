<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>102</h2>

  <p>Yine internet.</p>

  <p>Ev numarasıyla başladı. Yaptığı çağrıların ayrıntılı dökümünü görmek için abone numarasını girmek yeterli olmuştu. Son haftalarda, yaptığı çağrıdan çok daha fazla çağrı almıştı. Cep telefonunu aldı, numarasını gizledi ve rasgele birkaç numarayı aradı.</p>

  <p>Telesekreterler. Cevap verdiklerinde telefonu kapatıyordu. Her seferinde cevap verenler kadınlardı. Bu numara kesinlikle kadın avcısı Nono'ya aitti.</p>

  <p>Diğer numaraya geçti –gizli olanına. Sözleşmedeki numara sayesinde, yaptığı görüşmelerin ayrıntısını elde etmekte güçlük çekmedi. Nono bu numarayı nadiren kullanıyordu. Dört ay içinde sadece birkaç numarayı aramıştı. Buna karşılık, ağustosta başlayıp aralık ayına doğru azalmaya başlayan çok sayıda çağrı almıştı.</p>

  <p>Cep telefonunu aldı ve rakamları tuşladı.</p>

  <p>— Alo?</p>

  <p>İki çalışın ardından güçlü ve saldırgan bir ses cevap verdi. Bu kez, bir şeyler öğrenmek için konuşması gerekiyordu.</p>

  <p>— Ben Chaplain.</p>

  <p>— Kim?</p>

  <p>— Nono.</p>

  <p>— Nono mu? ibne herif! Neredesin, orospu çocuğu? <i>Kuckin sin!</i><a href="../Text/Section0156.xhtml#Footnote0096" id="Feedback0096"><sup>[96]</sup></a></p>

  <p>Aksanı, Slav aksanı gibiydi. Cevap vermeden telefonu kapattı.</p>

  <p>Başka bir numarayı aradı. Kulağında yine öfkeli bir ses yankılandı.</p>

  <p>— Alo?</p>

  <p>— Benim, Nono.</p>

  <p>— Bu ne pişkinlik, piç herif!</p>

  <p>Yine tiz bir ses. Yine aksan. Bu kez, kenar mahalle tınıları taşıyan Afrika kökenli bir ses.</p>

  <p>— Sana haber veremedim, diye, aklına gelen ilk şeyi söyledi.</p>

  <p>Ben... benim ortadan yok olmam gerekti.</p>

  <p>— Benim paramla mı? Benimle kafa mı buluyorsun?</p>

  <p>— Ben...ben hepsini geri vereceğim.</p>

  <p>Adam bir kahkaha patlattı:</p>

  <p>— Uğradığım kayıpla birlikte ahbap. Ancak buna fazla güvenme. Önce senin taşaklarını keseceğiz ve...</p>

  <p>Chaplain telefonu kapattı. Torbacı profili gitgide kesinlik kazanıyordu. Hâsılatla birlikte ortadan kaybolmuş bir torbacı. Kendinden geçmiş gibi, başka numaraları da aradı. Asla birkaç kelimeden fazla konuşamıyordu. Ahizeden öfke dumanları çıkıyordu. Kendi sesi bile ona kökenini belirtiyormuş gibi geliyordu...</p>

  <p>Neredeyse her şiveden insanla konuşmuştu. Asyalılar, Mağribiler, Afrikalılar, Slavlar... Bazen onunla tamamen farklı bir dilde konuştukları da oluyordu. Onları anlamıyordu, ama ses tonları gayet açıktı.</p>

  <p>Nono Paris'teki bütün yabancılara borçluydu. Sanki yeterince düşmanı yokmuş gibi bir de karşısına bu yabancılar lejyonu çıkmıştı.</p>

  <p>Cep telefonunun bataryası tamamen bitmişti.</p>

  <p>Yapması gereken bir telefon görüşmesi daha kalmıştı.</p>

  <p>Sabit hattını kullanmaya karar verdi. Yine gizli bir numaraydı.</p>

  <p>Bilgisayarını aldı ve yatağın üstüne oturdu. Sabit telefonu aldı ve listedeki son rakamları tuşladı.</p>

  <p>Telefondaki aksan Sırp aksanını ya da ona benzer bir aksanı çağrıştırıyordu, ama ses daha sakindi. Chaplain kendini tanıttı.</p>

  <p>Adam hafifçe güldü.</p>

  <p>— Yussef senin yeniden ortaya çıkacağından emindi.</p>

  <p>— Yussef mi?</p>

  <p>— Ona senin döndüğünü söyleyeceğim. Buna memnun olacaktır.</p>

  <p>Chaplain daha fazla bir şey öğrenebilmek için adamı kışkırtmaya karar verdi:</p>

  <p>— Onu görmek istediğimden emin değilim.</p>

  <p>— Senin kafan mı iyi salak herif? diye alaylı alaylı güldü muhatabı. Bizim mangizlerle sırra kadem bastın göt veren!</p>

  <p>Herif neşeli bir ses tonuyla konuşuyordu. Bu neşeli öfke, diğer sövgü sözcüklerinden çok daha kötüydü. Chaplain yanlış odanın kapısını çalmıştı. Gerçek cehennem sonraki aşama olacaktı. Yussef.</p>

  <p>— Bu akşam saat 20.00'de gel.</p>

  <p>— Nereye?</p>

  <p>— Dikkatli ol Nono. Daha fazla şaka kaldıracak halimiz yok.</p>

  <p>Bir şeyler daha öğrenmek için adamı biraz daha kışkırttı:</p>

  <p>— Bende sizin paranız yok.</p>

  <p>— Hadi, bizim parayla işimiz yok. Malı iade et, sonrasına bakarız...</p>

  <p>Chaplain telefonu kapattı ve kendini yatağa bıraktı. Cam tavanı taşıyan çelik strüktürlere baktı. Artık hiç kuşkusu yoktu: O bir torbacıydı. Mal. Uyuşturucu veya başka bir şey... Tavandaki metal kafes sanki onun karmaşık yazgısını simgeliyordu. Asla buradan çıkamayacaktı. Kimliklerinin labirenti onu öldürecekti...</p>
</body>
</html>
