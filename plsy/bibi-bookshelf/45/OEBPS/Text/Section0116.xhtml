<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>109</h2>

  <p>Fleury-Merogis, kadın ceza ve tutukevi.</p>

  <p>Bir uğultu Anais'i rahatsız uykusundan uyandırdı.</p>

  <p>Koridordan uğultular, konuşmalar, ayak sesleri geliyordu. Saatine baktı, sabahın onuydu. Kalktı ve kulağını kapıya dayadı. Gürültü belli bir düzen içinde artıyordu. Tutuklular sinirlenmiş gibiydi. Cuma görüş günüydü.</p>

  <p>Yatağına dönmek üzereydi ki açılan kapının sesiyle irkildi.</p>

  <p>Eşikte bir kadın gardiyan duruyordu. Onu başka bir hücreye, disiplin hücresine nakledeceklerdi. Belki de onu acilen ceza yargıcının karşısına çıkaracaklardı. Birkaç saniye içinde bunları düşündü.</p>

  <p>— Chatelet, görüşme odasına.</p>

  <p>— Ziyaretçim mi var?</p>

  <p>— Ailenden biri, evet.</p>

  <p>Bir şeyler göğsünü sıkıştırdı. Aile olarak tek bir kişiyi tanıyordu.</p>

  <p>— Geliyor musun?</p>

  <p>Kapüşonlu ceketini giydi ve gardiyanın peşine takıldı. Koridorda, adımlarını diğer tutuklulara uydurdu. Eşofmanlı, çarşaflı, bubu'lu<a href="../Text/Section0156.xhtml#Footnote0101" id="Feedback0101"><sup>[101]</sup></a> hortlaklar. Gülüşmeler. Sürünerek yürüyen spor ayakkabılar. Görüşme salonuna kadarki yol ona bitmeyecekmiş gibi geldi. Sadece kalp çarpıntılarının sesi ilerlemesini sağlıyordu. Midesinde şiddetli bir bulantı vardı.</p>

  <p>Nasıl olduğunu anlamadan kendini önceki günkü koridorda buldu. Camekânlı bürolar. Parmaklıklı pencereler. Lamine camdan kapılar. Ama etrafta görülecek bir şey yoktu. Camlı kabinlerde çocuklar gülüyordu. Bir top duvara çarpıyordu. Bir bebek ağlıyordu. Ortam bir hapishanenin görüşme salonundan ziyade bir kreşi andırıyordu.</p>

  <p>Gardiyan durdu ve bir kapıyı açtı.</p>

  <p>Bir masanın arkasına oturmuş onu bekleyen adam başını çevirdi.</p>

  <p>Babası değildi.</p>

  <p>Mathias Freire'di.</p>

  <p>Anlaşılmaz bir beceriyle tüm denetimleri, kimlik kontrollerini, güvenlik kapılarını aşarak buraya kadar ulaşmayı başarmıştı...</p>

  <p>— Buradan asla çıkamayacaksınız, dedi, masanın diğer tarafına otururken.</p>

  <p>— Bana güvenin, diye cevap verdi Freire, sakince.</p>

  <p>Anais başını omuzlarının arasına kıstırdı, dizlerinin arasına götürdüğü ellerini yumruk yaparak sıktı, derin bir nefes aldı. Bu, karşılaştığı sürprizi kabullenmek için gereken enerjiyi toplama yöntemiydi. Görünümünü düşündü. Yorgun yüz hatları. Dağınık saçlar... Kir pas içindeydi. Hastanede nekahet dönemini geçiren bir hasta gibi giyinmişti.</p>

  <p>Başını kaldırdı ve hayal görmüş olabileceğini düşündü. Ama Freire buradaydı, karşısındaydı. Zayıflamıştı. Yaralanmıştı. Asabiydi. Üzerinde pahalı giysiler vardı ama yüzü, geceyi bir metro istasyonunda geçirmiş gibiydi. Anais bu anı çok beklemiş ama olabileceğine hiç ihtimal vermemişti.</p>

  <p>— Birbirimize söyleyeceğimiz çok şey var, dedi Freire, aynı sakin ses tonuyla.</p>

  <p>Bilinçaltında flaşlar halinde, onu Marsilya Adliye Binası'nın holünde kaçarken gördü. Nice tramvayları arasından ustaca sıyrılırken. Montalembert Sokağı'nda katillere silahını doğrulturken.</p>

  <p>— Tek problem, sadece yarım saatimizin olması, diye devam etti, arkasındaki duvar saatini göstererek.</p>

  <p>— Bugün kimsiniz?</p>

  <p>— Kardeşiniz.</p>

  <p>Bu cevap Anais'i güldürdü. Kapüşonu hâlâ başındaydı, üşümüş veya yoksunluk krizine girmiş gibi ellerini birbirine sürtüyordu.</p>

  <p>— Belgeleri nasıl hallettiniz?</p>

  <p>— Bu uzun hikâye.</p>

  <p>— Seni dinliyorum, dedi Anais. "Sen" diye hitap etmeye başlamıştı.</p>

  <p>Mathias Freire –Anais ona böyle hitap ediyordu– üç cinayetten söz etti. Minotauros. İkaros. Uranos. Bavulsuz yolcu sendromundan mustarip olduğunu söyledi. Üç farklı kişilik yaşadığından söz etti. Ocak 2010'dan bu yana Psikiyatr Freire'di. 2009 Kasım ve Aralık ayları arasında evsiz Janusz'du. Eylül'den Ekim'e kadar da deli ressam Narcisse...</p>

  <p>Bu açıdan şaşırtıcı hiçbir şey yoktu. Anais neredeyse tüm bunları tahmin etmişti. Ama şimdi başka gerçekleri de öğreniyordu.</p>

  <p>İkaros'un cesedinin yanına ilk olarak Freire gitmişti –Teneke onu kumsalda görmüştü. Öte yandan, Rusça "matruşka" sözcüğünün bu olayda anahtar bir işlevi vardı ama Freire bunun ne olduğunu bilmiyordu.</p>

  <p>— Bugün, diye sordu Anais, hangi roldesiniz?</p>

  <p>— Narcisse'ten önceki kişi. Nono adında biri.</p>

  <p>Anais sinirli bir kahkaha attı. Freire de gülümsedi.</p>

  <p>— Amaud Chaplain. En aşağı beş ay boyunca o adamdım.</p>

  <p>— Nono'yken ne iş yapıyordunuz?</p>

  <p>— Boş verin.</p>

  <p>Bordeaux'dan kaçtıktan sonra kendisine yönelik cinayet girişimlerini saydı. Tam beş kere onu öldürmeye çalışmışlardı. Sanki bir dokunulmazlığı vardı –veya olağandışı bir şansı. Nereye giderse gitsin, kimliği ne olursa olsun siyahlı adamlar onu buluyordu. Bu herifler polislerden bile daha maharetli soruşturmacılar olmalıydı. Ve her halükârda daha hızlı.</p>

  <p>Ardından Freire önemli bir açıklamada bulundu. Tutuklandıktan sonra, Hötel-Dieu'de çekilen yüz röntgeninde, burun boşluğunda bir implant saptanmıştı. Burnunu kırarak onu çıkarmayı başarmıştı.</p>

  <p>Bunları söylerken elini açtı; avucunda krom kaplı küçük bir kapsül parlıyordu.</p>

  <p>— Bu ne?</p>

  <p>— Hötel-Dieu'deki doktora göre bu, bir kimyasal madde veren veya eskiden epilepsi veya diyabet tedavisinde kullanılan bir mikropompa olabilirmiş. Gerçek zamanda fizyolojik kriterleri ölçmeye ve doğru zamanda etkin maddeyi salgılamaya yarayan, derinin altına yerleştirilmiş bir düzenek. Tek sorun ne tür bir düzenek ve nasıl bir etkiye sahip olduğunu öğrenmek.</p>

  <p>Tüm bunlar akıl almaz şeylerdi, ama Anais bir ayrıntıyı hatırlıyordu: Patrick Bonfils'in katilleri, onun cesedini Rangueil morguna kadar izlemişti –Sadece burnunu açmak için. Bu sonuca varmak için büyük bir bilgin olmaya gerek yoktu. Balıkçının burun boşluğuna yerleştirilmiş implantı almaya gelmişlerdi. Freire ile Bonfils aynı muameleye maruz kalmıştı.</p>

  <p>Freire/Janusz gitgide daha hızlı konuşuyordu. Bu içinden çıkılması güç durumda, bir takıntı her şeyin önüne geçiyordu: Masumiyetini kanıtlamak istiyordu. Bütün kanıtlar aleyhinde olsa da, Olympos Katili olmadığını ispatlamak.</p>

  <p>— Katili bizzat takip ettiğimi düşünüyorum. Ben katil değilim.</p>

  <p>Katili arıyorum.</p>

  <p>— Peki, onu buldun mu?</p>

  <p>— Bilmiyorum. Sanki ona çok yaklaştığımı hissettiğim her seferinde hafızamı kaybediyorum. Sanki... nöron hücrelerim kısa devre yapıyor. Bu durumda da araştırmama hep yeniden başlamak zorunda kalıyorum. Sıfırdan.</p>

  <p>Anais onu bir ceza hâkimin karşısında olmadık şeyler söylerken hayal ediyordu: Sonu kesinlikle hapishane olurdu. Ya da hastane. Freire'e bakıyordu ve hâlâ onun burada, karşısında korkusuzca durduğuna inanamıyordu. Onu ne kadar çok düşünmüştü, takıntı haline getirecek kadar...</p>

  <p>Freire iki haftada birkaç yıl birden yaşlanmıştı. Gözbebekleri mor halkaların ortasında kor gibi yanıyordu. Şişmiş, parçalanmış burnunun üstünde pansumanlar duruyordu. Kimliklerini düşündükçe hâlâ onlardan bazı izler taşıdığı fikrine kapıldı. Hâlâ tanıdığı psikiyatra benziyordu, ancak derinlerde bir yerlerde hâlâ bir evsiz vardı. Gözbebeklerinde delice bir parıltı göze çarpıyordu Sigmund Freud'dan ziyade Vincent van Gogh. Amaud Chaplain'in ona bıraktığı mirasın ne olduğunu öğrenmek için henüz erkendi. Belki de şıklık ve zariflikti bıraktığı: Giysileri, diğer üç kişilikle hiç alakası olmayan bir özenin, bir dikkatin göstergesiydi.</p>

  <p>İçgüdüsel olarak Freire'in elini tuttu.</p>

  <p>Temas o denli yumuşak olmuştu ki, elini yanmış gibi hemen geri çekti.</p>

  <p>Şaşıran Freire sustu. Anais bakışlarını duvar saatine çevirdi.</p>

  <p>Birkaç dakikaları kalmıştı. Hızlı hızlı konuşmaya başladı. Metis'i ve askeri geçmişini, önce kimya, ardından ilaç sanayimdeki faaliyetlerini anlattı. Grubun Avrupa'daki en önemli psikotrop üreticilerinden biri haline gelmesinden söz etti.</p>

  <p>Ardından bu gmp ile ulusal savunma güçleri arasındaki karanlık ilişkiden bahsetti. En nihayet, o ana kadar belirtmediği kendi fikrini söyledi: Metis bünyesindeki bir laboratuvar, onun yanı sıra Patrick Bonfils ile kuşkusuz başka deneklerin de üstünde yeni bir molekül test ediyordu. Deneklerin kişiliklerini parçalayan ve bir tür zincirleme reaksiyona, bir dizi psişik kaçışa sebep olan bir madde.</p>

  <p>Freire duyduğu her şeyde yumruk yemiş gibi oluyordu. Anais hikâyesini sonlandırırken, Metis'in ne yasalardan ne de devlet otoritesinden çekinen, aksine gücünü onlardan alan nüfuzundan söz etti.</p>

  <p>Ve sonuca geldi. Henüz bilmediği bir sebepten ötürü grup, temizlik yapmaya ve protokol deneklerini ortadan kaldırmaya karar vermişti. Metis onları öldürmek için profesyonel savaşçıları görevlendirmişti. Onu, Patrick Bonfils'i ve şüphesiz başka birçok kişiyi de. Hepsi kara listedeydi.</p>

  <p>Freire dişleri sıkılı, anlatılanları dinliyordu. Anais, başından bir sürü şey geçmiş olan bu adama çok fazla yüklendiğini düşünerek sustu. Sadece iki dakikaları kalmıştı. Birden büyük bir düşüncesizlik yaptıklarının farkına vardı. Güvenlik kameralarını umursamamışlardı. Konuşmalarını kaydedebilecek mikrofonları. Freire'i tanıyabilecek veya dışarıdan gelecek bir ikazla alarma geçebilecek gardiyanları da.</p>

  <p>— Üzgünüm, dedi Freire sonunda.</p>

  <p>Anais bu sözcüklere anlam veremedi –Halbuki az önce onun hakkında ölüm kararı alındığını söylemişti. Biraz gecikmeyle de olsa, Freire'in hapishane duvarlarını, meslek yaşamını altüst eden bu olayı ve bilerek içine atıldığı bu kaosu kastettiğini anladı.</p>

  <p>— Ben tarafımı belirledim, diye mırıldandı genç kadın.</p>

  <p>— O zaman ispat et.</p>

  <p>Freire, Anais'in elini tuttu ve parmaklarının arasına katlanmış bir kâğıt parçası sıkıştırdı.</p>

  <p>— Bu ne?</p>

  <p>— Geçen ağustos ayının sonunda Chaplain'in sabit hattına gelen çağrının saati ve tarihi. Bir yardım çağrısı. Benimle temasa geçen kızın kim olduğunu öğrenmem gerekiyor.</p>

  <p>Anais dikildi.</p>

  <p>— Gizli bir numara, diye devam etti Freire. Bu Chaplain olarak aldığım son çağrı. Ertesi gün başka biri oldum. Bu kadını bulmam gerekiyor!</p>

  <p>Anais gözlerini sıkılı yumruklarına indirdi. Yüreği yanıyordu. Yaşadığı hayal kırıklığı yüzünden soluk alamıyordu.</p>

  <p>— Sana başka bir numara daha yazdım, diye devam etti Freire, alçak sesle. Yeni cep telefonumun numarası. Sana güvenebilir miyim?</p>

  <p>Anais kâğıdı çaktırmadan pantolon cebine soktu ve soruyu ustalıkla geçiştirdi:</p>

  <p>— Chaplain de katili mi arıyordu?</p>

  <p>— Evet, ancak farklı bir şekilde. Tanışma sitelerini kullanıyordu. Özellikle de sasha.com adlı bir speed-dating kulübünü. Bu isim sana bir şey ifade ediyor mu?</p>

  <p>— Hayır.</p>

  <p>— Numara, Anais. Kime ait olduğunu bulmamız gerekiyor. O kadınla konuşmam lazım. Tabi çok geç olmadıysa.</p>

  <p>Anais onun kızarmış gözlerine baktı. Bir an, rakibesinin ölmüş olmasını istedi. Ama hemen ardından, içindeki bu habis uru söküp attı. Sonunda konuşmayı başardı:</p>

  <p>— Bunun için mi buraya geldin?</p>

  <p>Zil sesi duyuldu. Ziyaret saati sona ermişti. Freire'in yüzünde yorgun bir gülümseme belirdi, ayağa kalktı. Verdiği kilolara, yaşlanmış ifadesine, gözlerindeki telaş pırıltısına ve parçalanmış burnuna rağmen hâlâ dayanılmaz bir cazibesi vardı.</p>

  <p>— Saçmalama.</p>
</body>
</html>
