<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>60</h2>

  <p>Janusz, Şampuan'la vedalaşmıştı.</p>

  <p>Sevgi gösterisinde bulunmadan, ama 100'lük bir banknot toka ederek.</p>

  <p>Hugueny Sokağı'ndaki banyo-duşlarda iyice temizlenmişti.</p>

  <p>Sonra gardaki emanete gitmiş ve medeniyete ait elbiselerini almıştı.</p>

  <p>Kimsenin onu tanımadığı mucizevi bir dünyada ilerliyordu.</p>

  <p>Kimse onu fark etmiyordu. O bile görünmez olduğuna inanmaya başlamıştı. Mistralle temizlenmiş gökyüzü kobalt mavisiydi. Kış güneşi bir buz topunu andırıyordu. Son geceki şiddet uzakta kalmış gibiydi.</p>

  <p>Koşar adımlarla Saint-Charles Garı'na gitmişti. Şimdi erkekler tuvaletindeydi. İçerisi boştu. Pis kokuya aldırmadan –çok daha beter kokular duymuştu– kabinlerden birine daldı. Soyundu ve kumaşın ipeksi dokunuşunun tadına vararak takım elbisesinin pantolonunu giydi. Ardından kabinin duvarlarına çarparak üzerindeki kazakları çıkardı ve sırtına gömleğini geçirdi.</p>

  <p>Kabinden çıktı ve eski giysilerini çöp kutusuna attı, sadece iki şeyi sakladı: Eickhom bıçağını ve Tzevan Sokow'un otopsi raporunu. Defterine soruşturma dosyasının numarasını –K095443226– ve sorgu yargıcının adını –Pascale Andreu– yazdıktan sonra raporu çantasına koydu. Bıçağa gelince, onu belinin arkasına yerleştirdi.</p>

  <p>Tuvalette hâlâ kimse yoktu. Takımının ceketini giydi ve boş ceplerini yokladı. Mathias Freire'in kimlik kartları çantanın dibindeydi. Eğer durdurulursa başka bir ad verecekti. Herhangi bir ad. Zaman kazanmak için. En son olarak da defterini ceketinin iç cebine koydu.</p>

  <p>Aynanın önünde, yeniden insana benzemiş surat ına baktı. Paıdösüsünü sırtına aldı. Tam Weston'larını giyecekti ki, tuvalete köpeğiyle birlikte bir devriye girdi.</p>

  <p>Adam çantayı gördü, Janusz'un çoraplarıyla durduğunu fark etti.</p>

  <p>— Hayır, burada olmaz. Gar soyunup giyinme yeri değil.</p>

  <p>Janusz az kalsın Psikiyatr Mathias Freire'in yapacağı gibi onun ağzının payını verecekti ama kendini tuttu.</p>

  <p>— İş aramak için, dedi çekingen bir ses tonuyla.</p>

  <p>— Hadi yaylan.</p>

  <p>Alçakgönüllü bir tavırla durumu kabullendi. Birkaç saniye içinde ayakkabılarını giymiş ve çantasını kapmıştı. Kapıya yöneldi. Devriye kenara çekildi, kuşkuyla ona bakıyordu. Janusz kapıdan çıkarken adamı başıyla selamladı. önünde taksilerin beklediği gar çıkışına doğru yürüdü.</p>

  <p>Her adımda özsaygısını yeniden kazanıyordu.</p>

  <p>İnsanların arasına dönüyordu.</p>
</body>
</html>
