<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>21</h2>

  <p>Lanet olsun! Lanet olsun! Lanet olsun!</p>

  <p>Anais arabasının direksiyonunda kendine küfrediyordu. Dün golfçü doktoru sorgularken uğradığı başarısızlıktan sonra boğa yetiştiricisiyle de aynı şey olmuştu. Elinde olmadan saldırganlaşıyordu. Tabii böyle çocukça saldırılarla, iki paralık tahriklerle her şeyi berbat ediyordu. Bir cinayet soruşturması yapıyordu ve o, burjuvalarla çatışma içindeki asi bir punk gibi davranıyordu.</p>

  <p>Kan beynine hücum etmişti. Yüzünü soğuk ter basmıştı. Sorguladığı bu adamlardan biri savcıyı ararsa işi biterdi. Daha tecrübeli, daha ölçülü başka bir soruşturmacı atarlardı.</p>

  <p>Villeneuve de Marsan'da durdu. Burnunu sildi, gargara yaptı ve burnuna sprey püskürttü. Jandarmaya gidip gitmeme konusunda kararsızdı. Hiç olmadığı kadar diplomatça davranması gerekiyordu ve şu an, bunun için yetersiz olduğunu hissediyordu. Bu iş için</p>

  <p>Le Coz'u görevlendirecekti. Dış ilişkilerde mükemmeldi.</p>

  <p>Arabayı vitese taktı ve hızla hareket etti. Bu kez devlet yollarını tercih etmedi, önce N 10, sonra E 05 yoluna çıktı. Bordeaux'ya dönüyordu.</p>

  <p>Cep telefonu çaldı. Hemen cevap verdi –180 km hızla gidiyordu.</p>

  <p>— Benim, Le Coz. Bütün gece internette çalıştım. Ve bu sabah da, nüfus idaresini ve sosyal hizmetleri aradım.</p>

  <p>— Bana özet geç.</p>

  <p>— Philippe Duruy 1988'de Caen'de doğmuş. Ailesi bilinmiyor.</p>

  <p>— Annesinin kimliğine ulaşamıyor muyuz?</p>

  <p>— Hayır. X olarak doğmuş.<a href="../Text/Section0156.xhtml#Footnote0035" id="Feedback0035"><sup>[35]</sup></a> Eğer dosyasını açmak istiyorsak, mahkemeden izin çıkarmak gerekiyor ve...</p>

  <p>— Devam et.</p>

  <p>— Çocuk Koruma Servisi'nin himayesine verilmiş. Bir koruyucu aileden diğerine geçmiş. Gittiği her aileden ya hemen geri gönderilmiş ya da çok az kalmış. 15 yaşında Lille'e gelmiş. Restorancılık alanında profesyonel yeterlilik sertifikası almak üzere kursa başlamış. Kantinlerde çalışmak için. Birkaç ay sonra her şeyden vazgeçmiş ve köpekli bir punk olmuş. Ranger botlar, bir çoban köpeği ve yollar, izine iki yıl sonra Aurillac Festivali'nde rastlanıyor.</p>

  <p>— O ne?</p>

  <p>— Sokak tiyatrolarının katıldığı bir festival. Uyuşturucu bulundurmaktan sorgulanmış. Yaşı küçük olduğu için serbest bırakılımış.</p>

  <p>— Ne tür uyuşturucular?</p>

  <p>— Amfetaminler, ecstasy, asit. Ayrıca en az iki kez daha sorgulanmış. Bir rock festivali veya bir rave partisi sırasında. Nisan 2008'de Cambrai. 2009'da Millau.</p>

  <p>— Uyuşturucu bulundurmaktan mı?</p>

  <p>— Daha ziyade kavga çıkarmaktan. Dostumuz kavgacı biriymiş. Bar fedaileriyle dalaşıyormuş.</p>

  <p>Anais kurbanın, etten ziyade kemikten oluşan bedenini gözünün önüne getirdi. Demek ki çocuk, gözünü budaktan sakınmayan biriydi. Ya da her seferinde kafası iyiydi. Ancak kesin ola bir şey vardı: Her ne olursa olsun ona zorla bir şey enjekte etme söz konusu olamazdı. Katil ona tatlılıkla yaklaşmıştı.</p>

  <p>— Peki son zamanlarda?</p>

  <p>— Elimdeki bilgilere göre, en son geçtiğimiz ocak ayında ortaya çıkıyor.</p>

  <p>— Bordeaux'da nu?</p>

  <p>— Paris'te. Başka bir konserde. Èlysee-Montmartre, 24 Oca</p>

  <p>2010. Duruy yine kavgaya karışmış. Üzerinde iki gram marihuan varmış. Goutte-d'Or Karakolu. Ayılma hücresi. Gözaltı. On sekiz saat sonra yargıç kararıyla serbest kalmış.</p>

  <p>— Muayeneye gönderilmemiş mi?</p>

  <p>— İki gram, bireysel kullanıma giriyor.</p>

  <p>— Sonra?</p>

  <p>— Bakım çukuruna kadar başka bir şey yok. Buraya ocak ayının sonunda geldiği sanılıyor.</p>

  <p>Evsizin geçmişini daha fazla irdelemenin gereği yoktu. Sadece son günleri yeterliydi. Kenar mahalle sakini olmayan katil, karşılaştığı son kişiydi.</p>

  <p>— Diğerlerinden haber var mı?</p>

  <p>— Jaffar geceyi evsizlerle geçirdi.</p>

  <p>Bu haber başkomiserin yüreğini ısıttı. Emrine rağmen Le Coz da, Jaffar da uyumak için eve gitmemişti. Biri hepsi, hepsi Anais için...</p>

  <p>— Ne bulmuş?</p>

  <p>— Pek bir şey yok. Anlaşılan Duruy başkalarıyla kolay ilişki kuran biri değilmiş.</p>

  <p>— Ya sığınma merkezleri? Aşevleri?</p>

  <p>— Şu sıra oraları araştırıyor.</p>

  <p>— Peki Conante? Video kayıtları?</p>

  <p>— Hâlâ izliyor. Ancak şu ana kadar bir sonuç yok. Duruy hiçbirinde görünmüyor.</p>

  <p>— Zak?</p>

  <p>— Haber yok. Sabah ilk iş olarak torbacılarla ilgilenecekti. Anlaşılan ondan mola vermesini istemişsin.</p>

  <p>Le Coz bunu imalı bir ses tonuyla söylemişti, ama Anais'in alınganlıklarla uğraşacak zamanı yoktu. Aklına başka bir şey geldi.</p>

  <p>— Jaffar'ı ara. Ona köpeği araştırmasını söyle.</p>

  <p>— Ne köpeği? Hayvan barınaklarını aradık. İtten hiç iz yok. Üstelik cinsini bile bilmiyoruz. Büyük bir olasılıkla öldürüldü ve gömüldü.</p>

  <p>— Kasapları sorgulayın. Pazarları. Et toptancılarını. Duruy gibi heriflerin hayvanlarını beslemek için her zaman bir planları vardır.</p>

  <p>Kısa bir sessizlik oldu. Le Coz afallamış gibiydi.</p>

  <p>— Tam olarak ne arıyorsun?</p>

  <p>— Bir tanık. Duruy'ü başka bir adamla –ona uyuşturucuyu enjekte etmiş kişiyle-birlikte görmüş birini.</p>

  <p>— Bunun cevabını bir kasapta bulursak, çok şaşırırım.</p>

  <p>— Giysiler konusuyla da ilgilenilsin, diye ekledi Anais. Duruy büyük ihtimalle ihtiyaç fazlası ürün mağazalarından veya Emmaus'ten<a href="../Text/Section0156.xhtml#Footnote0036" id="Feedback0036"><sup>[36]</sup></a> giyiniyordu. Aldığı son şeylerin listesini istiyorum.</p>

  <p>— Büyük ihtimalle dilenerek para buluyordu.</p>

  <p>— Haklısın. Nerede dilendiğini de bulmalıyız. Bizden önce bu işi biri yaptı, anlıyor musun? Onu buldu. Gözledi. Araştırdı. Siz de onun yolundan gidin. Belki izine rastlarsınız. Duruy'ün yeni fotoğrafları var mı?</p>

  <p>— Antropometrik fotoğraflar, evet.</p>

  <p>— Resimleri sorguladığınız heriflere gösterin. İPhone'uma da gönder.</p>

  <p>— Tamam. Peki ben ne yapayım?</p>

  <p>Anais onu Akitanya bölgesinde yazılmış Imalgene ve ketamin reçetelerini ve ürün stoklarını kontrol etmesi için anesteziklerin peşine saldı –Kliniklerde veya üretim birimlerinde bazı hırsızlık olayları meydana gelmiş olabilirdi. Le Coz keyifsiz bir şekilde kabul etti.</p>

  <p>Telefonu kapatmadan önce genç kadın ondan, Villeneuve-deMarsan jandarmasına telefon etmesini ve onların tarafında bir gelişme olup olmadığını öğrenmesini istedi. Çok kibar davranmasını da tembihledi... Bordeaux'ya yaklaşıyordu. Kısa bir an saçları jöleli polisi düşündü. Le Coz'un özel bir durumu vardı: Zengin yaşantısı ile aldığı maaş örtüşmüyordu. Bu zenginlik aileden de gelmiyordu: Le Coz emekli bir mühendisin oğluydu. Er ya da geç içişleri bu konuyla ilgilenecekti. Anais bu zenginliğin kaynağını sorgulamıyordu, çünkü cevapları biliyordu.</p>

  <p>Le Coz'daki değişim, 2008'deki Felix-Faure Caddesi'ndeki bir köşk soygununun ardından başlamıştı. Le Coz işin içinde değildi, ama soruşturmayı o yapmıştı. Medoc'taki bir grand cru'nün de sahibi olan, yaşını başını almış mülk sahibi baronesi birçok kez sorgulamıştı. Bu karşılaşmadan sonra Le Coz, Rolex saat takmaya, bir Audi TT kullanmaya ve harcamalarını "limitsiz" Black Card'la<a href="../Text/Section0156.xhtml#Footnote0037" id="Feedback0037"><sup>[37]</sup></a> yapmaya başlamıştı. Hırsızlan bulamamıştı. Ama meslektaşlarınm deyişiyle aşkı bulmuştu. Beraberinde belli bir konforu getiren aşkı. Tersi olsa, bu hikâye kimseyi şaşırtmazdı.</p>

  <p>Yeniden telefonu çaldı. Bu kez Jaffar'dı.</p>

  <p>— Neredesin? diye sordu Jaffar.</p>

  <p>— Bordeaux'ya dönüyorum. Sen bir şey buldun mu?</p>

  <p>— Raoul'u buldum.</p>

  <p>— O kim?</p>

  <p>— Öldürülmeden önce Duruy'ü en son gören herif.</p>

  <p>Şakakları yeniden ter içinde kalmıştı. Ateşi vardı. Direksiyonu bırakmadan şurubundan büyük bir yudum aldı.</p>

  <p>— Anlat.</p>

  <p>— Raoul, sol yakada, Stalingrad yakınlarındaki rıhtımlarda yaşayan bir evsiz. Duruy ara sıra onu ziyaret edermiş.</p>

  <p>— Onu en son ne zaman görmüş?</p>

  <p>— 12 Şubat Cuma, akşama doğru.</p>

  <p>Cinayetin işlendiği varsayılan akşam. Önemli bir tanık.</p>

  <p>— Söylediğine göre Duruy'ün bir randevusu varmış. Aynı akşam.</p>

  <p>— Kimle?</p>

  <p>— Bir melekle.</p>

  <p>— Ne?</p>

  <p>— Raoul'un söylediği bu. Daha doğrusu Duruy ona böyle söylemiş.</p>

  <p>Anais hayal kırıklığına uğramıştı. Kafası iyi, alkolik birinin sayıklamasıydı.</p>

  <p>— Karakola götürdün mü?</p>

  <p>— Bizimkine değil. Ducau Sokağı'ndaki karakola.</p>

  <p>— Neden oraya?</p>

  <p>— Daha yakın. Ayılma hücresinde.</p>

  <p>— Sabahın onunda mı?</p>

  <p>— Hele herifi bir gör, tam bir fenomen.</p>

  <p>— François de Sourdis'ye gidiyorum, sonra oraya uğrayacağım.</p>

  <p>Onu bizzat sorgulamak istiyorum.</p>

  <p>Telefonu kapattı, yeniden umutlanmıştı. Sonunda bu koşturmacanın karşılığını alacaklardı. Kurbanın yaptığı en ufak şeye, en ufak harekete kadar her şeyi yeniden oluşturabileceklerdi –Katille son temasına kadar olan her şeyi. Duruy'ün fotoğraflarının</p>

  <p>MMS'le gelip gelmediğini kontrol etti. Telefonunda bir sürü antropometrik fotoğraf buldu. Genç punk'ın rahatsız edici bir havası vardı. Kirpi gibi diken diken simsiyah saçlar. Sürme çekilmiş kömür karası gözler. Şakaklarında, burun kanatlarında, dudaklarının birleşme yerlerinde piercing'ler. Philippe Duruy tuhaf bir bağdaştırmacılığı temsil ediyordu. Yüzde elli punk, yüzde elli gotik.</p>

  <p>Yüzde yüz hardstyle.<a href="../Text/Section0156.xhtml#Footnote0038" id="Feedback0038"><sup>[38]</sup></a></p>

  <p>Şehre girdi ve rıhtımlar boyunca yol aldı. Güneş Quinconces</p>

  <p>Meydanı'na geri dönmüştü. Sağanakla yıkanmış gökyüzü, hâlâ yağmurdan parlayan binaların üzerine göz kamaştırıcı maviliğini yansıtıyordu. Clemenceau Caddesi'ne saptı, zenginlerin ikamet ettiği Grands Hommes semtini ardında bıraktı, sonra şehir merkezinden ayrılmak için Judaıque Sokağı'na girdi. Yönünü bulmak için düşünmüyordu; biraz kendisi, biraz da refleksleri GPS işlevi görüyordu.</p>

  <p>François de Sourdis Sokağı. Ofisine daldı ve e-postalarını kontrol etti. Kriminal polis koordinatörünün, yakışıklı Arap'ın raporu gelmişti. Önemli bir ayrıntı vardı: Çukurun dibinde, Bask kıyılarına özgü bir planktona ait partiküller bulunmuştu. Aynı organik maddeye hafızasını kaybetmiş adamın, Pierre-Janet Hastanesi'nde yatan kovboyun tırnak altlarında da rastlanmıştı.</p>

  <p>Daha fazla bilgi almak için telefonuna sarıldı. Suç mahalli ile iriyarı adam arasında doğrudan bir bağ vardı. Dimoun raporda yazdıklarını tekrarladıktan sonra ekledi:</p>

  <p>— Mathias Freire admda bir psikiyatr tanıyor musunuz?</p>

  <p>— Evet.</p>

  <p>— Bu davadaki uzmanınız mı?</p>

  <p>— Henüz bir uzman atamadık. Üstelik bir şüphelimiz bile yok.</p>

  <p>Neden?</p>

  <p>— Dün gece beni aradı.</p>

  <p>— Ne istiyormuş?</p>

  <p>— Tahlil sonuçlarımızı öğrenmek.</p>

  <p>— Suç mahallindekilerin mi?</p>

  <p>— Hayır. Amnezik adamdan alınanların.</p>

  <p>— Ona söylediniz mi?</p>

  <p>— Bana sizin adınıza aradığını söyledi.</p>

  <p>— Aynı planktonun çukurda bulunduğundan da ona bahsettiniz mi?</p>

  <p>Dimoun cevap vermedi. Bir itiraftan daha anlamlıydı. Ne psikiyatra ne de koordinatöre öfkeleniyordu. Herkes kendi yolunu izliyordu. Her şeye katlanmak gerekiyordu.</p>

  <p>Tam telefonu kapatıyordu ki koordinatör devam etti:</p>

  <p>— Sizin için başka bir şeyim daha var. Raporumu size gönderdiğim sırada başka sonuçlara da ulaştım. Hiç ummadığım bir şey.</p>

  <p>— Nedir?</p>

  <p>— Çukurun cidarlarında kimyasal bir dönüştürme denedik. İslak bir yüzeyden bile parmak izi almaya yarayan bir teknik.</p>

  <p>— Alabildiniz mi?</p>

  <p>— Kısmen. Ve bunlar kurbana ait değil.</p>

  <p>— Amnezik adamınkilerle karşılaştırdınız mı?</p>

  <p>— Henüz bitirdim. Parmak izleri ona da ait değil. Çukurda başka bir adam varmış.</p>

  <p>Anais'in tüm vücudu karıncalandı. Üçüncü bir adam. Katil mi?</p>

  <p>— Sonuçları size göndereyim mi? diye sordu Dimoun, Anais'in sustuğunu görünce.</p>

  <p>— Bunu çoktan yapmalıydınız.</p>

  <p>Başkomiser "hoşça kalın" bile demeden telefonu kapattı.</p>

  <p>Her türlü baştan çıkarma stratejisinin üzerinden sanki binlerce ışık yılı geçmişti. Artık aynı yerde değildi. Sadece soruşturması önemliydi. Ducau Sokağı'ndaki karakola doğru yola çıkmadan önce Zak'ı aradı –geldiğinde onun ofiste olmadığını fark etmişti.</p>

  <p>— Zak, yeni bir şey var mı?</p>

  <p>— Hayır. Hâlâ torbacılarla birlikteyim. Bazıları Duruy'ü tanıyor ama kimsenin bu kadar saf bir uyuşturucudan haberi yok. Ya sen, boğa yetiştiricisinden bir şey çıktı mı?</p>

  <p>— Anlatırım. Senden bir şey yapmanı istiyorum. Pierre-Janet İhtisas Hastanesi'ne uğra ve adamımızın hâlâ orada olup olmadığını kontrol et. Psikiyatr Mathias Freire'e haber ver, öğleden sonra yeni bir sorgulama için uğrayacağım.</p>

  <p>— Psikiyatrı mı, yoksa amnezik adamı mı?</p>

  <p>— İkisini de.</p>
</body>
</html>
