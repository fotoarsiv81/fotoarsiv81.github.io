<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>16</h2>

  <p>Bahama üslubundaki kül rengi, ahşap, uzun binalar golf alanına bakıyordu. Kızıl sedir ağacından kaplamaları ve çatıları olan, karaçamdan inşa edilmiş yapılardı bunlar. Küçük yeşil vadiler manzarayı tamamlarcasına bu tekdüze binaları kuşatıyordu.</p>

  <p>Anais, Golf'ünü otoparka, 4x4 Porsche Cayenne'lerin ve Aston Martin'lerin arasına park etti. Arabasından çıkınca, bu parlak kaportaların üzerine tükürmek veya bir iki dikiz aynasını kırmak geldi içinden. Golften nefret ediyordu. Burjuvaziden nefret ediyordu. Bordeaux'dan nefret ediyordu. Neden bu kente geri döndüğünü düşündü. Ama kinini beslemek her zaman için iyi bir yöntemdi. Tıpkı vahşi bir hayvanı beslemek gibi. Bu negatif enerji onu ayakta tutuyordu.</p>

  <p>Club-House'a kadar yürüdü. Kapıdan içeri girerken, birden babasıyla burun buruna geldiğini hayal etti. Hep böyle bir olasılığın gerçekleşmesinden korkuyordu, işte bu şehirden uzaklaşmasını gerektirecek bir sebep daha.</p>

  <p>Salonlara ve golf malzemeleri satan mağazaya bir göz attı. Tanıdık bir sima yoktu. Ayrıca bu tür özel mekânlarda, Chatelet'nin kızı olarak tanınmaktan da korkuyordu. Bordeaux'nun yüksek sosyetesinden hiç kimse bu ismin çevresinde patlak veren skandalı unutmamıştı.</p>

  <p>Bara ulaştı. Kot pantolonu ve uçları demirli botları sebebiyle kimsenin onu kapı etmemiş olmasından dolayı şaşkındı.</p>

  <p>Golfçüler –çoğunlukla erkekler– vernikli ahşap bar tezgâhına dayanmıştı. Hepsinin üzerinde yönetmeliğe uygun kıyafetler vardı. Kareli pantolonlar. Sık ilmekli polo yaka tişörtler. Çivili ayakkabılar. Hayâsızca sergilenen markalar. Ralph Lauren.</p>

  <p>Hermes. Louis Vuitton...</p>

  <p>Barmene gizlice kimliğini göstererek kendini tanıttı ve buraya gelme sebebini açıkladı. Adam caddelerin<a href="../Text/Section0156.xhtml#Footnote0015" id="Feedback0015"><sup>[15]</sup></a> şefini çağırdı. Yeşil kazağına iliştirilmiş yaka kartında adının Nicolas olduğu yazılıydı. Doktor David Thiaux golf parkurundaydı. Anais Caddy'yle birlikte dışarı çıktı. Tam golf arabasına binmeye hazırlanıyordu ki doktorun, soyunma odasına döndüğü haberi geldi. Anais, Nicolas'dan oraya gitmesini istedi.</p>

  <p>— Burası, dedi Nicolas, arabayı küçük bir tepenin eteğindeki ahşap villanın önünde durdururken. Ancak burası sadece erkeklere mahsus bir yer.</p>

  <p>— Benimle gel.</p>

  <p>Erkek inine girdiler. Duşlardan gelen su şıpırtıları, tok erkek sesleri, ter ve parfüm kokuları. Bazı adamlar ahşap kapaklı dolaplarının önünde giyiniyordu. Bazıları üzerlerinden sular damlayarak anadan üryan duştan çıkıyordu. Bazıları ise saçlarını tarıyor veya saçlarına jöle sürüyordu.</p>

  <p>Anais, sınırsız erkek gücünün hâkimiyetindeki bir ine girdiğini sandı. Burada şüphesiz para, güç, siyaset, sportif zaferler konuşuluyordu. Ve tabii seks de. Herkes metreslerinden, başarılarından, doyumlarından ve elbette green'deki<a href="../Text/Section0156.xhtml#Footnote0016" id="Feedback0016"><sup>[16]</sup></a> skorlarından söz ediyor olmalıydı. Şimdilik kimsenin dikkatini çekmemişti.</p>

  <p>Nicolas'ya döndü:</p>

  <p>— Thiaux nerede?</p>

  <p>Caddy kemerinin tokasını bağlamayı henüz tamamlamış bir adamı işaret etti. Uzun boylu, yapılı, kır saçlı, ellili yaşlarda biriydi. Anais adama doğru yaklaştı ve içini yeni bir huzursuzluğun kapladığını hissetti. Herif babasına benziyordu. Geniş, bronzlaşmış, muhteşem bir yüz. Arazilerini ayaklarının altında hissetmeyi seven, toprak sahiplerine has aynı dış görünüm.</p>

  <p>— Doktor Thiaux?</p>

  <p>Adam Anais'e gülümsedi. Genç kadının huzursuzluğu daha da arttı. Saydamlıkları insanı delip geçen aynı buzdağı gözler.</p>

  <p>— Benim.</p>

  <p>— Anais Chatelet. Bordeaux Emniyeti'nde başkomiser. Sizinle</p>

  <p>Philippe Duruy hakkında konuşmak istiyordum.</p>

  <p>— Philippe, evet, çok iyi anladım.</p>

  <p>Ayakkabısını bağlamak için ayağını bankın üstüne koydu. Çevresindeki gürültüyü ve karmaşayı umursamaz gibi bir hali vardı.</p>

  <p>Anais birkaç saniye ayakkabısını bağlamasını bekledi.</p>

  <p>Adam diğer tekine geçti:</p>

  <p>— Başı dertte mi?</p>

  <p>— Öldü.</p>

  <p>— Aşırı dozdan mı?</p>

  <p>— Doğru.</p>

  <p>Adam doğruldu ve kaderci bir edayla, yavaşça başını salladı.</p>

  <p>— Haber sizi şaşırtmışa benzemiyor.</p>

  <p>— Damarlarına zerk ettiği o şeyle, şaşıracak bir şey yok.</p>

  <p>— Ona Subutex yazıyormuşsunuz. Uyuşturucuyu bırakmaya mı çalışıyordu?</p>

  <p>— Belli dönemleri vardı. Bana son gelişinde, Subutex'i 4 miligrama indirmiştim. Oldukça iyi gibiydi, ama ben fazla umutlu değildim. İşte ispatı...</p>

  <p>Adam kabanını giydi.</p>

  <p>— Onu en son ne zaman gördünüz?</p>

  <p>— Ajandama bakmam gerekiyor. Yaklaşık iki hafta önce.</p>

  <p>— Onun hakkında ne biliyorsunuz?</p>

  <p>— Pek fazla bir şey değil. Aylık reçetesini almak için dispansere geliyordu. Köpeğini dışarıda bırakıyordu ve hayatıyla ilgili konuşmuyordu.</p>

  <p>— Dispanser mi? Onu muayenehanenizde kabul etmiyor muydunuz?</p>

  <p>Doktor tahta düğmelerini ilikledi, spor çantasını kapattı.</p>

  <p>— Hayır. Her perşembe Saint-Michel semtinde nöbetim var. Bir</p>

  <p>MPM. Mediko-psikoloji merkezi.</p>

  <p>Zaten Anal's de bu burjuvanın Philippe Duruy gibi kir pas içindeki bir evsizi muayenehanesine kabul edeceğine pek ihtimal vermemişti. Onu PVC kaplı bir salonda, mahallenin marjinal simalarını beklerken gözünün önüne getirmekte de zorlanıyordu.</p>

  <p>Adam başkomiserin düşüncelerini okumuş gibi açıkladı:</p>

  <p>— Benim gibi bir doktorun bir dispanserde nöbet tutması sizi şaşırttı sanırım. Bu şüphesiz biraz vicdanımı rahatlatmak için yaptığım bir şey.</p>

  <p>Bunu ironik bir tonda söylemişti. Anais bu adamdan gittikçe daha çok rahatsız oluyordu. Çevresindeki gürültü patırtı durumu daha da ağırlaştırıyordu. Birlikte olmaktan memnun, güçlerinin ve zenginliklerinin tadını çıkaran bu uğursuz erkek güruhundan yayılan gürültü kulaklarını tırmalıyordu.</p>

  <p>Thiaux lafı soktu:</p>

  <p>— Siz solcu polislere göre, tüm kötülüklerin kaynağı biziz. Her ne yaparsak yapalım, hep hatalıyız. Hep kendi çıkarımız doğrultusunda ve burjuva ikiyüzlülüğüyle hareket ederiz.</p>

  <p>Geçerken birkaç kişiye selam vererek çıkışa doğru yöneldi.</p>

  <p>Anais adamın peşinden gitti:</p>

  <p>— Philippe Duruy size hiç ailesinden söz etti mi?</p>

  <p>— Bir ailesi olduğunu sanmıyorum. Her neyse, zaten bu konuda bana tek kelime bile etmedi.</p>

  <p>— Ya arkadaşları?</p>

  <p>— O konuda da bir şey söylemedi. O bir göçebeydi. Yalnız bir adam. Bu tarzı seviyordu. Sessiz ve ketum bir genç. Müziğin ve uyuşturucunun peşinde seyahat eden biri.</p>

  <p>Thiaux kapıdan çıktı. Anais de peşinden. Saat daha yeni 16.00 olmuş, ancak hava şimdiden kararmaya başlamıştı. Erkek seslerine bir karganın bağırtısı eşlik etti. Başkomiser ceketinin içinde üıperdi.</p>

  <p>— Ama Bordeaux'da ikamet ediyordu, değil mi?</p>

  <p>— İkamet etmek, çok iddialı bir kelime. Her hafta beni görmeye geliyordu, diyebiliriz. Yani Bordeaux'nun bir köşesinde yaşıyordu, evet.</p>

  <p>Doktor park alanına varmıştı, araba anahtarlarını çıkardı. Mesaj açıktı: Anais'le daha fazla oyalanmak istemiyordu.</p>

  <p>Başkomiser yine de peşinden ayrılmadı:</p>

  <p>— Size hiç geçmişinden söz etti mi? Ya da kökeninden?</p>

  <p>— Bir dispanser doktoru ile Duruy gibi bir müptela arasındaki ilişkiyi pek bilmiyorsunuz anlaşılan. Sadece günaydın-iyi akşamlar, hepsi bu kadar. Bir sağlık çizelgesi çıkarıyor, reçete yazıyordum ve adam gidiyordu. Ben bir psikiyatr değilim.</p>

  <p>— Peki MPM'de bir psikiyatr var mıydı?</p>

  <p>— Sanmıyorum, hayır. Philippe yardım istemiyordu. Sokaklar onun seçimiydi.</p>

  <p>— Uyuşturucu dışında başka sağlık sorunları var mıydı?</p>

  <p>— Birkaç yıl önce hepatit C'ye yakalanmıştı. Hiçbir tedavi görmüyor, hiç rejim uygulamıyordu. Tam bir intihar.</p>

  <p>— Eroine nasıl başladığını biliyor musunuz?</p>

  <p>— Klasik bir başlangıç sanırım. Esrar. Rave partileri. Ecstasy.</p>

  <p>Pazar sabahı ecstasy'nin neden olduğu kötü inişlere engel olmak için eroine başlanır ve pazartesi bir bağımlı olarak uyanılır. Hep aynı karmaşa.</p>

  <p>Doktor siyah bir Mercedes S'in yanında durdu, ilk kez bezgin ve yorgun gibiydi. Birkaç saniye boyunca gardını indirdi. Elinde anahtarlarıyla arabasının önünde hareketsiz durdu. Sonra yeniden eski haline döndü, uzaktan kumandaya basıp arabasının kapı kilidini açtı.</p>

  <p>— Bu sorularınızın sebebi ne, anlamıyorum. Eğer Philippe aşırı dozdan öldüyse bu soruşturma neden?</p>

  <p>— Duruy aşırı dozdan öldü, ama bu bir cinayet. Ona öldürücü dozda eroin eryekte edilmiş. Saf eroin. Sonra da kafasına, ta omuzlarına kadar bir boğa kellesi geçirilmiş, suratı pestile çevrilmiş.</p>

  <p>Thiaux arabasının bagajını açmıştı. Yüzü kireç gibi oldu. Anais bu görüntünün tadını çıkarıyordu. Doktorun kendine olan parlak güveni bir anda yerle bir olmuştu.</p>

  <p>— Nasıl yani? Bir seri katil mi?</p>

  <p>Günümüzde herkesin ağzmda bu kelimeler vardı. Sanki, işsizlik ile mesleki intihar arasında çok bilinen bir sosyal olgu söz konusuydu.</p>

  <p>— Eğer bir seri katilse, yeni başladı. Duruy size torbacılarından söz etti mi?</p>

  <p>Doktor çantasını bagaja koydu ve sert bir şekilde kapattı.</p>

  <p>— Asla.</p>

  <p>— Onu son gördüğünüzde, size farklı bir torbacıdan bahsetti mi? Ya da eşsiz kalitede bir eroinden?</p>

  <p>— Hayır. Tam tersine, uyuşturucuyu bırakmak için hiç olmadığı kadar kararlıydı.</p>

  <p>— Onu daha sonra bir daha görmediniz mi? Başka bir koşulda?</p>

  <p>Thiaux arabasının kapısını açtı.</p>

  <p>— Hayır.</p>

  <p>— Kontrol edeceğiz, dedi başkomiser, ellerini ceplerine sokarak.</p>

  <p>Ve bunu söylediği için hemen pişmanlık duydu. Polis sözleri. Aptalca kelimeler. Doktor bir şüpheli değildi. Bu cümle sadece onu tedirgin etmeye yönelikti. Tüm polisler bu güç gösterisini severdi.</p>

  <p>Doktor kapıya dayandı:</p>

  <p>— Kaba ve sert görünmek için her şeyi yapıyorsunuz matmazel, ama yine de benim gözümde sempatik birisiniz. Tüm dünyaya öfke duyan yaramaz bir kız çocuğundan farkınız yok, tıpkı benim her hafta dispanserde gördüklerim gibi.</p>

  <p>Anais kollarını göğsünde kavuşturdu. Acıyan bir ses tonundan daha fazla nefret ediyordu.</p>

  <p>— Size bir sır vermek istiyorum, dedi adam, başkomisere yaklaşarak. Bordeaux'nun tuzu kuru müşterilerini muayenehanemde kabul etmek yerine neden dispanserdeki bu nöbeti kabul ettim, biliyor musunuz?</p>

  <p>Anais ayağını yere vurup dudaklarını ısırarak kımıldamadan duruyordu.</p>

  <p>— Oğlum on yedi yaşında aşırı dozdan öldü. Onun joint<a href="../Text/Section0156.xhtml#Footnote0017" id="Feedback0017"><sup>[17]</sup></a> kullandığından şüphe bile etmemiştim. Bu bir neden olarak sizin için yeterli mi? Hiçbir şeyi telafi edemem, hiçbir şeyi silip atamam. Ama acı çeken birkaç çocuğa yardımcı olabilirim ve bu da bir kazanımdır.</p>

  <p>Arabanın kapısı kapandı. Anais ağaçların altında kaybolan ve akşamın karanlığına karışan Mercedes'in arkasından baktı. Aklına bir anı geldi. Coluche'ün sesi. Polislerle ilgili bir skeç: "Evet, biliyorum, aptal gibiyim." Cümle doğrudan ona hitap eden bir özdeyişmiş gibi geldi.</p>
</body>
</html>
