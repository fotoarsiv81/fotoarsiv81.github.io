<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>98</h2>

  <p>— Chatelet. Ziyaretçin var.</p>

  <p>Anais tepki vermedi. Bitkin bir şekilde yatağına uzanmış, tutuklu numarasını inceliyordu, dokuz metrekarelik hücresinde tek başınaydı. Hiçbir talepte bulunmamış olmasına rağmen bu yalnızlık bir lükstü. Yatağı, masası ve koltuğu yerinden oynatılabilir türdendi. Bir başka lükse daha sahipti: Her şeyin zemine perçinlenmiş olduğu, yüksek güvenlikli bir hapishaneye nakledilmemişti.</p>

  <p>Yaşadığı tek eğlence, cezaevi arabasıyla hapishaneye yaptığı yolculuk, önce sosyal yardım memuruyla, ardından da ona içerisinin kurallarını anlatan cezaevi müdürüyle yaptığı görüşmeler olmuştu. Ayrıca çırılçıplak soyulmuş, tıbbi muayeneden geçirilmiş, vajina sıvısı alınmıştı. Dikkate değer bir şey çıkmamıştı. Sadece doktor, kesiklerle dolu kolları için bir not yazmıştı.</p>

  <p>— Hey, sana söyleneni anladın mı?</p>

  <p>Anais ranzasından indi –Üsteki yatağı seçmişti. Soğuktan uyuşmuş bir halde saatine baktı –Saatini takmasına izin vermişlerdi. Henüz sabahın dokuzuydu. Sanki beyni, Fleury-Merogis'nin çokgen kodeslerini oluşturan betona akmıştı.</p>

  <p>Uysal bir şekilde kadın gardiyanı takip etti. Her bölüm kilitli bir kapıyla birbirinden ayrılıyordu. Loş ışık altında duvarlara, zemine, tavana baktı. Kadın tutuklular bölümünde her şey gri, bej ve durgundu. Her yere güçlü bir deterjan kokusu hâkimdi.</p>

  <p>Yeni bir kilit sesi. Yeni bir kapı.</p>

  <p>Bu saatte gelen bir ziyaretçi ancak bir polis ya da bir avukat olabilirdi.</p>

  <p>Resmi zevat. Yeni bir koridor. Yeni bir kilit.</p>

  <p>Kapalı kapılar, televizyon gürültüsü, hapishane yaşamının dokunaklı kokusu. Bazı kadın mahkûmlar çalışma atölyesine gitmişti bile. Bazıları ise özgürce dolaşıyordu –Kadın cezaevlerinin ayrıcalığı. Beyaz gömlekli kadın gardiyanlar bebek arabalarını kreşe doğru itiyordu. Fransa'da, hapishanede doğum yapan kadınların, bebeklerini on sekiz aylık olana kadar yanlarından tutma hakları vardı.</p>

  <p>Elektronik kumandalar. X-ray cihazı. Tutuklu numarasının söylenmesi. Anais, demir parmaklıklarla korunmuş bir dizi camlı ofisin bulunduğu bir koridora girdi. Her bölmede bir masa ve iki sandalye vardı. Kapılar lamine camdandı.</p>

  <p>Anais camların birinin ardında ziyaretçisini gördü. Kel kafasının üstüne kaldırdığı gözlüğüyle Solinas.</p>

  <p>— Oldukça havalısınız, dedi Anais, adamın tam karşısına gelince.</p>

  <p>Arkasından kapının kapandığını duydu. Solinas ayaklarının dibindeki evrak çantasını açtı.</p>

  <p>— "Sen" diye hitap edebilirsin.</p>

  <p>— Ne istiyorsun ibne?</p>

  <p>Solinas gülümsedi ve yeşil kaplı bir dosyayı masanın üstüne koydu:</p>

  <p>— İlişkimizin seviyesini anlamış bulunuyorum. Otur.</p>

  <p>— Cevabını bekliyorum.</p>

  <p>Solinas elini dosyanın üstüne koydu:</p>

  <p>— İşte cevabım.</p>

  <p>Anais bir sandalye çekti ve oturdu:</p>

  <p>— Bu ne?</p>

  <p>— Aradığın herif. Sol Yaka'da, Iena Köprüsü'nün altında, 3 Eylül 2009'da bulunmuş, iğdiş edilmiş bir evsiz.</p>

  <p>Her şey Anais'in yeniden gözünün önüne geldi. Narcisse'in çizimleri. Simetrisiz bir yüz. Çakmaktaşından balta. Parçalanmış bir beden. Paris'i bildiği söylenemezdi, ama köprü konusunda pek yanılmamıştı.</p>

  <p>— Bunu neden bana getirdin?</p>

  <p>— Bir göz at.</p>

  <p>Karton kapaklı dosyayı açtı. Eksiksizdi. Fotoğraflar, çizimler, otopsi raporları, soruşturma evrakı... Önce, kartpostal ebadındaki renkli fotoğraflara baktı. Köprünün karanlık tonozunun altında yatan adam çıplaktı, apış arasında siyahımsı bir leke vardı. Ceset çok uzun görünüyordu. Kirli zeminle tezat oluşturan beyaz teni, fosforlu gibi parlıyordu. Bu solukluğun sebebi kan kaybı olabilir mi, diye düşündü. Suratı, köprü kemerinin köşesindeki molozların arasına sıkışmış olduğundan görünmüyordu.</p>

  <p>— Kimliğini saptadınız mı? diye sordu, zorlukla duyulabilen bir sesle.</p>

  <p>— Hugues Femet, 34 yaşında. Polis birimlerinin tanıdığı bir evsiz. Polis birimlerinin iyi tanıdığı bir evsiz. 2007 ve 2008'de Don Kişot Çocukları'nın<a href="../Text/Section0156.xhtml#Footnote0094" id="Feedback0094"><sup>[94]</sup></a> gösterilerine katılmış. Bir çığırtkan. Küstah olmakla kalmıyor, tembellik hakları için de mücadele ediyordu.</p>

  <p>Anais bu kışkırtmaya karşılık vermedi. Polisin bunu beklediğini biliyordu.</p>

  <p>— Ya soruşturma?</p>

  <p>— Hiç. Ne bir ipucu ne de tanık var. Şafak vakti, onu gören sadece Sen Nehri. Gezi tekneleriyle geçen turistlerin görmesine fırsat vermeden ceset kaldırılmış.</p>

  <p>Anais yaraların yakın plan çekimlerine baktı. Göbeğinin altında büyük bir yara vardı. İlkel bir silah kullanılmıştı. Narcisse'in tüy kalemle çizdiği balta. Cinayet ritüelinde silah önemli bir rol oynuyordu. Kuşkusuz mitolojik bir olay canlandırılmıştı.</p>

  <p>İkinci illüstrasyon gözünün önüne geldi: Şekilsiz yüzlü katil cinsel organları Sen Nehri'ne atıyordu. Sembolik anlamı olan bir hareket. Narcisse tüm bu ayrıntıları nasıl biliyordu? Katil, o muydu?</p>

  <p>— Davayla kim ilgilenmişti? Cinayet şube mi?</p>

  <p>— Bir evsiz için mi? Hayal görüyorsun. Olayla 3. Asayiş Şube ilgilendi.</p>

  <p>— Ne buldular?</p>

  <p>— Hiçbir şey. Sana söyledim. Tutanaklar burada. Kapı kapı dolaşılmış, aramalar, tetkikler yapılmış, âdet yerini bulsun diye bazı evsizlerin ifadesi alınmış ve bu, yeterli görülmüş. Dosya rafa kaldırılmış.</p>

  <p>— Yaralar başka şüphe uyandırmadı mı?</p>

  <p>— Evsizlerden her şey beklenir. Şaşıracak bir şey yok.</p>

  <p>— Cesetteki kan miktarında bir azalma saptandı mı?</p>

  <p>— Yaradan bayağı kan akmış.</p>

  <p>— Hayır. Benim kastım, maktulden bilinçli olarak, bir litre veya daha fazla kan alınıp alınmadığı.</p>

  <p>— Hiç böyle bir şeyden söz edildiğini duymadım.</p>

  <p>Anais belgeleri karıştırıyordu. Dosyanın bir köşesinde, sorgu yargıcının ismini gördü, Pierre Vollatrey. Diğer iki cinayeti düşündü. İkaros ve Marsilya'daki sorgu yargıcı, Pascale Andreu. Minotauros ve Bordeaux'daki sorgu yargıcı, Philippe LeGall. Bu artık bir dava değil, sorgu yargıçlarının ortak meselesiydi.</p>

  <p>— Peki şimdi? Soruşturmayı yeniden açacak mısınız?</p>

  <p>— Önce savcılığı ikna etmek gerekiyor. Bu pis işteki ufak ipuçlarını yeniden dikkate almaları lazım. Bu cinayetin ikaros ve Minotauros seri cinayetleriyle bağlantılı olduğunu onlara ispatlayabilmemiz gerekiyor.</p>

  <p>— Bu da, katilin hangi efsaneye gönderme yaptığını bulmamızı gerektiriyor.</p>

  <p>— Kesinlikle. Elimizdeki iki illüstrasyon, düzeneği yeniden harekete geçirmek için yeterli değil.</p>

  <p>Anais bu üstü örtük mesajı anladı:</p>

  <p>— Bu mitin ne olduğunu bulmak için bana mı güveniyorsun?</p>

  <p>— Burada yeterince vaktin olduğunu düşünüyorum. (Gözlerini Anais'in gözlerine dikti.) Seni içeri tıktıkları için bana yaptığın teklifi göz ardı edemem.</p>

  <p>— Teklif mi?</p>

  <p>— Birlikte çalışmak.</p>

  <p>— Buradayken mi?</p>

  <p>— Bulunduğun yerin, senin için önemi yok güzelim. Düşünmek için ise, içinde bulunduğun durum çok ideal.</p>

  <p>Anais elinde bir kartı daha olduğunu düşündü:</p>

  <p>— Dosyam ne aşamada?</p>

  <p>— Yargıcın karşısına çıkacaksın.</p>

  <p>Anais aniden Solinas'ya doğru eğildi. Adam geri çekildi; bir önceki gün yüzüne isabet eden tükürüğü unutmamıştı.</p>

  <p>— Beni buradan çıkar, diye fısıldadı Anais.</p>

  <p>— Bana efsaneyi bul.</p>

  <p>Sözler söylenmişti. Pazarlık şartları açıktı.</p>

  <p>— Şu an, davayla kim ilgileniyor?</p>

  <p>— Organize suçlar, yani ben. Bizi alakadar eden Montaiembert Sokağı'ndaki çatışma.</p>

  <p>Anais birkaç fotoğrafı eline aldı:</p>

  <p>— Ya bu?</p>

  <p>Solinas gülümsedi:</p>

  <p>— Eğer üç cinayet arasındaki bağlantıyı aydınlığa kavuşturabilirsek, o zaman cinayet şubeye haber veririz. Ama belki de katili yakalamış bile oluruz. Onlardan daha hızlı olma düşüncesi bile kamışımı dikleştiriyor güzelim. Tek sorun, Janusz davasına kaçak suçlular şubesinin müdahil olması.</p>

  <p>Solinas arzuları ile gerçekleri karıştırıyordu. Her halükârda davayı ondan alacaklardı. Bütün umudu ses getirecek bir şey bulmaktı. Ve bunun için de Anais'e ihtiyacı vardı. Antik Yunan'la ilgili araştırmalar yaptırmak için değil, her öğeyi analiz ettirmek, parçaları bir araya getirtmek, Bordeaux'da başladığı soruşturmayı devam ettirmek için.</p>

  <p>Anais yeniden fotoğraflara baktı. Bir ayrıntı dikkatini çekti:</p>

  <p>— Bu herif çok uzun boyluydu, değil mi?</p>

  <p>— Yaklaşık 2,15 metre. Her halde penisi bir kılıç kadar büyüktü. Bir yaratık. Bu alçak cinayet adamın kıyafetlerini çalmak için yapılmış olamaz. Tabii katil onlarla bir çadır dikmek istemiyorsa.</p>

  <p>— Damarlarında eroine rastlandı mı?</p>

  <p>— Senden de bir şey saklanmıyor.</p>

  <p>— Bir canki mi?</p>

  <p>— Daha ziyade bir alkolik.</p>

  <p>Hiç şüphe yoktu. Bu, Olympos Katili'nin listesindeki üçüncü kurbandı. Ve dikkat çeken bir nokta daha vardı: Katilin ikna kabiliyeti –Ölümcül bir vuruş için o devi ikna etmişti. Böyle düşününce, Philippe Duruy'ün peçeli bir adamdan, bir cüzamlıdan bahsettiğini hatırladı. Resimdeki surat kafasında yeniden canlandı.</p>

  <p>Yunan tragedyalarında kullanılan bir maskeden ziyade bir etnik maskeydi.</p>

  <p>Tüm bunların ardında, ne olduğunu anlayamadığı karmaşık bir bağlantının varlığını hissederek dosyayı kapattı.</p>

  <p>— Tamamdır, dedi. Akşam seni ararım.</p>

  <p>Solinas koca gövdesini kaldırdı ve evrak çantasını aldı:</p>

  <p>— Yarın yargıcın karşısına çıkacaksın.</p>
</body>
</html>
