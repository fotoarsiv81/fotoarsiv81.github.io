<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>139</h2>

  <p>Kamerayı üçayaktan söktü ve birkaç kez ileri geri alarak makineyi "başla" konumuna getirdi, o sırada ellerinde kan olmadığını fark etti. Bu ayrıntı onu biraz olsun rahatlattı. Beyninin derinliklerinde ufak bir iz, bir ipucu, bir kalıntı arıyordu. Hiçbir şey yoktu.</p>

  <p>"Hızlı oynat" tuşuna bastı. Başlangıç çok komikti. Döşemenin üzerine, mekanik ve hızlı hareketlerle uzanıyor, sonra beyaz yorganın altında kaybolarak uykuya dalıyordu. Ardından sahne tek bir resimde donup kalıyormuş gibi görünüyordu. Ama hayır. Kubiela arada sırada sıçrıyor, dönüyor, pozisyon değiştiriyordu. Ama uyanmıyordu.</p>

  <p>Dijital sayacı kontrol etti. Buraya kadar 94 dakikaydı ve hiçbir şey olmuyordu. 102. dakikada, kâğıtlar, ekografiler, raporlar kameranın görüş alanına giriyordu. Rüzgâr. Odada biri vardı. Kubiela aleti durdurdu ve birkaç saniye geriye gitti. Hiçbir şey görünmüyor, sadece sesler duyuluyordu: Önce cama indirilen darbeler ve camın kırılması; sonra tahtalara indirilen darbeler ve kırılan, sökülen, odanın içine fırlatılan ahşabın gürültüsü.</p>

  <p>Her şey görüş alanının dışında gelişiyordu. Kadrajı değiştirebilecekmiş gibi gayriihtiyari kamerayı salladı.</p>

  <p>O anda eldivenli bir el belirdi.</p>

  <p>Sonra hiç.</p>

  <p>Karanlık bir görüntü.</p>

  <p>Davetsiz misafir 105. dakikada kamerayı durdurmuştu. Kubiela, gizemli elin yeniden kayda geçmiş olabileceğini düşünerek yeniden "hızlı oynat" tuşuna bastı. Bir şey yoktu. Başını kaldırdı ve tam karşısında, uyuduğu yerde, kendini göremediği için neredeyse şaşıracaktı.</p>

  <p>Odasına kim girmişti?</p>

  <p>Burayı kim biliyordu?</p>

  <p>Projektörü kapattı ve daha az ışık veren ampulü yaktı. Pencereyi kapattı. Kolları ve bacakları ona itaat etmekte zorlamıyordu.</p>

  <p>Her tarafı tutulmuştu. Bu hem korkutucu hem de içini rahatlatan bir şeydi. Eğer başka bir adam varsa, katil olmayabilirdi. Belki de bunun başka bir açıklaması vardı...</p>

  <p>Kubiela düşüncelerine kendini öyle bir kaptırmıştı ki, gecikmeyle de olsa, odanın içinde çalan telefonun sesini duydu. Telefonunu kapatmıştı ve tanıdığı bir melodi değildi. Kamerayı bıraktı ve nemli talaşların içindeki raporların, fotoğrafların, röntgenlerin arasında telefonu aramaya başladı. Sonunda, yer minderinin yanında, yerde duran telefonu gördü.</p>

  <p>— Alo?</p>

  <p>— Beni dikkatle dinle.</p>

  <p>— Kimsiniz?</p>

  <p>— Sana beni dinlemeni söyledim. Pencereden bak.</p>

  <p>Kubiela kırık pencereye yaklaştı. Rüzgâr hâlâ sertti. Yağmur yüzüne çarptı. Tuhaf bir ayrıntı dikkatini çekti: Dışarının havası ılıktı. Gün içindeki havayla hiç alakası yoktu.</p>

  <p>— Kapının önünde bir A5 var.</p>

  <p>Kubiela siyah arabayı fark etti. Yağmurun altmda parlayan bir kütle. Düşünmekten vazgeçti. Hâlâ rüya görüyor olabilir miydi?</p>

  <p>— Anahtarlar kontağın üstünde. Yola çık ve bana katıl.</p>

  <p>— Nerede?</p>

  <p>— La Rochelle'de.</p>

  <p>Kubiela artık cevap veremiyordu. Boyun kasları hareket kabiliyetini kaybetmişti. Nöronları parıldayan bir kaleydoskop yansıtıyor gibiydi. Renkli camdan şekiller, arabeskler, ancak tutarlı hiçbir şey yoktu.</p>

  <p>Sonunda, konuşmayı başardı:</p>

  <p>— Bunu neden yapayım?</p>

  <p>— Onun için.</p>

  <p>Birden, iniltiler duyuldu. Boğuk çığlıklar. Ağız tıkacı. Gömleğinin üstündeki kan.</p>

  <p>—O kim?</p>

  <p>— Ben ona Eurydike diyorum. Ama sen onu Anais adıyla tanıyorsun. Anais Chatelet.</p>

  <p>Kafasının içinde acı fren cayırtıları yankılandı. Helikopterlerin, saldırı tüfeklerinin gürültüsü, ölüm çıtırtıları.</p>

  <p>— Yalan söylüyorsun, dedi. Anais hapiste.</p>

  <p>— Senin olan bitenden haberin yok evlat.</p>

  <p>Evlat. Bu yavaş ve pes ses tonunu tanıyordu. Ama nerede duyduğunu hatırlamasının imkânı yoktu.</p>

  <p>— Ona ne yaptın?</p>

  <p>— Hiçbir şey. Şimdilik.</p>

  <p>— Onu telefona ver. Konuşmak istiyorum.</p>

  <p>— Konuşamaz. Dudakları yanıyor.</p>

  <p>— Pislik! Bu ne...</p>

  <p>— La Rochelle'e doğru yola çık. Seni arayacağım.</p>

  <p>— Sen kimsin, Tanrı aşkına?</p>

  <p>Yeniden, yavan bir gülüş:</p>

  <p>— Ben seni yaratan kişiyim.</p>
</body>
</html>
