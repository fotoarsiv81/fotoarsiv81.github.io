<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>52</h2>

  <p>Yargıç Le Gall'in koca bir kafası vardı. Bu sözün gelişi değildi, fiziksel bir olguydu. Kafası o denli genişti ki, kulakları neredeyse omuzlarının ortası hizasındaydı.</p>

  <p>Maymunu andıran yüz hatları, basık bir burnu, kalın dudakları ve biçimsizliğini daha da artıran kalın çerçeveli gözlüğü vardı. Anais sinirlenmemeye kararlıydı.</p>

  <p>Otuz dakikadan beri ona Minotauros olayının girdisini çıktısını anlatmaya çalışıyordu –Sorgu yargıcı, raporunu okuyacak zaman bulamamıştı. Gardaki ceset ile Guethary kumsalındaki çifte cinayet arasındaki ilişki. Bordeaux'da psikiyatride yapan, 2009 sonunda ise Marsilya'da bir evsiz olarak yaşamış olan Mathias Freire'in bu davadaki rolü ve kaçışı. Askeri Hecate II tüfeği kullanan, güya ÖDGA Şirketi'nden çalınmış bir Q7'ye binen siyahlar giyinmiş iki adam üzerindeki şüphe.</p>

  <p>Sorgu yargıcı kımıldamıyordu. Ne düşündüğünü anlamak imkânsızdı. Ya hiçbir şey anlamıyordu ya da hayatı kendisi için karmaşık hale getirmek gibi bir niyeti yoktu.</p>

  <p>— Tüm bunlardan anladığım, dedi yargıç, bu davadaki bir numaralı şüphelimiz...</p>

  <p>— Tanık.</p>

  <p>— Peki, tanık diyelim. O kaçtı ve siz hâlâ onu bulamadınız.</p>

  <p>— Marsilya'da görülmüş. Oranın polisiyle temasa geçtim. Herkes peşinde. Bizden kaçamaz.</p>

  <p>Ona söylenen hiç de böyle değildi ama şu an içerikten çok üsluba önem veriyordu. Sorgu yargıcının güvenini kazanmak istiyordu.</p>

  <p>Yargıç kemik çerçeveli gözlüğünü çıkardı ve gözkapaklarını ovuşturdu:</p>

  <p>— Neden oraya geri dönmüş olabilir? Çok tuhaf, öyle değil mi?</p>

  <p>— Belki de oranın, aranacağı en son yer olduğunu düşündü. Ya da böyle davranmasının özel bir sebebi vardı.</p>

  <p>— Nasıl bir sebep?</p>

  <p>Anais cevap vermedi. Varsayımlarıyla ortaya çıkmak için çok erkendi.</p>

  <p>— Somut olarak, diye devam etti sorgu yargıcı yeniden gözlüğünü takarken, ne yapmayı düşünüyorsunuz?</p>

  <p>Cumhuriyetin oyuncak askeri ses tonuyla konuştu:</p>

  <p>— Dosyanın bir numaralı tanığıyla ilgili aramalara katılmak için Marsilya'ya gitmek istiyorum.</p>

  <p>— Bu gerçekten sizin göreviniz mi?</p>

  <p>— Eveche Polis Merkezi'nden ekip amiri Jean-Luc Crosnier'yle konuştum. Ona yardım edebileceğimi düşünüyor. Kaçağı tanıyorum.</p>

  <p>— Bana söylenen de bu, evet.</p>

  <p>Anais imayı duymazdan geldi. Makineli tüfek gibi konuşmak için derin bir nefes aldı:</p>

  <p>— Sayın yargıç, soruşturma Bordeaux'da yerinde sayıyor. Bütün güvenlik kameralarının kayıtlarını inceledik. Philippe Duruy'le, maktulle karşılaşma ihtimali olan evsizleri sorguladık. Köpeğinin izini bulmaya çalıştık. Ona nereden yemek bulduğunu araştırdık, kayıp giysilerinin peşine düştük, uyuşturucu kaynaklarını araştırdık. Garın, evsizlerin takıldığı yerlerin, şehrin tüm ölü noktalarının altını üstüne getirdik. Bordeaux'nun 500 kilometre çevresindeki yerlerde Imalgene –katilin hayvanı öldürmekte kullandığı anestezik– stoklarını inceledik... Tüm bunlara rağmen hiçbir şey elde edemedik. Olay yerinde olduğunu düşündüğümüz dolaylı bir tanığımız –Patrick Bonfils– vardı. Karısıyla birlikte öldürüldü...</p>

  <p>İşte soruşturmada vardığımız yer. Tanık yok. İpucu yok. Herhangi bir iz yok. Elimizdeki tek şey, Mathias Freire'in, namı diğer Victor Janusz'un bakım çukurunun raylarında bıraktığı parmak izleri. Ekibim araştırmalarını Bordeaux'da sürdürebilir, ancak benim görevim Freire'in yakınında olmak. Ve Freire Marsilya'da.</p>

  <p>Sorgu yargıcı kollarını göğsünde kavuşturdu ve hiçbir şey demeden ona dikkatle baktı. Gözlük camlarının ardından ne düşündüğü anlaşılmıyordu. Anais'in bir bardak suya ihtiyacı vardı ama istemeye cesaret edemedi.</p>

  <p>Odanın dekoru birden somut bir görünüm kazanmıştı. Le Gali alışıldık PVC klasörleri, çelik masa ve dolapları, akrilik yer döşemesini kaldırarak ofisini yeniden düzenlemişti. Onların yerine başka bir yüzyıla ait eşyalar koymuştu: kat kat rafları olan cilalı ahşap dolaplar, keçe kaplı sandalyeler, yün hah... Geçen yüzyıl başlarının bir noter bürosu.</p>

  <p>Tuhaf bir şekilde, tıkalı burnuna rağmen bir yerlerden tütsü kokusu alıyordu. Bu koku, yargıcın gizli kalmış bir yanını açığa vurur gibiydi. Budist miydi? Yoksa Himalayalar'da trekking yapmaya tutkun biri mi?</p>

  <p>Sorgu yargıcı hâlâ konuşmuyordu. Anais bir üst vitese geçmek zorunda olduğunu hissetti. Oturduğu yerden kalkmadan öne doğru eğildi, dirseklerini çalışma masasına dayadı ve ses tonunu değiştirdi:</p>

  <p>— Sayın yargıç, birbirimize hikâye anlatmayalım. Bu davada büyük oynuyoruz, siz ve ben. Biz genciz. Herkes ilk fırsatta açığımızı yakalamak için bekliyor. Bana güvenin. Bir tarafta Bordeaux'da bir kaçık tarafından işlenmiş ritüel bir cinayet, diğer tarafta Bask Ülkesi'nde işlenmiş çifte cinayet. Bu iki olay arasındaki tek bağ da Mathias Freire, yani namı diğer Victor Janusz. Benim görevim de oraya gidip onu saklandığı yerden çıkarmak, iki günlüğüne Marsilya'ya gitmem için bana izin verin!</p>

  <p>Sorgu yargıcı sevimsiz bir şekilde gülümsedi. Anais'in bu coşkusu –bu yeniyetmelere has haddini bilmezlik– onu eğlendiriyor gibiydi. Herkes rolünü kendi repertuvarına göre oynuyordu.</p>

  <p>— Sizin fikriniz tam olarak ne? Freire'i bir kenara bırakırsak, orada ne bulacağınızı düşünüyorsunuz?</p>

  <p>Anais doğruldu ve gülümsedi. Le Gall'in gözlüğünün ardında, bütün sınavlardan başarıyla çıkmasını ve bugün bu masanın ardında oturmasını sağlayan zekâyı ilk kez keşfetti.</p>

  <p>— Janusz'un daha önce de Marsilya'ya kaçtığını düşünüyorum. Korkuyordu. Ayrıca onun da bir şeylerin peşinde olduğuna inanıyorum.</p>

  <p>— Neyin?</p>

  <p>— Bilmiyorum. Belki de başka bir cinayetin.</p>

  <p>— Anlamıyorum. Öldürüyor mu, soruşturma mı yapıyor?</p>

  <p>— Her ikisi de olabilir.</p>

  <p>— Başka bir cinayetten söz edildiği kulağınıza geldi mi? Bir seri katil olduğunu mu düşünüyorsunuz?</p>

  <p>Anais iki elini havaya kaldırdı –Bu tanımlamadan hoşlanmıyordu. Ve üstelik bu kadar ileri gitmek için çok erkendi.</p>

  <p>— Suça Bağlı Şiddet ilişkilerini Çözümleme Sistemi'nin kayıtlarını incelediniz mi? diye üsteledi sorgu yargıcı.</p>

  <p>— Elbette. Ayrıca Rosny Karargâhı'nı da aradım. Sonuç alamadım. Ancak bu tamamen zabıt kriterlerine bağlı ve...</p>

  <p>— Tamam. Biliyorum. Bu varsayımları nereden çıkarıyorsunuz?</p>

  <p>Cafcaflı binlerce cümle kurabilirdi. Ama doğrudan gerçeği söyledi.</p>

  <p>— İçgüdülerim.</p>

  <p>Sorgu yargıcı yeniden uzun uzun onu inceledi. Küçük noter yavaş yavaş ifadesiz ve anlaşılmaz bir Buda'ya benziyordu. Sonunda uzun bir nefes verdi ve deri sumenini kaldırdı, içinden beyaz bir kâğıt çıkardı. Anais kâğıdın ağır, asil ve ipeksi dokusunu fark edebiliyordu. Eski tarz kâğıtlardandı. Şu balo davetiyelerinde kullanılanlardan.</p>

  <p>— Ne yapıyorsunuz?</p>

  <p>— Sizi görevlendiriyorum başkomiser.</p>

  <p>Anais'in çenesi titredi:</p>

  <p>— Ben... ben davadan mı alındım?</p>

  <p>— Gö-rev-len-di-ri-yo-rum, dedi sorgu yargıcı, tek tek heceleri vurgulayarak. Fransızca konuşuyorum, değil mi? Sizi Marsilya'ya gönderiyorum. Ceza Kanunu 18. Madde 4. Bent. Bir sorgu yargıcı, "gerçeğin ortaya çıkarılması" için gerekliyse soruşturmayı yapan kişiyi Fransa'nın her yerine gönderebilir.</p>

  <p>Anais bir şeylerin yolunda gitmediğini hissediyordu. Çok kolay olmuştu.</p>

  <p>— Ekibim burada soruşturmayı sürdürecek mi?</p>

  <p>— Soruşturmanın ve ekibinin başına yeni birinin atanacağını söyleyelim.</p>

  <p>Demek olay buydu. Sorgu yargıcı konuşmasına izin vermişti, ancak zarlar en başında atılmıştı. Hatta Deversat bile dünden beri bu durumdan haberdardı. Bağırıp çağırması, öfkelenmesi, kapıyı vurup çıkması gerekirdi, ama aslında bu umurunda değildi. Onu tek ilgilendiren Marsilya'ya gitmekti.</p>

  <p>— Soruşturmanın başında kim olacak?</p>

  <p>— Mauricet. Hayli tecrübe sahibi biri.</p>

  <p>Anais gülümsemesine engel olamadı. Mauıicet'nin merkezdeki lakabı "ölü gömücü"ydü, çünkü hep mezarlıkların yakınındaki karakollarda çalışmıştı. Ay sonunu getirmek için ölümleri teyit ederek, ölüm raporları hazırlayarak otuz yıl hizmet vermişti –her ölüm teyidi için prim alan bir komiserdi. Üstün zekâya sahip bir katilin izini sürebilecek ne enerjisi ne de sürati vardı.</p>

  <p>Yargıç kâğıdı Anais'e itti. Başkomiser tam alacakken Le Gali elini kâğıdın üstüne koydu.</p>

  <p>— Şu siyahlar giymiş iki adam, Bask Ülkesi'ndeki katiller, onlar hakkında ne düşünüyorsunuz?</p>

  <p>Anais sadece kendine sakladığı ipucunu düşündü. Kimya ve ilaç sanayii alanında faaliyet gösteren Metis'in, balıkçı ile hanım arkadaşının öldürülmesiyle bir bağlantısı olabilirdi.</p>

  <p>— Şimdilik hiçbir şey, diye yalan söyledi. Ne var ki dava, düşünüldüğünden çok daha kapsamlı.</p>

  <p>— Kapsamlı mı? Ne anlamda?</p>

  <p>— Bir şey söylemek için çok erken sayın yargıç.</p>

  <p>Sorgu yargıcı kâğıdı bıraktı. Anais alıp okudu. Bu, Fransa'nın güneybatısı için pasaportuydu. Belgeyi cebine koydu. Tütsü kokusu, ortama tuhaf bir dini hava katıyordu.</p>

  <p>— İki gün, diye kestirip attı Le Gali ayağa kalkarken. Yarın cumadan itibaren. Bileğinde kelepçeleri ve imzalı itirafıyla Mathias Freire'i pazartesi günü bana, bu büroya getireceksiniz. Aksi takdirde geri dönmenize gerek yok.</p>
</body>
</html>
