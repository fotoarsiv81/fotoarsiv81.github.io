<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>99</h2>

  <p>Turuncu yorganın üstünde uyandı. Üzerinde hâlâ eşofman altı ile kapüşonlu sweatshirt vardı. Kendini iyi hissediyordu. Güvende. Onun tanımadığı, ama onu tanıyan bu atölyenin himayesi altındaydı. Gözlerini açtı ve başının üstündeki, duvara perçinlenmiş demir iskelete baktı. Eiffel Kulesi'ni düşündü. Aklına, Zola'nın, ismini hatırlayamadığı ve bu tip atölyelerde yaşayan, uyuyan ve çalışan insanların anlatıldığı kitapları geldi. Birkaç gün boyunca, o da bu adamlardan biri olacaktı.</p>

  <p>Etrafa dağılmış kâğıtların arasında doğruldu. Her şeyi hatırladı. Gece boyunca aldığı notlar. Bütün gece internet. Sasha.com ve diğer tanışma siteleri. Chaplain'in son bağlantıları. İsimler –nickname'ler– ve tanışmalar. Hiçbir sonuç alamamıştı. Daha sonra atölyede bir ajanda, bir adres defteri aramıştı ama yine bir şey bulamamıştı. Sabaha karşı dört civarında uyumuştu.</p>

  <p>Chat yaptığı süre boyunca iyice ikna olmuştu. Nono bir kadın avcısı değil, seksle kafayı bozmuş ya da yalnızlıktan bunalmış bir adamdı. Bir araştırma sürdürüyordu. Hep bavulsuz bir yolcunun talihsizliğiyle. Henüz sebebini bilemediği bir sebepten dolayı, kişiliği matchmaking'e<a href="../Text/Section0156.xhtml#Footnote0095" id="Feedback0095"><sup>[95]</sup></a> odaklanmıştı. Belki de resmin labirenti içinde bir kadın arıyordu.</p>

  <p>Hangi kadın olduğunu söylemek imkânsızdı. Gece boyunca nickname'ler birbiri ardına sıralanmıştı. Nora33, linette, Bettyl4, Catwoman, Sissi, Stef, Anna, Barbie, Aphrodite, Nico6, Finou, Kenny... Yok olup giden umutlardan en kaba arzuya varıncaya kadar, her yönüyle aşkın aptalca diyaloglarını, cinsel istek uyandırıcı kelimelerini, yumuşak sözcüklerini tekrar tekrar okumuştu.</p>

  <p>Tüm bunlar onda karmaşık bir duygu uyandırmıştı. Nono hiç eyleme geçmeyen, icraatı lafta kalan biri intibaı bırakıyordu. İlk randevudan sonra, kadınlar onun cevap verme tenezzülünde bulunmayacağını bilmeden ısrarla peşine düşüyorlardı. Chaplain kadınlarla buluştuğundan bile emin değildi. Tek istisna sasha.com, speed-dating sitesiydi. Her akşam ya da neredeyse her akşam Nono, Sasha'nın gece eğlencelerine katılıyordu. Barlar. Restoranlar. Gece kulüpleri. "Seçilmiş" kadınlara buluşma adresinin verildiği mesajlar sayesinde avcının avlanma alanını takip etmek mümkündü. Tek sorun "real lifte"ta neler olduğuna dair hiçbir ipucunun bulurunamasıydı.</p>

  <p>Telesekreterinde çağrılar hâlâ duruyordu. Bu kadınları geri arayabilir, onları görebilir, onlarla konuşabilirdi. Böylece onların tanıklığı sayesinde, Nono'nun peşinde olduğu şeyin ne olduğunu anlayabilirdi. Ama bu buluşmaları bir gecede gerçekleştirmesinin imkânı yoktu.</p>

  <p>Onu tek bir kadın ilgilendiriyordu: 29 Ağustos'ta mesaj bırakan kadın.</p>

  <p>Arnaud, benim. Evde buluşalım...</p>

  <p>Her şeye sıfırdan başlaması gerekiyordu. Sasha.com'un partilerine katılmalıydı. Bir kez daha kendi gölgesinin izini sürmeliydi. Nono'nun neyin peşinde olduğunu bulmalı ve bu defa, o peşine düşmeliydi...</p>

  <p>Gece foruma mesajlar bırakmıştı. Gelen kutusuna baktı. Bu akşam Marais'deki bir barda, Pitcaim'de parti vardı. Adayların çoğunun Pitcaim'in ne olduğunu bildiğinden emin değüdi, ama o biliyordu: Bir İngiliz kraliyet gemisi olan Bounty'deki isyankârların yerleştiği bir Pasifik adasıydı. Ve bugün hâlâ, ünlü atalarıyla övünen bir sömürgeydi. Oranın tropikal ada atmosferini hayal etmeye başlamıştı bile.</p>

  <p>Banyoya gitti. Burnu iyileşiyordu. Şişlik iniyordu. Yaralar kabuk bağlıyordu. Ancak bir av gecesi için ideal bir durumda değüdi. Ama en azından bu araştırma son iki kişiliğine oranla çok daha cazip olacaktı. Evsizlerden ve deli ressamlardan sonra, bekâr kadınların arasına girecekti.</p>

  <p>Öylesine takılmaya, olup bitenleri hafife almaya çalışsa da, aklına Jean-Pierre Corto'nun katledilmesi, Montalembert Sokağı'ndaki çatışma, suratını lavaboya vurması geliyordu...</p>

  <p>Aşağı indi ve kendine bir kahve hazırladı. Saat sabahın onuydu. Elinde kahve fincanı, mutfak tezgâhının üstüne bıraktığı postaları topladı ve salondaki kanepeye oturdu. Mektupları, abonman tekliflerini ve diğer reklam broşürlerini bir kenara ayırdı, resmi evrakları açtı. Banka, hesap dökümlerini yollamıştı. Emlak şirketi, tehditkâr biçimde olmasa da kirayı –Aylık 2.200 avro– hatırlatıyordu. Bir sigorta sözleşmesi sürüncemede kalmıştı. Kalan bakiye, doğrudan kredi hesabından alınmıştı.</p>

  <p>Son banka bildirimi 23.000 avroluk bir hesabı olduğunu söylüyordu. Miktar şaşırtıcıydı. Atölyeyi aradı ve geçmiş dekontları buldu. Mayıs ayında gelmiş bir HSBC dekontunu açtı. O tarihten beri de, bankadaki hesabı hep aynı rakamlar dolayındaydı. Buna rağmen, Chaplain'e herhangi bir virman ya da bir ödeme yapılmamıştı. Bu paranın kaynağı neydi? Aslında bizzat kendisi, hesabına paralar yatırmıştı. 2.000 avro. 3.000 avro. 1.700 avro. 4.200 avro...</p>

  <p>İşi ne olursa olsun, kazancı kara paraydı...</p>

  <p>Bir an, onun jigolo olduğunu düşündü. Ancak mesajların içeriği, kadınlarla ilişkisinin paraya dayalı olmadığını gösteriyordu. Kesin olan bir şey vardı: O, ne bir reklam desinatörü ne de ressamdı. Çizim masası, atölyesi, hepsi dekor kokuyordu, tıpkı</p>

  <p>Freire'in evindeki karton kutular gibi. Nono aslında kimdi? Hayatını nasıl kazanıyordu?</p>

  <p>Aklına bir ayrıntı takıldı. RTEP Şirketi'nin ticaret müdürüyle yaptığı konuşma. Düzenli olarak litrelerce rafine ketenyağı siparişi veriyordu. Bu da bir mizansen miydi, yoksa gerçekten bu yağı kullanıyor muydu? Başka bir faaliyetinde kullanmak için mi ketenyağı stoku yapıyordu? Gizemli, kârlı, kimyasal bir faaliyet. Bir mahzende uyuşturucu mu üretiyordu?</p>

  <p>Bu tür faaliyetlerin karşılığı da elden nakit paraydı. Nono'nun likit parayı atölyede bir yerlere saklamış olduğunu düşünüyordu.</p>

  <p>Önce asma kata çıktı –insan değerli bir şeyi özel bir yere saklar, kendine yakın bir yerde tutardı. Bir kasa bulmak umuduyla çerçeveleri oynattı. Yatağı kaldırdı. Giysi dolabını karıştırdı. Çalışma masasını altüst etti. Hiçbir şey bulamadı.</p>

  <p>Asma katın kenarına yerleştirilmiş yelkenli maketlerinin önünde durdu. Her model 70 ila 100 santimetre uzunluğundaydı. Birden aklına paranın bu tekne gövdelerinin içinde olabileceği geldi. İhtiyatla ilk yelkenliyi eline aldı, üzerindeki pirinç levhada</p>

  <p>AMERICA'S CUP J-CLASS SLOOP yazıyordu. Güverteyi kaldırdı.</p>

  <p>Gövdenin içi boştu. Gemiyi yerine bıraktı, ikinci yelkenliyi aldı on iki metrelik Columbia adlı bir tekne. O da boştu. Royal Sidney Yacht Squadron'ın Gretel'i, Royal Perth Yacht Club'ün Southern Cross'u, New York Yacht Club'ün Courageos'ı... Hepsine tek tek baktı. Hepsi boştu.</p>

  <p>Sezgilerinin yanlış olduğunu düşünmeye başladığı sırada, Gric Tabarly'nin ilk yelkenlisi Pen Duick I'in güvertesini kaldırmıştı, içindeki 500 avroluk banknot tomarlarını gördü. Chaplain sevinç çığlığını güçlükle bastırdı. Elini gövdenin içine daldırdı ve asabi bir tavırla parayı ceplerine doldurdu. Kafasının içinde diğerlerinden daha fazla yankılanan bir sözcük vardı: Uyuşturucu...</p>

  <p>Belki de Nono malını daha iyi okutmak için bu kadar çok insanla buluşuyordu... Birden aklına katilin modus operandi'sı geldi –Maktullerin damarlarına eryekte edilen saf eroin.</p>

  <p>Banknotları cebine doldurmaya devam ederken eli başka bir şeye temas etti. Bir manyetik kart. Chaplain'in Visa veya American Express kartını bulduğunu düşünerek kartı çıkardı. Ancak bu, üzerinde adının ve sosyal güvenlik numarasının yazılı olduğu bir sigorta kartıydı. Ayrıca bir kimlik kartı, sürücü belgesi, bir de pasaport buldu. Hepsi, Sarthe ilinde, Mans'ta, 17 Temmuz 1967 tarihinde doğmuş Amaud Chaplain adına düzenlenmişti.</p>

  <p>Yere yığıldı. Suç kariyeri hiçbir şüpheye yer bırakmıyordu.</p>

  <p>Toplumdışı insanlarla yaşamıştı. Sahte kimlikler satın almıştı. Aslında pek şaşırmamıştı. İkiyüzlülüğe, yalancılığa, yeraltında yaşamaya mahkûm edilmişti.</p>

  <p>Ayağa kalktı ve duş almaya karar verdi.</p>

  <p>Daha sonra, bir cep telefonu almaya gidecek ve eski cep numarasına –faturalarda numarası yazılıydı– gelmiş mesajları almak için GSM şirketinin teknisyenleriyle konuşacaktı. Bu şekilde müşterilerinin kimler olduğunu –ve yaptığı ticaretin mahiyetini– öğrenebilirdi. Onları geri arayacaktı. Onlarla konuşacaktı. Ondan ne beklediklerini anlayacaktı. Sonra, akşamki speeddating'e katılacaktı.</p>

  <p>Nono mekanizması işlemeye başlamıştı.</p>
</body>
</html>
