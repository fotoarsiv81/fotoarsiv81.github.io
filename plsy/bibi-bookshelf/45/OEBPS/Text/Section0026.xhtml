<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>22</h2>

  <p>— Evine dönmen hoş bir duygu olmalı.</p>

  <p>Bask Ülkesi'ne doğru N 10 yolunda ilerliyorlardı. Düşündüklerinden çok daha erken, öğlen olmadan yola çıkmışlardı. Freire Bonfils'i arka koltuğa oturtmuştu. İriyarı adam tam ortaya yerleşmiş ve öndeki iki koltuğa tutunmuştu. Tam bir çocuktu.</p>

  <p>Birkaç saat içinde adam değişmişti. Göz açıp kapayıncaya kadar balıkçı hüviyetiyle, silinmiş kimliğiyle yeniden bütünleşiyordu. Psişesi, yavaş yavaş ilk halini alan uysal, esnek bir madde gibiydi.</p>

  <p>— Sylvie sana ne söyledi?</p>

  <p>— Seni bulduğu için çok mutlu. Oldukça kaygılıydı.</p>

  <p>Bonfils coşkuyla kafasını salladı. Şapkası dikiz aynasından arkanın görünmesini engelliyordu. Psikiyatr yan aynaları kullanıyordu.</p>

  <p>— Onu hatırlamıyorum doktor... Hatırlamıyorum... Bana ne oldu?</p>

  <p>Freire cevap vermedi. Ön cama yağmur damlaları düşüyordu</p>

  <p>Yolun iki tarafında, çam ağaçları resmi geçit yapıyordu. Freire, Landes bölgesinden nefret ediyordu. Şu uçsuz bucaksız ormandan, kumun içinde yükselen çok ince, çok düz şu ağaçlardan. Ve biraz ötedeki, kumulları, plajlarıyla şu engin okyanustan da.</p>

  <p>Çaktırmadan teybini çalıştırdı.</p>

  <p>— Bana ailenden bahset Patrick.</p>

  <p>— Söyleyecek fazla bir şey yok.</p>

  <p>Yola çıkmadan, Freire onu zaten ofisinde sorgulamıştı. Bölük Pörçük de olsa portresini elde etmişti. 54 yaşındaydı. Altı yıldan beri Guethary'de balıkçılık yapıyordu. Daha önce Fransa'nın güneyinde ufak tefek işlerde çalışmıştı, ilk olarak doğuda, sonra batıda. Özellikle de şantiyelerde –yeni kimliğinin bir parçası buradan kaynaklanıyordu. Patrick her zaman bir şekilde hayata tutunmuştu ama hep serseriliğin, maceracılığın sınırlarında dolanmıştı.</p>

  <p>— Erkek veya kız kardeşlerin var mı? iriyarı adam koltuğunda kıpırdandı. Freire adamın her hareketinde arabanın sallandığını hissediyordu.</p>

  <p>— Beş çocuklu bir aileydik, dedi sonunda, iki erkek, üç kız.</p>

  <p>— Onları hâlâ görüyor musun?</p>

  <p>— Hayır. Toulouse'luyuz. Onlar orada kaldı.</p>

  <p>— Ya annen ile baban?</p>

  <p>— Uzun süre önce öldüler.</p>

  <p>— Çocukluğun Toulouse'da mı geçti?</p>

  <p>— Yakın bir yerde. Gheren'de, banliyöde küçük bir köy. İki odalı bir evde yedi kişi yaşıyorduk.</p>

  <p>Hafızası açık ve belirgin bir şekilde geri geliyordu –Hipnozsuz, kimyasal ilaçsız; kopuk kopuk bilgiler olmaksızın.</p>

  <p>— Sylvie'den önce, başka ciddi birlikteliklerin oldu mu?</p>

  <p>İriyarı adam tereddüt etti, sonra alçak sesle konuşmaya başladı:</p>

  <p>— Kadınlarla asla parlak bir ilişkim olmadı.</p>

  <p>— Öyleyse, ciddi bir birliktelik söz konusu değil.</p>

  <p>— Tek bir tane. 80'li yılların sonunda.</p>

  <p>— Nerede?</p>

  <p>— Montpellier yakınlarında. Saint-Martin-de-Londres'da.</p>

  <p>— Adı neydi?</p>

  <p>— Tüm bunlardan bahsetmemiz gerekli mi?</p>

  <p>Freire başını salladı. Gözünü yoldan ayırmıyordu. Biscarosse.</p>

  <p>Mimizan. Mezos... Hep çam ağaçları, ince ince yağan yağmur. Boğucu bir monotonluk...</p>

  <p>— Marina, diye mırıldandı Patrick. Evlenmek istiyordu.</p>

  <p>— Ya sen?</p>

  <p>— Pek değil ama yine de evlendik.</p>

  <p>Mathias şaşırmıştı. Demek Bonfils bir kez evlenmişti.</p>

  <p>— Çocuğunuz oldu mu?</p>

  <p>— Hayır. Ben istemedim.</p>

  <p>— Neden?</p>

  <p>— Kendi çocukluğumla ilgili güzel anılarım yok.</p>

  <p>Freire üstelemedi. Sosyal hizmetlerin o döneme ait dosyalarını inceleyecekti. Büyük olasılıkla Bonfils, alkolizmin ve aile içi şiddetin hâkim olduğu bir sefalet yuvasında büyümüştü. Buna bağlı kaçış eğilimlerinin kaynağı da karmakarışık çocukluk yılları olabilirdi.</p>

  <p>— Marina'yla sonra ne oldu? Boşandınız mı?</p>

  <p>— Hayır. Ben kaçtım, hepsi bu. O şu anda Nimes'de yaşıyor sanırım.</p>

  <p>— Neden onu terk ettin?</p>

  <p>Patrick cevap vermedi. Daha önce de kaçmıştı, ama kimliğini değiştirmeden. Freire'in gözünün önünde bütün taahhütleri reddeden bir yaşam biçimi canlandı. Kararsızlıklar, gelgeç istekler, başından savmalar...</p>

  <p>Arabanın içine hâkim olan sessizliği bozmadı. Güneş, gökyüzünü pas rengine çalan altın sarısına boyayarak yeniden yüzünü gösteriyordu. Peş peşe başka köyleri arkalarında bırakıyorlardı. Hossegor. Capbreton. Landes ormanları neredeyse sonlanmıştı. Bu durum Mathias'a belli belirsiz bir rahatlama hissi verdi. Bonfils'in uyuduğunu sandı ama koca gövdesi dikiz aynasında yeniden belirdi.</p>

  <p>— Doktor, hastalığım nüksedecek mi?</p>

  <p>— Bunun için bir neden yok.</p>

  <p>— Hiçbir şey hatırlamıyorum. Sana ne anlattun?</p>

  <p>— Yeniden aynı şeylere dönmesek daha iyi olur.</p>

  <p>Tam tersine Freire her ayrıntının üstünden yeniden geçmeyi isterdi. Bilinçaltmdaki her olgunun şifresini çözmeyi. Bu arada, Patrick'in hayali hanım arkadaşına "Auffert" adını verdiğini de göz önünde bulunduruyordu –offert<a href="../Text/Section0156.xhtml#Footnote0039" id="Feedback0039"><sup>[39]</sup></a> olarak da yazılabilecek iki hece. Aslında Mathias, onun psişesini çözebilmek için Bonfils'i gözetim altında tutmayı yeğlerdi.</p>

  <p>Bonfils de aynı fikirdeymiş gibi sordu:</p>

  <p>— Benimle ilgilenmeye devam edecek misin?</p>

  <p>— Elbette. Seni görmeye geleceğim. Ama Bask Ülkesi doktorlarıyla birlikte çalışacağız.</p>

  <p>— Başka spikiyatr istemiyorum. (Sanki başka bir ayrıntıyı hatırlamıştı.) Peki ya şu İngiliz anahtarı, rehber ve kan hikâyesi.</p>

  <p>— Bu konuda senden daha fazlasını bilmiyorum Patrick. Ama bana güveniyorsan, sana söz veriyorum tüm bunları aydınlığa kavuşturacağız.</p>

  <p>Koca cüsseli adam kendini koltuğa bıraktı. BIARRITZ çıkışı tabelası asfalt yolun üzerinde göründü.</p>

  <p>— Oraya sap, diye emretti Patrick. Arabamı garın otoparkına bırakmıştım.</p>

  <p>— Araban mı? Onu hatırlıyor musun?</p>

  <p>— Sanırım, evet.</p>

  <p>— Anahtarları nereye koyduğunu biliyor musun?</p>

  <p>— Lanet olsun, dedi Patrick, içgüdüsel olarak pantolonunun ceplerini yoklarken. Doğru. Hiçbir şey bilmiyorum.</p>

  <p>— Ya kimliğin?</p>

  <p>Bonfils tüm heyecanını kaybetti:</p>

  <p>— Onları da ne halt ettiğimi bilmiyorum. Hiçbir şey bilmiyorum...</p>

  <p>Freire sağdaki rampaya yöneldi ve Biarritz yönüne saptı. Atmosfer bir anda değişti. Güneş şimdi ışınlarını açıkça yansıtıyordu. Değişken bir mizacın etkisi altındaymış gibi sokaklar bir iniyor bir çıkıyordu. Kırmızı veya mavi ahşap çatkılı evler başka bir çağdan –başka bir kültürden– fırlamış gibiydi. Her tepede, pembe kiremitli çatılar denize kadar tespih tanesi gibi sıralanıyordu.</p>

  <p>El değmemiş, neredeyse ilkel, muhteşem bir güzellikti.</p>

  <p>— Arabayı boş ver, dedi Bonfils boğuk bir sesle. Kıyıyı takip et. Bidard'dan sonra Guethary.</p>

  <p>Sahil evlerinin yan yana sıralandığı, katırtırnakları ve eğreltiotlarıyla kaplı kıyı boyunca yol aldılar. Bu kulübelerin ne geleneksel ne de manzarayla uyumlu bir görüntüsü vardı. Yine de çevreye çok eski, her şeyden daha güçlü bir Bask havası hâkimdi.</p>

  <p>Çam ağaçları, dikenli katırtırnakları, ılgın ağaçları evlerin girişlerini süslüyordu. Berrak, tuzlu deniz havası rüzgârla taşınıyor ve her ayrıntıya canlı bir renk veriyordu.</p>

  <p>Mathias her şeye rağmen gülümsüyordu. Bu bölgeye yerleşmesi gerektiğini düşündü. Yol bir anda daraldı –ancak tek araba geçebilirdi– ve gölgeli küçük bir köy meydanına kadar bu şekilde devam etti. Guethary'ye varmışlardı. Yan yana sıralanmış ahşap çatkılı, sıvalı evler kafelerin teraslarına eğilmiş, gizli bir toplantı yapar gibiydi. Meydanın dip tarafında, bir pelota frontenis'i<a href="../Text/Section0156.xhtml#Footnote0040" id="Feedback0040"><sup>[40]</sup></a> hoş geldiniz diyen bir el gibi dikiliyordu.</p>

  <p>— Dümdüz, dedi Bonfils heyecan dolu bir sesle. Limana gidiyoruz.</p>
</body>
</html>
