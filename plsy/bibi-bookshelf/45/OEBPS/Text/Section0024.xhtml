<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>20</h2>

  <p>Anais bütün gece rüyasında mezbahalar görmüştü. Çinko ve demir strüktürlü tavanları olan loş ve geniş salonlarda asılı hayvan karkaslarından dumanlar yükseliyordu. Baltalar sığırların sırtına iniyordu. Simsiyah kanlar, gider kanallarında akıyordu. Beyaz kelleler üst üste yığılıyordu. Yüzülen deriler pelerin misali dalgalanıyordu. Kasketli adamlar canla başla çalışıyordu. Gölgelere dönüşmüş bir halde kesiyor, parçalıyor, hayvanların kanını akıtıyorlardı. Bütün gece boyunca uykusunu da parçalamışlardı. Kan içinde olmadığına şaşırarak uyanmıştı. Duş almıştı. Kahvesini hazırlamıştı. Çalışma masasına oturmuş ve akşamki notlarını yeniden okumuştu.</p>

  <p>Kafası kesilmiş bir boğanın gövdesi, 13 Şubat sabahı <i>Geda ganaderia'</i>sı<a href="../Text/Section0156.xhtml#Footnote0025" id="Feedback0025"><sup>[25]</sup></a> –Villeneuve de Marsan yakınlarında, dövüş boğası yetiştirilen bir çiftlik– otlaklarında bulunmuştu.</p>

  <p>Anais, Zak'ı kutlamış ve ona gidip yatmasını söylemişti. Çiftlik sahibim sorgulamak için oraya bizzat kendi gidecekti. Zak bu duruma bozulsa da fazla ısrarcı olmamıştı; çünkü diğerleri gibi o da yirmi dört saatten beri uyumamıştı.</p>

  <p>Anais evine dönmüştü. Çiftlik sahibine telefon edip ertesi gün, sabah erkenden geleceğini haber vermişti. Sonra internette son yıllardaki belli başlı hayvan öldürme, yaralama olaylarını araştırmıştı. En önemli dosya, 90'lı yıllarda Almanya'da, atlara yönelik bir dizi öldürme, yaralama olayıydı. Kesilmiş kulaklar, parçalanmış cinsel organlar, bıçakla öldürmeler. Çıkan yazılara göre birçok şüpheli tutuklanmış ama saldırılar devam etmişti. Büyük Britanya'da, Hollanda'da aynı yıllarda başka vakalar da meydana gelmişti. Anais hepsini incelemişti; ancak bunların onun vakasıyla bir ilişkisi yoktu ve soruşturmasına yardımcı olacak bir şey de bulamamıştı.</p>

  <p>Diğer büyük olay ise kaçak bir cerrahi vakaydı. 80'li yıllarda, gizemli tekniklerle kesilmiş, derileri yüzülmüş sığırlar Amerikan arazilerinde bulunmuştu. Anais başlıca şüphelilerin dünya dışı yaratıklar veya çiftçilerin bizzat kendileri olduğunu anlayınca bu ipucunun peşini de bırakmıştı.</p>

  <p>Gece yarısı olduğunda, hâlâ uykusu gelmemişti. <i>"Toros bravos"</i><a href="../Text/Section0156.xhtml#Footnote0026" id="Feedback0026"><sup>[26]</sup></a> yetiştiriciliği üzerine yazılmış makaleleri okumaya başlamıştı. Beslenmeleri. Günlük bakımları. Seçilmeleri. Arenadaki son saatleri. Önceden bildiği şeyleri bir kez daha teyit etmişti: En kötüsü <i>corrida'</i>ydı.<a href="../Text/Section0156.xhtml#Footnote0027" id="Feedback0027"><sup>[27]</sup></a> Tecrit edilen, damgalanan ve yağlandırılan boğalar, dört yaşında en ufak bir deneyimleri olmadan arenaya sürülüyordu, tüm bunlara rağmen bir boğa yirmi yaşına kadar yaşayabiliyordu.</p>

  <p>Gece 02.00'de çalan telefon onu uyandırdı –bilgisayar klavyesinin üstünde uyuyakalmıştı. Hanosch adında, çekirdekten yetişme bir veterinerdi; Longo ikindi saatlerinin sonunda onunla temas kurmuştu. Boğa kellesi saat 20.00'de ona ulaşmıştı. O da hemen işe koyulmuştu. Sığırlarda zehirlenmeler ve bulaşıcı hastalıklar konularında mahkemede bilirkişilik yapıyordu. Çok hızlı konuşuyordu. Kaygı verici bir asabiyeti vardı. Ama Anais bu sinirli adamın ona zaman kazandıracağını anlamıştı.</p>

  <p>Uzman kelleyi incelemeye başlamadan önce, boğadan kan almış ve örneği Et Denetleme Enstitüsü'nün toksikoloji laboratuvarına yollamıştı. Sonuçları almıştı: Hayvanın beynindeki kan, sığırları uyutmakta kullanılan güçlü bir anestezik –Ketamin– İçeriyordu. Bu molekülü içeren bir sürü marka vardı, ancak veteriner, bu alanda çok sık kullanılan ürünlerden biri olan Imalgene üstünde duruyordu. Demek ki katil, hayvanın kafasını kesmeden önce onu ilaçla bayıltmıştı. Anais şaşırmamıştı: Dövüş boğaları kolayca yaklaşılabilecek hayvanlar değildi.</p>

  <p>Veterinere göre katil, ilacı ya hayvanın yemine karıştırmıştı ya da –Ki bu daha büyük ihtimaldi– enjektör atan bir tüfek kullanmıştı; bu, veterinerler, itfaiyeciler ve hayvanat bahçesi görevlileri tarafından çok yaygın olarak kullanılan bir silahtı... Buna karşılık Imalgene, doktor reçetesi gerektiriyordu ve sadece veteriner kliniklerinde bulunuyordu. Önemli bir ipucuydu. Son haftalarda Akitanya şehirlerinde bu maddenin kimler tarafından satın alındığını ve kimlere reçete yazıldığını araştırmak gerekiyordu. Ayrıca veteriner kliniklerinde veya üretici laboratuvarlarda herhangi bir hırsızlık olayının olup olmadığını da kontrol etmek lazımdı.</p>

  <p>Kellenin kesilmesine gelince, Hanosch'a göre tam bir profesyonel işiydi. Bunu yapan her kimse, işinin ehli bir adam gibi –bir cerrah ya da bir kasap– çalışmıştı. Önce deriyi ve yumuşak dokuyu yarmış, sonra birinci omur eklemine bıçağını sokmuş ve omuriliğin yanı sıra bu bölgenin altındaki bağı kesmişti. Yine veterinere göre, böyle bir uzmanlığı olan kişi basit bir neşterle kolayca kelleyi kesebilirdi. Katil ayrıca, nedensiz olarak hayvanın dilini de kesmişti. Anais not almaya devam ediyordu. Saldırgan, tablonun güzelliğini bozmamak için organı almış olmalıydı: Minotauros'un dilinin, susamış bir sığırmki gibi sarkmasını göze alamamış olmalıydı.</p>

  <p>Her şey gözünde gitgide kesinlik kazanıyordu: Katil ne bir evsiz ne de sıradan bir torbacı olabilirdi. Saint-Jean Garı'ndaki hafızasını kaybetmiş adam olma ihtimali de azdı. Çılgın, soğukkanlı, aklıyla hareket eden biriydi. Kurbanı için özenle hazırlanmış, çelik gibi sinirleri olan bir katil. Ne kasap ne hayvan yetiştiricisi ne de veterinerdi. Anais bundan emindi. Sadece sanatını sergileme hünerine sahip biriydi.</p>

  <p>Böyle bir hasımla karşı karşıya olmak onu ürpertiyordu. Bu ürpermenin nedeni korku muydu, yoksa coşku mu, bilmiyordu.</p>

  <p>Kuşkusuz her ikisi de. Anais'in bildiği bir şey vardı: Vakaların çoğunda psikopat katiller yakalanırdı, çünkü bir hata yaparlar veya şans, polisten yana olurdu. Ancak bu katilin bir hata yaptığına ihtimal vermiyordu. Şansa gelince...</p>

  <p>Raporunu beklediğini söyleyerek veterinere teşekkür etmişti. Yatmış ve birkaç saat boyunca hayvanların kanında banyo yapmıştı. Yola çıkmak için sabah saat 8 olmasını beklemişti. Şimdi Mont de Marsan yönünde yol alıyordu. Yola çıktığından beri yağmur yağıyordu. Gün yeni aydınlanıyordu. Yolun engebelerine uyarak, köknar koruluklarını, meşe ormanlarını, otlakları, üzüm bağlarını ardında bırakıyordu. Onu keyiflendirebilecek hiçbir şey yoktu. Üstelik dayak yemiş gibi uyanmıştı. Başı dar bir kaskın içine sıkışmış gibiydi, sinüsleri zonkluyordu, burnu tıkalıydı. Gecenin bir yarısı bağda, suratı gözyaşlarıyla ıslanmış bir halde dolaşırsa olacağı buydu...</p>

  <p>Doğrudan güneye inen D 651 karayolunu izlemek için A 62 veya E 05 yollarını es geçti. Bu, ona düşünmek için zaman kazandıracaktı. Silecekleri, kasvetli ve monoton bir ses çıkararak fasılalarla çalışıyordu. Yol, yağmurun altında belli belirsiz görünüyordu. Katilin aynı güzergâhı birçok kez ters yönde kat etmiş olduğunu düşündü, ganimetiyle birlikte. Kelle çantada.</p>

  <p>Mont de Marsan'ın çevresinden dolaştı, sonra Villeneuve-deMarsan'a yöneldi. Bir eczane buldu. Alışveriş yaptı. Doliprane. Humex. Fervex... Ayrıca, hapları yutmak için yandaki pastaneden bir kutu diyet kola aldı. Boğazına birkaç kez gargara yaptı ve burnuna sprey sıktı.</p>

  <p>Yeniden yola koyuldu. Şehrin çıkışında, sağ tarafta GANADERIA DE GEDA tabelasını gördü. İslak toprak yola saptı. Görünürde tek bir boğa yoktu. Anais şaşırmamıştı. Toros bravos yetiştiriciliğinin ilk kuralı, arenaya dövüşe çıkmadan önce boğaların insanla temcisini önlemekti. Daha vahşi, daha saldırgan –ve özellikle de matadorun karşısında daha çaresiz– olmaları için.</p>

  <p>Aslında bu ziyaretini jandarmaya bildirmeliydi. Hem alınganlıkları ortadan kaldırmak hem de dosyaya bilgi toplamak için. Ama o, sorgusunu tek başına, sakin kafayla, istediği gibi yapmak istiyordu. Diplomasiye gelince, onu sonra düşünecekti. iki yanı ağaçlıklı bir yola girdi; çıplak dalların arasından gökyüzü görünüyordu. Yolun ucunda, sağ tarafta ahşap takviyeli, kerpiç bir ev vardı. Anais birkaç metre daha ilerledi ve arabayı durdurdu. Landes bölgesine özgü bir çiftlik eviydi. Geniş toprak avlu, meşe ağaçlarıyla çevriliydi; koyu renk kirişleri ve beyaz kaba sıvası olan evin duvarlarına eklentiler yapılmıştı. Ev bütün olarak, bir asalet duygusunun yanı sıra bir hüzün ve iğretilik duygusu da uyandırıyordu. Onlarca, hatta yüzlerce yıl sert koşullar içinde varlığını sürdürmüş, ilerlemeye ve çağdaş konfora kayıtsız kalmıştı. Anais evin içini gözünde canlandırdı, ısıtma sistemi ve akan suyu olmamalıydı. Bu mutluluk tablosuna acımasız bir gölge düşürmek Anais'in hoşuna gidiyordu.</p>

  <p>Arabasından indi ve ana binaya doğru yürüdü, yağmurdan korunmak için kapüşonunu kafasına çekmişti. Ortalarda görünmeyen bir köpek havlamaya başladı. Havaya gübre kokusu hâkimdi.</p>

  <p>Kapıyı çaldı. Cevap yoktu.</p>

  <p>Anais çevreye yeniden bir göz attı, iki bina arasında bir <i>tienta</i><a href="../Text/Section0156.xhtml#Footnote0028" id="Feedback0028"><sup>[28]</sup></a> arenası olduğunu fark etti. Orada hiç dövüşmemiş boğaları değil, annelerini seçiyorlardı. Hayvanlar mızraklarla dürtülüyordu. Aşırı sinirli tepki verenler, sanki bir saldırganlık geni varmış gibi, sözüm ona en iyi toros bravos doğuracak inekler olarak belirleniyordu.</p>

  <p>— Siz dün akşam telefon eden polis misiniz?</p>

  <p>Anais döndü ve petrol mavisi anorağının içinde çöp gibi ince bir adamla karşılaştı. Gerçekten de tüysıklet biriydi. İslak haliyle 50 kilo çeken, 1,70 boyunda bir adamdı. En ufak bir rüzgârda havalanacakmış gibi bir hali vardı. Anais polis kimliğini çıkardı.</p>

  <p>— Başkomiser Anais Chatelet, Bordeaux Emniyet Müdürlüğü.</p>

  <p>— Bemard Rampal, dedi adam, büyük bir coşkuyla elini sıkarken. <i>Mayoral.</i><a href="../Text/Section0156.xhtml#Footnote0029" id="Feedback0029"><sup>[29]</sup></a> Hayvan yetiştiricisi ve <i>conocedor.</i><a href="../Text/Section0156.xhtml#Footnote0030" id="Feedback0030"><sup>[30]</sup></a></p>

  <p>— Uzman?</p>

  <p>— Hayvanların şeceresi. Dövüşlerin kronolojisi. Hayvan yetiştiriciliği her şeyden önce bir hafıza işidir. (İşaretparmağını şakağına koydu.) Her şey burada.</p>

  <p>Yağmur damlaları adamın gümüş renkli saçlarına düşüyor, ancak sanki bir kuğunun tüyleriymişçesine içine nüfuz etmiyordu.</p>

  <p>Dış görünümü oldukça şaşırtıcıydı. Jokey omuzları. Kül rengi ve kırış kırış olsa da, küçük bir çocuk yüzü. Sesi de dış görünümüne uygundu: narin ve tiz. Anais yarım ton ağırlığında farklı bir hayvan yetiştiricisi hayal etmişti. Adamın erkekliği başka yerlerde gizli olmalıydı. Derin mesleki bilgisinde. Duygusal değerlendirmelerden uzak, otoriter iş anlayışında.</p>

  <p>— Boğamı öldüren o pisliği bulacaksınız, değil mi?</p>

  <p>— O pislik bir de adam öldürdü.</p>

  <p>— İnsanlar oldum olası birbirini öldürüyor. Sizin pislik, öfkesini savunmasız bir hayvandan çıkardı. Bu, görülmüş bir şey değil.</p>

  <p>— Bu sizin bütün yıl boyunca yaptığınız şey değil mi?</p>

  <p>Conocedor kaşlarını çattı.</p>

  <p>— Yoksa siz de şu corrida karşıtı çatlaklardan biri misiniz?</p>

  <p>— Çocukluğumdan beri corrida'ya giderim.</p>

  <p>Anais her seferinde bu yüzden hastalandığını söylemedi.</p>

  <p>Mayoral'in yüzü hafifçe kızardı.</p>

  <p>— Bu ganaderia kime ait?</p>

  <p>— Bordeaux'lu bir işadamına. Boğa güreşi tutkunu.</p>

  <p>— Ona haber verdiniz mi?</p>

  <p>— Elbette.</p>

  <p>— Nasıl tepki verdi?</p>

  <p>— Buradaki herkes gibi. Tiksindi.</p>

  <p>Anais patronun adını ve telefon numaralarını not etti. Ganaderia'nın tüm personeli gibi onu da sorgulaması gerekiyordu.</p>

  <p>Çiftliğin duvarları arasında bir suçlu olabileceği varsayımını göz ardı edemezdi. Ancak jandarma sorgulama işini daha önce yapmış olmalıydı.</p>

  <p>— Beni izleyin, dedi adam. Hayvanın bedeni saman ambarında.</p>

  <p>Sigortacılar için sakladık.</p>

  <p>Anais hayvan yetiştiricisinin kötü bir şey yapıp yapmadığını düşündü. Delilleri bozmak gibi. Kuru ot ve çamur dolu bir saman ambarına girdiler, içeriye kutup soğuğu hâkimdi. İslak ot kokusunun yerini organik bir koku almıştı. Çürümüş etin pis kokusu.</p>

  <p>Hayvanın cesedi ambarın tam ortasmdaydı, bir örtünün altına gizlenmişti.</p>

  <p>Adam hiç tereddüt etmeden örtüyü çekti. Bir sinek bulutu havalandı. Pis koku arttı. Simsiyah olmuş leş oradaydı. Kocaman.</p>

  <p>Çürüme nedeniyle şişmiş. Gece gördüğü kâbusları hatırladı: bir morgda çalışan, yüzleri olmayan adamlar; karkasların asılı olduğu çengeller; kadife kurdelelerle süslenmiş gibi parıldayan, derileri yüzülmüş sığırlar...</p>

  <p>— Sigorta eksperinin bugün gelmesi gerekiyor. Ondan sonra gömeceğiz.</p>

  <p>Anais cevap vermedi, eliyle ağzını ve burnunu kapatmıştı. Kafası kesilmiş bu koca leş, Antikçağ'da yaşam ve doğurganlık gücü vermesi için kurban edilen boğaları getirmişti aklına.</p>

  <p>— Büyük şanssızlık, dedi hayvan yetiştiricisi. Bir <i>cuatreno.</i><a href="../Text/Section0156.xhtml#Footnote0031" id="Feedback0031"><sup>[31]</sup></a></p>

  <p>Arenaya çıkmaya hazırdı.</p>

  <p>— İlk ve son kez olarak.</p>

  <p>— Gerçekten de, yıl boyunca bizi rahatsız eden şu militanlar gibi konuşuyorsunuz.</p>

  <p>— Bunu bir kompliman olarak kabul ediyorum.</p>

  <p>— Öyleyse haklıyım. Burnum bir köpeğinki gibi bu pisliklerin kokusunu alıyor.</p>

  <p>Başını dik tut. Aksi takdirde bu sorgulamadan bir şey çıkmayacaktı.</p>

  <p>— Ben bir polisim, dedi Anais kararlı bir ses tonuyla. Düşüncelerim sadece beni ilgilendirir. Bu boğamın ağırlığı neydi?</p>

  <p>— 550 kilo civarında.</p>

  <p>— Otladığı yere kolay ulaşılabiliyor muydu?</p>

  <p>— Boğaların otlaklarına asla kolay ulaşılamaz. Ne yoldan ne de patikadan. Sadece atla gidilebilir.</p>

  <p>Anais hayvanın çevresinde dolandı. Katili düşünüyordu. Böyle iri bir hayvana saldırmayı göze aldığına göre son derece kararlı olmalıydı. Ve mizanseni için bu kelleye ihtiyacı vardı; hiç tereddüt etmemişti.</p>

  <p>— Toplamda kaç boğanız var?</p>

  <p>— Yaklaşık iki yüz. Birçok otlağa dağılmış halde.</p>

  <p>— Ölen boğarım otlağında kaç hayvan vardı?</p>

  <p>— Elli kadar.</p>

  <p>Anais, eli hâlâ ağzında, yerde yatan kütleye yaklaştı. Hayvanın siyah kılları mat ve soğuk bir görünüm almıştı. Nemden ıslanmış bir haldeydi. Yerde kımıldamadan yatan bu leş, bakım çukurundaki sahnenin bir benzeriydi. Kurban Philippe Duruy'ün bir yansıması. Philippe Duruy'ün Minotauros'u ve kurbanı temsil etmesi gibi, bu başsız boğa da hem mutlak tanrıyı hem de ona kurban edilen hayvanı simgeliyordu.</p>

  <p>— Sizce saldırgan hayvana nasıl yaklaşmış olabilir?</p>

  <p>— Uyuşturucu iğne atan bir tüfekle. Onu uyuşturdu ve kafasını kesti.</p>

  <p>— Ya diğer hayvanlar?</p>

  <p>— Kaçmış olmalılar. Bir boğanın ilk refleksi kaçmaktır.</p>

  <p>Anais bu paradoksu biliyordu. Dövüş boğaları saldırgan olmazdı. Onu saldırgan gösteren, savunmacı, taşkın ve düzensiz hareketleriydi.</p>

  <p>— Yemine zehir konmuş olamaz mı?</p>

  <p>— Hayır. Kışın onlara sadece saman ve pienso verilir. Bir gıda takviyesi. Ayrıca yemler çobanlarımız tarafından hazırlanır. Bu, uyuşturucu iğne atan bir tüfeğin işi. Aksi mümkün değil.</p>

  <p>— Çiftlikte anestezik bulunduruyor musunuz?</p>

  <p>— Hayır. Bir hayvanı uyutmamız gerekirse veteriner çağırıyoruz. O da ilacı ve tüfeğiyle geliyor.</p>

  <p>— Dövüş boğalarıyla yakından ilgilenen birini biliyor musunuz?</p>

  <p>— Binlerce. <i>Hereria'</i>da<a href="../Text/Section0156.xhtml#Footnote0032" id="Feedback0032"><sup>[32]</sup></a> gelirler.</p>

  <p>— Arazilerinize izinsiz giren kimse olup olmadığını kastetmiştim. Bir serseri.</p>

  <p>— Hayır.</p>

  <p>Anais hayvanın kuyu gibi açık boğazını inceliyordu. Kaslar ve etler mor bir renk almıştı. Bir sepet dolusu karadut gibi. Yüzeyde</p>

  <p>Pullanmış minik kristaller görülüyordu.</p>

  <p>— Bana öldürülme biçiminden bahsedin.</p>

  <p>— Nasıl yani?</p>

  <p>— Boğa arenada nasıl öldürülür?</p>

  <p>Adam kendinden emin bir ses tonuyla konuşmaya başladı:</p>

  <p>— Matador kılıcını kabzanın demir siperine kadar boğanın ensesine saplar.</p>

  <p>— Kılıcın uzunluğu nedir?</p>

  <p>— 85 santimetre. Artere veya akciğer damarlarından birine ulaşması gerekir.</p>

  <p>Anais bir an, kılıcın, etleri ve organları parçalayarak hayvanın siyah kalın derisine saplandığını gördü –Hissetti. Taş basamakların üzerindeki korkmuş küçük kızı hatırladı. Kahkahalar atan babasının kollarına sığınıyordu. Pislik herif.</p>

  <p>— Ama ondan önce, <i>picador'</i>lar<a href="../Text/Section0156.xhtml#Footnote0033" id="Feedback0033"><sup>[33]</sup></a> mızraklarıyla hayvanın ense, bağını keser, dedi Anais.</p>

  <p>— Evet.</p>

  <p>— Ardından, <i>banderillero'</i>lar<a href="../Text/Section0156.xhtml#Footnote0034" id="Feedback0034"><sup>[34]</sup></a> işe devam eder, yarayı derinleştirir ve kanamayı artırırlar.</p>

  <p>— Madem cevapları biliyorsunuz, neden bu soruları soruyorsunuz?</p>

  <p>— Ölümle sonuçlanan aşamalar hakkında fikir sahibi olmak istiyorum. Tüm bunlar daha fazla kan akıtmak için, değil mi?</p>

  <p>— Hayır. Tüm bunlar hayvanın içinde olup bitiyor. Matador akciğerlere dikkat etmek zorunda. Boğa kan tükürürse, halk bundan hoşlanmaz.</p>

  <p>— Beni şaşırtıyorsun. Kılıç ne peki? Öldürücü darbe mi?</p>

  <p>— Canımı sıkıyorsunuz! Tam olarak neyin peşindesiniz?</p>

  <p>— Saldırganımız bir matador olabilir.</p>

  <p>— Daha çok bir kasap diyebilirim.</p>

  <p>— Aynı şey değil mi?</p>

  <p>Mayoral kapıya doğru yöneldi. Görüşme bitmişti. Anais bir kez daha sorgusunu berbat etmişti. Adamı kapıda yakaladı. Yağmur dinmişti. Belli belirsiz bir güneş avluya sızıyor, su birikintilerini ayna gibi parlatıyordu.</p>

  <p>Hatasını telafi etmesi gerekiyordu, ama sormaktan kendini alamadı:</p>

  <p>— Dövüş boğalarının hiç dişilerle birlikte olmadıkları doğru mu? Testislerinin dolu olması onları daha mı saldırgan yapıyor?</p>

  <p>Bemard Lampal ona döndü. Sıkılı dişlerinin arasından konuştu:</p>

  <p>— Boğa güreşi bir sanattır. Ve bütün sanatların kendi kuralları vardır. Çok eski kurallar.</p>

  <p>— Bana, otlakta birbirlerine bindikleri söylendi. Arkadan düzülmüş boğalar, arenada çok daha kötü, öyle değil mi?</p>

  <p>— Buradan gidin.</p>
</body>
</html>
