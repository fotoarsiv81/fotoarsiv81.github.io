<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>26</h2>

  <p>— Bu ne?</p>

  <p>Anais, elinde bir kırmızı şarap şişesiyle kapıda duruyordu.</p>

  <p>— Beyaz bayrak. Barışmak için.</p>

  <p>— Girin, dedi Mathias Freire gülümseyerek.</p>

  <p>Anais psikiyatrın ev adresini bulmakta hiç zorluk çekmemişti.</p>

  <p>Saat 20.00'ydi. Sürpriz bir baskın için mükemmel bir saatti. Anais giyimi konusunda oldukça zorlanmıştı. Mantosunun altına, altın rengi motifleri olan, 70'li yıllara özgü Endonezya batiği bir elbise giymişti. Son anda, birden çekingenliğe kapılmış ve bluzunun altına bir kot pantolon geçirmişti. Ayrıca özel günler için sakladığı push-up<a href="../Text/Section0156.xhtml#Footnote0045" id="Feedback0045"><sup>[45]</sup></a> sutyen tercih etmişti. Yanaklara allık, saça toka, baş ağrısı içinse Doliprane –baskın için artık hazırdı.</p>

  <p>— Beni içeri almayacak mısınız?</p>

  <p>— Özür dilerim.</p>

  <p>Mathias, genç kadının içeri girmesi için kenara çekildi. Yine dağınık bir görüntüsü vardı. Yuvarlak yakalı bir kazak, içinden yakalarının çıktığı bir gömlek, eskimiş bir kot pantolon, kirpi gibi saçlar. Farkına varmadan kız öğrencilerini çıldırtan, özensiz, ancak büyüleyici bir fakülte hocası.</p>

  <p>— Adresimi nasıl buldunuz?</p>

  <p>— Bütün ekibimi bu işe verdim.</p>

  <p>Anais salona girdi. Beyaz duvarlar. Dalgalı parke. Kontrplak kapılar. Yıpranmış bir kanepe ile duvarlar boyunca sıralanmış karton kutular dışında başka mobilya yoktu.</p>

  <p>— Geliyor musunuz, gidiyor musunuz?</p>

  <p>— Her sabah aynı soruyu ben de kendime soruyorum.</p>

  <p>Şarap şişesini psikiyatrın ellerine bıraktı:</p>

  <p>— Bir Medoc. Bir degüstasyon kulübüne üyeyim. Dün birkaç şişe satın aldım. Beğeneceksiniz. Hafif ve keskin kokulu. Diri ve canlı bir tadı var. Ayrıca...</p>

  <p>Anais sustu. Psikiyatr bozulmuş gibiydi.</p>

  <p>— Bir sorun mu var?</p>

  <p>— Ben... üzgünüm... Şarap içmiyorum.</p>

  <p>Anais'in ağzı bir karış açık kaldı. Bordeaux'da bu cümleyi ilk kez duyuyordu.</p>

  <p>— Siz ne içiyorsunuz?</p>

  <p>— Diyet kola.</p>

  <p>Anais bir kahkaha patlattı.</p>

  <p>— O zaman içkiler sizden.</p>

  <p>— Ben bardak getireyim, dedi Mathias, arkasını dönüp uzaklaşırken. Siz rahatınıza bakın.</p>

  <p>Anais gözleriyle etrafı taradı. Kanepenin tam karşısında, duvara monte edilmiş düz ekran bir televizyon vardı ve pencerenin yanında da çalışma masası olarak kullanılan, dört ayaklı iki destek üzerine oturtulmuş bir tahta. Parkenin üzerine konmuş bir lamba yerde bir hale oluşturuyordu. Psikiyatr bu aile evini, evsizler tarafından işgal edilmiş anonim bir konuta çevirmişti.</p>

  <p>Gülümsedi. Kuşkusuz Freire yalnız yaşıyordu. Bir kadının varlığını gösteren tek bir resim, en ufak bir iz yoktu, işinin dışında doktorun ne bir arkadaşı ne de bir sevgilisi vardı. Hakkında bilgi toplamıştı: Üniversite hastanesine ocak ayının başında gelmişti. Paris'ten geliyordu. Kimseyle konuşmuyordu, ihtisas hastanesindeki işinden başka bir şeyle ilgilenmiyor gibiydi. Sadece hastane kafeteryasında veya bir meslektaşı evine davet ettiğinde sıcak yemek yiyen tiplerdendi.</p>

  <p>Çalışma masasına yaklaştı. Notlar. Çoğu İngilizce, psikiyatri kitapları. İnternetten çıktısı alınmış metinler. Kargacık burgacık yazılmış telefon numaraları. Kuşkusuz psikiyatr bir soruşturma yürütüyordu. Kimle ilgili? Amnezik hastası hakkında mı?</p>

  <p>Çalışma masasının üzerindeki yazıcının yanında yeni basılmış resimler gördü. Yağmur altında çekilmiş plaka fotoğrafları. Psikiyatr neyin peşindeydi? Daha iyi görebilmek için eğildi ama arkasında ayak sesleri duydu. Mathias bardaklarla ve diyet kola kutularıyla geri dönüyordu.</p>

  <p>— Evinizi sevdim, dedi Anais, kanepeye doğru yürürken.</p>

  <p>— Dalga geçmeyin.</p>

  <p>Kola kutularını yere bıraktı. Siyah kutuların üzerinde inci taneleri gi&amp;i su damlaları görünüyordu.</p>

  <p>— Kusura bakmayın. Sehpam yok.</p>

  <p>— Sorun değil.</p>

  <p>Psikiyatr bağdaş kurarak yere oturdu:</p>

  <p>— Siz kanepeye oturun, dedi.</p>

  <p>Anais söyleneni yaptı. Bir kraliçe gibi ona tepeden bakıyordu.</p>

  <p>Kutular açıldı, ikisi de bardakları kullanmadı. Birbirlerinin gözlerinin içine bakarak kutuları tokuşturdular.</p>

  <p>— Saatin kaç olduğunu bilmiyorum ama, dedi mazur görülmeyi isteyen bir sesle, karnınız aç mıydı? Pek bir şeyim yok ama...</p>

  <p>— Boş verin. Buraya, ulaştığımız önemli bilgileri sizinle kutlamaya geldim.</p>

  <p>— Neyle ilgili?</p>

  <p>— Soruşturmayla.</p>

  <p>— Beni gözaltına almayacak mısuuz?</p>

  <p>Anais gülümsedi:</p>

  <p>— Çok öfkelenmiştim.</p>

  <p>— Hatalıydım, dedi Freire. Size haber vermem gerekirdi. Sadece hastamı düşündüm. Onun için en iyi olan çözümü, anlıyor musunuz? (Kolasından bir yudum aldı.) Sizin şu önemli bilgileriniz, nedir?</p>

  <p>— Öncelikle, kurbanın kimliğini saptadık. Bir rock festivalinden diğerine koşan ipsiz sapsızın teki, eroin bağımlısı. Düzenli olarak Bordeaux'ya gelip gidiyormuş. Katil onu, uyuşturucuyla kandırmış. Adam bu yüzden ölmüş. Katil daha sonra dekorunu oluşturmuş. Boğa kellesi ve diğer şeyler...</p>

  <p>Freire dikkatle dinliyordu. Şimdiye kadar düzgün yüz hatları doğru ifadeyi arar gibiydi. O an ise yüz kasları, tüm dikkatini tek bir noktada toplamış gibi kasılmıştı.</p>

  <p>Anais bombayı patlattı:</p>

  <p>— Katilin kimliğini de belirledik.</p>

  <p>— Nasıl?</p>

  <p>Başkomiser verdiği haberin etkisini yumuşatmak ister gibi bir hareket yaptı:</p>

  <p>— Diyelim ki Kimlik Tespit Şubesi ne kurbana ne de sizin kovboya ait parmak izleri bulmayı başardı. Bunlar parmak izi arşivinde tarandı ve bir isme ulaşıldı: Victor Janusz, sürekli ikametgâhı olmayan Marsilyalı bir adam. Herif birkaç ay önce Marsilya'da bir kavga nedeniyle tutuklanmış.</p>

  <p>— Şimdi nerede olduğunu biliyor musunuz?</p>

  <p>— Henüz bilmiyoruz. Arama emri çıkarıldı. Onu bulacağız. Bundan şüphem yok. Marsilya polisi sığınma evlerinin, sosyal hizmet derneklerinin, Emmaus merkezlerinin, aşevlerinin altını üstüne getiriyor... Bordeaux'ya kadar izi sürülecek ve yeri tespit edilecek. Francis Heaulme'ün, yani yol katilinin de yeri böyle tespit edilmişti.</p>

  <p>Freire hayal kırıklığına uğramış gibiydi. Metal yüzeyinde kendini inceliyormuş gibi, kola kutusunu elinde çeviriyordu.</p>

  <p>— Onun hakkında ne biliyorsunuz? diye sordu, uzun bir sessizliğin ardından.</p>

  <p>— Hiçbir şey. Dosyasının Marsilya'dan gelmesini bekliyorum.</p>

  <p>Gün boyunca bilgisayarlarla başımız beladaydı. Bugünlerde polisin tek gerçek düşmanı, bug'lar.</p>

  <p>Psikiyatr gülümseme zahmetine girmedi. Gözlerini kutudan ayırdı.</p>

  <p>— Cinayet mizanseni ile bir evsizin profilinin örtüştüğünü mü düşünüyorsunuz?</p>

  <p>— Hayır. Ama bir açıklama bulacağız. Janusz belki de sadece bir suç ortağıdır.</p>

  <p>— Ya da bir tanık.</p>

  <p>— Çukura inen ve her yere parmak izlerini bırakan bir tanık mı?</p>

  <p>Bunlar önemli ipuçları.</p>

  <p>— Öyleyse bu durumda Patrick Bonfils temize mi çıkıyor?</p>

  <p>— O kadar kolay değil. Bir de plankton hikâyesi var... Ama şimdilik Janusz üzerinde yoğunlaşıyoruz. Fırsat bulur bulmaz, adamınızı bizzat sorgulamak için Guethary'ye gideceğim. Her halükârda iyi yoldayız.</p>

  <p>Freire hafifçe gülümsedi:</p>

  <p>— Bunlar... polisten duyulabilecek iyi haberler.</p>

  <p>Sözleri ona biraz iğneleyici gibi geldi. Başkomiser karşılık vermekte gecikmedi:</p>

  <p>— Ya siz?</p>

  <p>— Ben, ne?</p>

  <p>— Balıkçı nasıl tepki verdi?</p>

  <p>— Gerçek kimliğine yavaş yavaş yeniden adapte oluyor. Olmaya çalıştığı kişinin anılarına henüz tam olarak sahip değil.</p>

  <p>— Peki Saint-Jean Garı'nda ne görmüş?</p>

  <p>Freire bıkkın bir ifadeyle başını salladı:</p>

  <p>— Bir kez daha yineliyorum: Bu onun hatırlayacağı en son şey. Tabii bir gün hatırlarsa...</p>

  <p>— Onu sorgulamam gerekiyor.</p>

  <p>— Her şeye karşın onu gözaltına almayacaksınız, değil mi?</p>

  <p>— Bunu sizi korkutmak için söyledim.</p>

  <p>— Polisler korkutmayı sever. Bu, onların var olma nedenleri.</p>

  <p>Anais doğru tahmin etmişti: Psikiyatr tam bir muhalifti. Şüphesiz, küçük yaştan itibaren Michel Foucault'nun aptallıklarıyla beslenmiş şu solcu psikiyatrlardan biriydi. Belinde Glock taşıyan bir polis olarak onu tavlaması zor olacaktı. Bir çift için, iki erkeklik organı fazlaydı...</p>

  <p>Anais kola kutusunu yere bıraktı. Baştan çıkarma umutları yok olmuştu. Kesinlikle aynı gemide değillerdi.</p>

  <p>Genç kadın ayağa kalkarken Freire mırıldandı:</p>

  <p>— Ben Guethary'ye geri döneceğim.</p>

  <p>— Neden?</p>

  <p>— Patrick'i sorgulamak için. Gerçekten kim olduğunu öğrenmek için. Saint-Jean Garı'nda ne olduğunu bilmek için. (Kutusunu Anais'e doğru uzattı.) Her şeye rağmen aynı soruşturmayı sürdürüyoruz.</p>

  <p>Anais yeniden gülümsedi. Umut ve coşku, yatıştırıcı bir pınar gibi içine akmaya başladı. Mesleğinin bir gün onu bu denli çekici bir erkeğe yakınlaştıracağını asla düşünmemişti:</p>

  <p>— Şarap şişesini açmak istemediğinizden emin misiniz?</p>
</body>
</html>
