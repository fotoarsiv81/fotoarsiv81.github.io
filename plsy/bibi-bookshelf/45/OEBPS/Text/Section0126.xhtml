<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>119</h2>

  <p>— Sana haberim var güzelim.</p>

  <p>Anais yarı uykulu, ne olduğunu anlamadan telefonda Solinas'yı dinliyordu. Onu yatağından kaldırmışlar, buraya, gözetim ofisine getirmişlerdi.</p>

  <p>— Kolun düşündüğümden daha uzunmuş.</p>

  <p>— Kolum mu uzun, benim mi? Bu ne anlama geliyor?</p>

  <p>— Yarın çıkıyorsun. Yargıcın emri.</p>

  <p>Anais cevap veremedi. Bu dört duvar arasından kurtulacak olmanın heyecanıyla göğüs kafesi yerinden sökülecek gibi olmuştu.</p>

  <p>— Nedenini sana söylediler mi?</p>

  <p>— Yorum yok. Karar yukarıdan geldi, hepsi bu. Artık, adaletin herkes için aynı olduğu söylenebilir.</p>

  <p>Anais ses tonunu değiştirdi:</p>

  <p>— Eğer bir şey biliyorsan bana söyle. Kim araya girdi?</p>

  <p>Solinas güldü. Gülüşü cızırtıya benziyordu.</p>

  <p>— Masumu oyna, bu sana daha çok yakışıyor. Her halükârda seni elimin altında istiyorum. Soruşturma devam ediyor. Bunu kriz hücremiz olarak adlandıralım.</p>

  <p>— Yeni bir gelişme var mı?</p>

  <p>— Maalesef. Medina'nın sağmal ineğinin kim olduğu bulunamadı. Faaliyetleri, ilişkileri hakkında hiçbir şey yok. Janusz da hâlâ kayıp. Herhangi bir iz, herhangi bir ipucu, hiçbir şey bulunamadı. Kaçak suçlular şubesi bu işin altından kalkamadı.</p>

  <p>Solinas ve adamlarının bir cinayet soruşturması yürütecek kadar donanımlı olmadığını aşağı yukarı tahmin ediyordu. Kaçak suçlular şubesinin adamlarına gelince, onlar da Janusz çapındaki bir firariyle baş etmeye alışkın değildi.</p>

  <p>— Bana bir araba yollayacak mısın?</p>

  <p>— Gerek yok. Seni bekleyecekler.</p>

  <p>— Paris'te kimseyi tanımıyorum.</p>

  <p>Solinas yeniden güldü. Cızırtı, yerini gıcırtıya bırakmıştı.</p>

  <p>— Dert etme. Senin baba yola çıktı.</p>
</body>
</html>
