<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>100</h2>

  <p>— Cep telefonumu kaybettim.</p>

  <p>— İlginç.</p>

  <p>Chaplain, satıcının soğuk tavnna fazla takılmadan son faturayı bankonun üstüne koydu.</p>

  <p>— Telesekreter servisine ulaşmak için ne yapmam gerektiğini de hatırlamıyorum.</p>

  <p>Adam cevap vermeden, başparmağı ve işaretparmağıyla çenesini tutarak faturayı aldı. Tüm ihtişamıyla bir uzmanı oynuyordu.</p>

  <p>— Bu GSM operatörüyle, çok basit. Kendi numaranızı arıyorsunuz. Mesaj çıktığında, şifrenizi giriyor ve yüdız tuşuna basıyorsunuz.</p>

  <p>Bunu düşünmesi gerekirdi. Şifresini bilmiyordu.</p>

  <p>— Çok iyi, dedi, donuk bir sesle. Başka bir telefon almak istiyorum. Yeni bir hatla.</p>

  <p>Satıcı, birçok telefon modelinin bulunduğu camekâna yönelmek yerine, bilgisayara Chaplain'in eski numarasını girdi.</p>

  <p>— Neden yeni bir hat? Hattınız hâlâ kullanımda ve...</p>

  <p>Chaplain faturayı aldı ve cebine koydu –Nono'nun kıyafetlerini giymişti. Yüzde elli Ralph Lauren, yüzde elli Armani, hepsinin üstüne de hafif hareli lacivert bir kaban.</p>

  <p>— Benim hattımı unutun. Yeni bir cep telefonu almak istiyorum. Yeni bir numarayla.</p>

  <p>— Bu size tuzluya mal olur.</p>

  <p>— Bu beni ilgilendirir.</p>

  <p>Adam kınayan bir tavırla, yabancı bir dilde konuşmaya başladı: "monoblok", "dört band", "megapiksel", "Bluetooth", "messenger"... Bu sözcük dağarcığı karşısında, Chaplain onun yerinde olabilecek herhangi biri gibi davrandı: Görünümüne bakarak, azami basitlikte bir model seçti.</p>

  <p>— Bunu alıyorum.</p>

  <p>— Sizin yerinizde olsam, ben...</p>

  <p>— Bu! Tamam mı?</p>

  <p>Satıcı bıkkınlıkla soludu, sanki "bütün müşteriler aynı" der gibi bir tavır takınmıştı.</p>

  <p>— Ne kadar?</p>

  <p>— 200 avro. Ama eğer onu alıyorsanız...</p>

  <p>Chaplain bankonun üstüne 500 avroluk bir banknot bıraktı.</p>

  <p>Herif, suratmı buruşturarak banknotu aldı ve paranın üstünü iade etti. On dakika kadar, abone sözleşmesini doldurmakla geçti.</p>

  <p>Yalan söylemesi için hiçbir sebep yoktu: Sözleşmeyi adıyla imzaladı ve adres olarak da Roquette Sokağı 188 Numara'yı verdi.</p>

  <p>— Şarjı dolu mu? diye sordu, telefon kutusunu göstererek. Hemen kullanmak istiyordum.</p>

  <p>Diğeri gizemli bir gülümseme takındı. Birkaç harekette, telefonu kutusundan çıkardı, kapağını söktü, bataryayı, sonra da sim kartı yerleştirdi.</p>

  <p>— Eğer fotoğraf çekmek isterseniz, dedi telefonu uzatırken, bir SD/SD HC mikro hafıza kartı takmanız gerekir.</p>

  <p>— Sadece telefon olarak kullanmak istiyorum, anlıyor musunuz?</p>

  <p>— Sorun değil. Ama akşam yeniden şarja takmayı unutmayın.</p>

  <p>Chaplain telefonu cebine koydu.</p>

  <p>— Faturalarımda, diye devam etti, konuşmaların ayrıntılı dökümünü göremiyorum.</p>

  <p>— Kimse göremez. Hepsine internet üstünden ulaşabilirsiniz.</p>

  <p>— Nasıl bir yöntem izlemem gerekiyor?</p>

  <p>Küçümseyen bakışların yerini kuşku aldı: Satış görevlisi bu kaçık herifin nereden çıktığını düşünüyordu.</p>

  <p>— Abone numaranızı siteye girmeniz yeterli, sonra gelen ve giden tüm çağrıların listesini görebilirsiniz. İkinci numaranız için, diğer sözleşmenizdeki bilgilerle aynı işlemi yapacaksınız.</p>

  <p>— Yeni numaramı mı kastediyorsunuz?</p>

  <p>— Hayır. Faturanızda başka bir numara olur.</p>

  <p>Bu kez, Chaplain faturayı yeniden çıkardı ve bankonun üstüne koydu:</p>

  <p>— Nerede yazıyor?</p>

  <p>— Burada, dedi adam, işaretparmağıyla göstererek.</p>

  <p>Chaplain faturayı alıp baktı. Anlamıyordu.</p>

  <p>— Burada yazılı bir numara yok.</p>

  <p>— Çünkü numaranızın "gizlenmesini" istemişsiniz. Bir saniye bekleyin.</p>

  <p>Adam faturayı aldı ve bilgisayarının başına gitti. Bu mağazada, güçlü bir Büyük Birader havası vardı. Bu sıradan satıcı bile insanların hayatlarını görebilir, onları deşifre edebilirdi. Bununla birlikte, bu kez beceremedi.</p>

  <p>— Üzgünüm. Bu numarayla ilgili herhangi bir şeye ulaşamıyorum. Sanırım her türlü bilgiyi, coğrafi konumlandırmayı yasaklayan opsiyonları tercih etmişsiniz. Ayrıca bu numarayla ilgili olarak fatura talebinde de bulunmamışsınız. (Laf dokundurmak için başını kaldırdı.) Sizin hat, Knox Kalesi'nden farksız!</p>

  <p>Chaplain cevap vermedi. Bu numaranın ne denli önemli olduğunu anlamıştı. Bu hat, onun aradığı sırları içeren hattı.</p>

  <p>— Tabii ya, dedi, alnına vurarak. Bu sözleşmeyi tamamen unutmuşum. İnternette bu hattın izini bulabilir miyim? Yani geçmişteki iletilerimi, konuşmalarımı inceleyebilir miyim?</p>

  <p>— Sorun yok. Yeter ki şifrenizi hatırlayın. (Göz kırptı.) Ve son faturanızı ödemiş olun!</p>

  <p>Chaplain arkasına bakmadan kapıdan çıktı. Atölyesine dönmek için acele ediyordu. İnternete girmek için. Kendi sırrının şifresini çözmek için. leon. Blum Meydanı'nda, bir gazete bayiinin önünde durdu.</p>

  <p>Gazetelerin birinci sayfalarında, ne Montalembert Sokağı'ndaki çatışmadan ne de Villa Corto katliamından söz ediliyordu. Daha şaşırtıcı olan ise, Hötel-Dieu'den kaçışıyla ilgili tek satır bile olmamasıydı. Gazetelere resmi basılmamıştı. Ne arama bülteni ne de tanık celbi çıkarılmıştı. Polisler neyin peşindeydi? Bu, tamamen gizlilik içinde çalışmak için bir strateji miydi? Yoksa firari bir deli nedeniyle Paris'te paniğe sebep olmak istemiyorlar mıydı?</p>

  <p>Bu taktiğin altında bir tuzak gizliydi ama yine de kendini daha özgür, daha hafif hissediyordu. Le Figaro, Le Monde, Le Parisien aldı. Karnının acıkmış olduğunu fark etti. Sandviç. Roquette Sokağı'nı tırmanırken, arınmış tepelere, sağaltıcı bir yükseltiye ulaşıyormuş gibi hissediyordu kendini. Yeni gerçekler onu yukarıda bekliyordu.</p>
</body>
</html>
