<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>3</h2>

  <p>Freire, örtü niyetine bir sürü dosyayla kanepenin üzerinde biraz uyukladıktan sonra saat 13.00'te ihtisas hastanesine döndü.</p>

  <p>Acil bir vaka yoktu. Ne kritik hastalar ne zilzurna sarhoş evsizler ne de kamuya açık alanlardan toplanmış çılgınlar vardı. Bu gerçekten bir şanstı. Mektuplarını ve gece nöbetçisi doktorun hazırladığı dosyaları kendisine veren hemşireleri selamladı. Hem muayene odası hem de dinlenme odası olarak kullandığı nöbetçi doktor ofisine gitti.</p>

  <p>Belgeler arasından, öncelikle Saint-Jean Garı'nda bulunan amnezik adamla ilgili gözlem tutanağını buldu. Tutanak, Nicolas Pailhas adlı biri tarafından hazırlanmıştı, Capucins Meydanı Karakolu'nda görevli bir başkomiserdi. Önceki akşam Freire, ne kovboyu sorgulamaya teşebbüs etmiş ne de olan biteni öğrenmeye çalışmıştı. Muayene ettikten ve bir analjezik yapılmasını söyledikten sonra yatağa göndermişti. Yarın bakacaktı.</p>

  <p>Tutanağın daha ilk satırında, Freire kendini kaptırmıştı.</p>

  <p>Adı bilinmeyen adam gece yarısı civarında, 1 no'lu yol kenarındaki yağlama istasyonunda, demiryolu görevlileri tarafından bulunmuştu. Adam kilidi zorlamış ve kulübenin içine saklanmıştı.</p>

  <p>Teknisyenler burada ne aradığını sorduğunda cevap verememiş, adını bile söyleyememişti. Kovboy şapkası ve timsah derisi çizmeleri hariç, davetsiz misafirin üzerinde gri yün bir palto, yıpranmış bir kadife ceket, CHAMPION logolu bir sweatshirt ve yırtık bir kot pantolon vardı. Üzerinde kimliğini saptamaya yardımcı olacak hiçbir resmi belge yoktu. Adam şokta gibiydi. Konuşmakta güçlük çekiyordu. Hatta sorulan soruları anlamakta da.</p>

  <p>Daha da kaygı verici olan, elinde, bırakmayı reddettiği iki şey tutmasıydı: 450 mm'lik bir İngiliz anahtarı ile 1996 tarihli bir Akitanya rehberi. (İncecik kâğıttan binlerce sayfası olan şu tuğla kalınlığındaki rehberlerden.) İngiliz anahtarı ve rehber kan içindeydi.</p>

  <p>Bir Texas'lıyı andıran adam bunları neden elinde tuttuğunu açıklayanruyordu. Ne de kanı.</p>

  <p>SNCF<a href="../Text/Section0156.xhtml#Footnote0002" id="Feedback0002"><sup>[2]</sup></a> görevlileri, adamın yaralı olduğunu düşünerek onu garın revirine götürmüştü. Yapılan muayene sonrasında herhangi bir yarası olmadığı anlaşılmıştı. Bu durumda İngiliz anahtarındaki ve rehberdeki kan bir başkasına ait demekti. Vardiya şefi polise haber vermişti. Pailhas ve adamları da on beş dakika sonra gelmişti. Yabancıyı tutuklamış ve semtin nöbetçi doktorunu çağırmışlardı, o da Freire'le temas kurmuştu.</p>

  <p>Karakolda yapılan sorgulamada da fazla bir şey elde edilmemişti. Adamın fotoğrafı çekilmiş, parmak izi alınmıştı. Kimlik tespit teknisyenleri, FNAEG'de<a href="../Text/Section0156.xhtml#Footnote0003" id="Feedback0003"><sup>[3]</sup></a> DNA'sını karşılaştırmak için tükürük ve saç örnekleri almıştı. Ayrıca ellerinin üzerinden ve tırnak aralarından da toz kalıntıları toplanmıştı. Analiz sonuçları bekleniyordu. Tabii polis İngiliz anahtarı ile rehbere de el koymuştu.</p>

  <p>Suç delili olarak. Ama hangi suçun?</p>

  <p>Çağrı cihazı bipledi. Freire saatine baktı: 15.00 olmuştu. Gösteri başlıyordu. Dışarıdan gelen hastalar ile içerde yatan hastalar arasında hiç boş zaman olmuyordu. Çağrı cihazının ekranına bir göz attı: Batı koğuşu tecrit hücresinde sorun. Elinde çantası, koşar adım odadan çıktı, hâlâ sisle kaplı olan iki yanı ağaçlıklı anayolu tırmandı. Hastane her biri özel bir patolojiye –bağımlılar, cinsel suçlar, otizm...– ayrılmış bir düzine kadar koğuştan oluşuyordu.</p>

  <p>Batı koğuşu soldan üçüncüydü. Freire ana koridora daldı. Beyaz duvarlar, bej renkli yer muşambası, açıktan geçen borular; kısacası her binada aynı dekor. Doğal olarak, hastalar içeri girdiğinde yanılgıya düşüyorlardı.</p>

  <p>— Neler oluyor?</p>

  <p>Stajyer doktorun öfkeli bir hali vardı:</p>

  <p>— Lanet olsun, ne olduğunu görmüyor musunuz?</p>

  <p>Freire genç doktorun bu saldırgan tavrına karşılık vermedi.</p>

  <p>Hücrenin deliğinden içeri göz attı. Beyaz bedeni dışkıya ve idrara bulanmış çıplak bir kadın, odanın bir köşesine çekilmişti. Bağdaş kurmuştu, parmakları kan içindeydi ve duvardan koparmayı başardığı boya kabuklarını çiğniyordu.</p>

  <p>— Ona bir iğne yapın, dedi Freire donuk bir sesle. Üç ünite Loxapac.</p>

  <p>Freire kadını tanıyordu ama ismini hatırlamıyordu. Bir müdavimdi. Hiç kuşkusuz hastaneye sabah saatlerinde getirilmişti. Teni aspirin kadar beyazdı. Yüz hatları korku ve kaygıdan iyice çökmüştü. İskeleti andıran bedeni yamru yumruydu. Kopardığı boya kabuklarını mısır gevreğiymiş gibi iki eliyle ağzına tıkıyordu. Parmakları kanlıydı. Boya kabukları da Dudakları da.</p>

  <p>— Dört ünite, diye fikir değiştirdi Freire. Dört ünite eruekteedin.</p>

  <p>Uzun zamandan beri psikiyatrların yetersizliği üzerinde düşünmekten vazgeçmişti. Sorunlar karşısında sadece tek bir çözüm vardı: Fırtına dininceye kadar müsekkinlerle onları uyuşturmak.</p>

  <p>Bu yetersizdi ama o kadar da kötü değildi.</p>

  <p>Dönerken kendi servisine, Henri-Ey'e gitmek için yolunu değiştirdi. Koğuşta, hepsi de bölgenin doğusundan gelmiş yirmi sekiz hasta vardı. Şizofrenler. Depresifler. Paranoyaklar... Ve daha belirsiz başka hastalıklar.</p>

  <p>Danışmaya uğradı ve sabah raporunu aldı: Bir ağlama krizi.</p>

  <p>Mutfakta kavga. Bir ip bulmuş –nasıl bulduğu bilinmiyordu– ve onunla turnike yaparak penisini sıkmaya kalkışmış bir uyuşturucu bağımlısı. Her zamanki şeyler.</p>

  <p>Freire yemekhaneyi ve oradaki sigara kokusunu –delilerin sigara içmesi hoşgörüyle karşılanıyordu– ardında bıraktı. Başka bir kapınm sürgüsünü açtı. 90 derecelik alkolün kokusu revirin habercisiydi. Geçerken birkaç tanıdık simayı selamladı: Kendini enstitünün müdürü sanan beyaz elbiseli iriyarı bir adam. Hep aynı çizgi üzerinde gide gele koridorun zeminini aşındıran Afrika kökenli bir başkası. Ve gözleri alnının derinliklerine kaçmış gibi görünen, hacıyatmaz gibi ayaklarının üstünde sallanan bir diğeri.</p>

  <p>Revirde, amnezik hastayı sordu. Stajyer doktor kayıt defterine baktı. Kovboy geceyi sakin geçirmişti. Sabah her şey normaldi. Saat 10.00'da nörobiyolojik bir inceleme için Pellegrin'e nakledilmiş ama o, radyografiye veya herhangi tıbbi görüntü alınmasına karşı çıkmıştı. Ancak onu muayene eden doktorlar fiziksel bir lezyon bulamamışlardı. Heyecana bağlı bir travmadan kaynaklanan disosyatif bir amnezi olduğunu düşünüyorlardı. Bu da, Texas'lının, belleğini yitirmesine sebep olan bir şey yaşadığı ya da gördüğü anlamına geliyordu. Ama ne?</p>

  <p>— Şimdi nerede? Odasında mı?</p>

  <p>— Hayır. Camille-Claudel Salonu'nda.</p>

  <p>Modern psikiyatrinin kötü yanlarından biri de, koğuşları, koridorları, servisleri ünlü hastaların isimleriyle adlandırmaktı. Bunamanın bile kendi şampiyonları vardı. Claudel Salonu sanat terapisi ünitesiydi. Freire başka bir koridora saptı ve sağ taraftaki bir kapının sürgüsünü çekti. Hastaların resim, heykel yaptığı, kâğıttan ve sorgun ağacından eşyalar ürettiği salona ulaştı.</p>

  <p>Sepet işleri yapılan masaya ulaşmak için "kil" ve "yağlıboya" masaları boyunca ilerledi. Hastalar büyük bir dikkatle sepet örüyor, peçete halkaları, tabak altlıkları yapıyorlardı. Esnek saplar havada titreşirken yüzleri gergin ve donuktu. Burada bitki yaşıyor, insan ise kök salıyordu.</p>

  <p>Kovboy masanın ucundaydı. Oturduğu halde diğerlerinden en az yirmi santim uzundu. Cildi kırış kırıştı ve başında hâlâ o anlamsız şapkası vardı. İri mavi gözleri sert yüzünü aydınlatıyordu.</p>

  <p>Freire yaklaştı. Dev adam kayık biçiminde bir sepet örmekle meşguldü. Nasırlı elleri vardı. Bir işçi, bir köylü... diye düşündü psikiyatr.</p>

  <p>— Merhaba</p>

  <p>Adam başını kaldırdı. Yavaşça gözünü kırpıştırıyordu. Her seferinde gözbebekleri gözkapaklarının altında yeniden beliriyor, saydam ve sedefsi bir parlaklık ortaya çıkıyordu.</p>

  <p>— Selam, diye karşılık verdi, bir rodeo şampiyonu gibi şapkasını işaretparmağıyla hafifçe yukarı iterek.</p>

  <p>— Ne yapıyorsunuz? Gemi mi? Pelota<a href="../Text/Section0156.xhtml#Footnote0004" id="Feedback0004"><sup>[4]</sup></a> için eldiven mi?</p>

  <p>— Henüz bilmiyorum.</p>

  <p>— Bask Ülkesi'ni biliyor musunuz?</p>

  <p>— Bilmiyorum.</p>

  <p>Freire bir sandalye aldı ve onun yanına oturdu.</p>

  <p>Adam açık renk gözlerim Friere'e dikti.</p>

  <p>— Sen bir spikiyatr mısın?</p>

  <p>Mathias yanlış telaffuzu fark etti. Belki de disleksikti. Kendisine "sen" diye hitap ettiğini de fark etti. Bu iyiye işaretti. Mathias da ona "sen" diye hitap etmeye karar verdi.</p>

  <p>— Ben Mathias Freire. Bu birimin yöneticisiyim. Dün akşam, hastaneye kabulünü de ben yaptım. İyi uyudun mu?</p>

  <p>— Ben hep aynı rüyayı görüyorum.</p>

  <p>Adsız yabancı sorgun dallarıyla örmeye devam ediyordu. Salona bataklık, nemli kamış kokusu hâkimdi. Koca şapkası dışında, iriyarı adam hastanenin verdiği bir tişört ile kumaş bir pantolon giymişti. Kaslı, iri kolları kızıl-gri kıllarla kaplıydı.</p>

  <p>— Hangi rüya?</p>

  <p>— Önce sıcak vardı. Sonra beyazlık...</p>

  <p>— Ne beyazlığı?</p>

  <p>— Güneş... Güneş yakıcıdır, biliyorsun... Her şeyi yok eder.</p>

  <p>— Bu rüya nerede geçiyor?</p>

  <p>Kovboy, elindeki işi bırakmadan omuzlarını silkti. Sanki bir kazak örüyormuş gibi bir havası vardı. Görüntü daha ziyade komikti.</p>

  <p>— Duvarları bembeyaz bir köyde yürüyorum. Bir İspanyol köyü. Ya da Yunan... bilmiyorum. Gölgemi görüyorum. Benim önümde yürüyor. Duvarların üstünde. Yerde. Düşey konumda, neredeyse dik. Öğle saatleri olmalı.</p>

  <p>Freire bir tedirginlik duydu. Bu amnezik adamla karşılaşmadan hemen önce aynı rüyayı görmüştü. Uyarıcı bir işaret miydi?</p>

  <p>Sanmıyordu, ama Cari Jung'un eşzamanlılık kuramını seviyordu.</p>

  <p>Bir kadın hastası rüyasında kendisine altın bir bokböceği verildiğini Jung'a anlatırken muayenehanesinin camına bir altmböceğinin çarptığını söylemişti ünlü psikiyatr.</p>

  <p>— Sonra, diye sordu Freire. Sonra ne oluyor?</p>

  <p>— Çok daha beyaz bir parlama. Bir patlama ama gürültü çıkarmayan bir patlama. Sonra başka bir şey görmüyorum. Gözlerim tamamen kamaşıyor.</p>

  <p>Sağ taraftan bir gülme sesi geldi. Freire irkildi. Ufak tefek bir adam, gargoyle<a href="../Text/Section0156.xhtml#Footnote0005" id="Feedback0005"><sup>[5]</sup></a> başlı bir cüce, bir masanın ayağının dibine çömelmiş onlara bakıyordu. Toto lakaplı Antoine. Zararsız biri.</p>

  <p>— Hatırlamaya çalış.</p>

  <p>— Kaçıyorum. Beyaz sokaklarda koşuyorum.</p>

  <p>— Hepsi bu kadar mı?</p>

  <p>— Evet. Hayır. Ben kaçarken gölgem artık kımıldamıyor. Duvarın üzerinde sabit kalıyor. Hiroşima'daki gibi.</p>

  <p>— Hiroşima?</p>

  <p>— Bombadan sonra kurbanların gölgeleri taşın üstüne kazınmıştı. Bunu bilmiyor muydun?</p>

  <p>— Biliyorum, dedi Freire, olayı belli belirsiz hatırlayarak.</p>

  <p>Sustular. Kovboy sorgun saplarını birbirinin üzerinden geçirdi.</p>

  <p>Sonra birden başını kaldırdı. Şapkasının gölgesinde gözbebekleri parlıyordu.</p>

  <p>— Bu konuda ne düşünüyorsun doktor? Bu ne anlama geliyor?</p>

  <p>— Kuşkusuz, geçirdiğin kazanın sembolik bir versiyonu, diye aklına ilk geleni söyledi Freire. Bu beyaz parlama da hafıza kaybının bir metaforu. Aslında uğradığın şok zihninde büyük beyaz bir sayfa açtı.</p>

  <p>Kulağa hoş gelen ama hiçbir şeye dayanmayan, tam bir psikiyatr palavrasıydı bu sözler. Zedelenmiş bir beyin güzel cümleleri, mantığa dayalı sözdizimlerini umursamazdı.</p>

  <p>— Sadece bir sorun var, diye mırıldandı adsız yabancı. Bu rüyayı uzun zamandan beri görüyorum.</p>

  <p>— Bu senin izlenimin, diye cevap verdi Freire. Kazadan önceki rüyalarını hatırlasaydın bu şaşırtıcı olurdu. Bu öğeler senin özel belleğine ait. Yani kişisel olanına. Zarar görmüş belleğine, anlıyor musun?</p>

  <p>— Birçok bellek mi var?</p>

  <p>— Bir kültürel bellek, yani ortak bellek vardır, senin Hiroşima'yla ügili hatırladıkların gibi; bir de senin özel hayatınla ilgili bir otobiyografik bellek vardır. Adın. Ailen. Mesleğin. Ve rüyaların...</p>

  <p>Dev başını ağır ağır salladı:</p>

  <p>— Ne olacağımı bilmiyorum... Kafamın içi bomboş.</p>

  <p>— Üzülme. Her şey hâlâ hafızanda. Hafıza kayıpları genellikle kısa süreli olur. Eğer devam ederse belleğini uyarmak için yöntemler var. Testler, egzersizler. Zihnini yeniden uyandıracağız.</p>

  <p>Adsız yabancı griye dönen iri gözleriyle ona baktı.</p>

  <p>— Bu sabah hastanede neden radyografi istemedin?</p>

  <p>— Bunu sevmiyorum.</p>

  <p>— Daha önce yaptırdın mı?</p>

  <p>Cevap vermedi. Freire de üstelemedi.</p>

  <p>— Geçen geceyle ilgili olarak, diye devam etti Freire, hiçbir şey hatırlamıyor musun?</p>

  <p>— Neden o kulübede olduğumu mu soruyorsun?</p>

  <p>— Mesela.</p>

  <p>— Hayır.</p>

  <p>— Peki ya İngiliz anahtarı? Rehber?</p>

  <p>Adam kaşlarını çattı.</p>

  <p>— Üzerlerinde kan vardı, değü mi?</p>

  <p>— Kan, evet. Nereden bulaştı?</p>

  <p>Freire otoriter bir ses tonuyla konuşmuştu. İriyarı adamın yüz hatları donup kaldı, sonra sıkıntısını ifade etti.</p>

  <p>— Ben... Ben hiçbir şey bilmiyorum...</p>

  <p>— Peki adın? Soyadın? Kökenin?</p>

  <p>Freire bu soru bombardımanından pişman olmuştu. Çok duygusuzca, çok hızlıydı. Adamın paniği artmış gibiydi. Dudakları titriyordu.</p>

  <p>— Bir hipnoz seansına ne dersin? diye sordu Freire, daha yumuşak bir ses tonuyla.</p>

  <p>— Şimdi mi?</p>

  <p>— Yarın. Önce dinlenmen gerekiyor.</p>

  <p>— Bunun bana yardımı olur mu?</p>

  <p>— Kesin değil. Ama telkin yöntemi bize...</p>

  <p>Kemerindeki çağrı cihazı bipledi. Ekrana bir göz attı ve hemen ayağa kalktı:</p>

  <p>— Gitmem gerekiyor. Acil bir durum. Teklifimi düşün.</p>

  <p>Kovboy bir doksanlık cüssesini ağır hareketlerle doğrulttu ve elini uzattı. Dostça bir hareket olmasına karşın görüntüsü ürkütücüydü.</p>

  <p>— Gerek yok doktor. Kabul ediyorum. Sana güveniyorum. Yarın görüşürüz.</p>
</body>
</html>
