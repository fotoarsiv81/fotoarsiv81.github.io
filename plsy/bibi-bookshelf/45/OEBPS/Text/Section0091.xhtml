<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>85</h2>

  <p>— Bugün Narcisse'le aranızda ne geçti?</p>

  <p>Philippe Pemathy gri flanel takımı içinde kıpırdanıp duruyordu. Çevresindeki duvarlarda bir sürü acayip resim vardı. Binlerce notayla ve hüzünlü figürle gösterilen, yuvarlak porteleriyle her türden tuhaf partisyonlar.</p>

  <p>Anais, kendini parıltılı bir inin içindeymiş gibi hissediyordu. Hâlâ amfetanrdnlerin etkisi altındaydı. Crosnier'ye haber verdikten sonra, doğruca Nice Havalimanı'na gitmişti. Marsilyalı polis olay yerinin adresini almıştı. Hatta genç kadının suç mahallinde olduğunu saklamayı bile kabul etmişti. Anais Paris'e kalkan 10.20 uçağına yetişmişti. İPhone'unda kiralık katillerin izini sürmeye devam ediyordu: Uçağa bindiğinde herifler Chapelle Kapısı'nın oradaydı.</p>

  <p>Bir saat sonra uçaktan inmişti. Adamlar Turenne Sokağı'na varmış, 18-20 numarada yaklaşık 20 dakika oyalanmışlardı. O sırada Anais de, Avis bankosundaki kızın, uçmuş halini görüp sözleşme yapmayı reddetmesinden korkarak, Orly'de bir araba kiralamıştı. Sonunda, GPS'i olan bir Opel Corsa'yla yola çıkmıştı Paris'i, tek başına yolunu bulacak kadar iyi bilmiyordu.</p>

  <p>Bu arada, adamlar Turenne Sokağı'ndan ayrılmış, Foch Caddesi'ne doğru gidiyorlardı. Belli bir güzergâhı takip ediyor olmalıydılar ama Anais bunun ne olduğunu bilmiyordu. Tek umudu, adamların arkalarında ceset bırakmamasıydı.</p>

  <p>Turenne Sokağı'na varınca, basit bir önseziyle Pemathy Galerisi'nin kapısını itmişti. Tam isabet! Adam ona önemli bilgiler vermişti. Narcisse, bir Villa Corto ressamıydı. Pemathy son dönemde üstadın bütün meşhur eserlerini –2009 yılının Eylül ve Ekim ayında yapılmış otuz kadar resim– Parisli koleksiyonculara satmıştı.</p>

  <p>Bunlar Anais'in az çok beklediği yanıtlardı. Bu gizemli yakışıklı, Psikiyatr Mathias Freire ve evsiz Victor Janusz olmadan önce, Nice dolaylarındaki bir kliniğe kapatılmış deli ressam Narcisse'ti...</p>

  <p>Galerici ona birçok resminin polaroidini göstermişti: sanatçının kendini farklı kostümler içinde betimlediği tuhaf otoportreler. Resimlerde hâkim renk kırmızıydı –kan– ve iki eğilim arasında gidip geliyordu: yarı destansı, yarı alaycı, ilahi ezgiler olduğu söylenebilirdi, ama hatalı çalan bir orkestra tarafından katledilmiş ezgiler.</p>

  <p>— Bugün Narcisse hakkında konuşmak için gelen kimdi?</p>

  <p>Adam sıkıntıyla soludu, kaskatıydı:</p>

  <p>— Narcisse'in kendisi.</p>

  <p>— Saat kaçta?</p>

  <p>— 11.00'e doğru.</p>

  <p>Bu, katillerin galerinin önünde durduğu saatti. Öyleyse doğru tahmin etmişti. Avlarını yeniden bulmuşlardı. Onu tepelemek için en uygun zamanı bekliyorlardı. Kalbi göğsünden fırlayacak gibi oldu.</p>

  <p>— Ne istiyordu?</p>

  <p>— Resimlerini görmek.</p>

  <p>— Gösterdiniz mi?</p>

  <p>— Bu imkânsız. Çünkü hepsini sattım. Benden bu resimleri satın alan koleksiyoncuların listesini istedi.</p>

  <p>— Verdiniz mi?</p>

  <p>— Silahı vardı!</p>

  <p>Anais iPhone'una bir göz attı: Q7, Victor– Hugo Caddesi'nde bir süre bekledikten sonra, şimdi Trocadero istikametine gidiyordu, içgüdüsel olarak bir tahminde bulundu: Janusz, peşinde avcılarıyla, koleksiyoncuları dolaşıyordu.</p>

  <p>— Bana da listenin bir kopyasını verin. Hemen.</p>

  <p>— Bu gizli bilgi. Bu...</p>

  <p>— İşler çığırından çıkmadan, bana da bir kopya vermenizi tavsiye ederim. Kendi iyiliğiniz için.</p>

  <p>Galerici masanın çevresini dolandı, bilgisayarının üstüne eğildi, tıkladı. Yazıcı çalışmaya başladı. Anais yeniden telefonun ekranına baktı. Katiller Sol Yaka'ya geçmişti.</p>

  <p>— İşte.</p>

  <p>Galerici listeyi masanın üstüne koydu.</p>

  <p>— Bir kaleminiz var mı? diye sordu Anais.</p>

  <p>Pernathy ona turuncu bir marker verdi. Listede yirmi kadar –çoğu Paris'teydi– İsim vardı. Foch Caddesi'nde oturan Whalid El– Khoury'nin ve Victor– Hugo'da yaşayan Simon Amsallem'in isimlerinin üstünü çizdi. Bir sonraki koleksiyoncu kim olabilirdi? GPS'ine bir göz attı: Katiller Saint-Germain Bulvan yönünde, rıhtım boyunca ilerliyorlardı.</p>

  <p>— Narcisse başka ne istedi? diye sordu, Pemathy'ye dönerek.</p>

  <p>— Hiç. Listeyi alıp gitti. Hepsi bu kadar.</p>

  <p>— Bu sabah başka ziyaretçiniz oldu mu?</p>

  <p>— Hayır.</p>

  <p>Yolunda gitmeyen bir şeyler vardı. Eğer kiralık katiller Janusz'u öldürmek isteseler, bunu çoktan yaparlardı. Ne bekliyorlardı? Neyin peşinde olduğunu öğrenmek mi istiyorlardı? Ya Janusz? Bu resimleri neden görmek istiyordu? Belki de bu resimlerde bir bilgi gizliydi. Narcisse'in oraya yerleştirdiği bir sır. Unuttuğu ve yeniden bulmaya çalıştığı bir sır.</p>

  <p>Q7 hâlâ yol alıyordu. Listeye göre, Surcouf Sokağı Numara 8, 75007 PARİS adresindeki Herve Latannerie'nin evinde durmaları gerekiyordu, ama bu sokağı geçtiler ve Invalides Meydanı'na vardılar.</p>

  <p>— Narcisse size başka bir şey söyledi mi?</p>

  <p>— Hayır. Yani, evet. Bana Gustave Courbet hakkında sorular sordu.</p>

  <p>— Ne gibi?</p>

  <p>— Onun otoportrelerinin biriyle ilgileniyordu. Yaralı Adam.</p>

  <p>— Daha açık olur musunuz? Kelimesi kelimesine sorduğu şeyi bilmek istiyorum.</p>

  <p>— Resimde pişmanlığın ne olduğunu öğrenmek istiyordu.</p>

  <p>— Ben de aynı şeyi soruyorum.</p>

  <p>— Bir sanatçının üzerinde birçok değişiklik yaptığı resim. Yani ressamın yeniden yaptığı resim.</p>

  <p>Anais ensesinde karıncalanmalar hissetti. Çok önemli bir gerçeğe yaklaşıyordu.</p>

  <p>— Yaralı Adam bir pişmanlık eseri mi?</p>

  <p>— En ünlülerinden biri, evet. Courbet'nin kendini neden bir ağacın altında, kalbinden yaralı bir adam olarak resmettiği hep düşünüldü. 1970'li yıllarda, resim x-ray cihazıyla tarandı ve tabloyu daha önce başka bir şekilde, kendini o dönemki nişanlısıyla birlikte resmetmek üzere tasarladığı anlaşıldı. Resmi bitirmeden önce kız onu terk etmişti. Courbet resmi değiştirdi ve kendini acı çeken, yüreğinden yaralı biri olarak resmetti. Sembol bizzat kendi acısıydı.</p>

  <p>Bu düşünce Anais'in beynini tutuşturdu. Narcisse'in resimleri Pişmanlık eserleriydi. Kendi otoportreleri altında, sanatçı başka bir şeyi resmetmişti –Bizzat bulmaya çalıştığı ve katillerin de peşinde olduğu bir sır. Narcisse x-ray'den geçirmek için resimlerini topluyordu.</p>

  <p>iPhone. Avcılar Bac Sokağı'ndan geçip Montalembert Sokağı'nda durdular. Listeye yeniden baktı. Gözüne bir isim çarptı: Sylvain Reinhardt bu sokaktaki evlerden birinde oturuyordu.</p>

  <p>Anais çıkışa yöneldi, ancak aklına gelen bir şey onu durdurdu:</p>

  <p>— Sizde Yaralı Adam'ın bir illüstrasyonu var mı?</p>

  <p>— Olabilir. Bir monografide. Ben...</p>

  <p>— Getirin.</p>

  <p>— Ama...</p>

  <p>— Acele edin.</p>

  <p>Pemathy gözden kayboldu. Anais düşüncelerini toparlamaya çalıştı. Damarlarında çılgınca atan kan, tüm düşüncelerin, mantığın yerini almıştı.</p>

  <p>— İşte.</p>

  <p>Pemathy elinde açık bir kitap tutuyordu. Yaralı Adam, bir ağacın dibinde yatıyordu, paltosu bir örtü gibi üzerindeydi. Sahne, altın sarısı yapraklar arasında görkemli, titreyen bir alacakaranlık içinde resmedilmişti. Başının yaslandığı koyu gölge, siyah bir ağaç kabuğunu çağrıştırıyordu. Uyuyan yakışıklı, sol eliyle kumaşın kıvrımını tutmuştu, sağ eli ise paltosunun altındaydı.</p>

  <p>Gömleğin sol etek kısmında kırmızı bir leke vardı. Ressamın hemen yanında bir kılıç duruyordu. Anais bu resmin bir suç mahallini resmettiğini ve kılıcın da bir aldatmaca olduğunu düşündü. Kurban, gerçek katilini başkalarından gizlemek istemişti: Katil, kılıçla düello yaptığı bir rakip değil, bir kadındı...</p>

  <p>— Sizde bu tablonun x-ray'den geçirilmiş görüntüsü var mı?</p>

  <p>— Burada.</p>

  <p>Pemathy bir sayfa çevirdi. Anais aynı resmin siyah-beyaz halini gördü. Beyaz bir ışık resmi aydınlatarak haleli bir rüyaya dönüştürüyordu. Bir ayrıntı değişmişti: Palto kıvrımlarının yerinde, ressamın omzuna yaslanmış bir kadın vardı. XX. yüzyıl başlarında, güya bir ruh çağırma seansı sırasında çekilmiş şu hileli resimleri andıran bir hayalet gibiydi. Kadın resmin altında kalmıştı.</p>

  <p>Anais galericiye teşekkür etti ve güvensiz adımlarla uzaklaştı.</p>

  <p>Aklının derinliklerinde, diğer bütün ihtimallerden çok daha fazla, başka bir ihtimalden korktuğunu anladı.</p>

  <p>Narcisse'in resimlerinin de, eski bir sevgilinin hayaletini gizliyor olmasından.</p>
</body>
</html>
