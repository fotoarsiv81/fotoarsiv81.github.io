<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>97</h2>

  <p>Yüz metrekareden geniş, kesintisiz bir biçimde uzanan tek bir odaydı. Perçinlenmiş metal bir iskelet yüksek bir cam çatıyı taşıyordu. Sağda ve solda tuğladan örülmüş strüktürler mekânı çevreliyordu. Sol tarafta iki gözlü porselen bir mutfak eviyesi ile bir buzdolabı ve bir bulaşık makinesinin yanı sıra tezgâh üstü bir ocak vardı. Sağ tarafta ise çok sayıda boya tüpü, palet, kimyasal ürün duruyordu, ayrıca kurumuş, kabuk bağlamış boya tekneleri, çerçeveler, rulo yapılmış tuvaller göze çarpıyordu...</p>

  <p>Bir ayrıntı Narcisse'in dikkatini çekti. Stüdyonun dip tarafında, bir asma katın altında, bambuların ardına gizlenmiş bir cama dayalı olduğundan dışarıdan görünmeyen eğimli bir mimar masası duruyordu. Yaklaştı. Keçeli kalem veya füzenle yapılmış reklam çizimleri, eskizler hâlâ duruyordu. Hatta bazıları çerçevelenmiş ve masanın hemen üstündeki duvara asılmıştı.</p>

  <p>Demek ki Chaplain sadece ressam değildi. Reklam sektöründe de çalışan bir illüstratör ve sanat yönetmeniydi. Zaten bu atölyede onun ne tarz tablolar yaptığını anlayacak kadar resim ve eskiz yoktu. Reklam eskizlerine gelince üzerlerinde ne logo ne de marka vardı. Sanat yönetmeni Chaplain'in kimin için çalıştığını anlamak imkânsızdı. Kesin olan tek bir şey vardı: Evden freelance çalışıyordu.</p>

  <p>Yeniden odanın ortasına döndü. Tavanda alüminyum absyurlan olan New York stili lambalar asılıydı. Zemini soyut motifli halılar şenlendiriyordu. Süssüz, cilalı ahşaptan mobilyalar, stüdyonun her köşesinde sade hatlarını hissettiriyordu. Chaplain evsiz Janusz'dan ve deli ressam Narcisse'ten çok farklı biriydi. Tüm bunları hangi parayla satın almıştı? Reklam işi bu faturaları ödemeye yetiyor muydu? O da Narcisse gibi pahalı tablolar satıyor muydu?</p>

  <p>Aklına peş peşe başka sorular geliyordu.</p>

  <p>Narcisse ne kadar süre Chaplain olarak yaşamıştı? Ne zamandan beri bu stüdyoda kiracıydı? Ortadan kaybolduğu bu süre boyunca kirayı kim ödemişti? Topladığı postaları bıraktığı kapıya doğru yürüdü. Zarfların üzerindeki şeffaf açıklıklardan resmi gönderileri, aidat taleplerini, borç ihbarnamelerini, hesap özetlerini kestirebiliyordu. Sigorta şirketleri. Bankalar. Telefon faturaları... Zarfları açmadan önce stüdyonun içinde şöyle bir dolaşmaya karar verdi.</p>

  <p>Mutfaktan başladı. Boyalı ahşaptan bir tezgâh, krom kaplı raflar, son model mutfak robotları. Tozla kaplı olmasına rağmen, her şey kusursuzdu. Chaplain bir tür manyak olmalıydı. Temizlikçi bir kadını mı vardı? Kadında stüdyonun anahtarları olabilir miydi? Olmadığından emindi. Buzdolabını açtı ve soğuğa rağmen çürümüş yiyeceklerle karşılaştı. Bütün bavulsuz yolcular gibi, ne zaman geri döneceğini bilmeden buradan ayrılmıştı.</p>

  <p>Dondurucunun çekmecelerini çekti. Tuzlu krakerler, dondurulmuş Çin yemekleri, yeşil fasulyeler, kızartmalık patatesler. Bu dondurulmuş gıdaları görmek bile midesinin guruldamasına sebep olmuştu... Çin yemeğini dondurucudan çıkardı, doğrudan mikro dalga fırına koydu. Gayriihtiyari dolabı açtı, soya sosunu ve acı biber sosunu buldu. Birkaç dakika içinde, dumanı tüten lokmaları, kahve fincanlarına koyduğu soslara bulayarak bir çırpıda yedi.</p>

  <p>Tıka basa yedikten sonra ilk isteği kusmak oldu –çok hızlı yemişti. Kendini tuttu. Güç toplamaya, enerjiye ihtiyacı vardı: Mücadele devam ediyordu. Boş tabağı ve fincanları porselen eviyenin içine koydu. Eski bekâr alışkanlıklarını yeniden kazanıyordu.</p>

  <p>Mutfağın çevresini dolandı ve demir merdivene yöneldi. Merdiven, yelkenlilerin halat merdivenini anımsatan çelik kablolardan –Belki de gerçekten bir yelkenliden alınmıştı– oluşuyordu.</p>

  <p>Birinci katta yelkenli tutkusunun doğru olduğu ortaya çıktı.</p>

  <p>Duvarlarda siyah-beyaz eski yelkenli fotoğrafları asılıydı. Vernikli ahşaptan gövdeleri olan tekne maketleri asma katın kenarına sıralanmıştı. Ayrıca, dev ekran bir televizyonun tam karşısında siyah çarşafları ve turuncu yorganıyla büyük bir yatak vardı. Sağ tarafta, kahverengi ahşap kapılarıyla bir gömme dolap duruyordu.</p>

  <p>Narcisse içindekileri inceledi. Keten gömlekler. Kot ve kumaş pantolonlar. Marka takım elbiseler... Onlara uygun ayakkabılar.</p>

  <p>Weston botlar, Prada mokasenler, Tod's ayakkabılar... Chaplain gösterişçi bir şıklığı olan, modern bir züppeydi.</p>

  <p>Lamine camın arkasındaki banyoya geçti. Koyu renk çinkoyla kaplı duvarlar, insanda tertemiz ve iç açıcı bir tankın içine girmiş gibi bir his uyandırıyordu. Çifte lavabonun üstünde klasik muslukların yerine modern bataryalar vardı. Narcisse her adımda hep aynı soruyu soruyordu: Tüm bunları satın almak için parayı nereden buluyordu?</p>

  <p>Soğuğa yakın bir suyla duş yapmaya karar verdi. On dakika boyunca suyun altında kalmak onu kandan, şiddetten, son yirmi dört saat boyunca yaşadığı korkudan arındırdı. Yeniden kazandığı, tuhaf bir güç ve masumiyet duygusuyla banyodan çıktı. Bakım ürünleri arasında yaralarını dezenfekte edecek bir şeyler aradı.</p>

  <p>Hermes'in Eau d'Orange Verte'inden başka bir şey bulamadı. Yaralarına püskürttü, birkaç kez burnuna pansuman yaptı, sonra Chaplain tarzı casual<a href="../Text/Section0156.xhtml#Footnote0090" id="Feedback0090"><sup>[90]</sup></a> bir kıyafet seçti. Calvin Klein bir eşofman altı, tişört ve Emporio Armani marka kapüşonlu, önden fermuarh bir sweatshirt.</p>

  <p>Sanatçının rahat ortamının tadını çıkarırken, yatağın ayakucundaki sabit telefonu fark etti. Yorganın üzerine oturdu ve cihazı inceledi. Hafızası doluydu. Demek Chaplain'in yokluğundan kaygılanan dostları vardı. Parmak izi bırakmaktan çekinmeden –zaten uzun zamandan beri evin her yerinde parmak izleri vardı– bir tuşa bastı.</p>

  <p>Kaygılı mesajlar, sıkıntılı sesler duymayı bekliyordu. Ancak genç bir kadının kıkır kıkır gülmesiyle karşılaştı:</p>

  <p>— Hey Nono, nereye kayboldun? Tembellik mi yapıyorsun yoksa? Bana ev telefonunu Audrey verdi. Beni ara!</p>

  <p>Kadının kahkahası ve sesi ona atölyenin önünde karşılaştığı, sigara içen iki kadının cilvelerini hatırlattı. Narcisse ekrana baktı. Çağrı 22 Eylül'de yapılmıştı. İkinci mesaj neredeyse bir miyavlamayı andırıyordu. 19 Eylül tarihliydi.</p>

  <p>— Bebeğim, orada mısın? diye fısıldadı, kadife gibi yumuşak bir ses. Ben Charlene. Henüz işimiz bitmedi...</p>

  <p>Üçüncü mesaj da aynı ses tonundaydı ve 13 Eylül'de bırakılmıştı.</p>

  <p>— Nono? Bir kız arkadaşımla birlikteyim, acaba oraya, seni görmeye gelebilir miyiz, diye düşünüyorduk... Bizi ara!</p>

  <p>Kahkahalar. Gönderilen öpücük sesleri. Mesajlar bu şekilde geriye doğru devam ediyordu. Hiç erkek sesi yoktu. Bir kez bile, olağan, yani normal veya sakin, en azından biraz kaygılı bir mesaj yoktu.</p>

  <p>Çevresindeki dekoru yeniden inceledi. Yelkenliler. Marka giysiler. Turuncu yorgan, siyah çarşaf. Dizayn edilmiş banyo. Yargısını bir kez daha tarttı. Burası bir sanatçının stüdyosu değil, kızlar için bir tuzaktı. Narcisse gibi yalnız, acı çeken bir ressamın atölyesinde değildi. Nono, çekici bir kadın avcısıydı. Herhangi bir şekilde çok para kazanmayı başarmış biri olmalıydı. Hayatının geri kalan kısmını, kazandığı paraları beraber olduğu kızlarla harcamakla geçiriyordu. Geçmişini araştırdığı adamla uzaktan yakından alakası yoktu.</p>

  <p>Birden telesekreterde ciddi ve buz gibi bir ses duyuldu.</p>

  <p>— Arnaud, benim. Evde buluşalım. Endişeliyim, korkmaya başladım.</p>

  <p>Etkili. Narcisse tarihe baktı. 29 Ağustos. Saat: 20.20. Yine bir kadındı, ama sesinin önceki cilveli seslerle alakası yoktu. Artık "Nono" değil, "Arnaud" söz konusuydu. Talep bir seks vaadinden ziyade bir yardım çağrısı gibiydi.</p>

  <p>Bu kaydedilmiş son mesajdı. Yani kronolojik olarak ilki. 29 Ağustos. Corto "Seni ağustos ayının sonunda, A 8 otoyolunun 42 no'lu çıkışının yakınlarında buldular. Cannes-Mougins çıkışı..." demişti.</p>

  <p>Mesajı birkaç kez dinledi. Onu evinden çıkaran bu sözcükler olmuştu anlaşılan. Bir daha da stüdyosuna geri dönmemişti. Sonraki mesajlar da bu şekilde boşlukta kalmıştı. Nono bu kadına ulaşmaya çalışırken ölmüştü. Cannes yolunda, Narcisse olmuştu...</p>

  <p>Kadın Cannes'da mı oturuyordu? Yoksa Cöte d'Azur'e kaçmadan önce kadını Paris'te mi görmüştü? Onunla buluşmadan önce bir kriz mi geçirmişti? Hayır. Eğer randevuya gitmemiş olsaydı, telesekreterde başka mesajlar da olmalıydı. Demek ki kadını görmüştü ve karşılaşmaları kesin bir ayrılıkla sonuçlanmıştı.</p>

  <p>Tabii ki çok geç kalmadıysa...</p>

  <p>Dijital ekrana baktı. Numara hâlâ hafızadaydı. İçini kemiren başka bir soru daha vardı. Sevgili ağı oldukça etkileyiciydi. Bu kadar kadını nereden buluyordu? Avlanma sahası neresiydi?</p>

  <p>Hâlâ yatağın üstünde oturuyordu, eğik cam çatının altındaki, XX. yüzyıl noter tipi küçük çalışma masasını fark etti; üstünde bir MacBook duruyordu. Birden suç aletini bulduğunu anladı.</p>

  <p>Nono internette avlanıyordu.</p>

  <p>Ekranın karşısına yerleşti, sol eliyle bilgisayarı çalıştırırken, ışıktan korunmak için camlı çatının kalın perdesini çekti, içgüdüsel olarak, bu hareketi binlerce kez yapmış olduğunu düşündü.</p>

  <p>Bilgisayar ekranı aydınlandı ve şifre sordu. Narcisse hiç tereddüt etmeden, NONO yazdı. Program şifrenin en az altı haneden oluşması gerektiğini belirtti. Bu kez NONONO yazdı, bir yandan da Lou Reed'in şu eski şarkısının sözlerini düşünüyordu: "And I said no, no, no /oh Lady Day... '' Oturum açıldı. Safari'nin<a href="../Text/Section0156.xhtml#Footnote0091" id="Feedback0091"><sup>[91]</sup></a> üstüne tıkladı ve geçmiş bağlantılarına baktı.</p>

  <p>Bir anda, başka bir dünyaya girmişti. Web 2.0'ın evrenine, sosyal ağların, tanışma sitelerinin, sanal labirentlerin evrenine. Nono olarak yaşadığı son haftalarda, ilişkiler kurarak, chat yaparak, mesajlaşarak internette ölçüsüzce sörf yapmıştı... Birbiri ardına logolar belirmeye başladı. Facebook, Tvvitter, Zoominfos, 123people, Meetic, Badoo veya match.com...</p>

  <p>Nono hem arıyor hem de kendini sunuyordu, hem avcı hem de gönüllü avdı, internete girdiği saatlere bakıldığında, Nono'nun gecelerini internette geçirdiği, kadınına göre de matrak, ciddi, dostça veya şehvetli bir üslup benimsediği anlaşılıyordu.</p>

  <p>Narcisse, bu inatçı arayışın ardından, Chaplain'in kesinlikle bir şeyin ya da birinin peşinde olabileceğini düşündü. Göz attığı farklı sitelerin isimlerini not etti ve ana sayfalarına girdi. Nono ciddi tanışma siteleri kadar, "Tıkla ve becer" gibi tamamen seks içerikli sitelerle de ilgileniyordu. Hatta Narcisse bugüne kadar hiç duymadığı sistemler bile öğreniyordu. Mesela "hayatınızın kadını" on beş metre uzağınızdan geçerken cep telefonunuzla sizi uyaran sistem ya da hoşunuza giden güzel bir kadının kullandığı arabanın plakasını anında belirleyen sistem.</p>

  <p>Nono'nun yolladığı veya aldığı mesajlara baktı. Takip etmekte zorlanıyordu. Chat'ler, mesajlar yazım hatalarıyla veya anlamlarını güçlükle çözebildiği kısaltmalarla doluydu: "Üzgünüm" için "üzgnm", "selam" için "sim"... Yazılarda ayrıca anlaşılmaz bir şekilde gülümseme işaretleri vardı. Tüm bu yazılar bir tutku, bir tahrik ama aynı zamanda da Narcisse'i bunaltan bir yalnızlık içeriyordu. Bu ipuçlarının peşinden gitmek istediğinden emin değildi. Bununla birlikte bir keşifte bulundu. Aslında, bir site diğer sitelere oranla Nono'yu daha fazla ilgilendiriyordu. Bekârların sadece birkaç dakikada birbirlerini baştan çıkarmaları için çok sayıda gece eğlenceleri, speed-dating'ler<a href="../Text/Section0156.xhtml#Footnote0092" id="Feedback0092"><sup>[92]</sup></a> düzenleyen sasha.com. Sitenin sloganı çok açıktı: "Hayatını değiştirmek için yedi dakika."</p>

  <p>Site, kendini tanıtabileceğin ve dışarıda gerçek tanışmadan önce ilk sohbetleri yapabileceğin bir forum –chat'çiler real life'ta<a href="../Text/Section0156.xhtml#Footnote0093" id="Feedback0093"><sup>[93]</sup></a> buluşmalardan söz ediyordu– öneriyordu.</p>

  <p>Narcisse hiç tereddüt etmeden siteye bağlandı.</p>

  <p>İlk kelimeleri yazarken, geçmiş kimliğine yeniden adapte olduğunu fark etti:</p>

  <p>— Ben Nono, Geri döndüm!</p>
</body>
</html>
