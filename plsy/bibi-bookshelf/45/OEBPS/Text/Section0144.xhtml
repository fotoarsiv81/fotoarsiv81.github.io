<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>136</h2>

  <p>— Sasha konuştu.</p>

  <p>Anais kısa bir tereddüt yaşadı.</p>

  <p>— Sasha?</p>

  <p>— Tanışma sitesinin patroniçesi.</p>

  <p>— Tamam. Ne anlattı?</p>

  <p>— Pek fazla bir şey değil. Kız bu olayın neresinde olduğunu bilmiyor. Bize kulübündeki gizemli kaybolmalardan bahsetti.</p>

  <p>— Kadınlar mı?</p>

  <p>— Kadınlar. Erkekler. Herkes. Hiçbir şey anlamıyor ve sorunlarıyla yüzleşmeyi reddediyor. Kulübü neredeyse iflasın eşiğinde. Gemi batıyor, ancak o hâlâ dümende kalmayı sürdürüyor.</p>

  <p>Saat 18.00.</p>

  <p>Anais listedeki on ikinci isimdeydi. Bu hızla giderse gece yarısı olmadan listesini tamamlayabilirdi. Solinas onu aradığında çevreyolundaydı. Başkentin kuzey kapılarına doğru gidiyordu.</p>

  <p>— Medina'yla ilgili ne söyledi?</p>

  <p>— Kız 2009 yılının başlarında kulübe gelmeye başlamış. Ağustos ayında da ortadan yok olmuş. Başka bir şey bilmiyor.</p>

  <p>— Medina'nın onun kulübünün ayarında bir kız olmadığını fark etmemiş mi?</p>

  <p>— Etmiş tabii. Ama müşteri kazanmak için böyle bir güzelliği kaçırmak istememiş.</p>

  <p>— Medina'nın neyi peşinde olduğunu biliyor mu?</p>

  <p>— Hayır. Bana aynı ayarda başka bir kızdan daha söz etti. AnneMane Straub, rumuzu Feliz. Ona göre, bu kız da eskortmuş.</p>

  <p>— Gerçekten o kızların orada ne aradıkları hakkında hiçbir fikri yok mu?</p>

  <p>— Yok. Ama kesin olan bir şey var. Sasha'nın internet sitesi ortalama gelir düzeyirıdekilere hitap ediyor. Bu çaptaki profesyoneller için menfaat elde edebilecekleri bir yer değil.</p>

  <p>— Feliz'i sorgulayabilir miyiz?</p>

  <p>— Hayır. Ocak 2009'da intihar etmiş.</p>

  <p>Aynı tanışma sitesine kayıtlı, birkaç ay arayla ölmüş iki eskort kız. Rastlantı bir bağlantıya dönüşüyordu.</p>

  <p>— Neden intihar etmiş, biliniyor mu?</p>

  <p>— Hayır. Kendini asmış. Ama Sasha'ya göre, kızın depresif bir hali yokmuş.</p>

  <p>— Soruşturma açılmış mı?</p>

  <p>— Elbette. Sasha da olaydan bu şekilde haberdar olmuş. Olay geriye doğru yeniden incelenmeye başladı.</p>

  <p>— Sasha'ya Janusz'dan söz ettin mi?</p>

  <p>— Fotoğrafını gösterdim.</p>

  <p>— Tanıdı mı?</p>

  <p>— Evet. Ama başka bir isimle. Daha doğrusu, iki isimle. İlk kez kulübe, Ocak 2009'da François Kubiela adıyla kaydolmuş. Sonra ortadan yok olmuş. Mayıs ayında yeniden kaydolmuş. Bu kez Arnaud Chaplain adıyla. Atölye-evdeki herif.</p>

  <p>— Sasha bunu tuhaf bulmamış mı?</p>

  <p>— Gizlilik sebebiyle böyle yaptığını düşünmüş. Zaten onunla ilişkisi konusunda çok açık davranmıyor. İtiraf etmekten kaçınsa da, onunla söylediğinden daha yakın olduklarını sanıyorum.</p>

  <p>Anais kıskançlıkla ürperdi ama hemen kendini toparladı. İnsan aynı kulübe neden iki kez kaydolurdu? Janusz'un yaptığı araştırma onu her seferinde bu siteye yönlendiriyordu. Kuşkusuz sasha.com ile Matruşka arasında bir bağ vardı.</p>

  <p>— François Kubiela hakkında araştırma yaptınız mı?</p>

  <p>— Yapılıyor. Ama şimdilik onun bir zamanlar ünlü bir psikiyatr olduğunu biliyoruz.</p>

  <p>— Bir zamanlar mı?</p>

  <p>— 29 Ocak 2009'da, A 31 otoyoluda bir araba kazasında ölmüş.</p>

  <p>Anais'in beyninin çarkları son hızla çalışıyordu:</p>

  <p>— Janusz'un onun kimliğini aldığını mı söylüyorsun?</p>

  <p>— Hayır. Janusz o gün gerçekten ölmüş. Kubiela'nın fotoğrafı burada, önümde duruyor: Bu bizim herif. Nasıl mucizeyle hayata döndü, bilmiyorum.</p>

  <p>Kaza görünümü vermek Janusz'un yöntemleriyle uyuşmuyordu. Kubiela'dan Chaplain'e geçiş önceden planlanmış, bilinçli bir davranış olabilir miydi?</p>

  <p>Bu temelsiz fikri aklının bir köşesinde muhafaza etti ve sordu:</p>

  <p>— Geçmişini kurcaladınız mı?</p>

  <p>— Sence?</p>

  <p>— Kubiela belki de Metis için çalıştı. Ya da Matruşka programını yürüten herifler için.</p>

  <p>— Araştırılıyor, sana söyledim. Pastanın üstündeki kiraz ise, adamın birkaç gün önce yeniden kulüpte ortaya çıkması.</p>

  <p>Anais bir süreden beri bu haberi bekliyordu. Janusz araştırmasını sürdürüyordu. Ya da her seferinde sıfırdan başlıyordu. Matruşka. Medina. Sasha. Hepsi birbirine bağlıydı.</p>

  <p>— Bu kez hangi ismi kullanıyormuş?</p>

  <p>— Nono. Yani Arnaud Chaplain.</p>

  <p>— Özel olarak birini mi arıyormuş? Medina'yı mı?</p>

  <p>— Hayır. Bu kez Le'ila adında bir kızın peşindeymiş. Diğer ikisinin tarzında bir kız.</p>

  <p>— Bir profesyonel mi?</p>

  <p>— Sasha bundan emin değil. Ama her halükârda, çok güzel bir kızmış. Mağribi asıllı. Genel duruma bakılırsa, senin herifin ilk iki kızı öldürmüş olabileceği varsayımından vazgeçebiliriz. Mitolojik katil bile olmayabilir, ama adi bir fahişe avcısı olduğu kesin. Ya da her ikisi de, hayalimizi biraz geniş tutalım.</p>

  <p>Anais ağzına gelen yakıcı safrayı yuttu. Neden Janusz bu kızları avlıyordu? Son anda, çevreyolu çıkışını fark etti. Bir sürü şoförün öfkeyle klakson çalmasına neden olacak şekilde, aniden direksiyonu kırdı.</p>

  <p>Konuşmada nerede kaldıklarını hatırlamak için birkaç saniye geçmesi gerekti:</p>

  <p>— Ya Sasha?</p>

  <p>— Onu gözaltında tutuyoruz. Bize sözünü ettiği diğer kayıpları araştırıyoruz.</p>

  <p>— Erkekleri mi?</p>

  <p>— Evet. Bize isimler verdi. Tahkik ediliyor. Bu site bir şeyleri gizliyor. Ama bana sorarsan, her şey bu sitenin bilgisi dışında gerçekleşiyor. Akıl almayacak derecede saçma olabilir, ancak orada olanlar Matruşka programıyla bağlantılı ve Sasha'nın hiçbir şeyden haberi yok.</p>

  <p>Aynı frekanstaydılar.</p>

  <p>— Peki, sen ne yaptın? Fotoğraflar ne oldu? diye sordu Solinas.</p>

  <p>Anais dizlerinin üstündeki isim listesine ve açık duran banliyö haritasına baktı:</p>

  <p>— Devam ediyorum. Ama GPS'in düzgün çalışsaydı daha iyi olacaktı.</p>

  <p>— Paris belediyesi tarafından özellikle onaylanmıştır. Senin adamlar temiz çıktı mı?</p>

  <p>— Şimdilik, evet. Ama daha altı kişi var. Bu gece bitiririm.</p>

  <p>— Kolay gelsin. Merkezde buluşuruz.</p>

  <p>Sabahtan beri belki bininci kez, vakit kaybedip kaybetmediğini düşünerek telefonu kapattı. Sonra seri katillerin daima yakalandığını, çünkü hep bir hata yaptıklarını düşünerek kararsızlıktan kurtuldu. Ne denirse densin onları enselemenin başka yolu yoktu. Olympos Katili de İkaros'un fotoğrafını çekerken gümüş kaplı bir plakayı kırmıştı. Kırıkları toplamıştı, ancak bir parça gözünden kaçmıştı. İşte bu parça da onu yakalanmasını sağlayacaktı.</p>

  <p>Dikkatini yola verdi. Gece oluyordu ama trafik hâlâ akıyordu.</p>

  <p>Anais şehirdeki tabelaları takip ederek ilerliyordu. İki virajdan sonra hiç zorluk çekmeden aradığı sokağı buldu. İlk kez şansı yaver gitmişti. Solinas'nın ulaştığı sonuçlar karşısında, artık peşinden koştuğu bu ipucu ona boş ve alakasız görünüyordu. En çarpıcı şey de şu kayıp eskort kızlar olmuştu...</p>

  <p>Evin kapısının önünde park edecek yer bile vardı. Şansı devam ediyordu. Anais biraz daha hızlı hareket etmeye karar vererek arabadan çıktı. Evin parmaklıklı kapısındaki zile bastı, ısınmak için ellerini birbirine sürtüyordu. Ağzından çıkan buğular, sokak lambalarının ışığına asılı kalıyordu. Demir kapı açıldı. Karşısında eski püskü panama şapkalı yaşlı adamı görünce, ona soru sorma gereği bile duymadığını anladı. Bu yetmişlik adamın katil olması imkânsızdı.</p>

  <p>İçinden arabasına atlayıp hemen uzaklaşmak geldi. Ama yaşlı adam ona sıcak bir gülümsemeyle bakıyordu.</p>

  <p>— Yardımcı olabilir miyim matmazel?</p>

  <p>İki soru, diye düşündü, ve eyvallah.</p>

  <p>— Siz Jean-Piene Toinin misiniz?</p>
</body>
</html>
