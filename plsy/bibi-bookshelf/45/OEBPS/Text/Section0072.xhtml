<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>67</h2>

  <p>Janusz odasının penceresinin arkasında hayal kırıklığına uğramış bir halde duruyordu. Saat 17.00 sularında Hyeres'de kanalizasyoncudan ayrılmıştı. Bir taksi şoförü onu Nice'e götürmeyi kabul etmişti. Tam da evine dönmekte olan, Baie des Anges'lı<a href="../Text/Section0156.xhtml#Footnote0068" id="Feedback0068"><sup>[68]</sup></a> ilginç bir tipti. İki kenti ayıran 150 kilometreyi, benzin parası ve otoyol geçiş ücreti dahil 400 avroya kat etmişti.</p>

  <p>Yol boyunca, sürekli tek bir olaydan söz edip durmuştu: 19 Şubat'tan beri bütün hızıyla devam eden Nice karnavalından. Janusz ne olduğunu anlamak için gidip görmeliydi. Hiç görülmemiş arabaların resmi geçidi, çiçek savaşları, 16 gün boyunca coşkulu ve şenlikli bir kent!</p>

  <p>Janusz dinlemiyordu. Bu durumdan nasıl yararlanabileceğini düşünüyordu. Büyük bir karmaşa hayal ediyordu. Maskeli bir kalabalık... Bağrışmalar, rengârenk giysiler, günün ve gecenin her saatinde kaos... Gösterilerden ve halktan bunalmış polis ve kamu görevlileri... Onun açısından bu hiç de kötü değildi.</p>

  <p>Şehre geldiğinde şoförün uydurduğuna karar vermişti. Ona Rio Karnavalı vaat edilmiş, karşısında soğuk ve ıssız sokaklarıyla, kış uykusuna yatmış bir şehir bulmuştu. Victor-Hugo Bulvarı'ndaki, orta karar bir otele –Modern Otel– sığınmıştı. Aşağıda, servilerin ve palmiyelerin ardında uyuyan ana caddeye bakıyordu. Nice devasa bir yazlık semti emdiriyordu. Dönemleri ve üslupları iç içe geçmiş binaların yalılara özgü bir havası vardı ama hepsi ölü sezonu ele veriyordu.</p>

  <p>Bu donmuş manzara karşısında, aklına Nice'le ilgili, gördüklerine daha uygun başka şeyler de geliyordu: Turizmle ayakta duran bu şehir kameralarla ve özel güvenlik şirketleriyle doluydu.</p>

  <p>Deniz ve güneş dışında, kilit altında güvenliği ve burjuva huzurunu da paraya çeviren bir şehir. Sonuçta bir kaçak için en kötü yerdi...</p>

  <p>Arbour Tövbekârları Evi'ni daha önce aramıştı. Karşısına JeanMichel'in cep telefonu numarasını veren bir telesekreter çıkmıştı. Sadece sesi bile planlı olan bir adamla konuşmuştu, iman, teveccüh ve erdem. Soruşturma yürüten polisi oynamanın sırası değildi. Janusz açıklamıştı: Teneke'nin arkadaşı olan eski bir evsizdi. Son günlerini Arbour Evi'nde geçirdiğini öğrenmişti ve onu son bir kez görmek istiyordu. Jean-Michel bir süre kararsız kaldıktan sonra ona ertesi gün sabah saat dokuza randevu vermişti.</p>

  <p>Pencerenin önünden ayrıldı ve odasına bir göz gezdirdi. Bir yatak, bir dolap ve dolaptan biraz büyük bir banyo. Rulo stor perde açıktı. Dışarıdan otelin neon ışıklarının aydınlattığı lavabo aynasına aksi düşüyordu. Siyah kıyafetli, kanalizasyon kokan ve elinde sadece tek bir hazine –ölüm döşeğindeki bir adamın ismini öğrenebildiği bir soruşturma dosyası– olan bir hayalet gibiydi. Acıkmış bir hayalet. Sabahtan beri ve aşevinde yaptığı kahvaltıdan bu yana hiçbir şey yememişti. Dışarıda yürüyebilir miydi?</p>

  <p>Kararı, evet oldu. Nereye gittiğini bilmeden, sokak lambalarının ölgün ışığında yönünü bularak sola saptı. Cumbaları, mozaik süslemeleri, Mağribi kuleleri, mermer taklidi kabartmalarıyla, eklektik üslupta büyük evlerin sıralandığı iki yanı ağaçlıklı bir caddeydi. Bu değişik beğenilere, aşırı gösterişe rağmen, bütüne bakıldığında aynı kibirli kayıtsızlık hissediliyordu, insan kendini Kuzey İtalya'da veya İsviçre'de sanabilirdi. Bunu düşünürken bir saptamada bulundu: Demek bu ülkeleri tanıyordu...</p>

  <p>Jean-Medecin Caddesi'nde bir sandviççi buldu. Tereyağlı jambonlu bir sandviç aldı ve hemen tabanları yağladı. Açıkçası hiç aramadan ünlü Promenade des Anglais'ye çıktı. Denizin tam karşısındaki binaların cepheleri bu kez Ingiltere kıyısındaki setleri andırıyordu. Kubbeler ve konik çatılar, kitsch gülpencereler ve Victoria tarzı çizgiler.</p>

  <p>Rıhtımı geçti ve kumsala ulaştı. Karanlığın içinde görünmeyen dalgalar kıyıya köpüklerini bırakıyor, boğuk fısıltılar, hayaletimsi hışırtılar çıkarıyordu... Kumda yürüdü, tüm bedenini kuşatan soğuğa aldırmadan, ışıklardan uzak bir yere bağdaş kurup oturdu ve belli belirsiz bir keyifle sandviçini yedi. Omuzlarında yalnızlığın ağırlığını hissediyordu. Bir arkadaşı, dostu, bir müttefiki yok muydu? Ama kendini asmış bir kadının hayaleti değil, hayatta olan bir kadın. Kendini asmış kadını hatırlayınca –Bir tek bu anıya güvenebilirdi– burada bir izin peşinde olduğunu düşündü. Bir araştırma yapması gerekiyordu.</p>

  <p>Uzaklardan gelen bir polis sireni onu düşüncelerinden kopardı. Polisler, burada, Nice'te de peşine düşmüş olabilir miydi? Hiç şansı yoktu. Deniz, karanlığın içinde soluk almaya devam ediyordu. İç karartıcı, ama aynı zamanda güç göstergesi olan bir gürültüyle. Bu ahenk ona sürekli tekrarlayan kaderini hatırlattı.</p>

  <p>Bugün yaptığı araştırmayı daha önce de yapmıştı. Hem de hiç kuşkusuz birçok defa. Ama her defasında belleğini yitirmişti. Her defasında sıfırdan başlamıştı. Zamana karşı yarışan bir Sisyphos'tu.<a href="../Text/Section0156.xhtml#Footnote0069" id="Feedback0069"><sup>[69]</sup></a> Her şeyi, kum üzerine yazılmış yazıyı süpüren bir dalga gibi silecek olan yeni bir kriz geçirmeden önce bu gizemi çözecek anahtarı bulmak zorundaydı...</p>

  <p>Eskiden –Ne zaman?– okuduğu, 33 yaşında veremden ölmüş, XIX. yüzyıl Fransız filozofu ve psikolog olan Jean-Marie Guyau tarafından yazılmış, bellekle ilgili bir eseri hatırladı. Yazar, sanki vakitsiz ölümünü hissetmiş gibi, çok genç yaşlarından itibaren canla başla çalışmıştı. Bütün eserleri –onlarca cilt, binlerce sayfa– zaman ve bellek üzerineydi.</p>

  <p>Guyau şöyle yazıyordu:</p>

  <p>Vezüv tarafından yutulan, yok edilen şehirlerin altında da, eğer daha öncesi araştırılırsa, eskiden yutulmuş ve yok olmuş daha eski şehirlerin izleri bulunur... Aynı şey beynimiz için de geçerlidir, şimdiki hayatımız, ona destek ve gizemli bir dayanak görevi gören geçmiş yaşamımızı silmeden muhafaza eder. Belleğimizin derinliklerine indiğimizde tüm bu kalıntılar arasında kayboluruz...</p>

  <p>Janusz ayağa kalktı ve otelin yolunu tuttu. Kendi yeraltı mezarlığına inmeliydi. Arkeolojik kazılar yapmalıydı. Belleğinin derinliklerindeki ölü şehirleri bulmalıydı.</p>

  <p>Anais Chatelet, sabah saat 05.20'de aradığı şeyi buldu. Saat 05.30'da teyidini aldı. 05.35'te Jean-Luc Crosnier'yi aradı. Polis uyumuyordu; hâlâ Marsilya ve çevresinde Victor Janusz'u bulmak için yürütülen operasyonları denetliyordu. A 55 otoyolundaki –Sahil Otoyolu– bir jandarma karakolundaydı.</p>

  <p>— Janusz'un nerede olduğunu biliyorum, dedi Anais, aşırı heyecanlı bir sesle.</p>

  <p>— Nerede?</p>

  <p>— Nice'te.</p>

  <p>— Neden Nice?</p>

  <p>— Çünkü Christian Buisson, namı diğer Teneke, orada ölüm döşeğinde.</p>

  <p>— Teneke aylarca arandı, bulunamadı. Üzerinde hiçbir kimlik belgesi olmadan, kıyıda bir yerlerde ölmüş olduğu düşünüldü.</p>

  <p>— Teneke önce Toulon'a kaçtı, sonra da Nice'e geçti. Hâlâ orada. Palyatif tedavilerin uygulandığı bir tıbbi koordinasyon merkezinde kalıyor.</p>

  <p>— Bunu nereden biliyorsunuz?</p>

  <p>— Bana verdiğiniz soruştunna dosyasını yeniden gözden geçirdim. Marsilya'dayken Buisson'u tedavi etmiş olan doktorla bir kez daha görüştüm. Eric Enoschsberg, "Sokak Doktorları"ndan.</p>

  <p>— Onu ben sorguladım. Size ne söyledi?</p>

  <p>— Toulon'dayken Teneke'yi yeniden gördüğünü ve onu Arbour Tövbekârları tarafından yönetilen bir eve yerleştirdiğini.</p>

  <p>Crosnier bir an durum muhakemesi yaptı. Elbette isimler, tarihler, yerler ona yabancı değildi.</p>

  <p>— Janusz oraya neden gitmiş olabilir?</p>

  <p>— Çünkü tam olarak benimle aynı yolu izledi. Dün saat 18.00 sularında Enoschsberg'le temas kurmuş. Kendini polis olarak tanıtmış. Hemen oraya gitmek gerekiyor. Janusz çoktan Nice'e varmış olmalı.</p>

  <p>— O kadar çabuk değil. Siz ve ben bir anlaşma yaptık.</p>

  <p>— Benim kim olduğumu anlamadınız mı?</p>

  <p>Crosnier alay dolu bir kahkaha attı:</p>

  <p>— Odamın kapısından girdiğiniz anda sizin kim olduğunuzu anladım. Heyecan yoksunluğu çeken şımartılmış bir çocuk, inat uğruna polis olmuş bir küçük burjuva. Kendini kanunlardan üstün gördüğü için yasalara uymayan bir velet.</p>

  <p>Anais yaylım ateşini sineye çekti.</p>

  <p>— Hepsi bu mu?</p>

  <p>— Hayır. Şu an için polis bile değilsiniz. Benim sorumluluğum altındaki bir suçlusunuz. Emniyet Müfettişliği'nden beni aradılar. Sizi sorgulamak için Eveche'ye bir ekip gönderiyorlar.</p>

  <p>Anais'in boğazı kurudu. Şakakları nemlendi, infaz başlamıştı. Yerçekimi olmayan bir boşluktaydı; oksijene, yakıta aç bir alevdi sanki, içgüdüleri hemen harekete geçmesini söylüyordu.</p>

  <p>— Beni serbest bırakın. Birlikte hemen yola çıkalım. Tövbekârlar Evi'nde Janusz'u bekleyelim ve onu alıp buraya dönelim.</p>

  <p>— Başka arzunuz?</p>

  <p>— Bu tutuklamada size yardımcı olduğumu raporunuza yazarsınız. Dürüstlüğümden emin olduğunuzu belirtirsiniz. Bu davadan siz kazançlı çıkarsınız. Ve ben de böylece yeniden eski saygınlığımı kazanabilirim.</p>

  <p>Doldurulan bir tabanca topunun gürültüsünü andıran kısa bir sessizlik oldu.</p>

  <p>— Sizi almaya geliyorum.</p>

  <p>— Oyalanmayın.</p>

  <p>— Burada emirleri ben veririm. <i>Capito?</i><a href="../Text/Section0156.xhtml#Footnote0070" id="Feedback0070"><sup>[70]</sup></a></p>

  <p>— Bizden yine kaçacak!</p>

  <p>— Sakin olun, dedi Crosnier. Tövbekârlar'a haber verilecek. Onları tanıyorum. Marsilya'da da faaliyet gösteriyorlar. Nice polisini arayacağım ve...</p>

  <p>— Arbour Evi'nin önüne kimseyi dikmeyin! Janusz tuzak olduğunu anlayacaktır.</p>

  <p>— Şaka mı yapıyorsunuz? Nice, Knox Kalesi'nden<a href="../Text/Section0156.xhtml#Footnote0071" id="Feedback0071"><sup>[71]</sup></a> farksız.</p>

  <p>Her yerde kameralar var. Her sokağın köşesinde devriyeler var.</p>

  <p>Kurtuluşu yok, bana inanın. Şimdi benim adamlardan birini çağırın. Size kahve getirsin. Yarım saat içinde sizi almaya geliyorum.</p>

  <p>— Nice'e varmamız ne kadar sürer?</p>

  <p>— Hiç durmadan yol alırsak bir saat on beş dakikada orada oluruz.</p>

  <p>Polis telefonu kapattı. Anais onun öğütlerini dinledi. Bir komiser yardımcısı onu serbest bıraktı ve asayiş şube yemekhanesine götürdü. Orada pek hoş karşılanmadı. Özür dilemesini, açıklamada bulunmasını, ezilip büzülmesini boşuna beklediler; o ise meslektaşlarına saldırmış Bordeaux'lu kaçığı oynamaya devam etti.</p>

  <p>Düşmanca bakışlara aldırmadan bir köşeye oturdu. Bir yudum kahve içti; sanki boğazından aşağı koyu bir karanlık girmiş gibi hissetti. Coşkusu, belli belirsiz bir bıkkınlığın etkisiyle azalıyordu. Kendini sorguluyordu. Gerçekten istediği bu muydu? Mathias Freire'i hapisten kurtarmaya çalışmak? Onun en az suçla yargılanacağı bir mahkemeye çıkmasını sağlamak?</p>

  <p>Dün gece sadece İkaros soruşturma dosyasını yeniden okumakla kalmamıştı. Janusz'un notlarını da incelemişti. Bu notların, en başından beri çarpıcı bir şeyler içerdiğini belli belirsiz de olsa hissediyordu. Freire, namı diğer Janusz, ne bir yalancı ne de bir entrikacıydı, tamamen aklı başında hareket ediyordu.</p>

  <p>Tıpkı Patrick Bonfils gibi bavulsuz bir yolcuydu. Kişisel bir teamülle yazılmış olmalarına rağmen bu notlar hiçbir şüpheye yer bırakmıyordu. Satır aralarını okumayı başarmıştı. Onun iki kimliği iki psişik kaçıştan başka bir şey değildi. Hiç kuşkusuz diğer kaçışları gibi. Freire/Janusz cinayetlerle, ama ayrıca ve özellikle de kendiyle ilgili bir araştırma sürdürüyordu, ilkini –gerçek kimliğini– bulma umuduyla kimliklerinin her birine ulaşmaya çalışıyordu.</p>

  <p>Şimdilik son ayların bir kronolojisini çıkarmaya muvaffak olmuştu. Ocak ayından bugüne kadar Mathias Freire'di. Ekim ayının sonundan aralık ayının sonuna kadar da Victor Janusz. Ama ya öncesi? Onu kemiren bir şüpheyle cevaplar arıyordu: Minotauros katili miydi? Aynı şekilde İkaros katili? Bir avcı mıydı? Ya da bir av mı? Yoksa her ikisi de mi?</p>

  <p>İçine daldığı bu olay onu hayli hayli aşıyordu. Şu ana kadar acemi şansı onun yanında olmuştu ama her an serseri bir kurşuna hedef olabilir ya da siyahlar giyinmiş şu gizemli adamların eline düşebilirdi –Notlarında onlardan siyasetçilerin sırtından geçinenlere gönderme yaparak "teknokratlar" diye söz ediyordu.</p>

  <p>Ayrıca Marsilya'da, ilk olarak aralık ayının sonunda onu öldürmeye çalışmış –Ki bu nedenle polis tarafından gözaltına alınmıştı– sonra 18 Şubat'ta ikinci kez ona saldırmış bir grup evsizden de bahsediyordu... Bu evsizlerden birini yakalayıp hırpalamış ve neden kendisini öldürmek istediklerini öğrenmişti: Bu herifler siyahlı katiller tarafından parayla tutulmuştu. Bougainville semtini mesken tutan bu herifleri sorgulamak gerekiyordu. Nice'e giderken bundan Crosnier'ye bahsedecekti, o...</p>

  <p>— Anais...</p>

  <p>Sıçrayarak kendine geldi. İriyarı polis onu omzundan tutmuş silkeliyordu. Yemekhanenin koltuğunda uyuyakalmıştı. Aralık kapıdan, gidip gelen mavi üniformalıları gördü. Devriyeler nöbet değiştiriyordu.</p>

  <p>— Saat kaç?</p>

  <p>— 7.20.</p>

  <p>Anais yerinden fırladı:</p>

  <p>— Geç kalıyoruz!</p>

  <p>— Bir saat içinde orada oluruz. Tövbekârlar uyarıldı. Polis de yerini aldı.</p>

  <p>— Size söylemiştim...</p>

  <p>— Sivil polisler. Ne dediğinizi biliyorum.</p>

  <p>— Janusz'un silahlı olduğunu söylediniz mi?</p>

  <p>— Beni aptal mı sanıyorsunuz? Sizi arabada bekliyorum.</p>

  <p>Anais yukarı, ofise çıktı, ceketini giydi, tuvalete uğradı. Kafasını ılık suyun altına soktu. Kanın şakaklarına hücum ettiğini hissetti. Midesi bulanıyordu. Ama soğuk algınlığı geçmişti.</p>

  <p>Eveche'nin kapısında, büyük bir mutlulukla soğuk havayı ciğerlerine çekti. Crosnier direksiyondaydı. Çevresine bakındı, başka araba yoktu. Ne süvariler vardı ne de büyük bir operasyon hazırlığı. Küçük çaplı ekip fikri hoşuna gitti.</p>

  <p>Sivil ekip arabasına doğru yürürken cep telefonu çaldı. Beceriksizce çıkarırken yere düşürdü, eğilip aldı:</p>

  <p>— Alo?</p>

  <p>— Le Coz.</p>

  <p>İsim sanki bir başka gezegene aitti.</p>

  <p>— Metis'le ilgili olarak arıyorum.</p>

  <p>— Nedir?</p>

  <p>Anais bir türlü dikkatini toplayamıyordu. Crosnier arabayı çalıştırmıştı. Motoru homurdanan arabada onu bekliyordu.</p>

  <p>— Dün gece, sana sözünü ettiğim gazeteciyle görüştüm, Patrick Koskas. Bu konuyu derinlemesine kurcalamış.</p>

  <p>— Hangi konuyu?</p>

  <p>— Metis'i, Tanrı aşkına!</p>

  <p>— Gerçekten çok acelem var, dedi Anais dişlerinin arasından.</p>

  <p>— Bana anlattıkları oldukça çarpıcı. Ona göre Metis askerlerle bağlantısını hiç kesmemiş.</p>

  <p>— Bunları daha sonra konuşsak, olmaz mı?</p>

  <p>— Hayır. Koskas'a göre bu grup, en inatçı iradeleri kırabilecek moleküllerle ilgili kimyasal araştırmalar yürütüyor. Bir tür doğruluk serumu.</p>

  <p>— Eğer bu tarz söylentileri bana anlatmak için beni aradıysan daha sonra konuşalım...</p>

  <p>— Anais başka bir şey daha var.</p>

  <p>Başkomiser ürperdi. Le Coz hiçbir zaman ona "Anais" diye hitap etmezdi. Bu bir şefkat gösterisinden ziyade bir korku ve telaş belirtisiydi.</p>

  <p>— Koskas anonim şirketin hissedarlarının listesini ele geçirmeyi başarmış.</p>

  <p>Crosnier arabanın lastiklerini öttürerek manevra yapıyordu.</p>

  <p>Anais koşar adımlarla arabaya yöneldi.</p>

  <p>— Tüm bunları daha sonra konuşalım Le Coz. Ben...</p>

  <p>— Bu listede tanıdığın bir isim var.</p>

  <p>Anais, eli kapı kolunda, bir anda taş kesti:</p>

  <p>— Kim?</p>

  <p>— Baban.</p>
</body>
</html>
