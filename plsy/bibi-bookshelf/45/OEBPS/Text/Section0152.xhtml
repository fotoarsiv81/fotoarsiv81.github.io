<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>144</h2>

  <p>— Buradan sadece tek bir çıkış var. Üssün diğer ucunda, güney cephesinde. Oraya ulaşmak için Almanların zamanında inşa ettiği on peteği geçmeniz gerekiyor.</p>

  <p>— Onlar da ne?</p>

  <p>— Denizaltılar için inşa ettikleri hangarlar. Meşhur U-Botları için.</p>

  <p>Toinin yüksek metal kapının içindeki başka bir kapıyı kendine doğru çekti. Anında bir köpük alevi yüzüne çarptı. Deniz serpintilerine aldırmadan, kapıyı sonuna kadar açtı. Kubiela, üzerinde, on metre yüksekte, beyaza boyanmış beton bir yaya köprüsünün bulunduğu, çevresi rıhtım gibi düzenlenmiş bir havuz gördü. Havuzun tam üstünde metal strüktürler, çatıyı desteklemek için orta kısımlarından birleştirilmişti.</p>

  <p>— Bu galeriyi kullanacaksınız ve dümdüz devam edeceksiniz.</p>

  <p>Galeri her hangarın üstünden geçiyor. Biraz şansın da yardımıyla, korugamn diğer ucuna ulaşabilirsiniz.</p>

  <p>— Siz derken?</p>

  <p>— Sadece sen ve Anais. Tek zorluk deniz. Bu gece, dalgalar neredeyse petekleri tamamen dolduruyor ama senin de gördüğün gibi, sizi koruyacak bir korkuluk var.</p>

  <p>— Gitmemize izin mi veriyorsun?</p>

  <p>— Tek bir şartla. Sen önden yürüyeceksin. Anais seni takip edecek. Eğer onun peşinden gelip gelmediğini görmek için bir kez bile arkana bakarsan, kız ölür.</p>

  <p>Ben ona Eurydike diyorum. Onun payına düşen de Orpheus olmaktı. Birkaç saniye içinde, lir ozanı ile yılan sokması sonucunda ölen karısının hikâyesini hatırladı. Orpheus tek silahı olan çalgısıyla Kerberos'u büyüleyip Styks Irmağı'nı geçmiş ve Ölüler Ülkesi'nin tanrısı Hades'i Eurydike'yi serbest bırakması için ikna etmeyi başarmıştı. Tanrı kabul etmişti, ama bir şartı vardı: Yüzeye dönüş yolculuğu boyunca Orpheus önden yürüyecek ve asla dönüp arkasına bakmayacaktı.</p>

  <p>Devamı malum. Ölüler Ülkesi'nden çıkarken, Orpheus bir çılgınlık yapmış ve arkasına bir göz atmıştı. Eurydike oradaydı, ama artık çok geçti. Kahraman sözünü tutmamıştı. Sevgilisi sonsuza dek Cehennem'de kaybolmuştu.</p>

  <p>— Ya sen? diye sordu Kubiela.</p>

  <p>— Eğer sözünü tutarsan, ben ortadan yok olacağım.</p>

  <p>— Demek dava burada kapanıyor?</p>

  <p>— Benim için evet. Kendi sorunlarını ölümlüler dünyasıyla bir çözüme bağlarsın.</p>

  <p>Toinin eğildi ve yerden, sıkıca naylona sardığı kalın bir dosyayı aldı.</p>

  <p>— Geleceğinin sigortası. Matruşka programının özeti. Tarihler. Kurbanlar. Ürünler. Sorumlular.</p>

  <p>— Polis hepsini hasıraltı edecektir.</p>

  <p>— Elbette. Ama medya etmez. Dikkat. Onları sakın yayımlama.</p>

  <p>Sadece dosyanın sende olduğunu Metis'in öğrenmesini sağla. Ve dosyanın güvenli bir yerde saklı olduğunu bilsinler.</p>

  <p>— Ya işlediğin cinayetler?</p>

  <p>— Dosyada itiraflarım da var.</p>

  <p>— Kimse inanmaz.</p>

  <p>— Sadece polisin ve katilin bildiği bazı ayrıntıları belirttim. Ayrıca. her mizansen için gerekli malzemeleri nereden ve nasıl elde ettiğimi ispatlayacak belgeleri de koydum. Bunun yanı sıra, dagerreyotipileri sakladığım yeri de gösterdim.</p>

  <p>— Neleri?</p>

  <p>— Anais sana açıklar. Tabii eğer hayatta kalırsa, yani sen kurallara uyarsan.</p>

  <p>Kubiela başını iki yana salladı:</p>

  <p>— Bu hikâyenin en başından beri, beni öldürmek için iki herif peşimdeydi. Sonuçta onları tepeleyen ben oldum. Ama başkaları da gelecektir.</p>

  <p>— Her şey yoluna girecek, inan bana.</p>

  <p>— Artık beni korumak istemiyor musun? Hapishaneye tıkmayı veya tımarhaneye kapatmayı?</p>

  <p>— Bugüne kadar hayatta kaldın. Sen, benimle veya bensiz hayatta kalmak için yaratılmışsın.</p>

  <p>Kubiela dosyayı elinde tarttı: Belki de içinde, yeniden normal bir hayat sürmesini sağlayacak bilgiler vardı. Belki bir ayrıntı. önemli bir bilgi.</p>

  <p>— Ya hastalığım?</p>

  <p>— İmplantı çıkardın. Artık molekülün etkilerine maruz kalmazsın. Yeni bir psişik kaçış yaşaman için herhangi bir sebep yok. Sen gelişme gösteren bir deneysin. Canını kurtar, François. Eurydike'ninkini de. Şimdilik, senin tek görevin bu.</p>

  <p>Toinin, Anais'e yaklaştı. Kubiela onun blöf yapmadığını anladı.</p>

  <p>Gerçekten de onları serbest bırakıyordu. Olympos'un tanrısı onların ölümlerini ertelemişti.</p>

  <p>— Bu dosyayla başlayabilirdin, değil mi? diye bağırdı Kubiela, dalga gürültüsünün arasından. Böylece bir sürü masum insan ölmezdi!</p>

  <p>— Tanrıların kurallara olan düşkünlüğünü sakın göz ardı etme. Ve kana olan düşkünlüğünü.</p>

  <p>Toinin, Anais'in kapüşonunu indirdi. Genç kadının dudakları sanki kızgın demirle dağlanmış gibiydi. Kimyasal yapıştırıcı etlerini şişirmiş ve dudaklarının birleşme yerlerini tahriş etmişti. Biçimsizleşmiş yüzü bir palyaçoyu andırıyordu. Son derece güçsüz görünüyordu –Baygın değildi, ancak uyuşmuş bir hali vardı.</p>

  <p>— Bu halde asla üssü geçemez.</p>

  <p>Adam plastik torbasından bir şırınga çıkardı. Dişleriyle paketi yırttı ve şırıngayı küçük bir şişeye batırdı. Ardından birkaç damlayı yere püskürttü.</p>

  <p>— Onu canlandıracağım.</p>

  <p>— Ya bağları?</p>

  <p>— Onlar kalıyor. Kızı ya bu şekilde alacaksın ya da bırakacaksın.</p>

  <p>— Benim arkamda olacağını nereden bileyim?</p>

  <p>Toinin, Anais'in kolunu tuttu ve iğneyi batırdı.</p>

  <p>— Senden istediğim tek bir şey var: Güvenin. Buradan çıkmanın anahtarı da bu.</p>

  <p>Kubiela bu kaçığın kendine has bir tutarlılığı olduğunu düşündü. İşlediği cinayetlerdeki gibi, harfi harfine mitolojiyi izleyecekti. Eurydike'yi serbest bırakan Hades gibi davranacaktı. Buna karşılık, o, Orpheus'un hatasına düşmemeliydi. Özellikle arkasına bakmamalıydı.</p>

  <p>Yaşlı adam şırıngadaki sıvıyı yavaşça Anais'in koluna zerk etti, sonra iğneyi çekti. Kubiela'ya doğru yürüdü ve hâlâ köpüklerini tüküren yarı aralık kapıyı işaret etti:</p>

  <p>— Merdiveni tırman. Her dalgada soluğunu tut. Peteklerin sonunda özgürlük var.</p>

  <p>Kubiela son bir kez daha yaşlı kaçığa baktı. Kırış kırış, meşin parlaklığında yüz hatları. Atalarından kalma lekeli bir aynada kendini seyrediyormuş gibi bir hisse kapılıyordu. Arkasında, Anais kendine gelmeye başlamıştı.</p>

  <p>— Yürümeye başla, diye fısıldadı Toinin. Birkaç saniye içinde, senin peşinden gelecek.</p>

  <p>— Gerçekten mi?</p>

  <p>Katil ona göz kırptı:</p>

  <p>— Cevap seni korugamn çıkışında bekliyor.</p>
</body>
</html>
