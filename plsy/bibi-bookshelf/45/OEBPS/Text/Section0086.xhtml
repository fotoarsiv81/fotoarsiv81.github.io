<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>80</h2>

  <p>Arabasına doğru koşarken bir yandan da hesap yapıyordu.</p>

  <p>Fransa'yı bir kez daha batıdan doğuya doğru kat edecekti. Nice'le arasındaki 600 kilometrelik mesafeyi beş saatin altında bir sürede alabilirdi. Sonra şehrin hinterlandında yolunu bulması gerekecekti. Bir GPS'i olmasına rağmen bunu başarabileceğinden emin değildi.</p>

  <p>Otoyola yöneldi. Asıl sorun başkaydı. Bir önceki gece sadece birkaç saat uyumuştu, ondan önceki gece hiç uyumamıştı ve daha önceki gece ise sadece üç saat gözlerini kapatmıştı. Ayakta zor duruyordu –ve son derece asabiydi.</p>

  <p>Zak'ın numarasını tuşladı. Ekibinin en tehlikeli ve en çekici adamıydı. Mağribi ikinci çalışında telefonu açtı.</p>

  <p>— Zak? Benim, Anais.</p>

  <p>— Nasılsın güzelim? (Bir tek o Anais'le böyle samimi konuşabilirdi.) Hâlâ tatilde misin? Kulağıma Nice'ten kovulduğuna dair bazı söylentiler geldi!</p>

  <p>— Yardımın gerekiyor. Bir çıkış yolu arıyorum.</p>

  <p>— Bir çıkış yolu... Bir çıkış yolu mu?</p>

  <p>Anais cevap vermedi. Olumlu cevap.</p>

  <p>Zak yumuşak bir ses tonuyla konuştu:</p>

  <p>— Açık konuş.</p>

  <p>— Speed.<a href="../Text/Section0156.xhtml#Footnote0077" id="Feedback0077"><sup>[77]</sup></a></p>

  <p>Zakraoui ya da aptalların şahı, Akitanya bölgesi ve çevresinde, uyuşturucu konusundaki tüm bağlantıları biliyordu. Bağlantıları içici, güvenilir ve tehlikeli olarak sınıflandırıyordu. Ve sınıflandırması hep isabetliydi. Bunun sebebi de basitti: Çünkü o da eski bir cankiydi. Artık temiz olduğunu söylüyordu. Herkes buna inanmış gibi yapıyordu.</p>

  <p>Zak ona en iyi amfetaminleri kendi bölgesinde bulabileceğini söyledi. Arabayı emniyet şeridine çekti ve dikkatle not aldı Grand Mirail, Reynerie semti, Toumelles sitesi... İsimler hafızasında belli belirsiz bazı anıları canlandırdı. Şiddet gösterileri, yakılan arabalar...</p>

  <p>— Birkaç yere telefon açmamı ister misin? diye sordu Zak.</p>

  <p>— İyi olur. Senin herifleri nerede bulurum?</p>

  <p>— Orada burada. Tournelles sitesi "Y" biçimindedir. Bu saatte oraya yürüyerek gidersen ve bir aynasıza pek benzememeyi başarırsan küçük kuşlar sana gelecektir.</p>

  <p>Anais defterini yan koltuğa fırlattı, birinci vitese taktı ve telefonunu kulağı ile omzu arasına sıkıştırarak hızlandı.</p>

  <p>— Emniyette durumlar nasıl?</p>

  <p>— Başına henüz ödül konmadı, ama yalandır.</p>

  <p>Telefonu kapattı, gözünün önüne Zak'ın görüntüsü geldi. Küçük şapkası, Tunuslu gülümsemesi. Uyuşturucu dışında, Emniyet Müfettişliği bir başka dosyayı da sıcak tutuyordu: Çokeşli olduğundan kuşkulanıyorlardı. Karısına nafaka ödemediği için yargıcın peşinde koştuğu Jaffar ve âdetten kesilmiş bir baronesin sırtından geçinen Le Coz. Hepsi birlikte kahrolası bir doryuan sülüsüydü. Hayatımdaki erkekler, diye düşündü.</p>

  <p>Bir saat sonra –yağmur altında birkaç kez yolunu kaybettikten sonra– parlak yeşil bir eşofman giymiş, yüzünü kapüşonunun altına gizlemiş, ayaktakımından bir oğlanla –cin gibi bir ufaklıktı– pazarlık ediyordu.</p>

  <p>— Önce mangiz.</p>

  <p>Anais bir ATM'de durmuştu. Çocuğa 100 avro verdi. Para bir anda yok oldu; çocuk avucunu açtığında on tane hap vardı.</p>

  <p>— Dikkatli ol. Salaklara göre değil. Her seferinde bir tane al.</p>

  <p>Anais hapların sekizini cebine koydu, ikisini avucunda tuttu.</p>

  <p>— Bunları yutmak için sende bir şey var mı?</p>

  <p>Cüce bir diyet kola kutusu çıkardı.</p>

  <p>— Kolasız da işe yarar, diye sırıttı.</p>

  <p>Anais iki amfetamini bir yudum kolayla yuttu. Kola kutusunu iade etmek için uzattığında, oğlan gecenin karanlığında çoktan sırtını dönüp uzaklaşmaya başlamıştı bile.</p>

  <p>— Müessesenin ikramı. Hoşça kal.</p>

  <p>Anais yağmur altında yeniden hareket etti. Dopaminin beyninin derinliklerinde etkisini göstermeye başladığını hissediyordu veya öyle sanıyordu. Vites büyüttü ve A 61 karayoluna yöneldi, ilk benzin istasyonunda durdu, depoyu doldurdu. Parayı ödedi ve göz ucuyla sandviçlerin ve bisküvilerin durduğu reyona bakınca aç olmadığını fark etti. Uyuşturucu iştahını keserek ilk etkisini göstermişti. Böylesi daha iyiydi. Her bakımdan uyanık ve bıçak gibi keskin olacaktı.</p>

  <p>Hışımla yola koyuldu ve iPhone'undan GPS programına bir göz attı. Pislikler D 2202 yolundan ayrılmış, Carros adında bir köye doğru ilerliyorlardı. Nereye gidiyorlardı? Janusz'un izini mi bulmuşlardı?</p>

  <p>Beşinci vitese geçti ve saatte 200 kilometrenin üstüne çıktığını fark etti. Şimdilik küçük Smart'ı onun en iyi müttefikiydi.</p>

  <p>Gece yeni başlıyordu.</p>
</body>
</html>
