<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">ON BEŞ, ON ALTI, KIZLAR MUTFAKTA</h1>

  <h1 class="calibre1" id="sigil_toc_id_9"> I</h1>

  <p class="calibre1">Poirot, Agnes Fletcher'le konuşmasını Hertforshire'da, biraz harap bir çayhanede yaptı. Zira kız hikâyesini Miss Morley'in sert bakışları altında anlatmayı istememişti.</p>

  <p class="calibre1">İlk on beş dakika Agnes'in annesinin ne kadar titiz olduğunu dinlemekle geçti. <span style="text-indent: 1em; font-size: 1em;">Agnes'in babası ise bir meyhaneciydi ama başı o zamana kadar hiçbir zaman polisle derde girmemişti. Çünkü kapanma saatine saniyesi saniyesine riayet ederdi. Hakikaten Glaucestershire'da Little Darlingham kasabasında herkes Agnes'in annesiyle babasına büyük saygı gösterirdi. Fletcher'lerin sekiz çocuğundan hayatta kalan altısı anne ve babalarını hiçbir zaman üzmemişlerdi.</span></p>

  <p class="calibre1">Şimdi Agnes'in başı polisle herhangi bir şekilde belaya girdiği takdirde, annesi de babası da herhalde utançlarından ölürlerdi. Çünkü, anlattığı gibi, onlar daima başları dimdik dolaşmaya alışmışlardı. Polisle hiçbir zaman bir ilişkileri de olmamıştı.</p>

  <p class="calibre1">Bütün bunlar, türlü süslemelerle birkaç defa tekrarlandıktan sonra, Agnes, buluşmalarına sebep olan konuya biraz yaklaştı.</p>

  <p class="calibre1">"Miss Morley'e bir şey söylemek istemedim, efendim. Çünkü o zaman bana bunu daha önce neden açıklamadığımı sorabilirdi. Ama biz aşçıyla konuştuk. Bunun üzerimize görev olmadığına karar verdik. Çünkü gazetelerde beyefendinin ilaç konusunda yanlışlık yaptığını ve bu yüzden kendisini vurduğunu açık açık yazıyorlardı. <span style="text-indent: 1em; font-size: 1em;">Tabancanın da beyefendinin elinde olduğunu belirtiyorlardı. Artık bundan daha açığı da olmazdı. Öyle değil mi, efendim?"</span></p>

  <p class="calibre1">"Peki fikrini ne zaman değiştirmeye başladın?" </p>

  <p class="calibre1">Poirot ısrarla soru sormak istemiyor, kıza cesaret vererek açıklanacağı vaat edilen o meseleyi anlamaya çalışıyordu.</p>

  <p class="calibre1">Agnes hemen cevap verdi. </p>

  <p class="calibre1">"Gazetede Frank Carter'le ilgili haberi görünce. Miss Nevill'in sevgilisiydi o. Frank Carter'ın bahçıvanlık ettiği yerdeki beye ateş <span style="text-indent: 1em; font-size: 1em;">ettiğini okuyunca, 'Galiba bu adam kaçık,' diye düşündüm. Böyle insanlar olduğunu biliyorum. Onlar herkesin kendilerine düşman olduğunu, onlara eziyet ettiklerini düşünüyorlar. Etraflarını düşmanların sarmış olduğunu </span><span style="text-indent: 1em; font-size: 1em;">sanıyorlar. Sonunda onları evde tutmak tehlikeli oluyor. Bu hastaları tımarhaneye kapatmak gerekiyor. Frank Carter'ın da böyle olabileceğini düşündüm.</span></p>

  <p class="calibre1">Çünkü Bay Morley'i nasıl çekiştirdiğini hatırlıyordum. Bay Morley'in kendisine düşman olduğunu, onu Miss Nevill'den ayırmaya çalıştığını söylüyordu. Ama tabii Miss Nevili, Frank Carter aleyhinde bir tek kelime bile söylenmesine izin vermiyordu. Emma'yla ben de Miss Nevill'in bu bakımdan haklı olduğunu düşünüyorduk. Çünkü Bay Carter hem hoş bir adamdı, hem de bir 'centilmen'di. Ama tabii ikimiz de onun Bay Morley'e bir şey yapmış olduğunu sanmıyorduk. Sadece bu durumun biraz acayip olduğunu düşünüyorduk."</p>

  <p class="calibre1">"Acayip olan nedir?"</p>

  <p class="calibre1">"O sabah oldu bu, efendim... Bay Morley'in kendisini vurduğu sabah. Ben, 'Acaba aşağıya koşup, mektupları çabucak alabilirmiyim?' diye düşünüyordum. Postacı gelmişti ama o Alfred olacak gerizekâlı daha mektupları yukarıya çıkarmamıştı.</p>

  <p class="calibre1">Tabii Bay veya Miss. Morley'e mektup olduğu takdirde bunları koşa koşa getirirdi. Ama Emma'yla bana bir şey varsa, bunları ancak öğleyin yukarı çıkarmak zahmetine katlanırdı."</p>

  <p class="calibre1">"İşte bu yüzden sahanlığa giderek, trabzanın üzerinden aşağıya baktım. <span style="text-indent: 1em; font-size: 1em;">Beyefendinin çalışma saatleri sırasında Miss Morley hole çıkmamızı istemezdi. </span><span style="text-indent: 1em; font-size: 1em;">Fakat ben Alfred'i bir hastayı beyefendiye götürürken yakalayabileceğimi ümid </span><span style="text-indent: 1em; font-size: 1em;">ediyordum. O geri döndüğü zaman kendisine seslenecektim." </span></p>

  <p class="calibre1"><span style="text-indent: 1em; font-size: 1em;">Agnes bir an durarak derin derin nefes aldı. </span></p>

  <p class="calibre1"><span style="text-indent: 1em; font-size: 1em;">"İşte tam o sırada onu gördüm... Frank Carter'ı yani. </span><span style="text-indent: 1em; font-size: 1em;">Merdivenlerin ortasındaydı o... Yani bizim merdivenlerin... Beyefendinin katının hemen yukarsında. Orada durmuş bekliyor ve aşağıya bakıyordu... Bu durumu pek pek acayip buldum. Bay Carter sanki bir şeyi dikkatle dinliyordu. Bilmem ne demek istediğimi anlıyor musunuz?"</span></p>

  <p class="calibre1">"Ne zaman oldu bu?"</p>

  <p class="calibre1">"Yarıma geliyordu sanırım, efendim. Onu görünce, 'A, işte Frank Carter,' diye düşündüm. 'Halbuki Miss Nevili bugün izin alıp gitti. Bay Carter düşkırıklığına uğrayacak. Acaba aşağıya inip ona bunu haber versem mi? Alfred denilen ahmağın bunu unutmuş olduğu belli. Yoksa Frank Carter burada Miss Nevili'i beklemezdi.'</p>

  <p class="calibre1">Ben öyle kararsızca dururken Bay Carter birdenbire merdivenlerden inerek koridordan beyefendinin muayenehanesine doğru süzüldü. Ben kendi kendime, <span style="text-indent: 1em; font-size: 1em;">'Beyefendi bu işe kızacak,' dedim. 'Acaba kavga mı çıkacak şimdi? Tam o sırada Emma bana seslenerek nerelerde olduğumu sordu. Onun üzerine tekrar yukarı çıktım. Tabii sonradan beyefendinin kendini vurmuş olduğunu duydum. Çok sarsıldığım için diğer her şeyi unuttum. Ama daha sonra, polis müfettişi evden ayrılınca Emma'ya, 'Bay Carter'ın bu sabah beyefendinin odasına gittiğini onlara anlatmadım,' dedim. Emma'da, 'Bay Carter beyefendinin odasında mıydı?' diye sordu. Ona durumu anlattım. Emma o zaman, 'Belki de bunu polise anlatman gerekiyor,' dedi. Onun üzerine ben biraz beklememin daha doğru olacağını söyledim. Emma da bana hak verdi. Çünkü ikimiz de Frank Carter'in başını derde sokmayı istemiyorduk. Sonra resmi soruşturmada beyefendinin ilacın dozunda hata yaptığı ve bu yüzden üzülerek canına kıydığı açıklandı. Tabii o zaman artık polise bir şey söylemeye lüzum kalmadığını düşündüm. Ama iki gün önce gazetede çıkan o haberi görünce... Ah, o kadar fena oldum ki! Kendi kendime, 'Eğer Frank Carter herkesin kendisine düşman olduğunu sanan ve rastladıklarını vuran o delilerdense,' dedim. 'O zaman beyefendiyi de o öldürmüş olabilir..." </span></p>

  <p class="calibre1"><span style="text-indent: 1em; font-size: 1em;">Kız, endişe ve korku dolu gözleriyle fakat ümitle Hercule Poirot'ya baktı.</span></p>

  <p class="calibre1">Belçikalı elinden geldiği kadar onu yatıştırmaya çalıştı. </p>

  <p class="calibre1">"Durumu bana açıklamakla çok iyi ettin, Agnes."</p>

  <p class="calibre1">"Ben de böylece rahatlamış oldum. Anlayacağınız kendi kendime, 'Belki de bunu açıklamam lazım,' deyip duruyordum. <span style="text-indent: 1em; font-size: 1em;">Sonra polisle karşılaşmak meselesini ve annemin ne diyeceğini düşündüm. O bizim konumuzda çok titizdir..."</span></p>

  <p class="calibre1">Hercule Poirot telaşla, </p>

  <p class="calibre1">"Evet, evet," dedi. </p>

  <p class="calibre1">Belçikalı, o gün için Agnes'in annesini yeteri kadar dinlediğini düşünüyordu.</p>
</body>
</html>
