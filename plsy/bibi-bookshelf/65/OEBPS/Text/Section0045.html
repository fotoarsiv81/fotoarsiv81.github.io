<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Bayan Olivera kesin bir tavırla fakat biraz da ters bir sesle, "Tanrım beni kötülerden kurtar," diye ilahi söylüyordu. Bu duyguları açıklamasında amansızca bir şeyler vardı. Hercule  Poirot, kadının 'kötü'den kasdinin pek yakınındaki Howard Raikes olduğu sonucuna vardı.</p>

  <p class="calibre1">Belçikalı, evsahibi ve ailesiyle birlikte sabahleyin köy kilisesine gitmişti.</p>

  <p class="calibre1">Howard Raikes hafif alaycı bir tavırla, </p>

  <p class="calibre1">"Demek siz daima kiliseye gidiyorsunuz, Bay Blunt?" demişti.</p>

  <p class="calibre1">Alistair de vuzuhsuz bir şekilde köyde kendisinden bunu beklediklerini, rahibi düşkırıklığına uğratamayacağını söylemişti, ingilizlere özgü bu düşünce genç adamı sadece şaşırtmış, Hercule Poirot'nun ise bıyık altından gülmesine sebep olmuştu.</p>

  <p class="calibre1">Bayan Olivera ise diplomatça davranarak, Blunt'la birlikte kiliseye gitmeye karar vermiş, kızına da aynı şeyi yapmasını önermişti.</p>

  <p class="calibre1"></p>

  <p class="calibre1"></p>

  <p class="calibre1">Korodaki çocuklar tiz seslerle bağırdılar. </p>

  <p class="calibre1">"Bir yılan gibi dillerini sivrilttiler. Dudaklarının altında engerek zehiri var."</p>

  <p class="calibre1">Tenorlar ve baslar, heyecanla şu istekte bulundular. </p>

  <p class="calibre1">"Tanrım beni Allahsızlardan koru. Hayatımı altüst etmeye yeltenen kötülere karşı beni savun."</p>

  <p class="calibre1">Hercule Poirot da titrek bariton sesiyle çekine çekine işe karıştı. </p>

  <p class="calibre1">"Kibirliler bana tuzak kurdular. İplerden yapılmış bir ağ. Evet, yoluma tuzak kurdular..."</p>

  <p class="calibre1">Belçikalının ağzı bir karış açık kaldı.</p>

  <p class="calibre1">Poirot her şeyi açıkça görüyordu artık. Düşmek üzere olduğu tuzağı fark etmişti.</p>

  <p class="calibre1">Sinsice hazırlanmış bir tuzak... İpierden örülmüş bir ağ... Ayağının tam dibinde bir çukur vardı. Düşmesi için dikkatle kazılmıştı bu.</p>

  <p class="calibre1">Hercule Poirot ağzı bir karış açık, gözleri ilerde bir noktaya dikili öyle duruyordu. Cemaat elbiselerini hışırdatarak otururken o hâlâ ayaktaydı. Sonunda Jane Olivera kolunu çekiştirerek, sert sert, </p>

  <p class="calibre1">"Otursanıza," diye mırıldandı.</p>

  <p class="calibre1">Poirot yerine çöktü.</p>

  <p class="calibre1">Beyaz sakallı, yaşlı bir rahip, "On beşinci bölüm..." diye açıkladı.</p>

  <p class="calibre1">Ama Poirot onun sözlerini duymadı bile.</p>

  <p class="calibre1">İyice sersemlemişti. Daha doğrusu gözleri kamaşmış gibiydi. Ayrı ayrı olaylar fırıldak gibi çılgınca dönüyor ve sonra uygun yerlerine oturuveriyorlardı. <span style="text-indent: 1em; font-size: 1em;">Kaleidoskop gibi bir şeydi bu. Ayakkabı tokaları, büyükçe çoraplar, ezilmiş bir yüz, uşak Alfred'in kitap konusundaki zevki, Bay Amberiotis'in faaliyetleri ve Bay Morley'in oynadığı rol... Bütün bunlar topaç gibi dönüyor, sonra belirli bir şekli tamamlıyorlardı.</span></p>

  <p class="calibre1">Hercule Poirot ilk defa olaya doğru açıdan bakıyordu.</p>

  <p class="calibre1">"Çünkü isyan büyücülük gibi günahtır; inatçılık ise puta tapmak ve adeletsizlik gibidir. Çünkü sen Tanrı'nın kelamını reddettin. O da senin krallığını reddediyor." Yaşlı rahip titrek bir sesle ekledi. "Birinci ders burada bitiyor."</p>

  <p class="calibre1">Hercule Poirot dua etmek için uykuda gibi ayağa kalktı.</p>
</body>
</html>
