<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Poirot ertesi sabah Holborn Palace Oteli'ne giderek Bay Howard Raikes'i sordu. <span style="text-indent: 1em; font-size: 1em;">Ona Bay Raikes'in de akşam sokağa çıktığını ve bir daha da dönmediğini söyleselerdi buna hiç şaşmayacaktı. </span><span style="text-indent: 1em; font-size: 1em;">Fakat genç adam oteldeydi ve kahvaltı ediyordu.</span></p>

  <p class="calibre1">Kahvaltı arasında Poirot'nun karşısına dikilmesi Bay Howard Raikes'in hiç de hoşuna gitmedi. Genç adam, Belçikalının hatırladığı gibi pek de katile benzemiyordu artık. Ama yine de korkutucu bir şekilde kaşlarını çatmıştı.</p>

  <p class="calibre1">Davetsiz misafire bakarak, kaba kaba, </p>

  <p class="calibre1">"Ne oluyor?" dedi.</p>

  <p class="calibre1">"İzninizle..." </p>

  <p class="calibre1">Poirot başka bir masadan bir sandalye çekti.</p>

  <p class="calibre1">Bay Raikes, "Bana aldırmayın," diye homurdandı. "Buraya yerleşin ve keyfinize bakın."</p>

  <p class="calibre1">Poirot gülümseyerek bu isteği yerine getirdi.</p>

  <p class="calibre1">Bay Raikes sert sert, "Ne istiyorsunuz?" dedi.</p>

  <p class="calibre1">"Beni hatırlamıyor musunuz, Bay Raikes?"</p>

  <p class="calibre1">"Sizi ilk defa bugün görüyorum."</p>

  <p class="calibre1">"Yanılıyorsunuz. Üç gün kadar önce benimle bir odada en aşağı beş dakika oturdunuz."</p>

  <p class="calibre1">"Allanın belası bir partide karşılaştığım her davetliyi hatırlayamam."</p>

  <p class="calibre1">Poirot, "Sizinle bir partide karşılaşmadık," diye düzeltti. "Karşılaştığımız yer bir dişçinin bekleme salonuydu."</p>

  <p class="calibre1"></p>

  <p class="calibre1"></p>

  <p class="calibre1">Genç adamın gözlerinde acayip bir ifade belirip kayboldu. Tavırları değişti. O <span style="text-indent: 1em; font-size: 1em;">şüpheciliğin yerini ihtiyat almıştı şimdi. Poirot'yu dikkatle süzüyordu. </span></p>

  <p class="calibre1"><span style="text-indent: 1em; font-size: 1em;">"Ee?"</span></p>

  <p class="calibre1">Belçikalı cevap vermeden önce Raikes'i iyice inceledi. </p>

  <p class="calibre1"><i>"Gerçekten tehlikeli bir tip. Aç ifadeli ince bir yüzü var. Çenesinin biçimi saldırgan bir insan olduğunu gösteriyor. Gözlerinden bir fanatik olduğu anlaşılıyor. Ama tabii kadınlar bu yüzü beğenebilirler. "</i></p>

  <p class="calibre1">Raikes'in kılık kıyafeti pek de iyi değildi. Kahvaltısını, Poirot'nun anlamlı bulduğu kayıtsızca bir iştahla yiyordu.</p>

  <p class="calibre1">Belçikalı kararını verdi. <i>"Birtakım fikirleri olan vahşi bir kurt."</i></p>

  <p class="calibre1">Raikes haşin bir sesle, </p>

  <p class="calibre1">"Allah kahretsin!" diye homurdandı. "Buraya gelmenizin sebebi nedir?"</p>

  <p class="calibre1">"Ziyaretim sizi rahatsız mı ediyor?"</p>

  <p class="calibre1">"Kim olduğunuzu bile bilmiyorum."</p>

  <p class="calibre1">"Özür dilerim." </p>

  <p class="calibre1">Poirot çabucak kartlarından birini çıkararak masanın üzerinden uzattı. <span style="text-indent: 1em; font-size: 1em;">Raikes'in yüzünde yine ifade belirip kayboldu. Korku değildi bu. Korkudan daha saldırganca bir histi. Sonra bunu öfke iz</span><span style="text-indent: 1em; font-size: 1em;">ledi. Raikes, kartı Poirot'ya fırlattı. </span></p>

  <p class="calibre1"><span style="text-indent: 1em; font-size: 1em;">"Demek siz o dedektifsiniz? Sizden söz edildiğini işitmiştim."</span></p>

  <p class="calibre1">Hercule Poirot alçakgönüllükle, "Çok kişi işitmiştir," diye cevap verdi.</p>

  <p class="calibre1">"Siz özel dedektifsiniz... Şu pahalılardan. Paraları bol olan kimselerin, o iğrenç canlarını kurtarmak için tuttukları hafiyelerden."</p>

  <p class="calibre1">Poirot, "Kahvenizi için," dedi. "Soğuyacak." Şefkat ve otoriteyle konuşmuştu.</p>

  <p class="calibre1">Raikes ona hayretle baktı. </p>

  <p class="calibre1">"Ne biçim böceksiniz siz?" </p>

  <p class="calibre1">Poirot, "Bu memleketin kahvesi zaten kötüdür," diye ekledi. </p>

  <p class="calibre1">Raikes heyecanla bağırdı. </p>

  <p class="calibre1">"Evet öyle!" </p>

  <p class="calibre1">"Bir de soğursa hiç içilmeyecek bir hal alır." </p>

  <p class="calibre1">Genç adam öne doğru eğildi.</p>

  <p class="calibre1">"Maksadınız nedir? Niçin buraya geldiniz?"</p>

  <p class="calibre1">Poirot omzunu silkti. </p>

  <p class="calibre1">"Sizi görmek istedim."</p>

  <p class="calibre1">Raikes şüpheyle, </p>

  <p class="calibre1">"Öyle mi?" dedi. Gözleri kısılmıştı. "Eğer para peşindeyseniz, yanlış kapı çaldınız. Bizim guruptakiler istedikleri şeyi satın alacak durumda değiller. En iyisi siz aylığınızı ödeyen o adama dönün."</p>

  <p class="calibre1">Poirot içini çekti. </p>

  <p class="calibre1">"Şu ana kadar kimse bana para vermiş değil."</p>

  <p class="calibre1">Raikes alay etti. </p>

  <p class="calibre1">"Yok canım."</p>

  <p class="calibre1">Belçikalı, "Doğru söylüyorum," diye cevap verdi. "Boş yere değerli zamanımı harcıyorum. Ama merakımı da gidermem lazım."</p>

  <p class="calibre1">"Herhalde geçen gün de o Allanın cezası dişçide de merakınızı gideriyordunuz."</p>

  <p class="calibre1">Poirot başını salladı. </p>

  <p class="calibre1">"Bir insanın bir dişçinin bekleme salonunda bulunmasının en normal sebebini unutuyorsunuz. Dişlerime baktırmaya gitmiştim."</p>

  <p class="calibre1">"Öyle mi?" Raikes'in sesi şüphe ve aşağı görme doluydu. "Dişlerinize baktıracaktınız demek?" </p>

  <p class="calibre1">"Tabii."</p>

  <p class="calibre1">"Kusuruma bakmayın ama size inanmıyorum." </p>

  <p class="calibre1">"Peki ben size dişçide ne yaptığınızı sorabilir miyim? Bay <span style="text-indent: 1em; font-size: 1em;">Raikes?"</span></p>

  <p class="calibre1">Genç adam birdenbire güldü. </p>

  <p class="calibre1">"Tamam! Ben de dişlerime baktırmaya gitmiştim." </p>

  <p class="calibre1">"Dişiniz mi ağrıyordu?" </p>

  <p class="calibre1">"Evet öyle, babacığım." </p>

  <p class="calibre1">"Ama buna rağmen dişlerinize baktırmadan çıkıp gittiniz."</p>

  <p class="calibre1">"Ee, ne olmuş? O benim bileceğim bir şey." </p>

  <p class="calibre1">Raikes bir an durdu. Sonra da hiddetle bağırdı. </p>

  <p class="calibre1">"Ah, bütün bu söz düellosunun ne faydası var? Siz oraya o ünlü zengini korumaya gitmiştiniz. Ona bir şey olmadı ki. Öyle değil mi? O pek değerli Bay Alistair Blunt'ınızın burnu bile kanamadı. Beni hiçbir şeyle suçlayamazsınız."</p>

  <p class="calibre1">Poirot, "Bekleme salonundan birdenbire fırladığınızı hatırlıyoruz," dedi. <span style="text-indent: 1em; font-size: 1em;">"Oradan nereye gittiniz?"</span></p>

  <p class="calibre1">"Evden çıktım tabii."</p>

  <p class="calibre1">"Ah..." Belçikalı gözlerini tavana dikti. "Ama kimse evden çıktığınızı görmemiş."</p>

  <p class="calibre1">"Bu önemli mi?"</p>

  <p class="calibre1">"Olabilir. Kısa bir süre sonra o evde biri öldü. Bunu unutmamalısınız."</p>

  <p class="calibre1">Raikes kayıtsızca, </p>

  <p class="calibre1">"Ah, şu dişçiyi kasdediyorsunuz," diye mırıldandı.</p>

  <p class="calibre1">"Evet, o dişçiyi kasdediyorum." Poirot'nun sesi sertleşmişti.</p>

  <p class="calibre1"></p>

  <p class="calibre1"></p>

  <p class="calibre1">Raikes ise ona hayretle bakıyordu. </p>

  <p class="calibre1">"Cinayeti benim üzerime yıkmaya mı çalışıyorsunuz? Oyununuz bu mu? Ama bunu yapamayacaksınız. Biraz önce dünkü resmi soruşturmayla ilgili ha<span style="text-indent: 1em; font-size: 1em;">berleri okudum. O zavallı anestezinin dozunu kaçırdığı için bir hastasını öldürmüş. Bu yüzden de intihar etmiş."</span></p>

  <p class="calibre1">Poirot aldırmadı bile. </p>

  <p class="calibre1">"Evden söylediğiniz zaman çıktığınızı gerçekten ispat edebilir misiniz? Saat on ikiyle bir arası nerede olduğunuza tanıklık edebilecek kimseler var mı?"</p>

  <p class="calibre1">Berikinin gözleri kısıldı. </p>

  <p class="calibre1">"Demek cinayeti benim üzerime yıkmaya çalışıyorsunuz? <span style="text-indent: 1em; font-size: 1em;">Herhalde sizi bu işe Blunt teşvik etti?"</span></p>

  <p class="calibre1">Belçikalı içini çekti. </p>

  <p class="calibre1">"Kusura bakmayın ama size inanmıyorum. Siz Blunt'ın özel hafiyesisiniz." Masanın üzerinden eğildi. Yüzü allak bullaktı. "Ama onu kurtaramayacaksınız. Blunt'ın ortadan kalkması lazım. Hem kendisinin, hem de temsil ettiği şeylerin silinmesi gerekiyor. Dünyayı bir örümcek ağı gibi saran bankerler ağır ağır süpürülecek. Blunt, ilerlemeye engel oluyor. Onun için de yolun üzerinden kaldırılacak. Yepyeni bir dünya yaratılacak! Yepyeni bir dünya!"</p>

  <p class="calibre1">Poirot içini çekerek kalktı. </p>

  <p class="calibre1">"Sizin bir idealist olduğunuz anlaşılıyor, Bay Raikes." </p>

  <p class="calibre1">"Ee, ne olmuş?"</p>

  <p class="calibre1">"Siz, bir dişçinin ölümüne aldırmayacak kadar fazla idealistsiniz."</p>

  <p class="calibre1">Raikes küçümser bir tavırla, </p>

  <p class="calibre1">"Aşağılık bir dişçinin ölümü bu kadar önemli mi?" <span style="text-indent: 1em; font-size: 1em;">dedi.</span></p>

  <p class="calibre1">Hercule Poirot başını salladı. </p>

  <p class="calibre1">"Sizin için değil belki. Ama benim için çok önemli. İşte aramızdaki fark da bu."</p>
</body>
</html>
