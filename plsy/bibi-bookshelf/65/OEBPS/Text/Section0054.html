<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">ON DOKUZ, YİRMİ, KIZLAR BEKLİYOR</h1>

  <h1 class="calibre1" id="sigil_toc_id_10">I</h1>

  <p class="calibre1">Hercule Poirot ertesi günü tanıdığı bir tiyatro menajeriyle birkaç saat görüştü. </p>

  <p class="calibre1">Öğleden sonra Oxford'a gitti. Ondan sonraki gün de taşraya kadar uzandı. Döndüğü zaman epeyce geçti. </p>

  <p class="calibre1">Belçikalı, Londra'dan ayrılmadan önce Alistair Blunt'a telefon etmiş ve ondan aynı gece için randevu almıştı. </p>

  <p class="calibre1">Poirot, Gotik Ev'e eriştiği zaman saat dokuz buçuktu. </p>

  <p class="calibre1">Belçikalıyı kütüphaneye aldılar. Alistair Blunt orada yalnızdı. Misafirinin elini sıkarken ona heyecan ve merakla baktı. </p>

  <p class="calibre1">"Ee?" </p>

  <p class="calibre1">Hercule Poirot ağır ağır başını salladı. </p>

  <p class="calibre1">Blunt onu hem şüphe, hem hayranlıkla süzdü. </p>

  <p class="calibre1">"Kadını buldunuz mu?" </p>

  <p class="calibre1">"Evet, evet, buldum." </p>

  <p class="calibre1">Poirot oturarak içini çekti. Alistair Blunt, </p>

  <p class="calibre1">"Yorgun musunuz?" diye sordu. </p>

  <p class="calibre1">"Evet. Yorgunum. Ve size anlatmam lazım gelen şeylerde... <span style="text-indent: 1em; font-size: 1em;">pek hoş değil."</span></p>

  <p class="calibre1">Blunt, </p>

  <p class="calibre1">"Kadın ölmüş mü?" dedi. </p>

  <p class="calibre1">Poirot yavaşça, </p>

  <p class="calibre1">"Bu görüş açınıza bağlı," dedi. </p>

  <p class="calibre1">Blunt'ın kaşları çatıldı. </p>

  <p class="calibre1">"Dostum, bir insan ya sağdır ya da ölü. Miss Sainsbury-Seale'in de öyle olması lazım." </p>

  <p class="calibre1">"Ah... Ama Miss Sainsbury-Seale kim?" </p>

  <p class="calibre1">Alistair Blunt kaşlarını kaldırdı. </p>

  <p class="calibre1">"Yani öyle biri yok mu?" </p>

  <p class="calibre1">"Ah, hayır, hayır. <span style="text-indent: 1em; font-size: 1em;">Öyle biri vardı. Kalküta'da oturuyor, hitabet dersi veriyordu. Hayır işleriyle meşguldü. İngiltere'ye Maharanah gemisiyle geldi. Bay Amberiotis de aynı gemideydi. Aynı mevkide yolculuk yapmamalarına rağmen adam kadına bir konuda yardım etti. Miss Sainsbury-Seale'in bavullarıyla ilgili bir </span><span style="text-indent: 1em; font-size: 1em;">konuda. Adamın, basit konularda iyilikten hoşlandığı anlaşılıyordu. Ve Mösyö Blunt, bazen iyilikler beklenmedik bir şekilde ödenirler. Bay Amberiotis konusunda da öyle oldu. Adam kadınla Londra'da tekrar karşılaştı. Keyfi yerindeydi. Miss Sainsbury-Seale'i öğle yemeğine davet etti. Kadın için beklenmedik bir şeydi bu. Bay Amberiotis için de beklenmedik bir fırsat. Çünkü adam gizli bir hesap yüzünden kadına iyilik etmeye kalkışmamıştı. Bu silik sönük, orta yaşlı kadının kendisine adeta bir altın madeni hediye edeceğinden haberi de yoktu. Ama böyle oldu. Fakat kadın bu durumun farkında bile değildi. </span><span style="text-indent: 1em; font-size: 1em;">Anlayacağınız Miss Sainsbury-Seale aslında zeki bir insan sayılmazdı. İyi niyetli, uysal bir kadındı. Ama kuş beyinliydi."</span></p>

  <p class="calibre1">Blunt, </p>

  <p class="calibre1">"O halde Chapman denilen kadını Miss Sainsbury-Seale öldürmedi," dedi. </p>

  <p class="calibre1">Poirot, "Bunu nasıl açıklayacağımı kestirmek zor," diye mırıldandı. "Ben yine buna, işe karıştığım noktadan başlayacağım. Bu olay bir ayakkabıyla başladı." </p>

  <p class="calibre1">Blunt şaşkın şaşkın, </p>

  <p class="calibre1">"Ayakkabıyla mı?" dedi. </p>

  <p class="calibre1">Hercule Poirot başını salladı. </p>

  <p class="calibre1">"Evet, tokalı bir ayakkabıyla. Dişçiden çıkmıştım. Evin önünde dururken kaldırıma bir taksi yanaştı. Bunun kapısı açılarak, bir kadın inmek için ayağını uzattı. Ben kadınların ayaklarına ve bileklerine dikkat eden bir insanımdır. <span style="text-indent: 1em; font-size: 1em;">Kadının ayağı ve bileği güzeldi. İyi cinsten, pahalı bir çorap giymişti. Ama ayakkabısı hoşuma gitmedi. Bu yeni, parlak, süslü bir tokası olan rugan bir ayakkabıydı. Hiç şık değildi. Katiyen değildi. Ben ayağa bakarken kadın arabadan indi. Ve açıkçası o zaman düşkırıklığına uğradım. Kılıksız, hiç de hoş olmayan, orta yaşlı bir kadın." </span></p>

  <p class="calibre1"><span style="text-indent: 1em; font-size: 1em;">"Miss Sainsbury-Seale mi?"</span></p>

  <p class="calibre1">"Evet, ta kendisi. O arabadan inerken bir aksilik oldu. Ayakkabısının tokası kapıya takılarak koptu. Tokayı alarak ona ver<span style="text-indent: 1em; font-size: 1em;">dim. İşte bu kadar. Bu küçük olay böylece sona erdi. Aynı gün daha sonra Başmüfettiş Japp'le birlikte kadınla konuşmaya gittik. (Ha, aklıma gelmişken, o henüz ayakkabısının tokasını da dikmemişti.) Yine aynı gece Miss Sainsbury-Seale otelinden çıkıp gitti ve kayıplara karıştı. Birinci bölümün sonu bu."</span></p>

  <p class="calibre1">"İkinci bölüm Başmüfettiş Japp'in beni Bayan Chapman'ın apartmanına çağırmasıyla başladı. Katta bir kürk sandığı vardı ve bunun içinde bir ceset bulunmuştu. <span style="text-indent: 1em; font-size: 1em;">Sandık odasına girerek, cesede yaklaştım. İlk gördüğüm şey tokalı eski bir ayakkabı oldu."</span></p>

  <p class="calibre1">"Ee?" </p>

  <p class="calibre1">"Ne demek istediğimi anlayamadınız. Ayakkabı eskiydi." "Halbuki Miss Sainsbury-Seale, apartmana aynı gün... yani Bay Morley'in öldürüldüğü gün gelmişti. <span style="text-indent: 1em; font-size: 1em;">Sabahleyin ayakkabılar yeniydi. Akşama ise eskimişlerdi. İnsan bir ayakkabıyı bir günde eskitemez. Anlatabiliyor muyum?"</span></p>

  <p class="calibre1">Alistair Blunt, </p>

  <p class="calibre1">"Herhalde kadının iki çift ayakkabısı olabilirdi," dedi. </p>

  <p class="calibre1">"Evet, ama durum böyle değildi. Çünkü Japp'le ben Miss Sainsbury-Seale'in oteldeki odasına çıkmış ve onun eşyalarına bakmıştık. Orada bir çift tokalı ayakkabı yoktu. Kadın, yorucu bir günden sonra akşam sokağa çıkarken eski ayakkabılarını giymiş olabilirdi. Ama böyle olsaydı o zaman yeni ayakkabısı otelde olurdu. Bu acayip bir durumdu. Öyle değil mi?" </p>

  <p class="calibre1">Blunt hafifçe güldü. </p>

  <p class="calibre1">"Bana pek önemli gibi gelmedi." </p>

  <p class="calibre1">"Önemli değildi tabii. Hiç önemli değildi. Ama insan izah edemediği şeylere sinirlenir. Kürk sandığının yanında durarak ayakkabıya baktım. Toka son zamanlarda elle dikilmişti. O anda şüpheye kapıldığımı itiraf edeyim. Kendi kendimden şüphe ediyordum. 'Hercule Poirot,' diyordum. 'Galiba bu sabah başım dönüyordu. Dünyayı pespembe görüyordum. Bu yüzden eski ayakkabılar bile sana yepyeni gözüküyordu."</p>

  <p class="calibre1">"Belki meselenin izahı budur." </p>

  <p class="calibre1">"Hayır, değildi. Gözlerim beni aldatmaz! Devam edelim... Ölü kadının cesedini inceledim ve gördüklerim hiç hoşuma gitmedi. Kadının yüzünü neden bilerek, isteyerek ezip parçalamışlardı?" </p>

  <p class="calibre1">Alistair Blunt sıkıntılı sıkıntılı kımıldandı. </p>

  <p class="calibre1">"Bunu tekrar incelememiz lazım mı? Bildiğimiz..." </p>

  <p class="calibre1">Poirot kesin bir tavırla, </p>

  <p class="calibre1">"Lazım," diye cevap verdi. "Sizin, beni gerçeğe götüren yolda adım adım ilerlemenizi sağlamam gerekiyor. Kendi kendime, 'Burada bir terslik var,' dedim. 'Bu ölünün arkasında Miss Sainsbury-Seale'in elbiseleri var... Belki ayakkabılar hariç... Ama neden kadının yüzü tanınmayacak hale sokulmuş? Yoksa aslında bu Miss Sainsbury-Seale'in çehresi değil mi? Ve hemen katın sahibi olan kadın hakkında öğrendiklerimi incelemeye başladım. <span style="text-indent: 1em; font-size: 1em;">'Belki de </span><span style="text-indent: 1em; font-size: 1em;">ceset aslında Bayan Chapman denilen kadının,' diye düşündüm. Ve hemen kadının yatak odasına gittim. Bayan Chapman'ı hayalimde canlandırmaya çalıştım. </span><span style="text-indent: 1em; font-size: 1em;">Dış </span><span style="text-indent: 1em; font-size: 1em;">görünüş </span><span style="text-indent: 1em; font-size: 1em;">bakımından </span><span style="text-indent: 1em; font-size: 1em;">o </span><span style="text-indent: 1em; font-size: 1em;">Miss </span><span style="text-indent: 1em; font-size: 1em;">Sainsbury-Seale'den çok farklıydı. Şık, </span><span style="text-indent: 1em; font-size: 1em;">gösterişli, fazla makyaj yapan bir kadın. Ama ana hatlar pek de birbirlerinden farklı değildi. Fakat arada bir tek fark vardı. Bayan Chapman'ın ayakkabıları otuz beş numaraydı. Miss Sainsbury-Seale'in çoraplarından anladığıma göre onun </span><span style="text-indent: 1em; font-size: 1em;">ayaklarının otuz yedi olması lazımdı. O halde Bayan Chapman'ın ayakları Miss Sainsbury-Seale'inkinden küçüktü. Tekrar cesedin yanına döndüm. 'Düşündüğüm doğruysa', diyordum. 'Ceset aslında Bayan Chapman'ınsa ve kadına Miss Sainsbury-Seale'in ayakkabıları giydirilmişse, bu pabuçların ölünün ayağına büyük olmaları gerekiyor.' Ayakkabılardan birini kavradım. Ama bu hiç de büyük değildi. Ölünün ayağını sıkıca sarıyordu. O zaman cesedin Miss Sainsbury-Seale'in olması lazımdı. Eğer öyleyse... O halde kadının yüzünü neden tanınmaz </span><span style="text-indent: 1em; font-size: 1em;">hale sokmuşlardı? Kadının kimliği sandıktaki çanta sayesinde tespit edilmişti. Halbuki katil bu çantayı kolaylıkla alıp götürebilirdi. Ama böyle yapmamıştı."</span></p>

  <p class="calibre1">"Karmakarışık, içinden çıkılamayacak bir olaydı bu. O ümitsizlik arasında Bayan Chapmen'ın adres defterinden medet umdum. Ölünün kim olduğunu kesinlikle ancak bir dişçi tespit edebilirdi. İşin garibi Bayan Chapman'ın dişçisi de Bay Morley'di. Morley ölmüştü ama ceset yine de teşhis edilebilinirdi. Neticeyi biliyorsunuz. Bay Morley'in yerini alan dişçi, resmi soruşturmada kadının Bayan Chapman olduğunu kesinlikle açıkladı."</p>

  <p class="calibre1">Blunt sabırsızca kımıldanıyordu. Fakat Poirot ona aldırmayarak sözlerine devam etti. </p>

  <p class="calibre1">"Artık psikolojik bir problemle karşı karşıyaydım. Mabelle Sainsbury-Seale nasıl bir kadındı? Bu sorunun iki cevabı vardı. Birinci cevap gayet belirliydi.</p>

  <p class="calibre1">Bunu Hindistan'daki bütün hayatı ve ahbaplarının sözleri destekliyordu. Bütün bunlardan kadının hevesli, vicdan sahibi ve biraz da aptal bir insan olduğu anlaşılıyordu. Peki, başka bir Miss Sainsbury-Seale var mıydı? Evet, anlaşılan vardı. Bilinen gizli bir ajanla öğle yemeği yiyen, sokakta size sokularak karınızın arkadaşı olduğunu iddia eden, bir cinayet işlenmeden kısa bir süre önce dişçinin evinden çıkmış olan Bayan Chapman'ın öldürüldüğü anlaşılan gece onun apartmanına giden ve bütün ingiltere polisinin kendisini aradığını muhakkak ki fark etmiş olmasına rağmen ortadan kaybolan bir Miss Sainsbury-Seale. Bütün bu hareketler, arkadaşlarının tarif ettiği kadının karakterine uyuyor muydu? Pek de uymuyordu. O halde... Miss Sainsbury-Seale göründüğü gibi iyi ve uysal bir kadın değil idiyse, o zaman o soğukkanlı bir katildi. Veya hiç olmazsa caninin yardımcısı."</p>

  <p class="calibre1">"Elimde bir ölçü daha vardı. Bende uyanan intibalar. Mabelle Sainsbury-Seale'le ben, kendim de konuşmuştum. O bende nasıl bir etki yapmıştı? İşte bu, Mösyö Blunt, cevaplandırılması en zor olan soruydu. Kadının bütün sözleri, hareketleri, jestleri ve konuşması tarif edilen karakterine uyuyordu. Ama bütün bunlar rol yapan zeki bir aktrise de uyardı. Ve neticede Maballe Sainsbury-Seale hayata bir aktris olarak atılmıştı.</p>

  <p class="calibre1">Morley'in öldüğü gün dişçiye gitmiş olan Bay Barnes'le yaptığım bir konuşma beni çok etkiledi. O, Morley'le Amberiotis'in ölümlerinin aslında kaza olduğunu, asıl kurbanın sizin olmanız lazım geldiğini heyecanla söylüyordu."</p>

  <p class="calibre1">Alistair Blunt, </p>

  <p class="calibre1">"Yapmayın canım," dedi. "Bu kadarı da fazla artık."</p>

  <p class="calibre1">"Öyle mi, Mösyö Blunt? Şu ara sizin... ortadan kalkmanızı isteyen bazı guruplar yok mu?"</p>

  <p class="calibre1">Blunt başını salladı. </p>

  <p class="calibre1">"Ah, evet, bu doğru. Ama Morley'in ölümünün bununla ne ilgisi var?"</p>

  <p class="calibre1">Poirot, "Çünkü," dedi. "Bu olayda da... nasıl anlatayım bilmem? Bir bolluk, bir cömertlik, bir lükslük var. Masraf önemli değil... İnsanların hayatı önemli değil. Evet, bu pervasızlık ve bol para harcama büyük bir cinayete işaret ediyor."</p>

  <p class="calibre1">"Morley'in hayatı yüzünden kendisini öldürdüğüne inanmıyor musunuz?"</p>

  <p class="calibre1">"Buna hiçbir zaman inanmadım. Bir an bile. Hayır, Morley bir cinayete kurban gitti. Amberiotis ve tanınamayan bir kadın da öyle. Neden? Çok önemli bir menfaat uğruna sanırım. Barnes, birinin Morley'e veya ortağına sizi ortadan kaldırması için para teklif ettiğini düşünüyordu."</p>

  <p class="calibre1">Alistair Blunt sert sert, </p>

  <p class="calibre1">"Saçma," dedi.</p>

  <p class="calibre1">"Belki, ama hakikaten saçma mı? Biri bir kimseyi öldürmek istiyor, diyelim. Ama kurbanı durumu biliyor, onun için de hazırlıklı. Kendisine sokulmak da kolay değil. Kurbanı öldürebilmek için ona şüphesini uyandırmadan yaklaşmak lazım. Ve bir insan ancak dişçi sandalyesinde otururken böyle bir şüpheye kapılmaz."</p>

  <p class="calibre1">"Şey... Bu doğru herhalde. Ben bu konuya bu açıdan bakmamıştım."</p>

  <p class="calibre1">"Bu. Doğru. Ben bunu anlar anlamaz ilk defa gerçeği de sezer gibi oldum."</p>

  <p class="calibre1">"Demek Barnes'in teorisini kabul ettiniz?... Sahi, Barnes kim?"</p>

  <p class="calibre1">"Barnes, Reilly'nin on ikide gördüğü hastaydı. İçişleri bakanlığından emekli ve Raling'de oturuyor. Silik sönük, ufak tefek bir adam. Ama onun teorisini kabul ettiğimi söylerken yanılıyorsunuz. Etmedim. Sadece bunun dayandığı prensibi beğendim." </p>

  <p class="calibre1">"Ne demek istiyorsunuz?"</p>

  <p class="calibre1">Hercule Poirot, </p>

  <p class="calibre1">"Bütün bu macera boyunca beni şaşırttılar. Bazen bilmeyerek. Bazen bilerek, belirli bir maksatla. Başlangıcından beri bana bunun 'kamuyla ilgili bir cinayet olduğunu zorla kabul ettirmeye çalıştılar. Yani Mösyö Blunt, kamuyla ilginiz bakımından asıl kurban sizdiniz. Bir bankacı, mali deha ve törelerin destekçisi olarak siz!"</p>

  <p class="calibre1">"Ama halkın gözü önündeki her insanın özel bir hayatı da vardır. İşte benim hatam bu oldu; ben özel hayatı unuttum. Aslında Morley'in öldürülmesi için özel sebepler vardı. Mesela Frank Carter'in öfkesi..."</p>

  <p class="calibre1">"Sizi öldürmeyi istemeleri için de özel sebepler olabilirdi... Öldüğünüz zaman servete konacak akrabalarınız vardı. Sizden... kamunun bildiği bir kimse değil, bir erkek olarak nefret eden veya sizi seven birtakım insanlar vardı."</p>

  <p class="calibre1">"Böylece 'zoraki koz' adını verdiğim olaya geliyoruz. Frank Carter'in size saldırmasına. Bu saldırı hakiki idiyse, o zaman bu siyasi bir cinayetti. Ama bu olay başka şekilde izah edilebilinir miydi? Evet, edilebilinirdi. Fidanların arasında ikinci bir adam daha vardı. Koşup Carter'i yakalayan kimse. O, size kolaylıkla ateş etmiş ve sonra tabancayı Carter'in ayağının dibine atmış olabilirdi. Ve Carter o zaman muhakkak ki hiç düşünmeden tabancayı yerden alarak ve böylece elinde silahla yakalanacaktı. Howard Raikes'i düşündüm. Morley'in öldüğü sabah o da dişçideydi. Raikes, size ve temsil ettiğiniz her şeye fena halde düşmandı. Ama Raikes'in başka bir yönü daha vardı. Raikes, yeğeninizle evlenecekti belki de. Yeğeniniz ise siz ölünce bol gelire kavuşacaktı."</p>

  <p class="calibre1">"Aslında bütün bunlar özel bir cinayet miydi? Özel bir çıkar, özel bir tatmin için işlenmiş bir cinayet? Neden ben bunun siyasi bir cinayet olduğunu düşünmüştüm? Çünkü bu fikir kafama sokulmuş, zoraki bir koz gibi önüme atılmıştı."</p>

  <p class="calibre1">"İşte bunu düşünürken gerçeği ilk defa sezer gibi oldum. O sırada kilisedeydim, ilahi okunuyordu. Bunda iplerle hazırlanan bir tuzaktan söz ediliyordu."</p>

  <p class="calibre1">"Bir tuzak? Benim için hazırlanmış bir tuzak? Evet, bu olabilirdi... Öyleyse kim hazırlamıştı bu tuzağı? Bunu ancak bir tek kişi başarmış olabilirdi?... Ama o zaman da bu durumdan bir anlam çıkmıyordu... Fakat... yoksa çıkıyor muydu? Ben olaya ters taraftan mı bakıyordum? Para önemli değildi... Tabii ya! İnsan hayatına pervasızca önem verilmiyordu... Evet. Çünkü suçlu müthiş bir kumar oynuyordu. Büyük bir kazanç sağlamak niyetindeydi."</p>

  <p class="calibre1">"Fakat bu yeni, acayip fikrim doğru olduğu takdirde, bunun yardımıyla her olayın izah edilmesi lazımdı. Mesela Miss Sainsbury-Seale'in çift karakterli olması. Tokalı ayakkabının esrarı. Ve bu şu soruyu da cevaplandırmalıydı: 'Miss Saisnbury şimdi nerede?' "</p>

  <p class="calibre1">"Eh... Bu fikrim bütün bunları izah edip, cevaplandırmakla kalmadı, daha başka şeyleri de sağladı... Mesela bana Miss Sainsbury-Seale'in olayın başlangıcı, ortası ve sonu olduğunu da gösterdi. İki Mabelle Sainsbury-Seale vardı. Arkadaşlarının övdüğü iyi, uysal, aptalca kadın. Ve diğer Miss Sainsbury-Seale. İki cinayete karışan, yalanlar uyduran ve esrarlı bir şekilde ortadan kaybolan o kadın."</p>

  <p class="calibre1">"Unutmayın... apartmanın kapıcısı Miss Sainsbury-Seale'in Bayan Chapman'a daha önce bir kere daha geldiğini söylemişti. Ben şöyle düşündüm o zaman: Miss Sainsbury-Seale, o apartmana bir defa girmişti. Kapıcının gördüğü ilk sefer. Ve kadın bir daha oradan çıkmadı. Onun yerini diğer Miss Sainsbury-Seale aldı. Bu ikinci Mabelle Sainsbury-Seale aynı tipte elbiseler giydi. Tokalı rugan ayakkabıları yeniydi. Zira diğerleri ayağına çok büyük gelmişti. Kadın Russel meydanındaki otele günün en kalabalık zamanında gitti. Artık ölmüş olan asıl Miss Sainsbury-Seale'in eşyalarını topladı, hesabını ödedi. Ondan sonra da Glengovvrie Court Oteli'ne yerleşti. Unutmayın, Mabelle Sainsbury-Seale'in arkadaşları kadını o günden sonra hiç görmediler. İkinci kadın otelde bir hafta Mabelle rolü oynadı. Onun elbiselerini giydi, onun sesini taklid ederek konuştu.</p>

  <p class="calibre1">Ama kadın daha küçük numara gece ayakkabıları almak zorunda da kaldı. Ve sonra ortadan kayboldu. Onu en son Morley'in öldürüldüğü günün akşamı Bayan Chapman'ın apartmanına girerken gördüler."</p>

  <p class="calibre1">Alistair Blunt, "Yani," dedi. "O katta bulunan yine de Mabelle Sainsbury-Seale'in cesedi miydi?"</p>

  <p class="calibre1">"Tabii ya! Bu gayet zekice hazırlanmış bir çifte blöftü. O ezilmiş yüzü görünce polis kadının kimliğinden şüphe edecekti."</p>

  <p class="calibre1">"Fakat diş kartları?"</p>

  <p class="calibre1">"Ah, işte şimdi onlara geliyoruz. Tanıklık eden asıl dişçi değildi, Morley ölmüştü. Kendi yaptığı tedavi konusunda konuşamazdı artık. Aslında adam dişlere daha ilk bakışında ölü kadının kim olduğunu anlardı. Resmi soruşturmada delil olarak kartlar gösterildi. Dişlerinin durumunun ve yapılan tedavinin yazıldığı kartlar. Ve bunlar doğru değildi. Unutmayın ki, iki kadın da Morley'in hastasıydılar. Onun için kartlardaki isimleri değiştirivermek her şeyi halletmişti. Yani Miss Sainsbury-Seale'inkinin yerine Bayan Chapman'ınki geçirilmişti." </p>

  <p class="calibre1">Poirot ekledi. </p>

  <p class="calibre1">"Bana kadının ölmüş olup olmadığını sorduğunuz zaman size, 'Bu görüş açısına bağlı,' dedim. Şimdi ne demek istediğimi anlıyorsunuz sanırım. Çünkü... Miss Sainsbury-Seale dediğiniz zaman hangi kadını kastediyorsunuz? Glengovvrie Court Oteli'nden çıkıp kaybolan kadını mı? Yoksa asıl Mabelle Sainsbury-Seale'i mi?"</p>

  <p class="calibre1">Alistair Blunt, </p>

  <p class="calibre1">"Sizin ünlü bir dedektif olduğunuzu biliyorum, Mösyö Poirot," dedi. "Onun için de bu çok garip teorinizi destekleyecek bazı bilgileriniz olduğunu kabul ediyorum. Hakikaten sizinki aslında sadece bir teori, işte o kadar. Ben sadece olayın akla sığmayacak kadar garip olduğunun farkındayım. Böyle bir şey olmaz. Zira siz Mabelle Sainsbury-Seale'in bilhassa öldürüldüğünü ve Morley'in de cesedi teşhis etmemesi için ortadan kaldırıldığını söylüyorsunuz. Sebep? İşte ben bunu öğrenmek istiyorum. O kadıncağız gayet zararsız, orta yaşlı bir insanmış. Bir sürü arkadaşı varmış. Ve hiç düşmanı yokmuş. Onu öldürmek için neden böyle karmakarışık bir plan yapmışlar."</p>

  <p class="calibre1">"Neden mi? Evet, en önemli soru bu. Neden? Dediğiniz gibi Mabelle Sainsbury-Seale bir sineğe bile zarar veremeyecek, uysal bir kadındı. O halde onu neden öyle vahşicesine öldürdüler? Eh, şimdi size ne düşündüğümü anlatacağım."</p>

  <p class="calibre1">"Evet?"</p>

  <p class="calibre1">Hercule Poirot öne doğru eğildi. </p>

  <p class="calibre1">"Mabelle Sainsbury-Seale, gördüğü çehreleri bir daha unutmadığı, hafızası bu bakımdan güçlü olduğu için öldürüldü."</p>

  <p class="calibre1">"Ne demek istiyorsunuz?"</p>

  <p class="calibre1">Hercule Poirot </p>

  <p class="calibre1">"Çifte karakteri ayırdık," diye cevap verdi. "Bunlardan biri Hindistan'dan gelen o zararsız kadın. Fakat bu iki rolün arasında kalan bir olay var. Bay Morley'in evinin kapısının önünde sizinle konuşan hangi Mabelle Sainsbury-Seale'di. Bildiğiniz gibi o karınızın en samimi arkadaşı olduğunu iddia etti. Arkadaşları bunun doğru olmadığını düşündüler. Yani bu iddianın yalan olması ihtimali vardı. Onun için şöyle diyebiliriz: 'Bu bir yalandı. Asıl Miss Sainsbury-Seale yalan söylemezdi.' O halde bu yalanı o sahtekâr belirli bir maksatla söylemişti."</p>

  <p class="calibre1">Alistair Blunt başını salladı. </p>

  <p class="calibre1">"Evet, iyi muhakeme yürüttünüz. Ama açıkçası bu yalanın sebebini henüz anlamış da değilim."</p>

  <p class="calibre1">Poirot, </p>

  <p class="calibre1">"Ah, pardon," dedi. "Önce buna diğer açıdan bakalım. Dişçinin evinin önünde konuşan asıl Miss Sainsbury-Seale'di. O yalan söylemezdi. O halde iddiası doğruydu."</p>

  <p class="calibre1">"Evet, buna bu gözle de bakılabilinir. Ama bu da olacak gibi değil..."</p>

  <p class="calibre1">"Tabii olacak gibi değil! Fakat ikinci faraziyeyi, kabul edersek, o zaman bu hikâye de doğru sayılır. O halde Miss Sainsbury-Smith karınızı gerçekten tanıyordu. Onunla samimiydi. O halde... Karınız Miss Sainsbury-Seale'in ahbap olabileceği tipte, o ayarda bir kadındı. Hindistan'da oturan bir İngiliz... bir misyoner... veya daha da gerilere gidelim... bir aktris. O halde... Rebecca Arnholt değildi bu... Mösyö Blunt, şimdi özel hayat ve siyasi hayat deyimleriyle neyi kasdettiğimi her halde anlıyorsunuz? Siz büyük bir bankacısınız. Ama aynı zamanda siz çok zengin bir kadınla evlenmiş olan bir adamsınız. Onunla evlenmeden önce de firmanın önemsiz ortaklarından biriydiniz. Oxford'dan da kısa bir süre önce mezun olmuştunuz."</p>

  <p class="calibre1">"Anlıyorsunuz değil mi? Artık hadiselere uygun açıdan bakıyordum. Masraf hiç önemli değildi. Tabii... sizin için paranın sözü mü olurdu? İnsan hayatına önem vermiyordunuz. Evet, uzun bir zamandan beri bir diktatör gibiydiniz. Ve bir diktatör kendi hayatına gereğinden fazla önem verir. Başkalarınınkini ise önemsemez."</p>

  <p class="calibre1">Alistair Blunt, </p>

  <p class="calibre1">"Ne demek istiyorsunuz, Mösyö Poirot?" diye mırıldandı.</p>

  <p class="calibre1">Poirot usulca, </p>

  <p class="calibre1">"Şunu, Mösyö Blunt," dedi. "Siz Rebecca Arnholt'la evlendiğiniz zaman bekâr değildiniz aslında. Daha önce başka biriyle evlenmiştiniz. Servet değil ama elde edeceğiniz güç gözlerinizi kamaştırdı. Bu yüzden evli olduğunuzu sakladınız. Ve Rebecca Arnholt'la da asıl karınızın üzerine evlendiniz. Asıl karınız da bu duruma razı oldu."</p>

  <p class="calibre1">"Bu asıl karım dediğiniz de kimdi?"</p>

  <p class="calibre1">"O apartmanda Bayan Albert Chapman adıyla oturuyordu. Orası çok uygun bir yerdi. Burdan beş dakika uzaklıktaydı. Hakiki bir gizli ajanın ismini aldınız. Böylece karınızın sizin gizli serviste çalıştığına dair olan imalarını desteklemiş olacaktınız. Planınızı fevkalade bir şekilde uyguladınız. Hiç kimse durumdan şüphelenmedi. Ama gerçek yine de ortadaydı. Rebecca Arnholt'la yaptığınız evlilik geçerli değildi. Bunca yıl sonra tehlikeli bir durumla karşılaşabileceğiniz aklınıza bile gelmiyordu. Yıldırım birdenbire düştü. Hem de orta yaşlı, iç sıkıcı bir kadın kılığında. O hemen hemen yirmi yıl sonra sizi... arkadaşının kocasını tanıdı. Kader onu İngiltere'ye geri göndermişti. Kader onu dişçinin evinin önünde karşınıza çıkardı. Kader, yeğeninizin kadının size söylediklerini duymasına sebep oldu. Aksi takdirde ben durumu hiçbir zaman sezemeyecektim."</p>

  <p class="calibre1">"O olayı size ben, kendim anlattım, azizim Poirot."</p>

  <p class="calibre1">"Hayır. Bu olayı anlatmakta yeğeniniz ısrar etti. Siz itiraz edemezdiniz. O zaman kız şüphelenebilirdi. O karşılaşmadan sonra sizin bakımınızdan bir aksilik daha oldu. Mabelle Sainsbury-Seale, Amberiotis'le tekrar karşılaşarak onunla öğle yemeği yedi. Ve bunca yıl sonra arkadaşının kocasıyla karşılaştığını anlattı durdu. Tabii biraz yaşlanmış, ama hemen hemen hiç değişmemiş diyebilirim...' Bu benim tahminim. Ama olayın böyle olduğundan da eminim.</p>

  <p class="calibre1">Mabelle Sainsbury-Smith'in, arkadaşının evlendiği adamın aslında perde arkasından dünya maliyesini yöneten kimse olduğunu bir an için bile fark ettiğini sanmıyorum. Neticede Blunt adı pek ender duyulan bir isim değil. Ama unutmayın ki Amberiotis yalnız casus değil, aynı zamanda da bir şantajcıydı. Ve şantajcıların burnu sırlar kokusunda çok hassastır. Amberiotis düşündü. Bu Bay Blunt'ın kim olduğunu öğrenmek kolaydı. Ondan sonra da herhalde size telefon etti veya mektup yazdı... Ah, evet, siz Amberiotis için bir altın madeniydiniz."</p>

  <p class="calibre1">Poirot bir an durdu. Sonra </p>

  <p class="calibre1">"Tecrübeli ve usta bir şantajcıyla bir tek şekilde başa çıkılabilinir," diye devam etti. "Onu susturmak suretiyle. Bana yanlışlıkla söylendiği gibi, 'Blunt ortadan kalkmalıdır.' meselesi değildi bu. Aksine bu, 'Amberiotis ortadan kalkmalıdır,' kampanyasıydı. Ama bunun cevabı da aynıydı. Bir insanı kolaylıkla onu gafil avlayarak öldürebilirsiniz. Ve bir insan dişçi iskemlesinde kendisini kolaylıkla savunacak durumda da değildir." </p>

  <p class="calibre1">Poirot yine durakladı. Dudaklarında hafif bir tebessüm uçuştu.</p>

  <p class="calibre1">" Olayın içyüzü işin başlangıcında açıklandı. Uşak Alfred, 'Saat On Biri Kırk Beşte Ölüm,' adında bir kitap okuyordu. Bunu bir işaret olarak almalıydık. Zira Morley aslında o sıralarda öldürülmüştü. Tam odadan çıkacağınız sırada Morley'i vurdunuz. Sonra zile bastınız ve muslukları açarak dışarı fırladınız. Zamanı iyi ayarlamıştınız. Tam Alfred'in sahte Mabel Sainsbury-Smith'i asansöre götürdüğü sırada siz de merdivenlerden indiniz. Ön kapıyı açtınız. Hatta belki de dışarı bile çıktınız. Fakat asansör kapısı kapandığı ve bu yukarı çıkmaya başladığı sırada tekrar içeri süzüldünüz. Ve merdivenlerden yukarı çıktınız."</p>

  <p class="calibre1">"Ben dişçiye yaptığım ziyaretler sırasında Alfred'in yukarıya bir hasta çıkardığı zaman ne yaptığını öğrendim. Çocuk kapıya vurarak bunu açıyor. Sonra da hastanın içeri girmesi için yana çekiliyordu. Tabii o sırada içerde su akıyordu. Böylece Alfred, Morley'in ellerini yıkadığını sandı. Ama aslında dişçiyi göremiyordu."</p>

  <p class="calibre1">"Alfred yine asansöre binerek aşağıya iner inmez, siz de muayene odasına koştunuz. Suç ortağınızla birlikte cesedi yerden kaldırıp yandaki odaya taşıdınız. Orada çabucak dosyaları aradınız. Ve Bayan Chapman'la Miss Sainsbury-Seale'in kartlarını ustalıkla değiştirdiniz. Beyaz dişçi gömleğinizi giydiniz. Belki karınız... asıl karınız yüzünüze biraz makyaj da yaptı. Ama aslında fazla bir değişikliğe lüzum yoktu. Bu Amberiotis'in Morley'e ilk gelişiydi. Sizinle hiç karşılaşmamıştı. Resminiz ise gazetelerde pek ender çıkıyordu. Zaten Amberiotis neden şüphelenecekti? Bir şantajcı dişçisinden korkmaz ki. Sonra sahte Miss Sainsbury-Seale merdivenden indi. Zil çaldı ve Alfred Amberiotis'i yukarı çıkardı. Adam içeri girdiği zaman dişçi kapının arkasında muslukta ellerini yıkıyordu. Amberiotis'i iskemleye oturttunuz. Adam ağrıyan dişini gösterdi. Siz o alışılagelmiş sözleri tekrarladınız. Diş etini dondurmanın iyi olacağını söylediniz. Procain'le adrenalin oradaydı. Adamı öldürecek kadar büyük bir dozu diş etine zerk ettiniz. Böylece adam tedavi sırasında sizin dişçi olmadığınızı da fark etmedi."</p>

  <p class="calibre1">"Hiçbir şeyden şüphelenmeyen Amberiotis evden ayrıldı. Siz Morley'in cesedini tekrar muayenehaneye sokarak yere yatırdınız. Fakat ölüyü tek başınıza sürüklediğiniz için halıda biraz iz kaldı. Tabancayı silerek Morley'in eline sıkıştırdınız. Kapının tokmağını da sildiniz. Bunda en son sizin parmakizlerinizin kalmış olması şüphe uyandırabilirdi. Kullandığınız bütün aletler sterlize makinesine atılmıştı. Uygun bir anda odadan çıkarak merdivenlerden indiniz. Ve evden ayrıldınız. Tek tehlikeli an da buydu."</p>

  <p class="calibre1">"Sizin için her şey yolunda olmalıydı. Güveninizi tehdit eden iki kişi de ölmüştü. Üçüncü bir insan da ölmüştü tabii. Morley. Ama size göre bu kaçınılamayacak bir şeydi. Her şey gayet kolaylıkla izah edildi. Morley, Amberiotis'e fazla dozda ilaç vermiş ve bu hatasını anlayarak intihar etmişti."</p>

  <p class="calibre1">"Ama ne yazık ki o sırada ben sahneye çıkmıştım. Şüpheleniyordum. Her şey umduğunuz gibi kolaylıkla gelişmiyordu artık. Onun için kendinize ikinci bir savunma hattı hazırlamanız gerekiyordu. Hatta gerekirse cinayeti üzerine yıkacak birini bile bulmanız lazımdı. Morley'in evi hakkında ayrıntılı bilgi edinmiştiniz zaten. O Frank Carter denilen genç adam işinize yarardı. Suç ortağınız esrarlı bir şekilde Carter'i bahçıvan olarak tuttu. Sonradan Carter bu gülünç hikâyeyi anlattığı zaman kendisine kimse inanmayacaktı. Uygun zamanda kürk sandığındaki ceset ortaya çıkacaktı. Önce bunun Miss Sainsbury-Seale olduğu sanılacaktı. Sonra dişçi tanıklık edecekti. Büyük heyecan uyanacaktı o zaman!</p>

  <p class="calibre1">Beki bu lüzumsuz bir şaşırtmaca gibi gözüküyordu ama aslında gerekliydi. İngiliz polisinin kayıp Bayan Chapman'ı aramasını istemiyordunuz. Hayır, Bayan Chapman'ın ölmesi ve polisin Mabelle Sainsbury-Seale'i araması doğru olacaktı. Zira onu hiçbir zaman bulamayacaklardı nasıl olsa. Ayrıca, nüfuzlu bir insan olduğunuz için soruşturmayı yarıda kestirebilirdiniz de."</p>

  <p class="calibre1">"Bunu da yaptınız. Fakat benim ne yaptığımı da bilmeniz lazımdı. Beni çağırtarak benden kayıp kadını bulmamı istediniz. Ve devamlı şekilde önüme o 'zoraki koz'u atmaya devam ettiniz. Suç ortağınız bana telefon ederek melodrama kaçan bir ihtarda bulundu. Aynı fikri uyguluyordu. Casusluk... Siyasi cinayet... Karınız hakikaten usta ve zeki bir aktris. Fakat bir insan sesini değiştireceği zaman ekseri başka birinin konuşmasını taklid eder. Karınız da Bayan Olivera'nın sesini taklid etti. Bunun beni bir hayli şaşırttığını söylemeliyim."</p>

  <p class="calibre1">"Sonra beni Exsham'a götürdünüz. Ve son perde hazırlandı. Defnelerin arasına bir tabanca gizlendi. Fidanları biçen bir insan farkına varmadan tabancanın patlamasına kolaylıkla sebep olabilirdi. Tabanca Carter'in ayağının ucuna düştü. Şaşıran adam bunu yerden aldı. Artık başka neye lüzum vardı? Adam suçüstü yakalanmıştı. Elindeki Morley'i öldüren tabancanın eşiydi. Ve üstelik budala gülünç bir hikâye de anlatıyordu... Ve bu tuzak Hercule Poirot için hazırlanmıştı."</p>

  <p class="calibre1">Alistair Blunt koltuğunda hafifçe kımıldandı. Yüzü ciddi ve biraz da kederliydi.</p>

  <p class="calibre1">"Beni yanlış anlamayın, Mösyö Poirot. Bütün bunların ne kadarını tahmin? Ve hikâyenin ne kadarını biliyorsunuz?"</p>

  <p class="calibre1">Poirot, "Elimde bir evlenme kaydı var," dedi. "Oxford yakınlarında kıyılmış bu nikâh. Martin Alistair Blunt'la Gerda Grant böylece evlenmişler... Frank Carter, ikiyi yirmi beş geçe iki adamın Morley'in odasından çıktıklarını görmüş. Bunlardan ilki şişmanmış. Amberiotis yani ikincisi ise sizdiniz. Frank Carter sizi tanımamış. Zira yukardan bakıyormuş."</p>

  <p class="calibre1">"Ne kadar da açık sözlüsünüz!"</p>

  <p class="calibre1">"Carter ondan sonra Morley'in muayenehanesine girmiş ve adamın cesedini bulmuş. Ölünün elleri soğukmuş. Yaranın etrafında da kan pıhtılaşmış. Bundan da Morley'in bir süre önce ölmüş olduğu anlaşılıyor tabii. Onun için Ambertiotis'e bakan Morley olamazdı. Bu adam Morley'in katiliydi."</p>

  <p class="calibre1">"Başka?"</p>

  <p class="calibre1">"Evet. Helen Montressor bugün akşamüzeri tutuklandı."</p>

  <p class="calibre1">Alistair Blunt şiddetle irkildi. Sonra da hareketsiz kaldı. </p>

  <p class="calibre1">"İşte... şimdi mahvolduk."</p>

  <p class="calibre1">Hercule Poirot, </p>

  <p class="calibre1">"Evet," dedi. "Uzaktan akrabanız olan gerçek Helen Montressor yedi yıl önce Kanada'da ölmüş. Siz bunu sakladınız ve bu durumdan faydalandınız."</p>

  <p class="calibre1">Alistair Blunt gülümsedi. Tabii bir tavırla, hatta çocuksu bir neşeyle konuşmaya başladı. </p>

  <p class="calibre1">"Bütün bunlar karım Gerda'yı çok eğlendiriyordu. Durumu iyice anlamanızı istiyorum. Gerçekten çok zekisiniz. Gerda'yla aileme haber vermeden evlendim. O sırada sahneye çıkıyordu o. Bizimkiler ise geri kafalıydılar. Ve ben de bizim firmaya yeni giriyordum. Karımla bu evliliği gizlemeye karar verdik. O sahneye çıkmaya devam etti. Mabelle Sainsbury-Seale de o guruptaydı. Bizim evli olduğumuzu da biliyordu. Sonra Mabelle bir gurupla turneye çıkarak İngiltere'den ayrıldı. Gerda'ya Hindistan'dan bir iki defa mektup yazdı. Ondan sonra sesi sedası kesildi. Mabelle Hindistan'da bir Hindu'yla ilişki kurmuştu. Zaten aptal ve saf bir kızdı."</p>

  <p class="calibre1">"Rebecca'yla karşılaşmamı ve evliliğimi size iyice anlatabilmeyi isterdim. Gerda durumu anlıyordu. Bunu ancak şu şekilde izah edebilirim; krallık gibi bir şeydi bu. Elime bir kraliçeyle evlenmek ve onun kocası olarak hareket etmek fırsatı geçmişti. Hatta kral olmak fırsatı. Gerda'yla olan evliliğimizi 'morganatik bir izdivaç' sayıyordum. Onu başımdan atmayı da istediğim yoktu. Ona âşıktım. Her şey gayet yolunda gitti. Rebecca'dan hoşlanıyordum. Mali alanda bir dahiydi o. Benim kafam da onunki kadar iyiydi. Çalışma hayatımızda onunla fevkalade bir çift teşkil ediyorduk. Son derece heyecan verici bir şeydi bu. Rebecca fevkalade bir dost ve arkadaştı. Onu mutlu ettiğimi de sanıyorum. Rebecca öldüğü zaman çok üzüldüm. Ama işin garibi Gerda'yla gizli gizli buluşmanın verdiği o heyecana ikimiz de alışmıştık. Bir sürü zekice oyunumuz vardı. Doğuştan aktristi Gerda.</p>

  <p class="calibre1">Repertuarında altı, yedi karakter vardı. Bayan Albert Chapman bunlardan sadece biriydi. Paris'te Amerikalı bir dul kılığına giriyordu. İş için gittiğim zaman onunla Paris'te buluşuyorduk. Gerda, ressam kılığında resim yapmak için Norveç'e gidiyordu. Bense balık avlamaya. Daha sonra da Gerda'yı kuzinim olarak tanıttım. Yani Helen Montressor adıyla. İkimiz için de çok eğlenceli bir şeydi bu. Ve galiba aşkımızı da canlı tutan bu oldu. Rebecca öldükten sonra resmen evlenebilirdik. Ama bunu istemedik. Bu hayatım Gerda'yı sıkacaktı. Tabii geçmişle ilgili bazı şeyler de ortaya çıkabilirdi. Ama bence aynı şekilde devam etmemizin sebebi bu esrarlı oyunlardan hoşlanmamızdı."</p>

  <p class="calibre1">Blunt sustu. Tekrar konuşmaya başladığı zaman sesi değişmiş, sertleşmişti. </p>

  <p class="calibre1">"Ve sonra o Allahın belası ahmak kadın her şeyi altüst etti. Bunca yıl sonra beni tanıdı o! Ve gidip bunu Amberiotis'e söyledi. Bir şey yapmamız lazımdı. Bunu anlıyorsunuz değil mi? Anlamanız lazım! Ben sadece bencilcesine kendimi düşünmüyordum. Rezil olduğum, mahva sürüklendiğim takdirde memleketim de sarsılacaktı. İngiltere için elimden geleni yapmıştım. Mösyö Poirot. Maliyesini düzeltmiştim. Hiç borcumuz yoktu artık. Ben aslında paraya önem vermem. Güçlü olmak hoşuma gider. İnsanları yönetmeye bayılırım. Ama bir müstebit de değilim. Ve bu memleketin bana ihtiyacı var, Mösyö Poirot. Bu kadar uğraşıp didinmeden sonra o sırıtkan, şişko şantajcı her şeyi altüst edecekti. Bir şey yapılması lazımdı. Gerda'da anlıyordu bunu. Sainsbury-Seale denilen kadına acıyorduk ama başka çare de yoktu. Onu susturmamız gerekiyordu. Mabelle'in dilini tutması imkânsızdı. Gerda gidip onu gördü, kadını çaya davet etti. Mabelle'e Bayan Chapman'ın katına çıkmasını, bu ara orada kaldığını söyledi. Hiçbir şeyden şüphelenmeyen Mabelle de kalkıp geldi. Hiç azap çekmedi o. Medinal çayına karıştırılmıştı. Bu insana ıstırap vermiyor. Yüzü sonradan ezildi. Mide bulandırıcı bir işti bu ama biz başka çare olmadığını düşünüyorduk. Bayan Chapman tamamıyla ortadan kaybolacaktı. 'Kuzinim' Helen'e oturması için bir kulübe vermiştim. Gerda'yla bir süre sonra resmen evlenmeye karar verdik. Ama önce Amberiotis'i ortadan kaldırmamız lazımdı. Her şey gayet güzel oldu. Adam benim dişçi olmadığımdan şüphelenmedi bile. Ben de aletleri oldukça ustalıkla kullandım. Ama tabii adamın dişini oymayı göze alamadım. İğneden sonra Amberiotis ne yaptığımı fark bile etmedi. Herhalde bu da daha iyi oldu."</p>

  <p class="calibre1">Poirot sordu. </p>

  <p class="calibre1">"Tabancalar?"</p>

  <p class="calibre1">"Aslında Amerika'da yanımda çalışan bir sekreterindi o. Silahları Avrupa'da bir yerden almıştı. Yanımdan ayrılırken tabancaları almayı unuttu."</p>

  <p class="calibre1">Bir sessizlik oldu.</p>

  <p class="calibre1">Sonra Alistair Blunt, </p>

  <p class="calibre1">"Öğrenmek istediğiniz başka bir şey var mı?" dedi.</p>

  <p class="calibre1">Poirot adama baktı. </p>

  <p class="calibre1">"Morley?"</p>

  <p class="calibre1">Alistair Blunt kısaca, </p>

  <p class="calibre1">"Ona üzüldüm," dedi.</p>

  <p class="calibre1">Belçikalı mırıldandı. </p>

  <p class="calibre1">"Evet... Anlıyorum..."</p>

  <p class="calibre1">Daha uzun bir sessizlik oldu.</p>

  <p class="calibre1">Sonra Blunt, </p>

  <p class="calibre1">"Ee, Mösyö Poirot?" dedi. "Şimdi ne olacak?"</p>

  <p class="calibre1">Belçikalı, "Helen Montressor tutuklandı bile," diye cevap verdi.</p>

  <p class="calibre1">"Ve şimdi sıra bende... Öyle mi?" </p>

  <p class="calibre1">"Evet, ben de bunu kasdediyordum." </p>

  <p class="calibre1">Blunt usulca, </p>

  <p class="calibre1">"Ama hiç de memnun değilsiniz," dedi. </p>

  <p class="calibre1">"Hayır, hiç değilim."</p>

  <p class="calibre1">Alistair Blunt, "Üç kişiyi öldürdüm," diye açıkladı. Onun için de herhalde asılmam gerekir. Ama savunmamı duydunuz." </p>

  <p class="calibre1">"Nedir bu?"</p>

  <p class="calibre1">"Ben bütün kalbim ve ruhumla bu memlekete lazım olduğuma inanıyorum."</p>

  <p class="calibre1">Poirot onayladı. </p>

  <p class="calibre1">"Evet... Olabilir."</p>

  <p class="calibre1">"Benimle aynı fikirdesiniz, değil mi?"</p>

  <p class="calibre1">"Evet, aynı fikirdeyim. Bence önemli olan şeylerin temsilcisisiniz. Denge, akıl, dürüstlük."</p>

  <p class="calibre1">Alistair Blunt usulca mırıldandı. </p>

  <p class="calibre1">"Teşekkür ederim." </p>

  <p class="calibre1">Ekledi. </p>

  <p class="calibre1">"Evet, şimdi ne olacak?"</p>

  <p class="calibre1">"Yani... soruşturmayı bırakıp çekilmemi mi istiyorsunuz?"</p>

  <p class="calibre1">"Evet."</p>

  <p class="calibre1">"Ya karınız?"</p>

  <p class="calibre1">"Bir hayli nüfuzum var benim. Gerda'yı başka biriyle karıştırmış olduklarını iddia ederiz."</p>

  <p class="calibre1">"Ya reddedersem?"</p>

  <p class="calibre1">Alistair Blunt kısaca, </p>

  <p class="calibre1">"O zaman yandım demektir," diye cevap verdi. </p>

  <p class="calibre1">Bir an durdu. </p>

  <p class="calibre1">"Her şey sizin elinizde, Poirot. Ama size şunu söylemeliyim. Kendi canımı düşündüğüm yok. Bu dünyanın bana ihtiyacı var. Neden biliyor musunuz? Çünkü ben dürüst bir insanım. Aklım başımda. Kendi çıkarımı da kollamıyorum."</p>

  <p class="calibre1">Poirot başını salladı. İşin garibi bütün bunlara inanıyordu. </p>

  <p class="calibre1">"Evet, bir tarafta bu var. Uygun yere gelmiş, uygun bir insansınız. Ama diğer tarafı da unutmamalı. Üç kişi öldü."</p>

  <p class="calibre1">"Evet ama onları şöyle bir düşünün. Mabelle Sainsbury-Seale. Onun kuş beyinli bir kadın olduğunu, siz, kendiniz söylediniz! Amberiotis... bir casus ve şantajcı."</p>

  <p class="calibre1">"Ya Morley?"</p>

  <p class="calibre1">"Size daha önce de söyledim. Morley'e üzüldüm. O iyi bir insan ve usta bir dişçiydi. Ama neticede başka bir sürü dişçi daha var."</p>

  <p class="calibre1">Poirot, "Evet," dedi. "Başka bir sürü dişçi daha var. Ya Frank Carter? Onu da ölüme yollayacak ve hiç pişmanlık duymayacaktınız sanırım?"</p>

  <p class="calibre1">Blunt bağırdı. </p>

  <p class="calibre1">"Ona hiç acımayın. Carter ahlaksızın biri. Aşağılık bir insan."</p>

  <p class="calibre1">Poirot başını salladı. </p>

  <p class="calibre1">"Ama yine de insan."</p>

  <p class="calibre1">"Ah, neticede hepimiz de insanız..."</p>

  <p class="calibre1">"Evet, hepimiz de insanız. İşte siz bunu unuttunuz, Mösyö Blunt. Mabelle Sainsbury-Seale'in aptal bir kadın olduğunu söylediniz. Amberiotis'in ise kötü bir adam. Frank Carter ahlaksızın biriydi. Ve Morley... Morley ise sadece bir dişçiydi ve dünyada daha bir sürü dişçi var. İşte görüş ayrılığımız burada, Mösyö Blunt. Benim için o dört insanın hayatı da sizinki kadar değerli."</p>

  <p class="calibre1">"Yanılıyorsunuz."</p>

  <p class="calibre1">"Hayır, yanılmıyorum. Dürüst ve azimli bir insansınız aslında. Yana doğru bir adım attınız. Görünüşte bu sizi etkilemedi. Kamu hayatınızda yine eskisi gibi davranmaya devam ettiniz. Dürüst, güvenilir bir insan. Fakat içinizdeki o güç hırsı gitgide arttı. Sonunda da dört insanı kurban ettiniz ve onların önemli olmadığını da düşündünüz."</p>

  <p class="calibre1">"Poirot, bir milletin güven ve mutluluğunun bana dayandığının farkında değil misiniz?"</p>

  <p class="calibre1">"Beni milletler ilgilendirmiyor, mösyö. Beni özel kişilerin hayatları ilgilendiriyor. Yaşamak onların da hakkı." </p>

  <p class="calibre1">Ayağa kalktı.</p>

  <p class="calibre1">Alistair Blunt, "Demek cevabınız bu," diye mırıldandı.</p>

  <p class="calibre1">Hercule Poirot yorgun bir sesle, </p>

  <p class="calibre1">"Evet... Cevabım bu," dedi.</p>

  <p class="calibre1">İlerleyerek kapıyı açtı. İki adam içeri girdi.</p>

  <p class="calibre1">Poirot, bir genç kızın kendisini beklediği yere gitti. Rengi uçmuş, yüz hatları gerilmiş olan Jane Olivera şöminenin önünde duruyordu. Howard Raikes de yanındaydı. </p>

  <p class="calibre1">Jane, "Ee?" dedi.</p>

  <p class="calibre1">Poirot usulca, </p>

  <p class="calibre1">"Her şey sona erdi," diye cevap verdi. </p>

  <p class="calibre1">Raikes haşin bir sesle bağırdı. </p>

  <p class="calibre1">"Ne demek istiyorsunuz?" </p>

  <p class="calibre1">Poirot, "Bay Alistair Blunt'ı cinayet suçuyla tutukladılar." </p>

  <p class="calibre1">Raikes, "Ben onun sizi parayla satın alacağını sanıyordum," diye mırıldandı.</p>

  <p class="calibre1">Jane, "Hayır," dedi. "Bu benim aklıma bile gelmedi." </p>

  <p class="calibre1">Poirot içini çekti.</p>

  <p class="calibre1">"Gençsiniz... Gelecek sizi bekliyor. Hürriyet ve merhamete daima önem verin...</p>

  <p class="calibre1">Sizden bütün istediğim bu..."</p>
</body>
</html>
