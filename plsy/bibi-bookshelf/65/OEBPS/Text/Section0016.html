<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Kapının önündeki basamaklardan inerlerken kaldırımın kenarında bir araba durdu. <span style="text-indent: 1em; font-size: 1em;">Spor bir otomobildi bu. Direksiyonu iyice alçak olduğu için insanın adeta sürünerek indiği modellerden biri.</span></p>

  <p class="calibre1"></p>

  <p class="calibre1"></p>

  <p class="calibre1">Şimdi de arabadan inmeye çalışan genç kız sanki sadece kol ve bacaktan meydana gelmiş gibi duruyordu. Japp'le Poirot sokakta ilerlerken o da kendisini nihayet direksiyondan kurtarabildi. Bir an kaldırımda durarak iki adamın arkasından baktı. Sonra da birdenbire olanca sesiyle, </p>

  <p class="calibre1">"Hey!" diye bağırdı.</p>

  <p class="calibre1">Kızın onlara seslendiğini fark etmeyen Japp'le Poirot dönmediler bile. Genç kız tekrar haykırdı. </p>

  <p class="calibre1">"Hey! Size söylüyorum!"</p>

  <p class="calibre1">İki arkadaş durdular ve merakla dönüp baktılar. Kız onlara doğru ilerledi. Hâlâ sadece kol ve bacaklardan meydana gelmiş gibi bir etki yapıyordu. Uzun boylu ve zayıftı. Yüzündeki canlılık ve zeki ifade, aslında güzel olmadığını gizliyordu. <span style="text-indent: 1em; font-size: 1em;">Esmerdi. Cildi güneşten de iyice yanmıştı.</span></p>

  <p class="calibre1">Kız, Poirot'ya, "Sizin kim olduğunuzu bilmiyorum," dedi. "Siz şu dedektif Hercule Poirot'sunuz!" </p>

  <p class="calibre1">Sesi kalın ve tatlıydı. İngilizceyi hafif bir Amerikan aksanıyla konuşuyordu.</p>

  <p class="calibre1">Poirot, "Emrinizdeyim, matmazel," diye cevap verdi.</p>

  <p class="calibre1">Kızın gözleri Belçikalının arkadaşına doğru kaydı.</p>

  <p class="calibre1">Poirot, "Başmüfettiş Japp," dedi.</p>

  <p class="calibre1">Genç kızın gözleri, sanki korkmuş gibi irileşti. </p>

  <p class="calibre1">"Burada ne işiniz vardı?" Kesik kesik soluk alıyordu. "Alistair dayıya bir şey... bir şey olmadı ya?"</p>

  <p class="calibre1">Poirot hemen atıldı. </p>

  <p class="calibre1">"Bu nereden aklınıza geldi, matmazel?"</p>

  <p class="calibre1">"Bir şey olmadı mı? O, işte bu çok iyi."</p>

  <p class="calibre1">Japp, Poirot'nun sorusunu genişletti. </p>

  <p class="calibre1">"Neden Bay Blunt'ın başına bir şey geldiğini sandınız, miss..." Soru sorarmış gibi durdu.</p>

  <p class="calibre1">"Olivera. Jane Olivera." </p>

  <p class="calibre1">Kız hafifçe güldü. Ama bunun yapma olduğu o kadar belliydi ki. </p>

  <p class="calibre1">"Kapının önünde beliren dedektifler insana tavan arasında bombaların patladığı fikrini veriyor. Öyle değil mi?"</p>

  <p class="calibre1">"Allahtan Bay Blunt'ın hiçbir şeyi yok, Miss Olivera."</p>

  <p class="calibre1">Kız, Poirot'ya baktı. </p>

  <p class="calibre1">"Alistair dayı sizi bir iş için mi çağırdı?"</p>

  <p class="calibre1">Japp, "Biz ona uğradık, Miss Olivera," dedi. "Bu sabahki intihar olayı hakkında kendisiyle biraz görüşmek istedik."</p>

  <p class="calibre1">Jane Olivera bağırdı. </p>

  <p class="calibre1">"İntihar olayı mı? Kim intihar etti? Nerede?"</p>

  <p class="calibre1">"Oueen Charlotte Sokağı'nda, 58 numarada muayenehanesi olan Bay Morley adında bir dişçi."</p>

  <p class="calibre1">Jane Olivera ifadesiz bir sesle, </p>

  <p class="calibre1">"Oh..." diye mırıldandı. "Oh..." </p>

  <p class="calibre1">Kaşlarını çatmış dalgın dalgın ileriye doğru bakıyordu. Sonra birdenbire, </p>

  <p class="calibre1">"Ama bu saçma" <span style="text-indent: 1em; font-size: 1em;">diye bağırdı. </span></p>

  <p class="calibre1"><span style="text-indent: 1em; font-size: 1em;">Topuklarının üzerinde dönerek, iki adama da, "Allahaısmarladık," </span><span style="text-indent: 1em; font-size: 1em;">demeden onların yanından ayrıldı. Gotik Ev'in basamaklarından hızla çıkarak, kapıyı anahtarla açtı ve çabucak içeri girdi.</span></p>

  <p class="calibre1">Japp, onun arkasından bakıyordu. </p>

  <p class="calibre1">"Ne acayip sözdü o."</p>

  <p class="calibre1">Poirot sakin sakin fikrini açıkladı. </p>

  <p class="calibre1">"İlginç bir laftı."</p>

  <p class="calibre1">Japp kendisini toplayarak saatine baktı. Ve yaklaşan bir taksiye işaret etti.</p>

  <p class="calibre1">"Eh, Savoy'a gitmeden önce Miss Sainsbury-Seale'e uğrayabileceğiz."</p>
</body>
</html>
