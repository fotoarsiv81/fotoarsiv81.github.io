<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">VI</h1>

  <p class="calibre1">Rolls altıya doğru Poirot'yu almaya geldi. Arabada sadece Alistair Blunt'la sekreteri vardı. Anlaşılan Bayan Olivera'yla Jane daha önce başka bir arabayla köşke gitmişlerdi. Yolculuk olaysız geçti. Blunt biraz konuştu. O da bahçesi hakkında. Poirot, ölümden kurtulduğu için kendisini kutlayınca da, </p>

  <p class="calibre1">"Adamın bana ateş ettiğini sanmıyorum," diye cevap verdi. "Zaten doğru dürüst nişan almasını bile bilmiyormuş."</p>

  <p class="calibre1">"Sizi birkaç defa daha öldürmeye kalkıştılar sanırım." </p>

  <p class="calibre1">Blunt'ın gözlerinde hafif, neşeli bir pırıltı belirdi. </p>

  <p class="calibre1">"Tam melodramlara yakışık şeyler bunlar. Bir süre önce biri bana postayla bomba yolladı... Neyse, bunları bir tarafa bırakalım. Asıl ben <span style="text-indent: 1em; font-size: 1em;">sizin maceralarınızı dinlemek için sabırsızlanıyorum, Mösyö Poirot. Aslında dedektif romanlarına bayılırım. Bunların içinde gerçek olaylara benzeyenleri var mı acaba?"</span></p>

  <p class="calibre1"></p>

  <p class="calibre1"></p>

  <p class="calibre1">Ondan sonra daha çok Hercule Poirot'nun karıştığı ünlü vakalardan söz ettiler. <span style="text-indent: 1em; font-size: 1em;">Alistair Blunt'ın böyle olaylara adeta çocuksu bir ilgi duyduğu anlaşılıyordu.</span></p>

  <p class="calibre1">Fakat Exsham'a varınca Poirot'nun da keyfi biraz kaçar gibi oldu. Zira iri göğüslü Bayan Olivera Belçikalıyı buz gibi bir tavırla karşıladı. Poirot'yu görmemezlikten gelmeye çalışıyor, daha ziyade Blunt ve Selby'le konuşuyordu. <span style="text-indent: 1em; font-size: 1em;">Poirot'yu odasına sekreter çıkardı.</span></p>

  <p class="calibre1">Köşk pek güzeldi. Londra'daki ev gibi sade bir zevkle döşenmişti burası da.</p>

  <p class="calibre1">Servis de fevkaladeydi. Hele Fransız yemekleri Poirot'nun büyük takdirini kazandı. Şaraplar da öyle. <span style="text-indent: 1em; font-size: 1em;">Belçikalı hayatından o kadar memnundu ki Bayan Olivera'nın buz gibi tavırlarına, kızının kabalıklarına pek aldırmıyordu. Nedense Jane bu akşam Poirot'ya belirli bir düşmanlıkla bakıyordu.</span></p>

  <p class="calibre1">Blunt bir ara hafif bir merakla etrafına bakınarak, </p>

  <p class="calibre1">"Kuzin Helen bu akşam bizimle birlikte yemek yemiyor mu?" diye sordu.</p>

  <p class="calibre1">Julia Olivera'nın dudakları gerilip inceldi. </p>

  <p class="calibre1">"Sevgili Helen bahçede çalışarak kendisini fazla yordu sanırım. Ona giyinip buraya gelmek zahmetine katlanmamasını, gidip yatmasını söyledim. O da buna memnun oldu."</p>

  <p class="calibre1">"Ya, anlıyorum..." </p>

  <p class="calibre1">Blunt'ın dalgın ve biraz da şaşırmış gibi bir hali vardı.</p>

  <p class="calibre1">"Hafta sonlarının onun için hoş bir değişiklik olduğunu sanıyordum."</p>

  <p class="calibre1">Bayan Olivera kesin bir tavırla, </p>

  <p class="calibre1">"Helen basit bir kadın," dedi. "Erken yatmaktan hoşlanıyor."</p>

  <p class="calibre1">Yemekten sonra Poirot salona, kadınların yanına gitti, Blunt geride kalmıştı, sekreteriyle konuşuyordu.</p>

  <p class="calibre1">Belçikalı, Jane Olivera'nın annesine, Alistair dayı, senin Helen Montressor'u öyle sudan bir sebeple başından atmandan pek hoşlanmadı, dediğini duydu.</p>

  <p class="calibre1">Bayan Julia Olivera hemen, "Saçma," diye cevap verdi. "Alistair fazla uysal. <span style="text-indent: 1em; font-size: 1em;">Evet, insanın fakir bir akrabası olabilir. Kadına o kulübeyi de bedava vermiş. </span><span style="text-indent: 1em; font-size: 1em;">Ama her hafta sonu Helen'i buraya yemeğe çağırması yersiz. Zaten aslında o Alistair'in kuzini değil. Daha uzak bir akrabası. Alistair'i bu şekilde istismar etmemeli."</span></p>

  <p class="calibre1">Jane, "Bence Helen aslında çok gururlu," dedi. "Bahçede de bir hayli çalışıyor."</p>

  <p class="calibre1">Bayan Olivera rahat rahat, "Ona da bu yakışır," diye başını salladı. "İskoçlar başlarına buyrukturlar. İnsan da bu yüzden onlara saygı duyar." </p>

  <p class="calibre1">Koltuğa yerleşti. Hâlâ Poirot'yu görmemezlikten geliyordu. </p>

  <p class="calibre1">"Bana gazeteyi getiriver, şekerim," diye ekledi. "İçinde Lois Van Schuyler'le onun Faslı rehberi hakkında bir yazı var."</p>

  <p class="calibre1">Alistair Blunt kapıda belirdi. </p>

  <p class="calibre1">"Odama gelir misiniz, Mösyö Poirot?"</p>

  <p class="calibre1">Alistair Blunt'ın arka bahçeye bakan geniş odası gayet rahattı. Adam Poirot'ya sigara ikram etti. Kendi piposunu da yaktıktan sonra hemen konuya girdi.</p>

  <p class="calibre1">"Beni düşündüren birçok şey var. Tabii Sainsbury-Seale denilen kadını kasdediyorum. İlgili makamlar açıklamak istemedikleri bazı sebeplerden dolayı polise kadının artık aranmamasını bildirdiler. Albert Chapman kimdir, ne iş <span style="text-indent: 1em; font-size: 1em;">yapar bilmiyorum. Fakat onun çok önemli bir görevi olduğu, bu mesele yüzünden başının derde girebileceği anlaşılıyor. İşin içyüzünü bilmiyorum. Fakat başbakan sadece işin dalgalanmasını istemediklerinden söz etti. Bunu kabul ediyorum. </span><span style="text-indent: 1em; font-size: 1em;">Onlar böyle düşünüyorlar. Neyin önemli olduğunu da biliyorlar. Fakat polisin eli bağlı artık." </span></p>

  <p class="calibre1"><span style="text-indent: 1em; font-size: 1em;">Koltu</span><span style="text-indent: 1em; font-size: 1em;">ğunda öne doğru eğildi. </span></p>

  <p class="calibre1"><span style="text-indent: 1em; font-size: 1em;">"Ama ben gerçeği bilmek istiyorum, Mösyö Poirot. Bunu benim namıma öğrenebilecek tek insan da sizsiniz. Resmi kararlar sizi engelleyemez."</span></p>

  <p class="calibre1">"Ne yapmamı istiyorsunuz, Mösyö Blunt?"</p>

  <p class="calibre1">"O kadını bulmanızı istiyorum. Miss Sainsbury-Seale'i yani."</p>

  <p class="calibre1">"Ölü veya diri?"</p>

  <p class="calibre1">Blunt kaşlarını kaldırdı. </p>

  <p class="calibre1">"Onun ölmüş olabileceğini mi düşünüyorsunuz?"</p>

  <p class="calibre1">Hercule Poirot bir iki dakika cevap vermedi. Sonra ağır ağır konuşmaya başladı.</p>

  <p class="calibre1">"Bana sorarsanız... Tabii benimki sadece bir fikir... Evet, bence kadın öldü."</p>

  <p class="calibre1">"Neden böyle düşünüyorsunuz?"</p>

  <p class="calibre1">Poirot hafifçe gülümsedi. </p>

  <p class="calibre1">"Bir çekmedeki giyilmemiş bir çift çorap yüzünden, dersem herhalde bu sözlerimden bir anlam çıkaramazsınız."</p>

  <p class="calibre1"></p>

  <p class="calibre1"></p>

  <p class="calibre1">Alistair Blunt merakla Belçikalıya baktı. </p>

  <p class="calibre1">"Çok garip bir insansınız, Mösyö Poirot."</p>

  <p class="calibre1">"Evet, çok garip bir insanım. Yani... mantıklı ve tertipli bir insanım. Bir teoriyi desteklemek için gerçekleri değiştirmekten hoşlanmam, işte bu da ender görülen bir şeydir."</p>

  <p class="calibre1">Alistair Blunt mırıldandı. </p>

  <p class="calibre1">"Bütün o olayı kafamdan geçiriyorum... Her şeyi ağır ağır düşünüyorum ben. Bütün olaylar çok tuhaf. Yani... dişçinin kendisini vurması, Bayan Chapman denilen o kadını kendi kürk sandığına kapatmaları ve yüzünü ezmeleri! İğrenç bir şey bu! Çok iğrenç! Bana bütün bunların arkasında bir şey gizliymiş gibi geliyor."</p>

  <p class="calibre1">Poirot başını salladı.</p>

  <p class="calibre1">Blunt, "Biliyor musun," dedi. "Düşündükçe o kadının karımın ahbabı olmadığına daha da inanıyorum. Kadın benimle konuşabilmek için bunu bahane etti. Ama neden? <span style="text-indent: 1em; font-size: 1em;">Eline ne geçti? Ben sadece ufak bir bağışta bulundum. O da kadının cebine girmedi </span><span style="text-indent: 1em; font-size: 1em;">zaten. Ama buna rağmen yine de o karşılaşma bana önceden planlanmış gibi geliyor. Zaman, şüphe uyandıracak kadar iyi ayarlanmıştı. Ama neden? İşte kendi kendime bunu sorup duruyorum. Neden?"</span></p>

  <p class="calibre1">"Doğru... neden? Bunu ben de kendi kendime soruyorum ve bir cevap bulamıyorum."</p>

  <p class="calibre1">"Bu konuda hiçbir fikriniz yok mu?"</p>

  <p class="calibre1">Poirot öfkeyle elini salladı. </p>

  <p class="calibre1">"Benim fikirlerim son derecede çocuksu... Neyse... <span style="text-indent: 1em; font-size: 1em;">Bay Blunt, tekrar dişçiye gittiğiniz o sabahı düşünün, lütfen. Morley'in acayip bulduğunuz bir şey yapmadığından emin misiniz? İpucu olabilecek hiçbir şeyi hatırlamıyor musunuz?"</span></p>

  <p class="calibre1">Alistair Blunt hatırlayabilmek için kaşlarını çattı. Sonra da başını salladı.</p>

  <p class="calibre1">"Çok üzgünüm. Aklıma hiçbir şey gelmiyor."</p>

  <p class="calibre1">"Morley'in bu kadından... Miss Sainsbury-Seale'den söz etmediğinden emin misiniz?"</p>

  <p class="calibre1">"Hayır."</p>

  <p class="calibre1">"Veya diğer kadından... Bayan Chapman'dan?"</p>

  <p class="calibre1">"Hayır, hayır. Morley'le hiçbir kimseden söz etmedik. Güllerden, yağmur yağması gerektiğinden ve tatillerden söz ettik, işte o kadar."</p>

  <p class="calibre1">"Siz oradayken odaya giren olmadı mı?"</p>

  <p class="calibre1">"Durun bakayım... Hayır, sanmıyorum. Diğer zamanlarda orada genç bir kadın olurdu. Sarı saçlı bir kadın. Fakat o gün yoktu. Ah, şimdi hatırladım. Diğer dişçi bir ara yanımıza geldi. Şu İrlandalı lehçesiyle konuşan adam."</p>

  <p class="calibre1">"Ne söyledi?"</p>

  <p class="calibre1">"Morley'e bazı sorular sorduktan sonra hemen çıktı. Morley ona biraz sertçe davrandı gibi geldi bana. İrlandalı yanımızda sadece bir dakika kaldı."</p>

  <p class="calibre1">"Hatırladığınız bu kadar mı? Başka hiçbir şey yok mu?"</p>

  <p class="calibre1">"Hayır. Morley'in hali de gayet normaldi."</p>

  <p class="calibre1">Poirot düşünceli bir tavırla, </p>

  <p class="calibre1">"Onu ben de normal bulmuştum," diye mırıldandı.</p>

  <p class="calibre1">Uzun bir sessizlik oldu.</p>

  <p class="calibre1">Sonra Belçikalı, "Mösyö, o sabah bekleme odasında genç bir adam vardı," dedi. <span style="text-indent: 1em; font-size: 1em;">"Onu hatırlıyor musunuz?"</span></p>

  <p class="calibre1">Alistair Blunt kaşlarını çattı. </p>

  <p class="calibre1">"Evet, odada genç bir adam vardı. Bir hayli huzursuzdu. Ama kendisini doğru dürüst hatırlayamıyorum. Onu neden sordunuz?"</p>

  <p class="calibre1">"Kendisini tekrar görseydiniz tanır mıydınız?"</p>

  <p class="calibre1">Blunt başını salladı. </p>

  <p class="calibre1">"Ona pek bakmadım bile."</p>

  <p class="calibre1">"Sizinle konuşmaya kalkışmadı mı?"</p>

  <p class="calibre1">"Hayır." Blunt merakla dedektife baktı. "Onu neden soruyorsunuz? Kim o adam?"</p>

  <p class="calibre1">"Adı Howard Raikes." </p>

  <p class="calibre1">Poirot dikkatle Blunt'ı süzüyordu. Fakat ünlü banker hiçbir tepki göstermedi.</p>

  <p class="calibre1">"Bu adı hatırlamam mı lazım? Onunla başka bir yerde mi karşılaşmışım?"</p>

  <p class="calibre1">"Onunla karşılaşmış olduğunuzu sanmıyorum. Kendisi yeğeniniz Jane Olivera'nın arkadaşı."</p>

  <p class="calibre1">"Ah. Demek Jane'in arkadaşlarından biri?"</p>

  <p class="calibre1">"Anladığıma göre annesi bu dostluğu beğenmiyormuş."</p>

  <p class="calibre1">Blunt dalgın dalgın, "Jane'in buna aldıracağını sanmıyorum," diye cevap verdi.</p>

  <p class="calibre1"></p>

  <p class="calibre1"></p>

  <p class="calibre1">"Bayan Olivera bu dostluğu o kadar istemiyor ki, kızını bu genç adamdan uzaklaştırmak için Amerika'dan alıp buraya getirmiş."</p>

  <p class="calibre1">"Ah!" Blunt'ın yüzünde anlayış dolu bir ifade belirdi. "Demek o genç bu."</p>

  <p class="calibre1">"İşte şimdi ilgilendiniz."</p>

  <p class="calibre1">"Yanılmıyorsam hiç de hoşa gitmeyecek bir gençmiş o. Birtakım acayip işlere karışıyormuş."</p>

  <p class="calibre1">"Miss Olivera'nın söylediğine göre Howard Raikes o gün dişçiden sırf sizi görebilmek için randevu almış."</p>

  <p class="calibre1">"Yani beni etkileyip, kendisini tasvip etmemi sağlamak için mi?"</p>

  <p class="calibre1">"Hayır... Anladığım kadarı Raikes'in sizi tasvip etmesi gerekiyormuş."</p>

  <p class="calibre1">"Şu küstahlığa bakın!"</p>

  <p class="calibre1">Poirot gülmemek için kendisini zor tuttu. </p>

  <p class="calibre1">"Siz, genç adamın nefret ettiği her şeyin temsilcisiymişsiniz."</p>

  <p class="calibre1">"Asıl o benim hiç hoşlanmadığım gençlerden. Zamanını göğsünü yumruklayarak, nutuk atmakta geçiriyor. Bir gün bile doğru dürüst çalışmıyor."</p>

  <p class="calibre1">Poirot bir an sesini çıkarmadı. </p>

  <p class="calibre1">"Size kişisel ve terbiyesizce bir soru sorarsam, kusuruma bakmazsınız değil mi?" dedi.</p>

  <p class="calibre1">"Sorun, sorun."</p>

  <p class="calibre1">"Öldüğünüz takdirde mirasınız kime kalacak?"</p>

  <p class="calibre1">Blunt, Belçikalıya hayretle baktı. </p>

  <p class="calibre1">"Bunu öğrenmeyi neden istiyorsunuz?"</p>

  <p class="calibre1">Poirot omzunu silkti. </p>

  <p class="calibre1">"Bunun olaylarla bir ilgisi olabilir."</p>

  <p class="calibre1">"Saçma."</p>

  <p class="calibre1">"Belki öyle... Belki de değil."</p>

  <p class="calibre1">Alistair Blunt soğuk bir sesle, </p>

  <p class="calibre1">"Mösyö Poirot," dedi. "Bu melodrama kaçan tavırlar lüzumsuz. Beni öldürmeye kalkışan olmadı ki."</p>

  <p class="calibre1">"Kahvaltı masasına konulan bomba... Sokakta patlayan bir tabanca..."</p>

  <p class="calibre1">"Haa, onlar... Benim gibi dünya maliyesiyle uğraşan bir insan bazı delilerin, fanatiklerin konusu olabilir..."</p>

  <p class="calibre1">"Ya bu deli veya fanatik olmayan birinin işiyse?"</p>

  <p class="calibre1">Blunt, Poirot'ya bakakaldı. </p>

  <p class="calibre1">"Ne demek istiyorsunuz?"</p>

  <p class="calibre1">"Açık konuşalım. Ölümünüzün kime faydası dokunacak?"</p>

  <p class="calibre1">Blunt birdenbire güldü. </p>

  <p class="calibre1">"Esas olarak St. Edward Hastanesine ve körler enstitüsüne."</p>

  <p class="calibre1">"Hepsi bu kadar mı?"</p>

  <p class="calibre1">"Bundan başka Julia Olivera'ya belirli bir miktar bırakıyorum. Kızı Jane de buna eşit bir para. Fakat bunu banka idare edecek ve Jane'e sadece gelirini verecek. <span style="text-indent: 1em; font-size: 1em;">Ayrıca hayattaki tek akrabam olan Helen Montressor'a da iyi denilecek bir gelir bırakıyorum. Aslında uzak bir akrabam sayılır. Fakat mali durumu çok bozuk. </span><span style="text-indent: 1em; font-size: 1em;">Kendisi bu köşkün bahçesindeki bir kulübecikte oturuyor." </span></p>

  <p class="calibre1"><span style="text-indent: 1em; font-size: 1em;">Blunt bir an durdu, sonra da ekledi. </span></p>

  <p class="calibre1"><span style="text-indent: 1em; font-size: 1em;">"Bütün bunlar aramızda kalacak, Mösyö Poirot."</span></p>

  <p class="calibre1">"Tabii, mösyö, tabii."</p>

  <p class="calibre1">Blunt alayla, "Mösyö Poirot, Julia'nın veya Jane Olivera'nın veya kuzinim Helen Montressor'un beni param için öldürmeye hazırlandıklarını düşünmüyorsunuz ya?"</p>

  <p class="calibre1">"Ben hiçbir şey düşünmüyorum."</p>

  <p class="calibre1">Blunt'ın o hafif öfkesi geçti. </p>

  <p class="calibre1">"Diğer işi üzerinize alacaksınız değil mi?"</p>

  <p class="calibre1">"Miss Sainsbury-Seale'in bulunması işini mi? Evet, alacağım."</p>

  <p class="calibre1">Blunt heyecanla, "Bravo!" dedi.</p>

  <p class="calibre1">Poirot odadan çıkarken dışarda bekleyen uzun boylu kıza çarptı. </p>

  <p class="calibre1">"Ah, affedersiniz, matmazel."</p>

  <p class="calibre1">Jane Olivera ondan biraz uzaklaştı. </p>

  <p class="calibre1">"Hakkınızda ne düşündüğümü biliyor musunuz?"</p>

  <p class="calibre1">"Şey... Matmazel..."</p>

  <p class="calibre1">Kız, Poirot'ya cümlesini tamamlaması için zaman bırakmadı. </p>

  <p class="calibre1">"Siz bir espiyonsunuz. Bir espiyon! Aşağılık, iğrenç, meraklı bir casus! Etrafta dolaşıyor ve mesele çıkarıyorsunuz!"</p>

  <p class="calibre1">"Matmazel, emin olun..."</p>

  <p class="calibre1">"Sizin neyin peşinde olduğunuzu biliyorum! Demin de ne yalanlar uydurduğunuzu öğrendim! Neden her şeyi olduğu gibi itiraf etmiyorsunuz? Size şu kadarını söyleyeyim; hiçbir şey öğrenemeyeceksiniz? Hiçbir şey! Çünkü öğrenilecek bir şey <span style="text-indent: 1em; font-size: 1em;">yok! Kimse pek değerli dayıcığımın saçının bir teline bile zarar vermeyecek. O </span><span style="text-indent: 1em; font-size: 1em;">emniyette. Daima da öyle olacak. Emin, memnun ve zengin. Ve ukala." </span></p>

  <p class="calibre1"><span style="text-indent: 1em; font-size: 1em;">Bir an durdu. </span></p>

  <p class="calibre1"><span style="text-indent: 1em; font-size: 1em;">"Sizden tiksiniyorum! Siz aşağılık, küçücük bir casussunuz!" </span></p>

  <p class="calibre1"><span style="text-indent: 1em; font-size: 1em;">Tatlı, ahenkli sesi iyice kalınlaşmıştı. Kinle titriyordu. Kız, pahalı elbisesinin eteklerini uçurarak döndü ve hızla uzaklaştı.</span></p>

  <p class="calibre1">Hercule Poirot gözlerini iyice açmış, kaşlarını kaldırmıştı. Düşünceli bir tavırla bıyığını sıvazlayıp duruyordu. Sonra dalgın dalgın salona gitti. Bayan Olivera 'pasyans' açıyordu. Poirot içeri girerken başını kaldırarak soğuk bir tavırla onu süzdü. Bir insan ancak bir hamamböceğine böyle bakardı.</p>

  <p class="calibre1">Kadın buz gibi bir sesle, </p>

  <p class="calibre1">"Vale. Kızdan sonra gelecek," dedi.</p>

  <p class="calibre1">İliklerine kadar donan Poirot hemen döndü. Acı acı, <i>anlaşılan kimse benden hoşlanmıyor</i>, diye düşünüyordu.</p>

  <p class="calibre1">Camlı kapılardan ağır ağır bahçeye çıktı. Sihirli bir geceydi bu. Hava hanımeli kokuyordu. Poirot, memnun bir tavırla derin derin nefes aldı. Bahçe yolundan ilerlemeye başladı. Bir köşeyi döndü. Ve birbirine sarılmış iki kişi telaşla ayrıldılar. Âşıkları yakalamış olduğu anlaşılıyordu. Poirot hemen dönerek uzaklaştı. Burada bile fazla olduğu anlaşılıyordu.</p>

  <p class="calibre1">Alistair Blunt'ın penceresinin önünden geçti. Bankacı Bay Selby'e mektup yazdırıyordu.</p>

  <p class="calibre1">Hercule Poirot'nun rahat edebileceği bir tek yer vardı. Belçikalı odasına çıktı.</p>

  <p class="calibre1">Ve olayın pek acayip bulduğu yönlerini incelemeye başladı.</p>

  <p class="calibre1">Ve en sonunda da derin bir hayretle, yoksa ben yaşlanmaya mı başlıyorum, diye düşündü.</p>
</body>
</html>
