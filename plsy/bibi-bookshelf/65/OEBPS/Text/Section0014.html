<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Japp telefonu kapattı. Poirot'ya dönerken yüzünde haşin bir ifade vardı. </p>

  <p class="calibre1">"Bay Amberiotis kendisini pek iyi hissetmiyormuş. Bu gün kimseyi görmemeyi tercih edecekmiş. Ama o beni görecek. Elimden de kaçamayacak! Savoy'da bir adamım var. <span style="text-indent: 1em; font-size: 1em;">Amberiotis kaçmaya kalktığı takdirde onun peşine takılacak."</span></p>

  <p class="calibre1">Poirot düşünceli bir tavırla mırıldandı. </p>

  <p class="calibre1">"Morley'i Amberiotis'in vurduğunu mu düşünüyorsunuz?"</p>

  <p class="calibre1">"Bilmiyorum... ama Morley'i en son gören o. Ve adam yeni bir hastaymış. Onun anlattığı hikâyeye göre on ikiyi yirmi beş geçe Morley hayattaymış. Bu doğru olabilir. Ama olmayabilir de. Eğer Morley gerçekten hayatta idiyse, o zaman daha sonra ne olduğunu anlamaya çalışmamız gerekecek. Morley'in ondan sonraki randevusuna daha beş dakika varmış. O beş dakika içersinde biri içeri girip Morley'i gördü mü? Mesela.. Carter? Veya Reilly? Ne oldu o sırada? Ama saat yarımda veya hiç olmazsa on ikiyi otuz beş geçe Morley ölmüştü. Yoksa zile basardı ya da aşağıya, Miss Kirby'e haber yollayarak kendisini göremeyeceğini bildirirdi. Hayır, adam ya öldürüldü ya da biri kendisine bir şey söyledi. Bu Morley'i altüst etti ve adam kendisini vurdu. Morley'in bu sabah gördüğü bütün hastalarla konuşacağım. Belki onlardan birine bir şey söylemiştir. Bu da bizim için iyi bir ipucu olabilir." Saatine bir göz attı. "Bay Alistair Blunt bana dördü çeyrek geçe benimle birkaç dakika görüşebileceğini söyledi. Önce ona gidelim. Blunt'ın evi Chelsea Embankment'te. Ondan sonra Amberiotis'e giderken şu Miss Sainbusry-Seale denilen kadına da uğrarız. Yunanlı dostumuzla görüşmeden önce yeteri kadar bilgi toplamayı istiyorum. Ondan sonra da sizin katile benzettiğiniz Amerikalıyla bir iki laf edeceğim."</p>

  <p class="calibre1">Poirot başını salladı. </p>

  <p class="calibre1">"Onun derdi cinayet değil, diş ağrısıydı."</p>

  <p class="calibre1">"Ne olursa olsun, o Bay Raikes'i bir görelim. Hareketleri bir acayipmiş onun. <span style="text-indent: 1em; font-size: 1em;">Miss Nevillin telgrafını, teyzesini ve sevgilisini de inceleyeceğiz. Kısacası herkesi ve her şeyi soruşturacağız!"</span></p>
</body>
</html>
