<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Alistair Blunt halkın karşısına pek çıkmazdı. Belki de bunun sebebi çok sessiz ve kalabalığa karışmaktan hoşlanmayan biri olmasıydı. Veya belki de yıllarca krallıktan ziyade kraliçenin eşliğini yapmış olmasıydı.</p>

  <p class="calibre1">Rebecca Arnholt Sanseverato İngiltere'ye geldiği zaman düşkırıklığına uğramış, kırk beş yaşında bir kadındı. İki taraftan da çok zengin bir ailenin kızıydı.</p>

  <p class="calibre1">Annesi Avrupalı ünlü Rotherstein'lardandı. Babası ise Amerika'daki büyük bankerler yetiştiren Arnholt'lardandı. Rebecca Arnholt iki ağabeysiyle bir kuzininin korkunç bir uçak kazasında ölmesi üzerine büyük bir servetin tek vârisi haline gelmişti. Ünlü Avrupalı bir aristokratla evlendi: Prens Filipe di Sanseverato. Üç yıl sonra kocasını boşayarak, çocuğunu da yanına aldı. Çirkin bir hayat süren nazik fakat ahlaksız kocasıyla geçirdiği evlilik hayatı bir cehennemden farksızdı. Birkaç yıl sonra tek çocuğu da öldü. <span style="text-indent: 1em; font-size: 1em;">Çektiği ıstıraplar yüzünden kalbi acı anılarla dolan Rebecca Arnholt o müthiş </span><span style="text-indent: 1em; font-size: 1em;">kafasını maliye işlerine verdi. Bu işe olan kabiliyetini ailesinden almıştı. </span><span style="text-indent: 1em; font-size: 1em;">Babasıyla bankacılık alanında çalışmaya başladı.</span></p>

  <p class="calibre1">Adamın ölümünden sonra kadın o büyük servetiyle mali alanda güçlü bir insan olarak çalışmaya devam etti. Nihayet Londra'ya geldi. Ve Londra bankasındaki küçük ortaklardan birini muhtelif <span style="text-indent: 1em; font-size: 1em;">vesikalarla birlikte kadını görmek üzere Claridge Oteli'ne yolladılar. Altı ay sonra bütün dünya Rebecca Sanseverato'nun Alistair Blunt'la evlenmek üzere </span><span style="text-indent: 1em; font-size: 1em;">olduğunu öğrenerek hayretler içinde kaldı. Zira damat gelinden hemen hemen yirmi yaş küçüktü. </span><span style="text-indent: 1em; font-size: 1em;">Tabii bu haber o bilinen nükteler ve tebessümlerle karşılandı. Arkadaşları, </span><span style="text-indent: 1em; font-size: 1em;">"Doğrusu Rebecca erkekler konusunda aptal," dediler. "Onun düzelmesi de imkânsız. Önce Sanseverato... Şimdi de bu genç adam. Tabii Alistair Blunt'ın Rebecca'yla sırf onun parası için evlendiği muhakkak. Kadın ikinci defa bir felaketle karşılaşacak." Ama sonradan herkesi şaşırtan bir şey oldu. Evlilik başarılı bir şekilde devam etti. Alistair Blunt'ın Rebecca'nın paralarını başka kadınlara harcayacağını söyleyenlerin yanıldıkları anlaşıldı. Adam karısına bağlıydı. Hatta Rebecca'nın on yıl sonra ölmesi bile Alistair Blunt'ın durumunu değiştirmedi. Kadının o büyük serveti ona kalmıştı. Adamın artık gezip tozmaya başlayacağı, yeniden evleneceği sanılıyordu. Ama böyle bir şey olmadı. Alistair Blunt yine eskisi gibi sessiz ve sakin bir hayat sürüyordu. Adamın mali alandaki dehası karısınınkinden az değildi. Kararları ve işleri sağlamdı. Dürüstlüğü şüphe götürmezdi. Blunt, sırf yeteneği ve becerikliliği sayesinde o geniş Arnholt ve Rotherstein ilişkilerini yönetimine almıştı.</span></p>

  <p class="calibre1">Alistair Blunt sosyete hayatına pek karışmıyordu. Kent'te ve Norfolk'da bir evi vardı. Hafta sonlarını orada geçiriyordu. Ama öyle neşeli partiler vererek değil, sakin birkaç arkadaşıyla buluşarak. Golftan hoşlanıyordu, fena bir oyuncu sayılmazdı. Bahçeye meraklıydı.</p>

  <p class="calibre1">İşte Başmüfettiş Japp'le Hercule Poirot, biraz eski model bir taksinin içinde sarsıla sarsıla bu adamı görmeye gidiyorlardı şimdi.</p>

  <p class="calibre1">Gotik Ev, Chelsea Embankment'ın en ünlü binalarından biriydi. Evin içi pahalı bir sadelikle, lüks bir şekilde döşenmişti. Konak modern değildi ama pek rahattı. <span style="text-indent: 1em; font-size: 1em;">Alistair Blunt onları bekletmedi. Hemen iki arkadaşın yanına gitti. </span></p>

  <p class="calibre1"><span style="text-indent: 1em; font-size: 1em;">"Başmüfettiş </span><span style="text-indent: 1em; font-size: 1em;">Japp?"</span></p>

  <p class="calibre1">Japp ilerledi ve Hercule Poirot'yu tanıştırdı. <span style="text-indent: 1em; font-size: 1em;">Blunt, Belçikalıya ilgiyle baktı. </span></p>

  <p class="calibre1">"Adınızı biliyorum tabii Mösyö Poirot. Ve muhakkak ki... son zamanlarda... bir yerde..." Durarak kaşlarını çattı.</p>

  <p class="calibre1">Poirot, "Bu sabah, mösyö," dedi. "Zavallı Bay Morley'in bekleme salonunda karşılaştık."</p>

  <p class="calibre1">Alistair Blunt'ın yüzü aydınlandı. </p>

  <p class="calibre1">"Ah, tabii ya! Sizi bir yerde görmüş <span style="text-indent: 1em; font-size: 1em;">olduğumdan emindim." Japp'a döndü. "Size ne gibi bir yardımda bulunabilirim? </span><span style="text-indent: 1em; font-size: 1em;">Zavallı Morley'in öldüğünü duyunca çok üzüldüm."</span></p>

  <p class="calibre1">"Şaşırdınız mı, Bay Blunt?"</p>

  <p class="calibre1">"Çok şaşırdım. Tabii onun hakkında fazla bir şey bilmiyordum. Ama doğrusu onun intihar edeceği hiç aklıma gelmezdi."</p>

  <p class="calibre1">"Bu sabah keyfi de, sağlığı da yerinde miydi?"</p>

  <p class="calibre1">"Evet... Öyle sanıyorum." Alistair Blunt sustu. Sonra da adeta çocuksu denilecek bir tebessümle ekledi. "Size doğrusunu söyleyeyim. Dişçiye gitmek konusunda pek korkağım ben. Ve özellikle insanın dişini oydukları o aletten nefret ediyorum. <span style="text-indent: 1em; font-size: 1em;">İşte bu yüzden pek fazla bir şeyin farkına varmadım. Yani tedavi sona erinceye kadar. Kalktığım zaman eski halimi almıştım. Morley de o sırada bana gayet normal gözüktü. Neşeli ve çalışkan bir adam..."</span></p>

  <p class="calibre1">"Ona sık sık gider miydiniz?"</p>

  <p class="calibre1">"Bugünkü üçüncü veya dördüncü gidişimdi sanırım. Geçen yıla kadar dişlerimden rahatsızlığım yoktu. Ama galiba artık çürümeye başladılar."</p>

  <p class="calibre1">Hercule Poirot sordu. </p>

  <p class="calibre1">"Bay Morley'i size kim tavsiye etmişti?"</p>

  <p class="calibre1">Blunt hatırlamak için kaşlarını çattı. </p>

  <p class="calibre1">"Durun bakayım... Dişim sızlıyordu... <span style="text-indent: 1em; font-size: 1em;">Biri bana Queen Charkotte Sokağı'ndaki Dr. </span><span style="text-indent: 1em; font-size: 1em;">Morley'in çok iyi bir dişçi olduğunu söyledi... Hayır, bunun kim olduğunu söylemeyeceğim. Çok üzgünüm."</span></p>

  <p class="calibre1">Poirot, "Hatırlarsanız, bize bildirirsiniz değil mi?" dedi.</p>

  <p class="calibre1">Alistair Blunt ona merakla baktı. </p>

  <p class="calibre1">"Tabii bildiririm. Neden? Bu önemli mi?"</p>

  <p class="calibre1">Poirot, "Bana çok önemliymiş gibi geliyor," diye cevap verdi.</p>
</body>
</html>
