<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">ON BİR, ON İKİ, İNSANLAR İNCELEMELİ</h1>

  <h1 class="calibre1" id="sigil_toc_id_7">I</h1>

  <p class="calibre1">Hercule Poirot sıkıntılı bir geceden sonra sabahleyin erkenden kalktı. Hava pek güzeldi. Belçikalı bahçeye çıktı yine. Tarhlarda renk renk çiçekler açmıştı.</p>

  <p class="calibre1">Poirot, gül bahçesinden geçti. Buradaki tarhların simetrik olması pek hoşuna gitmişti. Belçikalı nihayet etrafı alçak duvarla çevrili sebze bahçesine erişti.</p>

  <p class="calibre1">Burada, enli vücutlu, kara kaşlı, kısa siyah saçlı bir kadın vardı. Tvid bir ceketle etek giymiş olan kadın kesin bir tavırla ve belirli bir İskoç lehçesiyle bahçıvan başına talimat veriyordu. Poirot, adamın bu konuşmadan hiç memnun kalmadığını fark etti.</p>

  <p class="calibre1">Miss Helen Montressor'un sesindeki gizli alayı da sezen Poirot, çevik adımlarla hemen yan yoldan uzaklaştı.</p>

  <p class="calibre1">Onu gören bir bahçıvan telaşla yeri kazmaya başladı. Poirot, herhalde deminden beri küreğe dayanmış, tembel tembel duruyordu, diye düşündü. Genç bir adamdı bu. <span style="text-indent: 1em; font-size: 1em;">Durarak kendisine bakan Belçikalıya arkasını dönmüş, hararetle çalışıyordu.</span></p>

  <p class="calibre1">Poirot dostça bir tavırla, "Günaydın," dedi.</p>

  <p class="calibre1">Bahçıvan mırıldandı. </p>

  <p class="calibre1">"Günaydın, efendim." </p>

  <p class="calibre1">Ama yine de küreği bir tarafa bırakmadı.</p>

  <p class="calibre1">Poirot biraz şaşırdı. Bildiğine göre bir bahçıvan çok çalışıyormuş gibi bir etki yapmak ister ama biri kendisiyle konuşmaya kalkışınca da işi hemen bırakırdı. <span style="text-indent: 1em; font-size: 1em;">Belçikalı kendi kendine, <i>bu biraz acayip,</i> dedi. Orada bir süre durarak bahçıvanı süzdü. <i>Bu omuzlar bana tanıdık mı geliyor? Yoksa artık ben sesleri de, omuz biçimlerini de daima aşina bulmaya mı başladım? Yoksa yaşlanıyor muyum?</i> Poirot düşünceli bir tavırla etrafı duvarla çevrili bahçeden dışarı çıktı. Bir taraftan da dışardaki küçük tepeciği kaplayan ağaçlara bakıyordu.</span></p>

  <p class="calibre1">Bir süre sonra bahçe duvarının üzerinde, tıpkı acayip bir aya benzeyen bir şey gözüktü. Hercule Poirot'nun yumurta biçimi kafasıydı bu. Belçikalı şimdi yeri kazmaktan vazgeçmiş olan ve kolunun yeniyle yüzünün terlerini silen genç bahçıvanın suratını inceliyordu.</p>

  <p class="calibre1">Hercule Poirot usulca geri çekilirken, "Çok acayip ve çok ilginç," diye mırıldandı. Ağaçların arasından çıkarak tertemiz elbisesine yapışmış olan dal parçalarını ve yaprakları süpürdü. "Evet, taşrada bir yerde sekreterliğe başlamış olan Frank Carter'in Alistair Blunt'ın köşkünde bahçıvan olarak çalışması hakikaten çok acayip ve çok garipti." Belçikalı eve doğru giderken uzaklardan bir gong sesi geldi.</p>
</body>
</html>
