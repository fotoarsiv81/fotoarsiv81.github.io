<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Poirot o gece yatmaya hazırlanırken kapıya vuruldu. Belçikalı, </p>

  <p class="calibre1">"Buyurunuz," diye seslendi. <span style="text-indent: 1em; font-size: 1em;">Ve Howard Raikes içeri girdi.</span></p>

  <p class="calibre1">Genç adam Poirot'nun yüzündeki ifadeyi görünce dayanamayarak güldü. </p>

  <p class="calibre1">"Beni görünce şaşırdınız değil mi? Bütün akşam sizi göz hapsine aldım. Haliniz hiç hoşuma gitmedi. Pek düşünceliydiniz."</p>

  <p class="calibre1">"Bu sizi neden endişelendirsin, dostum?" </p>

  <p class="calibre1">"Bunu biliyorum ama gerçekten endişelendim. Bazı şeyleri kolay kolay yutmadığınızı düşündüm." </p>

  <p class="calibre1">"Ee? Sonra?"</p>

  <p class="calibre1">"Sizinle açık açık konuşmamın daha doğru olacağına karar verdim. Yani dünkü olay hakkında... O gerçekten uydurma bir şeydi. Lord hazretlerinin Downing Sokağı'ndaki evden çıkışını seyrediyordum. John'ın ona ateş ettiğini gördüm. <span style="text-indent: 1em; font-size: 1em;">John'ı tanırım. İyi çocuktur ama fazla heyecanlıdır. Neyse... Hiçbir şey olmadı... O değerli iki ukalanın burunları bile kanamadı... Kurşun çok açığa gitti. Onun üzerine ben numara yapmaya karar verdim. O gürültüde John'un kaçacağını umuyordum. Hemen yanımdaki kılıksız kifayetsiz bir adamı yakaladım. </span><span style="text-indent: 1em; font-size: 1em;">Ateş edeni tuttum diye bağırdım. O arada John'un sıvıştığını da umuyordum. Ama polisler fazla zekiymiş. Çocuğu hemen yakaladılar. İşte olay böyle oldu. </span><span style="text-indent: 1em; font-size: 1em;">Anladınız mı?"</span></p>

  <p class="calibre1">Hercule Poirot, </p>

  <p class="calibre1">"Ya bugün?" dedi.</p>

  <p class="calibre1">"O başka. Bugün etrafta John filan yoktu. Sadece Carter vardı orada. Ve o tabancayla da Carter ateş etti. Ona saldırdığım sırada tabanca hâlâ elindeydi. <span style="text-indent: 1em; font-size: 1em;">Herhalde ikinci defa ateş etmeye hazırlanıyordu."</span></p>

  <p class="calibre1">Poirot mırıldandı. </p>

  <p class="calibre1">"Bay Blunt'ın hayatını kurtarmayı çok istediğiniz anlaşılıyor."</p>

  <p class="calibre1">Howard güldü. Tebessümü çok şirindi. </p>

  <p class="calibre1">"Bütün o söylediklerimden sonra bunu biraz garip mi buldunuz? Aslında Blunt'ın vurulması gerekiyor. İnsanlık uğruna lazım bu. Bunu kişisel açıdan söylemiyorum. Neticede Blunt hiç de kötü bir insan sayılmaz, işte ben böyle düşünüyorum. Ama birinin ona ateş ettiğini görünce dayanamayıp işe burnumu soktum, işte bu da insan denilen hayvanın ne kadar mantıksız olduğunu gösteriyor. Ne çılgınca iş değil mi?"</p>

  <p class="calibre1">"Teoriyle bunun uygulanması arasında büyük fark vardır." </p>

  <p class="calibre1">"Bir bakıma öyle."</p>

  <p class="calibre1">Yatağın kenarına ilişmiş olan Howard ayağa kalktı. Sanki sır verecekmiş gibi rahat bir tavırla gülümsüyordu. </p>

  <p class="calibre1">"Gelip bunu size açıklamamın doğru olacağını düşündüm."</p>

  <p class="calibre1">Dışarı çıkarak kapıyı arkasından dikkatle kapattı.</p>
</body>
</html>
