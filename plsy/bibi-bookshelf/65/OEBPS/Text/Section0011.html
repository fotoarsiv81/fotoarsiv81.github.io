<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV</h1>

  <p class="calibre1">Gladys Nevili, yirmi sekiz yaşlarında, uzun boylu, sarışın, biraz da kansız cansız bir kızdı. Çok üzülmüş olmasına rağmen hemen zeki ve becerikli bir insan olduğunu ortaya koydu. </p>

  <p class="calibre1">Japp, Henry Morley'in kâğıtlarına bakmak bahanesiyle kızı Miss Morley'in elinden kurtararak muayenehanenin yanındaki küçük büroya götürdü. Gladys durmadan tekrarlıyordu. </p>

  <p class="calibre1">"Buna inanamıyorum! Bay Morley'in böyle bir şey yapmış olmasını aklım almıyor!" </p>

  <p class="calibre1">Genç kız ısrarla da adamın hiçbir derdi veya üzüntüsü olmadığı da açıkladı. </p>

  <p class="calibre1">Sonra Japp sorguya başladı. </p>

  <p class="calibre1">"Sizi bugün telgrafla çağırmışlar sanırım, Miss Nevili..." </p>

  <p class="calibre1">Kız, başmüfettişin sözünü kesti. </p>

  <p class="calibre1">"Evet! Ve haince bir şakadan da başka bir şey değilmiş. İnsanların böyle şeyler yapabilmeleri çok acı. Ben böyle düşünüyorum." </p>

  <p class="calibre1">"Ne demek istiyorsunuz, Miss Nevili?" </p>

  <p class="calibre1">"Ne demek isteyeceğim? Teyzemin hiçbir şeyi yok. Hatta sağlığı her zamankinden daha da iyi. Benim birdenbire çıkagelmeme de bir anlam veremedi.Tabii ben çok sevindim... ama öfkelendim de. <span style="text-indent: 1em; font-size: 1em;">Bana öyle telgraf çeksinler! Beni iyice endişelendirsinler!" </span></p>

  <p class="calibre1"><span style="text-indent: 1em; font-size: 1em;">"Telgraf yanınızda mı, Miss Nevili?" </span></p>

  <p class="calibre1"><span style="text-indent: 1em; font-size: 1em;">"Onu istasyonda attım sanırım. Bunda sadece, 'Dün gece teyzene inme indi. Lütfen hemen gel', yazılıydı."</span></p>

  <p class="calibre1">"Şey..." </p>

  <p class="calibre1">Japp usulca öksürdü. </p>

  <p class="calibre1">"Telgrafı arkadaşınız Bay Carter'in çekmediğinden emin misiniz?" </p>

  <p class="calibre1">"Frank'ın çekmediğinden mi? O böyle bir şeyi neden yapsın? Hayır, müfettiş bey. <span style="text-indent: 1em; font-size: 1em;">İkimiz de böyle bir şey yapmayız." </span></p>

  <p class="calibre1"><span style="text-indent: 1em; font-size: 1em;">Gerçekten öfkelenmiş gibiydi. Japp onu yatıştırmakta bir hayli zorluk çekti. Ama o sabahki hastalarla ilgili sorular kızın o eski sakin ve becerikli haline kavuşmasını sağladı.</span></p>

  <p class="calibre1">"Onların hepsi de burada, defterde yazılı. Herhalde defteri gördünüz bile. <span style="text-indent: 1em; font-size: 1em;">Onların çoğunu biliyorum. Saat onda... Bayan Somes. Ona yeni protez yapılıyordu. </span><span style="text-indent: 1em; font-size: 1em;">On buçukta... Lady Grant. Kendisi yaşlıca bir hanımdır, Landownes alanında oturur. On bir de Mösyö Hercule Poirot. Kendisi düzenli gelir... A, tabii o sizsiniz. Affedersiniz, Mösyö Poirot. Fakat o kadar sarsıldım ki! On bir buçukta... Bay Alistair Blunt. O bildiğiniz gibi ünlü bir banker. Onun işi azdı. </span><span style="text-indent: 1em; font-size: 1em;">Çünkü Bay Morley geçen kez dolguyu hazırlamıştı. Sonra Miss Sainbury-Seale. O </span><span style="text-indent: 1em; font-size: 1em;">buraya telefon etti. Dişi çok ağrıdığı için Bay Morley kendisini araya sıkıştırmaya karar verdi. Fazla geveze bir kadın o. Hiç susmuyor. Üstelik ukala. </span><span style="text-indent: 1em; font-size: 1em;">Sonra on iki de... Bay Amberiotis. O yeni bir hastaydı. Randevuyu Savoy Oteli'nden aldı. Bay Morley'e birçok yabancı gelirdi. Sonra yarımda... Miss Kirby. O buraya Worthington'dan geliyor."</span></p>

  <p class="calibre1">Poirot sordu. </p>

  <p class="calibre1">"Ben buraya geldiğim zaman bekleme salonunda uzun boylu, asker tavırlı bir bey vardı. O kimdi acaba?"</p>

  <p class="calibre1">"Herhalde Bay Reilly'nin hastalarından biri. Size onun listesini getireyim mi?"</p>

  <p class="calibre1">"Teşekkür ederiz, Miss Nevili."</p>

  <p class="calibre1">Genç kız bir iki dakika sonra döndüğü zaman elinde Bay Morley'inkine benzer bir defter vardı. Okumaya başladı. </p>

  <p class="calibre1">"Saat onda... Betty Heath. Bu dokuz yaşında küçük bir kız. Saat on birde... Albay Abercrombie."</p>

  <p class="calibre1">Poirot mırıldandı. </p>

  <p class="calibre1">"Abercrombie. Demek adı buymuş!" </p>

  <p class="calibre1">"On bir buçukta... Bay Howard Raikes. On iki de... Bay Barnes. Bu sabahki hastalar bu kadar. Tabii Bay Reilly'nin hastası Bay Morley'in ki kadar çok değildi."</p>

  <p class="calibre1">"Bize Bay Reilly'nin hastaları hakkında da bilgi verebilir misiniz?"</p>

  <p class="calibre1">"Albay Abercrombie, Bay Reilly'nin en eski hastalarından biridir. Bayan Heath'in bütün çocukları da Bay Reilly'e gelirler. Si<span style="text-indent: 1em; font-size: 1em;">ze Bay Raikes ve Bay Barnes hakkında bir şey söyleyemeyeceğim. Ama bu isimleri duyduğumu da sanıyorum. Zira telefona ben cevap veriyorum..."</span></p>

  <p class="calibre1">Japp, "Biz bunu Bay Reilly'den de öğrenebiliriz," dedi. "Onu, mümkün olduğu kadar çabuk görmek istiyorum."</p>

  <p class="calibre1">Miss Nevili çıktı. Başmüfettiş Poirot'ya döndü. </p>

  <p class="calibre1">"Bay Morley'in hastalarının hepsi de eskiden beri buraya geliyorlarmış. Amberiotis dışında. Biraz sonra Bay Amberiotis'le ilgi çekici bir konuşma yapacağım. Zaten Morley'i en son gören o. <span style="text-indent: 1em; font-size: 1em;">Adamın Morley'i hayatta bıraktığından iyice emin olmalıyız."</span></p>

  <p class="calibre1">Poirot başını sallayarak, ağır ağır, </p>

  <p class="calibre1">"Yine de cinayet sebebini açığa çıkarmamız gerek," dedi.</p>

  <p class="calibre1">"Biliyorum. Bu bakımdan bir hayli zorluk da çekeceğiz. Fakat Yard'da Amberiotis'in dosyası olabilir." Sert sert ekledi. "Çok düşünceli bir haliniz var, Poirot."</p>

  <p class="calibre1">"Bir şeyi anlamaya çalışıyordum da."</p>

  <p class="calibre1">"Neymiş o?"</p>

  <p class="calibre1">"Neden Başmüfettiş Japp?" Poirot hafifçe gülümsüyordu.</p>

  <p class="calibre1">"Efendim?"</p>

  <p class="calibre1">"'Neden Başmüfettiş Japp?' dedim. "Sizin gibi önemli bir memuru böyle intihar vakalarına yollarlar mı?"</p>

  <p class="calibre1">"Açıkçası o sırada yakınlarda bir yerdeydim. Wigmore Sokağı'nda... <span style="text-indent: 1em; font-size: 1em;">Lavenham'da. Orada çok zekice dolandırıcılıklar olmuştu. Bana oraya telefon ederek, buraya gelmemi söylediler."</span></p>

  <p class="calibre1">"Fakat neden size telefon ettiler?"</p>

  <p class="calibre1">"Ah, o mu? Basit bir şey... Bunun sebebi: Alistair Blunt. Bölge müfettişi, Blunt'un bu sabah burada olduğunu öğrenir öğrenmez hemen Yard'a telefon etti. Bu memlekette biz Bay Blunt gibi kimseleri koruruz."</p>

  <p class="calibre1">"Yani... Adamın ortadan kaldırılmasını tercih eden kimseler mi var?"</p>

  <p class="calibre1">"Olmaz olur mu? Türlü guruplar var. Şimdiki hükümeti Blunt'la gurubu destekliyor. Sağlam muhafazakâr bir maliye. İşte onun için kalkıp buraya geldim. <span style="text-indent: 1em; font-size: 1em;">Bu sabah, Blunt aleyhinde bir şeyler hazırlanmış olabilirdi. Bizimkiler bu meselenin iyice incelenmesini istiyorlar!"</span></p>

  <p class="calibre1">Poirot başını salladı. </p>

  <p class="calibre1">"Ben de bunu tahmin etmiştim. Bu yüzden..." </p>

  <p class="calibre1">Ellerini mübalağalı bir tavırla salladı. </p>

  <p class="calibre1">"Bana planda bir aksaklık olmuş gibi de geliyor. <span style="text-indent: 1em; font-size: 1em;">Belki asıl kurban Alistair Blunt'tı. Böyle olması da lazımdı... Yoksa bu bir başlangıç mı? Bir çeşit kampanyanın başlangıcı? Burnuma..." Havayı kokladı. </span><span style="text-indent: 1em; font-size: 1em;">"Para kokusu geliyor. Milyonların kokusu."</span></p>

  <p class="calibre1">Japp, "Sizinki tahmin ama," dedi.</p>

  <p class="calibre1">"Bence zavallı Morley bu oyunda sadece küçük bir 'piyon'du. Belki adam bir şey biliyordu. Veya Blunt'a bir şey söyledi. Ya da birileri onun Blunt'a bir şey söylemesinden korkuyorlardı..." </p>

  <p class="calibre1">Gladys Nevill'in odaya girmesi üzerine sustu.</p>

  <p class="calibre1">Kız, "Bay Reilly diş çekiyor," dedi. "Fakat on dakika sonra serbest kalacakmış. <span style="text-indent: 1em; font-size: 1em;">Sizce uygun mu?"</span></p>

  <p class="calibre1">Japp uygun olduğunu söyledi. </p>

  <p class="calibre1">"Ben bu arada tekrar Alfred'le bir konuşayım."</p>
</body>
</html>
