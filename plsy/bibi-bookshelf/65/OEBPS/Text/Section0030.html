<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV</h1>

  <p class="calibre1"></p>

  <p class="calibre1"></p>

  <p class="calibre1">Merdivenlerden tekrar ikinci kata inerlerken Japp öfkeyle homurdanıyordu. </p>

  <p class="calibre1">"Casus filmleri, cinsi romanlar, dedektif hikâyeleri! Hepsi birbirine karıştı. Ben galiba çıldırıyorum!"</p>

  <p class="calibre1">O zeki genç yani Komiser Beddoes onları bekliyordu. Saygıyla, </p>

  <p class="calibre1">"Gündelikçi kadından fazla bir şey öğrenemedim, efendim," dedi. "Anlaşıldığına göre Bayan Chapman sık sık hizmetçi değiştiriyormuş. Bu kadın da onun yanında sadece bir iki ay çalışmış. Bayan Chapman'ın iyi bir hanım olduğunu söylüyor. Radyo dinlemeye çok meraklıymış. Tatlı dilliymiş. Hizmetçi Bay Chapman'ın çapkın bir adam olduğundan emin. Fakat Bayan Chapman'ın bundan hiç şüphelenmediğini söylüyor. Kadına zaman zaman dışardan mektuplar geliyormuş. Almanya'dan birkaç, Amerika'dan iki, İtalya'dan bir, Rusya'dan bir. Hizmetçinin sevgilisi pul koleksiyonu yapıyormuş. Onun için Bayan Chapman mektuplardaki pulları kadına veriyormuş."</p>

  <p class="calibre1">"Bayan Chapman'ın kâğıtları arasında ilgi çekecek bir şey var mı?"</p>

  <p class="calibre1">"Hiçbir şey yok, efendim. Fazla bir şey saklamamış o. Sadece bir iki fatura, birkaç makbuz. Hepsi de buradaki dükkânların. Sonra... birkaç eski tiyatro programı, bir iki yemek tarifi ve Zenana Misyonuyla ilgili bir broşür."</p>

  <p class="calibre1">"O broşürü buraya kimin getirdiğini tahmin edebiliriz. Bayan Chapman'ın katili andırır bir tarafı yok değil mi? Ama aslında Miss Sainsbury-Seale'i onun öldürmüş olması lazım. Veya hiç olmazsa katilin yardımcısı. O akşam buraya yabancı bir erkek gelmemiş mi?"</p>

  <p class="calibre1">"Kapıcı böyle birini hatırlamıyor. Ama aradan zaman geçtiği için gelen kimseleri unutmuş olabilir. Sonra bu pek büyük bir apartman. Gelip giden de çok oluyor. <span style="text-indent: 1em; font-size: 1em;">Kapıcı sadece Miss Sains-bury-Seale'in geldiği günü kesinlikle biliyor. Bunun sebebi de ertesi gün hastaneye yatırılmış olması. Yani sözkonusu olan akşam kendisini çok fena hissediyormuş."</span></p>

  <p class="calibre1">"Diğer dairelerdekiler bir şey duymuşlar mı?"</p>

  <p class="calibre1">Genç adam başını salladı. </p>

  <p class="calibre1">"Hayır. Herhalde herkes radyolarını iyice açmışlardı."</p>

  <p class="calibre1">Banyoda ellerini yıkamış olan polis doktoru dışarı çıktı. Neşeyle, </p>

  <p class="calibre1">"Gördüğüm cesetlerin en iğrenci," dedi. "Yüzdeki yaraların ölümden sonra açılmış <span style="text-indent: 1em; font-size: 1em;">olduklarını kesinlikle söyleyebilirim. Ama otopsiden sonra daha fazla bilgi sahibi olacağım. Orta yaşlı bir kadınmış ölü. Sağlıklıymış. Saçları ağarmış ama bunları sarıya boyuyormuş. Vücudunda belirli bazı işaretler, benler filan olabilir. Yoksa o zaman kimliğini tespitte güçlük çekeceksiniz. Ah, kadının kim olduğunu biliyor musunuz? İşte bu iyi. Ne? O kadar gürültüye sebep olan kayıp kadın mı bu?... Eh, bildiğiniz gibi ben gazete okumam, sadece bilmecelerini çözerim."</span></p>

  <p class="calibre1">Doktor dışarı çıkarken Japp acı acı, </p>

  <p class="calibre1">"Ben de meseleyi sağır sultanın bile duyduğunu sanıyordum," diye söylendi.</p>

  <p class="calibre1">Poirot yazı masasına yaklaşmıştı. Oradaki kahverengi kaplı küçük adres defterini aldı.</p>

  <p class="calibre1">Açık göz Beddoes, "Defterde önemli bir şey yok efendim," diye atıldı.</p>

  <p class="calibre1">"Terzilerin, berberlerin telefon numaraları. Diğer isim ve adresleri kaydettim."</p>

  <p class="calibre1">Poirot, defterin D harfi kısmını açtı. </p>

  <p class="calibre1">"Dr. Davis... Dişçi... Bay Morley. Queen Charlotte Sokağı, No. 58." Belçikalının gözleri yeşil yeşil parlıyordu. "Cesedin kesinlikle teşhisinde hiç güçlük çekilmeyecek."</p>

  <p class="calibre1">Japp ona merakla baktı. </p>

  <p class="calibre1">"Poirot... yani... siz..." </p>

  <p class="calibre1">Belçikalı heyecanla bağırdı.</p>

  <p class="calibre1">"Emin olmak istiyorum!"</p>
</body>
</html>
