<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1"><span style="text-indent: 1em; font-size: 1em;">III</span><br/></h1>

  <p class="calibre1">Hercule Poirot kırk beş dakika sonra Bay Barnes'ın evinin kapısından içeriye giriyordu. Belçikalıyı küçük, düzgün bir yemek odasına aldılar. Bir iki dakika sonra da Bay Barnes onun yanına geldi. Muzip bakışlı, saçları iyice dökülmüş, ufak tefek bir adamdı Bay Barnes. Gözlüğünün üzerinden misafirine bakarken, bir taraftan da Poirot'un hizmetçiye vermiş olduğu kartı elinde çeviriyordu.</p>

  <p class="calibre1"></p>

  <p class="calibre1"></p>

  <p class="calibre1">Hafif, gıcırtılı, çatlak bir sesle, </p>

  <p class="calibre1">"Siz, Mösyö Poirot, ha?" dedi. "Bana şeref verdiniz."</p>

  <p class="calibre1">Poirot kibar kibar, </p>

  <p class="calibre1">"Sizi bu şekilde rahatsız ettiğim için bağışlayın beni," <span style="text-indent: 1em; font-size: 1em;">diye cevap verdi.</span></p>

  <p class="calibre1">Bay Barnes, "Ne rahatsızlığı?" dedi. "Ayrıca en uygun zamanı da seçmişsiniz. <span style="text-indent: 1em; font-size: 1em;">Yediye çeyrek var. Aradıklarınızı bu saatte evlerinde kolaylıkla bulabilirsiniz." Elini salladı. "Otursanıza Mösyö Poirot. Sizinle konuşacak çok şeyimiz olduğundan eminim. Herhalde Queen Charlotte Sokağı olayı için geldiniz?"</span></p>

  <p class="calibre1">Poirot başını salladı. </p>

  <p class="calibre1">"İyi bildiniz... Ama bunu nasıl tahmin ettiniz?"</p>

  <p class="calibre1">Bay Barnes, "Ben içişleri bakanlığından emekliye ayrılalı epey oldu," dedi. "Ama henüz tam anlamıyla bunamış da değilim. Eğer işin içinde bir gizlilik varsa, herhalde polisten faydalanmamaları daha doğru olur. Çünkü polisin işe girişmesi bütün dikkatleri olaya çeker."</p>

  <p class="calibre1">"Bir soru daha soracağım. Neden işin içinde bir gizlilik olduğunu düşünüyorsunuz?"</p>

  <p class="calibre1">Barnes, "Sizce yok mu? diye sordu. "Eğer yoksa bile... bence yine de olmalı."</p>

  <p class="calibre1">İleri doğru eğilerek gözlüğüyle koltuğun dirsek dayanılacak yerine vurdu. </p>

  <p class="calibre1">"Gizli servis işlerinde o önemsiz ajanları değil de baştakileri ele geçirmeyi istersiniz. Ama bunu yapabilmek için de önemsiz ajanları ürkütmemeye çalışırsınız."</p>

  <p class="calibre1">Hercule Poirot, "Bay Barnes," dedi. "Sizin benden daha bilgili olduğunuz anlaşılıyor."</p>

  <p class="calibre1">Beriki, "Hiçbir şey bildiğim yok," diye cevap verdi. "Ben sadece bazı olayları birbirleriyle birleştirdim."</p>

  <p class="calibre1">"Bu olaylar nedir?"</p>

  <p class="calibre1">Barnes hemen, "Amberiotis'in orada olması," diye cevap verdi. "Bekleme salonunda bir iki dakika onun karşısında oturduğumu unutuyorsunuz. O beni tanımıyordu. Ben dikkati çekmeyen bir insanımdır. Bazen işe de yarar bu. Ama ben Amberiotis'i biliyordum. Onun burada ne işler çevirmeye çalıştığını da tahmin edebilirdim."</p>

  <p class="calibre1">"Yani?"</p>

  <p class="calibre1">Bay Barnes'in gözlerindeki muzipçe pırıltı daha da belirli bir hal aldı. </p>

  <p class="calibre1">"Biz İngilizler iç sıkıcı insanlarız. Fazla muhafazakârız anlayacağınız. Durmadan homurdanıyoruz ama aslında demokrasimizden vazgeçmeye hiç niyetimiz yok. İşte durmadan didinip çalışan yabancı ajanları düşkırıklığına da uğratan bu. Onun için zayıf tarafımızı arıyorlar. İngiltere'yi altüst etmek, iyice altüst etmek için maliyesine el atmak lazım. Ama bu işin başında da Alistair Blunt gibi adamlar oldu mu bunu başaramazsın." Bay Barnes bir an durdu. "Blunt, özel hayatında faturalarını daima ödeyen ve gelirine göre geçinen bir adam. Yılda iki pens veya iki milyar gelirinin olması da durumu değiştirmez. O böyle bir adam işte. Onun için de Blunt, bir memleketin de aynı şeyi yapabileceğini düşünüyor. <span style="text-indent: 1em; font-size: 1em;">Öyle pahalı deneylere taraftar değil. 'Yeryüzünde Cennet' hayalleri için telaşla para harcanılmasını da istemiyor. İşte bu yüzden bazı kimseler Blunt'ın ortadan kaldırılmasını istiyorlar."</span></p>

  <p class="calibre1">Poirot, "Ah," dedi.</p>

  <p class="calibre1">Bay Barnes başını salladı. </p>

  <p class="calibre1">"Evet, ben neden söz ettiğimi biliyorum. Bazı guruplar Blunt'ı öldürmek niyetindeler. Bunu kesin<span style="text-indent: 1em; font-size: 1em;">likle biliyorum. Ve bana kalırsa dün sabah az kalsın Blunt'ı ortadan kaldırmayı da başarıyorlardı. Bu daha önce de denendi. Yani bu usul, demek istiyorum. </span><span style="text-indent: 1em; font-size: 1em;">Tanınmış üç kişiyi bu şekilde ortadan kaldırdılar. Birinde anestezi mütehassısı hata yaptı. Hasta ameliyat masasında öldü. İkincisi aile doktorunun zamanında fark edemediği adı pek duyulmamış bir hastalıktan can verdi. Üçüncüsünde ise güya hasta çocuğunu doktora yetiştirmeye çalışan endişeli bir anne kazara adamı çiğnedi. Kadın mahkemede hıçkıra hıçkıra ağladı ve jüri de kendisini beraat ettirdi." Bay Barnes bir an sustu. "Ölümlerin hepsi de normal gözüktü. Ama bu üç kişinin ölümüne yardımcı olan kimselerin mali durumları düzeldi. Anestezi mütehassısının şimdi birinci sınıf modern bir laboratuvarı var. Aile doktoru işi b</span><span style="text-indent: 1em; font-size: 1em;">ıraktı. Güzel bir yat ve deniz kenarında bir villa aldı. Kadının ise koskocaman bahçeli bir köşkü var. Çocuklarını da en iyi okullarda okutuyor." </span></p>

  <p class="calibre1"><span style="text-indent: 1em; font-size: 1em;">Başını ağır </span><span style="text-indent: 1em; font-size: 1em;">ağır salladı. </span></p>

  <p class="calibre1"><span style="text-indent: 1em; font-size: 1em;">"Her meslekte ve her kesimde zayıf insanlar bulunur. Onları kandırırlar. Ama bu vakada Morley zayıf, kandırılacak bir insan değildi."</span></p>

  <p class="calibre1">Hercule Poirot, "Meselenin böyle olduğunu mu düşünüyorsunuz?" dedi.</p>

  <p class="calibre1">Bay Barnes, "Tabii," diye cevap verdi. "Büyüklere sokulmak kolay değildir. <span style="text-indent: 1em; font-size: 1em;">Onları oldukça iyi bir şekilde korurlar. Arabayla cinayet işlemek tehlikelidir ve bu her zaman da başarılı olamaz. Ama bir dişçinin sandalyesine oturmuş olan bir adam bir dereceye kadar savunmasızdır." Gözlüklerini silerek taktı. "İşte benim teorim bu. Morley onların istedikleri işi yapmadı. Ama artık bu konuda bazı şeyleri öğrenmişti. Bu yüzden onlar da adamı ortadan kaldırdılar."</span></p>

  <p class="calibre1">Poirot tekrarladı. </p>

  <p class="calibre1">"Onlar?"</p>

  <p class="calibre1">"Onlardan kastım bu işin arkasındaki organizasyon. Ama tabii cinayeti bir kişi işledi."</p>

  <p class="calibre1">"Kim?"</p>

  <p class="calibre1">Bay Barnes, </p>

  <p class="calibre1">"Bir tahminde bulunabilirim," dedi. "Ama bu yanlış olabilir."</p>

  <p class="calibre1">Poirot usulca mırıldandı. </p>

  <p class="calibre1">"Reilly?"</p>

  <p class="calibre1">"Tabii! En akla yakın olan o. Bence adamlar Morley'den cinayet işlemesini istemediler. Onun bütün yapacağı Blunt'ı son anda ortağına bırakmak olacaktı. <span style="text-indent: 1em; font-size: 1em;">Birdenbire hastalandığını iddia edecekti herhalde. Blunt'ı Reilly öldürecekti. </span><span style="text-indent: 1em; font-size: 1em;">Ve olaydan yine üzülecek bir kaza olarak söz edilecekti. Ünlü banker ölecek... </span><span style="text-indent: 1em; font-size: 1em;">bahtsız genç dişçi mahkemede ıstırapla kıvranacaktı. Ve sonunda da hafif bir cezayla yakasını kurtaracaktı. Tabii daha sonra dişçilikten vaz geçecek, bir yere giderek orada zengin hayatı sürmeye başlayacaktı." Bay Barnes, Poirot'ya baktı. "Hayalimin geniş olduğunu sanmayın. Böyle şeyler oluyor."</span></p>

  <p class="calibre1">"Evet, evet, böyle şeyler olduğunu biliyorum."</p>

  <p class="calibre1">Bay Barnes yanındaki masada duran kapağı fazla renkli bir kitaba vurdu. </p>

  <p class="calibre1">"Bol bol bu casus romanlarından okuyorum. Bazıları akla hayale sığacak şeyler değiller. <span style="text-indent: 1em; font-size: 1em;">Ama işin garibi gerçek vakalardan daha acayip de sayılmazlar. Tabii bu romanlarda güzel casuslar, bozuk bir aksanla konuşan esmer yabancılar, gangsterler, organizasyonlar ve büyük reisler var! Bildiğin bazı şeylerin kitap halinde yazılması beni utandırırdı. Kimse bir an bile onların olabileceğine inanmazdı."</span></p>

  <p class="calibre1">Poirot, "Bu olayda Amberiotis'in rolü neydi sizce?" diye sordu.</p>

  <p class="calibre1">"Bunu kesinlikle söyleyemem. Belki de suçu onun üzerine yıkacaklardı. Zira Amberiotis çoğu zaman iki tarafa da birden çalışırdı. Bu sefer onu tuzağa düşürmeye hazırlanıyorlardı sanırım. Ama bütün bunlar sadece bir fikir."</p>

  <p class="calibre1">Hercule Poirot, "Bu düşüncelerinizin bir an doğru olduğunu kabul edelim," dedi. <span style="text-indent: 1em; font-size: 1em;">"Sizce bundan sonra ne olacak?" </span></p>

  <p class="calibre1">Bay Barnes burnunu ovuşturdu. </p>

  <p class="calibre1">"Blunt'ı öldürmeyi yeniden deneyecekler. Ah, evet. <span style="text-indent: 1em; font-size: 1em;">Bir deneme daha yapacaklar. Zaman az. Herhalde Blunt'ın koruyucuları var. Artık katillerin çok dikkatli davranmaları gerekiyor. Katili elinde tabancayla bir ağacın arkasına dikecek de değiller. Öyle kaba yollara başvurmayacaklar. </span><span style="text-indent: 1em; font-size: 1em;">İlgililere söyleyin, asıl saygı uyandıran kimselere dikkat etsinler. Akrabalar, eski hizmetkârlar, ilaç hazırlayan eczacı kalfası, Blunt'a porto satan şarap tüccarı. Alistair Blunt'ı ortadan kaldırmanın değeri milyonlar eder. Ve bazı insanlar yılda hatırı sayılır bir gelir için çok şey de yaparlar."</span></p>

  <p class="calibre1">"Blunt'ı ortadan kaldırana o kadar çok para mı verecekler?" </p>

  <p class="calibre1">"Sandığımızdan daha da çok..."</p>

  <p class="calibre1">Poirot bir süre konuşmadı. Sonra da, </p>

  <p class="calibre1">"Daha başlangıçta Reilly'den şüphelendim," <span style="text-indent: 1em; font-size: 1em;">dedi.</span></p>

  <p class="calibre1">"İrlandalı olduğu için mi? IRA'yı mı kasdediyorsunuz?" </p>

  <p class="calibre1">"Hayır, hayır. O kadar da değil. Yalnız halının üzerinde bazı izler vardı. Sanki ceset sürüklenmiş gibi. <span style="text-indent: 1em; font-size: 1em;">Fakat Morley'i hasta vursaydı, bunu muayenehanede yapardı. O zaman da cesedin yerini değiştirmeye lüzum kalmazdı. İşte bu yüzden daha başlangıçta Morley'in muayenehanede değil de, yandaki odada, büroda vurulduğunu düşündüm. Tabii bu da Morley'in katilinin hastalarından değil, evin içinden biri olduğunu gösterir."</span></p>

  <p class="calibre1">Bay Barnes takdirle, "Fevkalade," dedi. Hercule Poirot ayağa kalkarak elini uzattı. "Teşekkür ederim. Bana büyük yardımda bulundunuz."</p>
</body>
</html>
