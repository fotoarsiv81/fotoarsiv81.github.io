<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"></p>

  <h1 class="calibre1">III</h1>

  <p class="calibre1">South Kensington, Glengowrie Court Oteli'nde kahvaltı sona ermişti. Miss Sainsbury-Seale salonda oturmuş, Bayan Bolitho'yla konuşuyordu. Yemekte yan yana masalarda oturuyorlardı. Miss Sainsbury-Seale otele geleli bir hafta olmuştu. İki kadın bir gün içinde birbirlerine ısınmışlar ve ahbaplığa başlamışlardı. </p>

  <p class="calibre1">Miss Sainsbury-Seale, </p>

  <p class="calibre1">"Biliyor musunuz, şekerim," dedi. "Dişlerimin ağrısı gerçekten durdu. En ufak bir zonklama bile yok. Onun için doktora telefon..." </p>

  <p class="calibre1">Bayan Bolitho, onun sözünü kesti. </p>

  <p class="calibre1">"Çocukluk etmeyin, şekerim. Dişçiye gidin de şu iş de bitsin." </p>

  <p class="calibre1">Bayan Bolitho otoriter tavırlı, kalın sesli, uzun boylu bir kadındı. </p>

  <p class="calibre1">Miss Sainsbury-Seale ise kırkını geçmişti. Acayip bir sarıya boyadığı saçları karmakarışık ve kıvır kıvırdı. Elbiseleri biçimsiz fakat 'artistik' havalıydı. <span style="text-indent: 1em; font-size: 1em;">Kelebek gözlüğü daima burnundan kayıyordu. Ve kadın çok gevezeydi.</span></p>

  <p class="calibre1">Şimdi de üzgün üzgün, "Ama emin olun," diye mırıldanıyordu. "Dişim hiç ağrımıyor." </p>

  <p class="calibre1">"Saçma. Bana dün gece sabaha kadar gözünüzü kırpmadığınızı söylediniz."</p>

  <p class="calibre1">"Orası öyle... Hakikaten uyumadım... Ama belki artık sinir öldü..." </p>

  <p class="calibre1">Bay Bolitho kesin bir tavırla, </p>

  <p class="calibre1">"İyi ya," dedi. "O zaman dişçiye muhakkak gitmeniz lazım. Hepimiz de dişçiye gitmekten kurtulmaya çalışırız ama aslında korkaklıktır bu. İnsan kararını vermeli ve bu işi bitirmelidir." </p>

  <p class="calibre1">Miss Sainsbury-Seale'in dilinin ucuna kadar geldi. Galiba kadın, isyan edecek ve, </p>

  <p class="calibre1">"Ama ağrıyan senin dişin değil," diye bağıracaktı. Sadece, "Herhalde haklısınız..." dedi. "Bay Morley de o kadar dikkatli bir doktor ki. İnsanın canını hiç yakmıyor."</p>
</body>
</html>
