<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"></p>

  <h1 class="calibre1">IV</h1>

  <p class="calibre1">Yönetim Kurulu'nun toplantısı sona ermişti. Her şey yolundaydı. Raporlar iyiydi. </p>

  <p class="calibre1">Bir ahenksizlik de olmamalıydı. Fakat hassas Bay Samuel Rotherstein'a başkanın halinde hafif bir değişiklik varmış gibi gelmişti. <span style="text-indent: 1em; font-size: 1em;">Adam bir iki defa sert sert, hatta aksi aksi konuşmuştu. Hem de gereksiz yere.</span></p>

  <p class="calibre1">Acaba başkanın gizli bir endişesi mi vardı? Fakat Rotherstein gizli bir endişeyle Alistair Blunt arasında bir bağ kuramıyordu. Blunt o kadar sakin bir insandı ki. Son derecede normal bir adamdı o. Tam anlamıyla İngilizdi. </p>

  <p class="calibre1">Tabii insanın karaciğeri bozulabilirdi... Bay Rotherstein'in karaciğeri zaman zaman ona rahatsızlık veriyordu. Ama Alistair'in o zamana kadar böyle bir şikâyette bulunduğunu hiç duymamıştı. Alistair Blunt'un sağlığı da kafası ve maliye konusundaki dehası kadar mükemmeldi. Onunki insanı rahatsız eden bir gürbüzlük de değildi. Alistair sağlıklıydı, işte o kadar. </p>

  <p class="calibre1">Ama... yine de adamın halinde bir şeyler vardı. Başkan bir iki kez elini yüzüne götürmüştü. Elini çenesine destek yaparak <span style="text-indent: 1em; font-size: 1em;">oturmuştu. Onun normal tavırları değildi bunlar. Ve bir iki defa da... evet, adeta dalıp gitmişti Alistair.</span></p>

  <p class="calibre1">Toplantı salonundan çıkarak merdivenlerden indiler. </p>

  <p class="calibre1">Rotherstein, "Nereye gideceksiniz," dedi. "Sizi oraya bırakabilirim." </p>

  <p class="calibre1">Alistair Blunt gülümseyerek başını salladı. </p>

  <p class="calibre1">"Arabam bekliyor..." Saatine baktı. </p>

  <p class="calibre1">"Şehre dönmeyeceğim." Bir an durdu. "Anlayacağınız dişçide randevum var." </p>

  <p class="calibre1">Esrar çözülmüştü.</p>
</body>
</html>
