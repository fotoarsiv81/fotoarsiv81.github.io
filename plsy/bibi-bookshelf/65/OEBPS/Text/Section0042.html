<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"><br/></p>

  <h1 class="calibre1">III</h1>

  <p class="calibre1">Blunt sabah daha sonra tekrar ortaya çıktı. </p>

  <p class="calibre1">"Mektuplarımı bitirdim. Şimdi, Mösyö Poirot, size bahçemi gezdireceğim."</p>

  <p class="calibre1">İki adam birlikte dışarı çıktılar. Blunt heyecanla konuşup duruyordu. Ondan sonra Poirot'ya tek tek bütün çiçekleri gösterdi, onlar hakkında bilgi verdi. En yeni rugan ayakkabılarını giymiş olan Belçikalının ayakları çok geçmeden alev alev yanmaya başladı. Fakat evsahibi hâlâ yürüyor ve ona muhtelif bitkileri işa<span style="text-indent: 1em; font-size: 1em;">ret ediyordu. Arılar vızıldıyor, yakında bir yerden bahçe makasının şıkırtısı geliyordu. Etraf gayet sakindi.</span></p>

  <p class="calibre1">Blunt en sonuncu tarhın yanında durarak geriye doğru baktı. Bahçe makasının monoton şıkırtısı iyice yakından duyuluyordu artık. Ama bunu kullanan bahçıvanı durdukları yerden göremiyorlardı.</p>

  <p class="calibre1">"Şu manzaraya bakın, Poirot. Hüsnüyusuflar hiç bu yılki kadar güzel olmamışlardı. Şunlar da kadifeler... Renkler çok güzel değil mi?"</p>

  <p class="calibre1">Tırrak! Silah sesi sabahın sakinliğini bozdu. Bir şey vızıldayarak havada uçtu.</p>

  <p class="calibre1">Alistair Blunt şaşkın şaşkın defnelere doğru döndü. Bunların ortasında bir yerden hafif bir duman yükseliyordu.</p>

  <p class="calibre1">Birdenbire öfkeli sesler duyuldu. İki adam boğuşurlarken defneler dalgalandı. <span style="text-indent: 1em; font-size: 1em;">Nihayet bir Amerikalının tiz ve amansız sesi yükseldi.</span></p>

  <p class="calibre1">"Seni yakaladım, Allahın belası katil! At o tabancayı."</p>

  <p class="calibre1">İki adam dövüşerek açıklığa çıktılar. O sabah bahçeyi büyük bir hevesle kazan genç bahçıvan kendisinden bir boy daha uzun bir adamın güçlü ellerinden kurtulmak için çırpınıp duruyordu.</p>

  <p class="calibre1">Poirot, Amerikalıyı hemen tanıdı. Zaten onun sesini duyar duymaz kim olduğunu tahmin etmişti.</p>

  <p class="calibre1">Frank Carter öfkeyle dişlerini gösterdi. </p>

  <p class="calibre1">"Bırak beni! Ben ateş etmedim! Ateş <span style="text-indent: 1em; font-size: 1em;">eden ben değilim!"</span></p>

  <p class="calibre1">Howard Raikes, "Öyle mi?" diye homurdandı. "Herhalde kuşlara nişan alıyordun."</p>

  <p class="calibre1">Duraklayarak bankacıyla dedektife baktı. </p>

  <p class="calibre1">"Bay Alistair Blunt? Bu adam demin size ateş etti. Kendisini suçüstü yakaladım."</p>

  <p class="calibre1">Frank Carter haykırdı, </p>

  <p class="calibre1">"İşte bu yalan! Ben defneleri buduyordum. Bir silah sesi duydum. Sonra tabanca ayaklarımın dibi<span style="text-indent: 1em; font-size: 1em;">ne düştü. Eğilip aldım... Bu da normaldi. Tam o sırada bu budala üzerime atıldı."</span></p>

  <p class="calibre1">Howard Raikes öfkeyle, </p>

  <p class="calibre1">"Tabanca elindeydi," dedi. "Ve bununla yeni ateş <span style="text-indent: 1em; font-size: 1em;">edilmişti." Kesin bir tavırla silahı Poirot'ya doğru attı. "Bakalım dedektif bu işe ne diyecek? Neyseki seni zamanında yakaladım. O otomatikte daha birkaç kurşun olmalı."</span></p>

  <p class="calibre1">Poirot mırıldandı. </p>

  <p class="calibre1">"Evet öyle."</p>

  <p class="calibre1">Blunt öfkeyle kaşlarını çatmıştı. </p>

  <p class="calibre1">"Buraya bak. Dunnon... Dunbury... Neydi senin adın?"</p>

  <p class="calibre1">Hercule Poirot atıldı. </p>

  <p class="calibre1">"Bu adamın ismi Frank Carter'dır."</p>

  <p class="calibre1">Carter hiddetle ona baktı. </p>

  <p class="calibre1">"Zaten başından beri bana düşmansın. O pazar günü ağzımdan laf almaya çalıştın. Beni dinle, bu iddialar doğru değil. Ben ona kesinlikle ateş etmedim."</p>

  <p class="calibre1">Poirot usulca, </p>

  <p class="calibre1">"O halde kim etti?" diye sordu. Sonra da ekledi. "Burada bizden başka kimse yok ki."</p>

  <p class="calibre1">Jane Olivera bahçe yolundan koşarak geldi. Gözleri korkuyla irileşmişti.</p>

  <p class="calibre1">"Howard!" diye inledi.</p>

  <p class="calibre1">Genç adam neşeyle, </p>

  <p class="calibre1">"Merhaba, Jane," dedi. "Dayının hayatını kurtardım."</p>

  <p class="calibre1">"Ah!" Kız durdu. "Sahi mi?"</p>

  <p class="calibre1">"Hakikaten tam zamanında yetiştiniz, Bay, şey..." Blunt durakladı.</p>

  <p class="calibre1">"Bu Howard Raikes, Alistair dayı. Kendisi benim arkadaşım."</p>

  <p class="calibre1">Blunt, Raikes'e baktı bir an. Sonra da gülümsedi. </p>

  <p class="calibre1">"Ah, demek siz Jane'in erkek arkadaşınız. Size teşekkür etmeliyim."</p>

  <p class="calibre1">Bir lokomotif gibi oflayıp puflayan Julia Olivera onlara yaklaştı. Soluk soluğa, </p>

  <p class="calibre1"><span style="text-indent: 1em; font-size: 1em;">"Bir silah sesi duydum," dedi. "Alistair'e...</span><span style="text-indent: 1em; font-size: 1em;">A..." Boş gözlerle Howard Raikes'e baktı. "Siz! Neden... niçin... ne cüret bu?"</span></p>

  <p class="calibre1">Jane buz gibi bir sesle, </p>

  <p class="calibre1">"Howard, Alistair dayımın hayatını kurtardı, anne," <span style="text-indent: 1em; font-size: 1em;">diye cevap verdi.</span></p>

  <p class="calibre1">"Ne? Ben... ben..."</p>

  <p class="calibre1">"Bu adam Alistair dayımı vurmaya kalkıştı. Howard onu yakalayarak tabancayı elinden aldı."</p>

  <p class="calibre1">Frank Carter hiddetle, </p>

  <p class="calibre1">"Hepiniz de yalancısınız!" diye haykırdı. "Hepiniz!"</p>

  <p class="calibre1">Bayan Olivera'nın ağzı bir karış açık kalmıştı. </p>

  <p class="calibre1">"Ah..." </p>

  <p class="calibre1">Kadın ancak birkaç dakika içersinde eski tavırlarını takınmayı başarabildi. Hemen Blunt'a döndü.</p>

  <p class="calibre1">"Sevgili Alistair'ciğim, ne korkunç bir şey bu! Çok şükür bir şey olmamış sana. <span style="text-indent: 1em; font-size: 1em;">Ama herhalde müthiş bir şok geçirdin. Ben de... neredeyse bayılacağım... Acaba biraz konyak içebilir miyim?"</span></p>

  <p class="calibre1">Blunt çabucak, </p>

  <p class="calibre1">"Tabii, tabii," dedi. "Gel eve gidelim." </p>

  <p class="calibre1">Kadın, adamın koluna girerek ona yaslandı. Bankacı, omzunun üzerinden Poirot'yla Howard Raikes'e baktı. </p>

  <p class="calibre1">"O genci de getirin. Polisi çağırır, onu teslim ederiz."</p>

  <p class="calibre1">Frank Carter ağzını açtı ama sesi çıkmıyordu. Yüzü bembeyaz kesilmiş, dizleri bükülmüştü. Howard Raikes merhametsizce onu çekti.</p>

  <p class="calibre1">"Yürü bakalım."</p>

  <p class="calibre1">Frank Carter boğuk bir sesle, </p>

  <p class="calibre1">"Yalan bu," diye mırıldandı. </p>

  <p class="calibre1">Ama hali kimseyi inandıracak gibi değildi.</p>

  <p class="calibre1">Howard Raikes, Poirot'ya döndü. </p>

  <p class="calibre1">"Pek ünlü bir dedektifmişsiniz ama sesiniz hiç çıkmıyor. Neden sağa sola emirler verip duruyorsunuz?"</p>

  <p class="calibre1">"Ben düşünüyorum, Bay Raikes."</p>

  <p class="calibre1">"Evet, herhalde düşünmeye de ihtiyacınız var. Tabii bu olaydan sonra işinizden olacaksınız. Alistair Blunt şu anda sağ ama bunu da size borçlu değil."</p>

  <p class="calibre1">"Bu sizin ikinci iyiliğiniz. Öyle değil mi, Bay Raikes?"</p>

  <p class="calibre1">"Ne demek istiyorsunuz?"</p>

  <p class="calibre1">"Daha dün Bay Blunt'la başbakana ateş ettiğini sandığınız bir adamı yakalayarak sıkıca tutmuşsunuz."</p>

  <p class="calibre1">Howard Raikes, </p>

  <p class="calibre1">"Şey... evet," dedi. "Bunu âdet edinmeye başladım galiba."</p>

  <p class="calibre1">Hercule Poirot hatırlattı. </p>

  <p class="calibre1">"Ama arada bir fark var. Dün sıkıca yakalayıp, tuttuğunuz adam aslında ateş eden kimse değildi. O zaman bir hata yapmıştınız."</p>

  <p class="calibre1">Frank Carter somurtkan bir tavırla, </p>

  <p class="calibre1">"O şimdi de bir hata yaptı," diye homurdandı.</p>

  <p class="calibre1">Howard bağırdı. </p>

  <p class="calibre1">"Sen sus bakayım."</p>

  <p class="calibre1">Hercule Poirot kendi kendine, <i>acaba</i>, dedi.</p>
</body>
</html>
