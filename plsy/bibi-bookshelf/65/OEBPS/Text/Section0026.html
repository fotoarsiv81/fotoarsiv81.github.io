<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IX</h1>

  <p class="calibre1">George, "Bir hanım telefonda sizinle konuşmak istiyor, efendim," dedi.</p>

  <p class="calibre1">Poirot bir hafta önce misafiri konusunda yanlış tahminde bulunmuştu. Ama bu seferki tahmini doğru çıktı. Kızın sesini hemen tanıdı Belçikalı.</p>

  <p class="calibre1">"Mösyö Hercule Poirot."</p>

  <p class="calibre1">"Evet, benim."</p>

  <p class="calibre1">"Ben Jane Olivera'yım. Bay Alistair Blunt'ın yeğeni."</p>

  <p class="calibre1">"Evet, Miss Olivera?"</p>

  <p class="calibre1">"Acaba Gotik Ev'e gelebilir misiniz? Bilmeniz gereken bir şey var da."</p>

  <p class="calibre1">"Tabii. Hangi saat uygun?"</p>

  <p class="calibre1"></p>

  <p class="calibre1"></p>

  <p class="calibre1">"Altı buçukta gelin lütfen."</p>

  <p class="calibre1">"Peki. Orada olacağım."</p>

  <p class="calibre1">"Ş-şey... İşinize engel olmadığımı umarım." </p>

  <p class="calibre1">Kızın otoriter sesi titremeye başlamıştı.</p>

  <p class="calibre1">"Hayır, hayır. Ben de telefonunuzu bekliyordum." </p>

  <p class="calibre1">Poirot telefonu çabucak kapattı. Gülümsüyordu. </p>

  <p class="calibre1">"Jane Olivera beni oraya çağırmak için ne bahane buldu acaba?"</p>

  <p class="calibre1">Poirot, Gotik Ev'e erişince onu hemen büyük kütüphaneye götürdüler. Bunun pencereleri nehre bakıyordu. Alistair Blunt, yazı masasının başında oturuyor, dalgın dalgın kâğıt bıçağıyla oynuyordu. Kadın akrabalarının dırdırından bıkmış <span style="text-indent: 1em; font-size: 1em;">erkeklere özgü o hafifçe yorgun hal vardı onda.</span></p>

  <p class="calibre1">Jane Olivera şöminenin önünde duruyordu. Poirot içeri girdiği sırada tombul, orta yaşlı bir kadın aksi aksi söylenmekteydi.</p>

  <p class="calibre1">"Bu konuda benim hislerim de dikkate alınmalı, Alistair."</p>

  <p class="calibre1">"Evet, Julia. Tabii, tabii." Kadını yatıştırmak için bu sözleri söyleyen Alistair Blunt, Poirot'yu karşılamak amacıyla ayağa kalkmıştı.</p>

  <p class="calibre1">Kadın ekledi. "Eğer korkunç şeylerden söz edecekseniz, ben odadan çıkayım."</p>

  <p class="calibre1">Jane Olivera, "Ben senin yerinde olsam, gerçekten çıkardım, anne," dedi.</p>

  <p class="calibre1">Bayan Julia Olivera, Poirot'ya bakmaya bile tenezzül etmeyerek kurşunla dışarı çıktı.</p>

  <p class="calibre1">Alistair Blunt, "Gelmek nezaketini gösterdiğiniz için teşekkür ederim, Mösyö Poirot," diye mırıldandı. "Miss Olivera'yla tanışıyordunuz sanırım. Sizi o çağırttı..."</p>

  <p class="calibre1">Jane birdenbire, "Bu mesele gazetelerin yazdığı o kaybolan kadınla ilgili," <span style="text-indent: 1em; font-size: 1em;">dedi. "Miss Bilmem ne Seale'le."</span></p>

  <p class="calibre1">"Miss Sainsbury-Seale'le mi?"</p>

  <p class="calibre1">"Evet. Bu pek iddialı bir isim. Zaten bu adı bu yüzden hatırladım. Olayı Mösyö Poirot'ya ben mi anlatayım, Alistair dayı? Yoksa bu işi siz mi yaparsınız?"</p>

  <p class="calibre1">"Bu senin hikâyen, yavrum."</p>

  <p class="calibre1">Jane tekrar Belçikalıya döndü. </p>

  <p class="calibre1">"Aslında bu hiç önemli olmayabilir. Ama meseleyi bilmeniz lazım geldiğini düşündüm."</p>

  <p class="calibre1">"Evet?"</p>

  <p class="calibre1">"Alistair dayımın son dişçiye gidişindeydi. Geçen günü kasdetmiyorum. <span style="text-indent: 1em; font-size: 1em;">Bahsettiğim olay üç ay önce oldu. Ben de Rolls'a binerek onunla birlikte Oueen Chariotte Sokağı'na gittim. Araba beni Regents Park'daki arkadaşlarıma bırakacak, sonra da dönerek Alistair dayıyı alacaktı. 58 numaralı evin önünde durduk. Alistair dayı indi. Tam o sırada evden bir kadın çıktı. Karmakarışık saçlı, artistik kılıkta, orta yaşlı bir kadın. Hemen dayımın üzerine atıldı ve..." Jane'in sesi yapmacıklı, tiz bir çığlık halini aldı. "Ah, Bay Blunt, beni hatırlayamadığınızdan eminim!' dedi. "Tabii dayımın yüzünden kadının kim olduğunu hiç bilmediğini anladım..."</span></p>

  <p class="calibre1">Alistair Blunt içini çekti. </p>

  <p class="calibre1">"Bu konuda çok unutkanım. Herkes bana daima aynı şeyi söylüyor..."</p>

  <p class="calibre1">Jane devam etti. </p>

  <p class="calibre1">"Alistair dayı o meşhur tavırlarını takındı. Ben onları çok iyi bilirim. Şöyle nazik ve candan tavırlar. Ama bunlar bir bebeği bile kandırmaz. <span style="text-indent: 1em; font-size: 1em;">Kimseyi inandıramayacak kadar dostça bir sesle, "Ah... şey,... tabii,' dedi. O </span><span style="text-indent: 1em; font-size: 1em;">korkunç kadın yine bağırdı. 'Ben sizin karınızın en samimi arkadaşıydım!"</span></p>

  <p class="calibre1">Alistair Blunt daha da sıkıntılı bir sesle, "Ekseri bunu da söylerler," diye mırıldandı. Üzüntüyle hafifçe gülümsüyordu. "Böyle konuşmaların sonu daima aynıdır. Şu veya bu kuruma yardım. O sefer de yakamı beş sterlinle kurtardım. <span style="text-indent: 1em; font-size: 1em;">Ucuza geldi bu. Zenana misyonuna bağışta mı bulundum, ne?"</span></p>

  <p class="calibre1">"Kadın, karınızı gerçekten tanıyor muydu?"</p>

  <p class="calibre1">"Miss Sainsbury-Seale'in Zenana misyonuyla ilgilenmesi beni düşündürdü. Eğer karımı tanıdıysa, herhalde bu Hindistan'da oldu. On yıl kadar önce oraya gitmiştik. Ama tabii kadın Rebecca'nın en samimi arkadaşı olamazdı. Öyle olsaydı bunu bilirdim. Herhalde Rebecca'yla bir kere bir toplantıda karşılaşmıştı."</p>

  <p class="calibre1"></p>

  <p class="calibre1"></p>

  <p class="calibre1">Jane Olivera, "Onun Rebecca yengeyle hiç tanışmadığından eminim," dedi. "Bence kadın sizinle konuşmak için bunu bahane etti."</p>

  <p class="calibre1">Alistair Blunt hoşgörüyle başını salladı. </p>

  <p class="calibre1">"Bu da olabilir."</p>

  <p class="calibre1">Jane bağırdı. </p>

  <p class="calibre1">"Kadının sizinle tanışmaya kalkışması bence pek acayipti, dayı."</p>

  <p class="calibre1">Poirot sordu. "Miss Sainsbury-Seale ondan sonra sizi görmeye çalışmadı mı?"</p>

  <p class="calibre1">Blunt, "Hayır," dedi. "Ben de kadını unuttum gitti. Hatta onun adını bile unutmuştum. Sonra Jane onun ismini gazetede okudu..."</p>

  <p class="calibre1">"Mösyö Poirot'nun bunu bilmesi gerektiğini düşündüm." </p>

  <p class="calibre1">Jane'in sesi de hiç insanı kandıracak gibi değildi."</p>

  <p class="calibre1">Poirot nazik nazik, </p>

  <p class="calibre1">"Teşekkür ederim, matmazel," dedi. "Zamanınızı fazla almayayım, Bay Blunt. Çok işiniz olduğunu biliyorum."</p>

  <p class="calibre1">Jane hemen atıldı. </p>

  <p class="calibre1">"Ben sizi geçireyim."</p>

  <p class="calibre1">Belçikalı bıyık altından usulca güldü.</p>

  <p class="calibre1">Aşağıda Jane birdenbire durdu. </p>

  <p class="calibre1">"Buraya gelin."</p>

  <p class="calibre1">Holdeki küçük odalardan birine girdiler.</p>

  <p class="calibre1">Genç kız dönerek Poirot'nun karşısına dikildi. </p>

  <p class="calibre1">"Sizi aradığım zaman bana telefonumu beklediğinizi söylediniz. Bu sözlerle neyi kasdediyordunuz?"</p>

  <p class="calibre1">Poirot gülümseyerek ellerini açtı. </p>

  <p class="calibre1">"Yine bunu, matmazel. Telefonunuzu bekliyordum. Ve siz de beni aradınız."</p>

  <p class="calibre1">"Yani... size Sainsbury-Seale denilen kadın için telefon edeceğimi biliyordunuz, öyle mi?"</p>

  <p class="calibre1">Poirot başını salladı. </p>

  <p class="calibre1">"O sadece bir bahaneydi. Lüzumu olsaydı başka bir şey uyduracaktınız."</p>

  <p class="calibre1">Jane, "Size neden telefon edecekmişim!" diye bağırdı.</p>

  <p class="calibre1">"Miss Sainsbury-Seale'le ilgili o ufacık, önemsiz bilgiyi bana neden verecek misiniz? Niçin Scotland Yard'a baş vurmadınız matmazel? Normali bu olmaz mıydı?"</p>

  <p class="calibre1">"Pekâlâ, Bay Bilgiç. Şimdi bana neler bildiğinizi söyleyin."</p>

  <p class="calibre1">"Geçen gün Holborn Palace Oteli'ne gittiğimi öğrendiğinizden beri benimle ilgilendiğinizi biliyorum."</p>

  <p class="calibre1">Kız öyle bembeyaz kesildi ki, Belçikalı şaşırdı. Jane'in yanık teninin öyle yeşilimsi bir renk alacağı aklına bile gelmemişti.</p>

  <p class="calibre1">Belçikalı usulca, sakin sakin sözlerine devam etti. </p>

  <p class="calibre1">"Bugün buraya gelmemi istediniz. Çünkü ağzımdan laf almak niyetindeydiniz. Bay Howard Raikes konusunda tabii."</p>

  <p class="calibre1">Jane Olivera, "O da kimmiş?" dedi. </p>

  <p class="calibre1">Ama bu yalanı da başarılı olamadı.</p>

  <p class="calibre1">Poirot, "Ağzımdan laf almaya çalışmanıza hiç gerek yok, matmazel," dedi. "Size bildiklerimi anlatacağım. Daha doğrusu tahmin ettiklerimi. Başmüfettiş Japp'la buraya ilk geldiğimiz gün bizi görünce şaşırdınız... Telaşlandınız. Dayınızın başına bir şey geldiğini sandınız. Bunun sebebi neydi?"</p>

  <p class="calibre1">"Dayım başına türlü şey gelebilecek bir insan. Bir gün kendisine postayla bomba yolladılar. Çoğu zaman tehdit mektupları da alıyor."</p>

  <p class="calibre1">Poirot konuşmasına devam etti. </p>

  <p class="calibre1">"Başmüfettiş size Bay Morley adlı bir dişçinin vurulduğunu söyledi. Belki buna verdiğiniz cevabı hatırlayacaksınız. 'Fakat bu gülünç' dediniz."</p>

  <p class="calibre1">Jane dudağını ısırdı. </p>

  <p class="calibre1">"Öyle mi? Amma da acayip sözler söylemişim."</p>

  <p class="calibre1">"Bu sözleriniz gerçekten acayipti matmazel. Ve bunlar sizin Bay Morley adında bir dişçi olduğunu bildiğinizi... bir olay beklediğinizi ortaya koyuyordu. Adama bir şey olmasını değil ama evinde bir olay çıkmasını..."</p>

  <p class="calibre1">"Kendi kendinize masal anlatmaktan hoşlanıyorsunuz değil mi?"</p>

  <p class="calibre1">Poirot aldırmadı bile. </p>

  <p class="calibre1">"Bay Morley'in evinde bir şey olmasını bekliyor, daha doğrusu bundan korkuyordunuz. Dayınıza bir şey olmasından çekiniyordunuz. Eğer öyleyse... Bizim haberimiz olmayan bir şeyi biliyorsunuz demektir... Geçenlerde, o gün Bay Morley'in evine gelen kimseleri düşündüm. Ve sizinle ilişkisi olabilecek tek kişiyi tahmin ettim. O genç Amerikalı Bay Howard Raikes'di bu."</p>

  <p class="calibre1">"Bu tıpkı seri piyeslere benziyor değil mi? Bundan sonraki heyecanlı kısımda ne var?"</p>

  <p class="calibre1">"Kalkıp Bay Howard Raikes'e gittim. O tehlikeli fakat çekici bir genç adam..."</p>

  <p class="calibre1">Poirot anlamlı anlamlı sustu.</p>

  <p class="calibre1"></p>

  <p class="calibre1"></p>

  <p class="calibre1">Jane düşünceli bir tavırla, "Hakikaten öyle, değil mi?" diye mırıldandı.</p>

  <p class="calibre1">"Pekâlâ! Siz kazandınız! O gün ödüm patladı!" Kız öne doğru eğildi. "Size meseleyi anlatacağım, Mösyö Poirot. Siz insanın oyalayabileceği bir adam değilsiniz. Etrafta dolaşıp sırlarımı ortaya çıkarmanızı istemem. Onun yerine ben her şeyi anlatacağım. Howard Raikes denilen o adama âşığım. Onun için çıldırıyorum. Annem beni onun etkisinden kurtarmak için alıp buraya getirdi. Hem bu yüzden Londra'ya getirdi beni, hem de Alistair dayımın benden hoşlanarak ilerde servetinin bir kısmını bana bırakacağını umduğu için..." Bir an durdu.</p>

  <p class="calibre1">"Annemle Alistair <span style="text-indent: 1em; font-size: 1em;">dayı evlilik dolayısıyla akrabalar. Annemin annesi... Yani büyükannem Rebecca Arnholt'un kız kardeşiymiş aslında. Ama ben ondan yenge diye bahsediyorum. </span><span style="text-indent: 1em; font-size: 1em;">Alistair'i de dayı, diye çağırıyorum. Alistair dayımın yakın akrabası yok. Onun için de annem onun servetini bize bırakmaması için bir sebep göremiyor. Ayrıca dayımdan bol bol para sızdırdığını da söylemeliyim."</span></p>

  <p class="calibre1">"Gördüğünüz gibi sizinle açık açık konuşuyorum, Mösyö Poirot. İşte biz böyle insanlarız. Halbuki kendi paramız da var. Bol gelirimiz. Howard'a göre lüzumsuz denilecek kadar bol paramız var. Ama tabii Alistair dayımın yanında solda sıfır kalıyoruz." Kız bir an durdu. Sonra da elini hiddetle koltuğunun yanına vurdu.</p>

  <p class="calibre1">"Bilmem derdimi size nasıl anlatacağım? İnanarak büyüdüğüm her şeye düşman Howard. Onlardan iğreniyor ve hepsini de ortadan kaldırmayı istiyor. Bazen ben de onun gibi düşünmüyor değilim. Alistair dayımı seviyorum mesela. Ama bazen o da sinirime dokunuyor. O kadar iç sıkıcı bir insan ki. Tam bir ingiliz. Gayet ihtiyatlı ve muhafazakâr."</p>

  <p class="calibre1">"Siz de Bay Raikes'in fikirlerini kabul ediyorsunuz galiba?"</p>

  <p class="calibre1">"Bazen ediyorum... Bazen da etmiyorum... Howard gurubundakilerin en çılgını..." Jane içini çekerek sustu.</p>

  <p class="calibre1">Poirot usulca sordu. </p>

  <p class="calibre1">"Bay Howard Raikes, neden o gün dişçiden randevu aldı?"</p>

  <p class="calibre1">"Çünkü ben onun Alistair dayıyla tanışmasını istiyordum. Bu işi başka türlü nasıl başaracağımı da bilmiyordum. Howard, Alistair dayı hakkında öyle acı şeyler söylüyordu ki. Kalbi adeta... Nefret doluydu. Alistair dayıyı gördüğü... <span style="text-indent: 1em; font-size: 1em;">Onun aslında ne kadar müşfik ve iddiasız bir insan olduğunu anladığını takdirde, düşüncelerinin değişeceğini umuyordum... Onları burada tanıştıramazdım... Zira annem her şeyi mahvederdi."</span></p>

  <p class="calibre1">Poirot, "Fakat o planı yaptıktan sonra korkmaya başladınız sanırım," dedi:</p>

  <p class="calibre1">Genç kızın gözleri irileşti. Şimdi renkleri de daha koyu duruyordu. </p>

  <p class="calibre1">"Evet... <span style="text-indent: 1em; font-size: 1em;">Çünkü... Çünkü... Bazan Howard kendisini kaybediyor adeta. O... o..."</span></p>

  <p class="calibre1">Hercule Poirot, </p>

  <p class="calibre1">"Kestirmeden gitmek istiyor," diye tamamladı. "Bazı kimseleri ortadan kaldırmayı..."</p>

  <p class="calibre1">Jane Olivera haykırdı. </p>

  <p class="calibre1">"Susun! Söylemeyin!"</p>
</body>
</html>
