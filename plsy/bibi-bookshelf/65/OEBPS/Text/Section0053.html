<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV<br/><br/></h1>

  <p class="calibre1"><br/></p>

  <p class="calibre1"><br/></p>

  <p class="calibre1"><br/></p>

  <p class="calibre1">Poirot, Bay Barnes'ın Ealing'deki evine altıyı kırk beş gece erişti. Adamın bunun iyi bir saat olduğunu söylediğini hatırlamıştı. </p>

  <p class="calibre1">Bay Barnes bahçesinde çalışıyordu. Selam yerine, </p>

  <p class="calibre1">"Yağmur , yağması lazım, Mösyö Poirot," dedi. "Buna çok ihtiyacımız var." Düşünceli bir tavırla misafirini süzdü. "Rahatsız gibi bir haliniz var, Mösyö Poirot." </p>

  <p class="calibre1">Belçikalı, "Bazan yapmak zorunda olduğum şeyler hiç hoşuma gitmiyor," diye cevap verdi. </p>

  <p class="calibre1">Bay Barnes anlayışlı bir tavırla başını salladı. </p>

  <p class="calibre1">"Bilmiyorum." </p>

  <p class="calibre1">Poirot dalgın dalgın muntazam çiçek tarhlarına baktı. </p>

  <p class="calibre1">"Bahçenizi çok iyi planlamışsınız. Nispetler çoz güzel. Bahçe küçük ama fevkalade." </p>

  <p class="calibre1">Bay Barnes, </p>

  <p class="calibre1">"Küçük bir yeriniz olduğu takdirde bundan iyice faydalanmak istersiniz," dedi. "Planda hata yapmamamız gerekir."</p>

  <p class="calibre1">Poirot başını salladı. </p>

  <p class="calibre1">Barnes sözlerine devam etti. </p>

  <p class="calibre1">"Sizinkini yakalamışsınız." </p>

  <p class="calibre1">"Frank Carter'ı mı kasdediyorsunuz?" </p>

  <p class="calibre1">"Evet. Ama açıkçası buna çok şaştım." </p>

  <p class="calibre1">"Yani ...bunun özel bir cinayet olmadığını mı düşünüyordunuz?" </p>

  <p class="calibre1">"Evet. Açıkçası öyle. Neticede olaya Blunt'la Amberiotis de karışmışlardı. Bu yüzden bunun casusluk veya karşı casuslukla ilgili olduğunu sanıyordum." </p>

  <p class="calibre1">"İlk karşılaşmamızda da söylemiştiniz bunu." </p>

  <p class="calibre1">"Biliyorum. O sırada bundan çok emindim." </p>

  <p class="calibre1">Poirot ağır ağır, </p>

  <p class="calibre1">"Ama yanılıyordunuz," dedi. "Öyle değil mi?" </p>

  <p class="calibre1">"Evet, ama bunu bana hatırlatmayın artık. İşin kötüsü insan her şeye kendi tecrübelerinin açısından bakıyor. Böyle işlere o kadar çok karıştım ki. Herhalde bu yüzden her şeyin altında böyle bir esrarın gizli olduğunu sanıyorum." </p>

  <p class="calibre1">Poirot mırıldandı. </p>

  <p class="calibre1">"Herhalde iskambil kâğıtlarıyla oyun yapan hokkabazları seyrettiğiniz oldu. Adam, seyirciye bir kart uzatır. Bunun adı 'zoraki koz'dur sanırım." </p>

  <p class="calibre1">"Evet, tabii." </p>

  <p class="calibre1">"İşte bu olayda da, böyle yapıldı. Morley'in özel sebeplerden dolayı öldürüldüğünü her düşünüşümde, biri kozu burnuma soktu. Amberiotis, Alistair Blunt, -siyaset, - memleket -" </p>

  <p class="calibre1">Poirot omzunu silkti. </p>

  <p class="calibre1">"Size gelince Bay Barnes... <span style="text-indent: 1em; font-size: 1em;">Siz beni herkesten fazla şaşırttınız."</span></p>

  <p class="calibre1">"Ah, Poirot, çok üzgünüm... Ama galiba sözleriniz doğru." </p>

  <p class="calibre1">"Siz meseleyi anlayacak durumdaydınız. Onun için de sözlerinize inandım." </p>

  <p class="calibre1"></p>

  <p class="calibre1"></p>

  <p class="calibre1">"Fakat ben de söylediklerime inanıyordum. Tek mazeretim de bu." </p>

  <p class="calibre1">Barnes durarak içini çekti. </p>

  <p class="calibre1">"Yani... aslında cinayet özel sebeplerden dolayı işlenmiş. Öyle mi?"</p>

  <p class="calibre1">"Tabii ya. Cinayetin sebebini ancak neden sonra anlayabildim. Halbuki bir ara şansım bana gayet iyi de yardım etmişti. Elime bir ipucu geçmişti böylece." </p>

  <p class="calibre1">"Neydi bu?" </p>

  <p class="calibre1">"Bir konuşmanın sonucu... Aslında yolumu aydınlatacak bir şeydi bu... Ama ben o sırada bunun önemini, anlamını pek kavrayamadım." </p>

  <p class="calibre1">Bay Barnes burnunun ucunu düşünceli düşünceli kaşıdı. Küçük bir toprak parçası burnunun yanına yapıştı. Sonra nazik nazik, </p>

  <p class="calibre1">"Pek esrarlı bir şekilde konuşuyorsunuz," dedi. "Öyle değil mi?" </p>

  <p class="calibre1">Hercule Poirot omzunu silkti. </p>

  <p class="calibre1">"Belki de benimle daha açık konuşmadığınız için alındım..." </p>

  <p class="calibre1">"Ben mi?" </p>

  <p class="calibre1">"Evet." </p>

  <p class="calibre1">"Fakat, aziz dostum, katilin Frank Carter olduğu aklımın köşesinden bile geçmiyordu. Ben onun Morley'in öldürülmesinden çok önce evden çıkıp gittiğini sanıyordum. Herhalde artık polis onun söylediği saatte Queen Charlotte Sokağı'ndaki muayenehaneden çıkmamış olduğunu biliyor." </p>

  <p class="calibre1">Poirot, "Carter, on ikiyi yirmi altı geçe hâlâ evdeymiş," diye cevap verdi. "Ve o katili görmüş..." </p>

  <p class="calibre1">"O halde Carter.." </p>

  <p class="calibre1">"Ne diyorum? Carter, asıl katili görmüş." </p>

  <p class="calibre1">Bay Barnes, "Carter," dedi. "Carter, katilin kim olduğunu anlamış mı? Onu tanımış mı?" </p>

  <p class="calibre1">Hercule Poirot ağır ağır başını salladı. </p>

  <p class="calibre1">"Hayır."</p>
</body>
</html>
