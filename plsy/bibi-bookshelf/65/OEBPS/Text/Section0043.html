<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV</h1>

  <p class="calibre1">Akşam yemeği için giyinmiş ve papyon kravatını da simetrik bir şekilde bağlamış <span style="text-indent: 1em; font-size: 1em;">olan Hercule Poirot aynadaki hayaline bakarak kaşlarını çattı. </span><span style="text-indent: 1em; font-size: 1em;">Hiç memnun değildi. Ama bunun sebebini de bilmiyordu. Kendi kendisine de itiraf ettiği gibi olay meydandaydı. Frank Carter hakikaten suçüstü yakalanmıştı. </span><span style="text-indent: 1em; font-size: 1em;">Poirot, <i>Frank Carter güvendiğim veya hoşlandığım biri de değil, diye düşündü. </i></span><i><span style="text-indent: 1em; font-size: 1em;">Tam anlamıyla ahlaksızın biri o. Carter kadınların hoşlandıkları o huysuz, genç kabadayılardan. Bu kadınlar da deliller ne kadar açık olursa olsun, sevdikleri gencin suçlu olduğuna bir türlü inanamazlar... Carter'in anlattığı hikâye de başından sonuna kadar acayip. İnanılacak gibi değil bu. Güya ona gizli servisten ajanlar gelmişler. Ve kendisine fevkalade bir iş teklif etmişler. Buraya bahçıvan olarak girecekmiş. Ve diğer bahçıvanların sözlerini dinleyecek, hareketlerini izleyecekmiş... </span><span style="text-indent: 1em; font-size: 1em;">Carter'ın hikâyesinin hiçbir temeli olmadığı da çabucak meydana çıktı... Hikâye de pek gülünçtü... Tam Carter gibi birinin uyduracağı bir şeydi bu... Ayrıca Carter olay konusunda da bir şey söyleyemedi. Sadece, 'Tabancayla başka biri ateş </span><span style="text-indent: 1em; font-size: 1em;">etti,' dedi durdu. Kendisini tuzağa düşürdüklerini, suçu üzerine yıktıklarını haykırdı. Durmadan bunu tekrarladı... Carter'in lehinde söylenebilecek hiçbir şey yok. Sadece Howard Raikes'in iki gün arka arkaya Blunt'a ateş edildiği sırada civarda olması biraz garip bir rastlantı... Ama bu da önemli olmayabilir. </span><span style="text-indent: 1em; font-size: 1em;">Downing Sokağı'nda ateş edenin Howard Raikes olmadığı muhakkak. Sonra buraya neden geldiği de belli. Jane'in yakınında olmayı istemiş. Hayır, onun </span><span style="text-indent: 1em; font-size: 1em;">hikâyesinin acayip bir tarafı yok. Ama bu olayın Howard'a çok faydası oldu. </span><span style="text-indent: 1em; font-size: 1em;">İnsan hayatını kurtarmış olan bir adamı evinden kovamaz. Mecburen ona dostluk gösterir, kendisini davet eder. Tabii bu durum Bayan Olivera'nın hiç hoşuna gitmedi. Ama kadın da bu konuda bir şey yapamayacağının farkında. Jane'in istenmeyen sevgilisi sonunda kapıdan adımını attı. Geri çekilmek niyetinde de değil!</span></i></p>

  <p class="calibre1">Poirot o akşam Howard Raikes'i merakla süzdü durdu. Genç adam rolünü akıllıca oynuyordu. Fikirlerini katiyen açıklamadı, siyasetten hiç söz açmadı. Yaptığı yolculuklarla ilgili gülünç hikâyeler anlattı.</p>

  <p class="calibre1">Poirot ise, <i>artık o bir kurt değil</i>, diye düşünüyordu. <i>Hayır. Kuzu postuna bürünmüş. Ama içi nasıl?</i></p>
</body>
</html>
