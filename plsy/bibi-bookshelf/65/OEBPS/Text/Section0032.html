<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">VI</h1>

  <p class="calibre1">Poirot evine döndüğü zaman umulmadık bir misafirin kendisini beklemekte olduğunu gördü.</p>

  <p class="calibre1">Gözleri her zamanki gibi yine muzip muzip parlayan Bay Barnes Poirot'dan özür diledi. Belçikalının ziyaretine karşılık olarak geldiğini açıkladı. <span style="text-indent: 1em; font-size: 1em;">Poirot ise onu gördüğüne çok sevindiğini söyledi. </span><span style="text-indent: 1em; font-size: 1em;">Bir süre havadan sudan söz ettiler. Sonra Bay Barnes hafifçe öksürdü. </span></p>

  <p class="calibre1"><span style="text-indent: 1em; font-size: 1em;">"Sizinle açık konuşacağım, Mösyö Poirot. Buraya sırf merak yüzünden geldim. Sizin o acayip vakayla ilgili bütün ayrıntıları öğrenmiş olduğunuzdan emindim. </span><span style="text-indent: 1em; font-size: 1em;">Gazetelerde kayıp Miss Sainsbury-Seale'in bulunmuş olduğunu okudum. Resmi soruşturma yeni deliller bulunması için ertelenmiş. Kadının fazla dozda medinal'den öldüğü açıklanmış."</span></p>

  <p class="calibre1">Poirot, "Bütün bunlar doğru," dedi. Kısa bir sessizlik oldu. Sonra Belçikalı sordu. "Siz hiç Albert Chapman adında birinden söz edildiğini duydunuz mu, Bay Barnes?"</p>

  <p class="calibre1">"Ah, Miss Sainsbury-Seale'in öldüğü katın sahibesinin kocasından mı? Onun kolay kolay herkes tarafından görülebilen bir adam olmadığı anlaşılıyor."</p>

  <p class="calibre1">"Ama herhalde adam hayali bir koca da değil."</p>

  <p class="calibre1">Bay Barnes, "Tabii, tabii," diye cevap verdi. "Aslında var. Evet var. Veya vardı. Ben Chapman'ın ölmüş olduğunu duymuştum. Ama tabii bu dedikodulara inanmamak lazım."</p>

  <p class="calibre1">"Kimdi o, Bay Barnes?"</p>

  <p class="calibre1">"Bunu resmi soruşturmada açıklayacaklarını sanmıyorum. Daha doğrusu ellerinden geldiği takdirde durumu gizleyecekler. O silah firması hikâyesini anlatacaklar."</p>

  <p class="calibre1">"O halde adam hakikaten gizli servisteydi?"</p>

  <p class="calibre1">"Tabii ya. Ama bunu karısına açıklamamalıydı. Hayır, katiyen açıklamamalıydı. <span style="text-indent: 1em; font-size: 1em;">Hatta evlendikten sonra servisten de ayrılmalıydı. Böyle şey olmaz. Özellikle o hakikaten 'pek gizli' ajanlardandı."</span></p>

  <p class="calibre1">"Albert Chapman da onlardan mıydı?"</p>

  <p class="calibre1">"Evet... Q.X.912. O böyle tanınırdı işte. İsim kullanmak doğru sayılmazdı. Ah, Q.X.912'nin pek önemli bir ajan olduğunu iddia etmiyorum. Hayır, hayır. Fakat silik sönük bir insan olduğu <span style="text-indent: 1em; font-size: 1em;">için işe yarıyordu. Chapman, başkalarının kolaylıkla yüzünü hatırlayamadıkları tiplerdendi. Avrupa'da bir aşağı bir yukarı dolaşır, kuryelik ederdi."</span></p>

  <p class="calibre1">"O halde adam faydalı birçok şey biliyordu."</p>

  <p class="calibre1">Bay Barnes neşeyle, </p>

  <p class="calibre1">"Belki de hiçbir şey bilmiyordu," diye güldü. "Onun görevi trenlere, uçaklara ve gemilere inip binmek, o yere neden gittiğini izah için uygun bir hikâye anlatmaktı."</p>

  <p class="calibre1">"Ve siz onun ölmüş olduğunu duydunuz. Öyle mi?"</p>

  <p class="calibre1">Bay Barnes, "Evet, ben öyle duydum," dedi. "Ama her duyduğunuza inanamazsınız. <span style="text-indent: 1em; font-size: 1em;">Ben katiyen inanmam."</span></p>

  <p class="calibre1">Poirot dikkatle Bay Barnes'i süzüyordu. </p>

  <p class="calibre1">"Peki sizce karısı ne oldu adamın?"</p>

  <p class="calibre1">"Bunu katiyen tahmin edemem." Gözlerini iri iri açmış Poirot'ya bakıyordu. "Siz edebilir misiniz?"</p>

  <p class="calibre1">Poirot, "Bir fikrim vardı..." diye başladı. Sonra da durakladı. "Çok karışık bir iş bu."</p>

  <p class="calibre1">Bay Barnes anlayışla mırıldandı. </p>

  <p class="calibre1">"Sizi üzen özel bir şey mi var?"</p>

  <p class="calibre1">Hercule Poirot ağır ağır, "Evet," dedi. "Kendi gözlerimle gördüğüm bir şeye inanamıyorum."</p>
</body>
</html>
