<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Bay Reilly'nin muayenehanesiyle bürosu birinci kattaydı. Bunlar da yukardakiler kadar genişti ama daha loştu. Eşyalarda o kadar lüks değildi.</p>

  <p class="calibre1">Bay Morley'in ortağı uzun boylu, esmer, genç bir adamdı. Siyah saçları karışık bir halde alnına düşüyordu. Sesi tatlı, bakışları zekiydi. </p>

  <p class="calibre1">Japp kendisini tanıttıktan sonra, </p>

  <p class="calibre1">"Sizin bu olayı bir dereceye kadar aydınlatacağınızı umuyoruz, Bay Reilly," dedi.</p>

  <p class="calibre1">Genç adam, "Umutlarımız boşa çıkacak o halde," diye cevap verdi. "Çünkü ben bu olayı aydınlatacak durumda değilim. Size yalnız şunu söyleyebilirim: Henry Morley dünyada intihar edecek bir insan değildir. Ben böyle bir şey yapabilirdim belki ama Henry, asla!"</p>

  <p class="calibre1">Poirot sordu. </p>

  <p class="calibre1">"Siz neden yapabilirdiniz?"</p>

  <p class="calibre1">Reilly, "Çünkü derdim başımdan aşkın," dedi. "Bir kere para derdim var. <span style="text-indent: 1em; font-size: 1em;">Masraflarımı bir türlü gelirime göre ayarlıyamıyorum. Fakat Morley dikkatli bir adamdı. Onun borcu veya para derdi olmadığını öğreneceğinizden eminim."</span></p>

  <p class="calibre1">Japp mırıldandı. </p>

  <p class="calibre1">"Aşk maceraları?"</p>

  <p class="calibre1">"Morley'in mi? Onun o yönden hayatın zevkini çıkardığı yoktu! Zavallı, ablasının idaresindeydi."</p>

  <p class="calibre1">Japp, Reilly'e o sabah gördüğü hastaları sordu.</p>

  <p class="calibre1">"Ah, bence hepsi de dürüst ve namuslu insanlar. Küçük Betty Heath, şirin bir çocuk. Bütün aile sırayla bana geliyor zaten. Albay Abercrombie de eski hastalarımdandır."</p>

  <p class="calibre1">Japp sordu. </p>

  <p class="calibre1">"Ya Bay Howard Raikes?"</p>

  <p class="calibre1">Reilly neşeyle güldü. </p>

  <p class="calibre1">"Randevusunu beklemeyip giden mi? O daha önce bana hiç gelmedi. Kendisi hakkında hiçbir şey bilmiyorum. Bana telefon etti ve özellikle bu sabah için randevu istedi."</p>

  <p class="calibre1">"Sizi nereden aradı?"</p>

  <p class="calibre1">"Holborn Palace Oteli'nden. Amerikalı olduğunu sanırım."</p>

  <p class="calibre1">"Alfred de öyle söyledi."</p>

  <p class="calibre1">Bay Reilly, "Alfred'in bunu bilmesi lazım," dedi. "Bizim Alfred filmlere çok meraklıdır."</p>

  <p class="calibre1">"Ya diğer hastanız?"</p>

  <p class="calibre1">"Barnes mi? Acayip, ufak tefek, dakik bir adamdır. Emekli bir memur. Ealing'de oturuyor."</p>

  <p class="calibre1">Japp bir an durdu. </p>

  <p class="calibre1">"Bize Miss Nevili hakkında ne söyleyebilirsiniz?"</p>

  <p class="calibre1">Bay Reilly kaşlarını kaldırdı. </p>

  <p class="calibre1">"Şu güzel sarışın sekreter hakkında mı? Boş yere meraklanıyorsunuz, dostum. Morley'le aralarında hiçbir şey yoktu. Bundan eminim."</p>

  <p class="calibre1">Japp hafifçe kızardı. </p>

  <p class="calibre1">"Ben böyle bir şey söylemek istemedim ki."</p>

  <p class="calibre1">Reilly, "Kabahat bende," dedi. "Ben fesatın biriyimdir. Kusuruma bakmayın. Sizin işin içinde bir kadın parmağı olup olmadığını anlamaya çalıştığınızı sandım. <span style="text-indent: 1em; font-size: 1em;">Malum ya: Cherchez lafemme!" Poirot'ya bakarak ekledi. "Sizin dilinizden konuştuğum için özür dilerim. Aksanım ne fevkalade değil mi? İşte rahibeler tarafından eğitilmenin sonucu bu."</span></p>

  <p class="calibre1">Onun bu kayıtsızca gevezelikleri Japp'ın hiç hoşuna gitmemişti. </p>

  <p class="calibre1">"Kızın nişanlısı hakkında bir şey biliyor musunuz? Anladığıma göre adı Carter'miş. Frank Carter."</p>

  <p class="calibre1">Reilly, "Morley, Frank Carter'i hiç beğenmiyordu," dedi. "Hatta Miss Nevill'in onu reddetmesi için de uğraştı."</p>

  <p class="calibre1">"Bu Carter'i kızdırmış olabilir."</p>

  <p class="calibre1">Bay Reilly neşeyle cevap verdi. </p>

  <p class="calibre1">"Herhalde onu çok kızdırdı." Bir an durdu, sonra da ekledi. "Affedersiniz ama... sizn soruşturduğunuz bir intihar vakası... <span style="text-indent: 1em; font-size: 1em;">Cinayet değil."</span></p>

  <p class="calibre1"></p>

  <p class="calibre1"></p>

  <p class="calibre1">Japp bağırdı. </p>

  <p class="calibre1">"Eğer bu bir cinayet olsaydı, bize bu konuda yardım edebilir miydiniz?"</p>

  <p class="calibre1">"Ben mi? Yok canım. Açıkçası ben Georgina'nın katledilmesini tercih ederdim. Her şey de itidalli davranılmasmı isteyen iç sıkıcı kadınlardan o. Korkarım Georgina ahlak konularına çok önem veriyor. Tabii ben çabucak yukarı çıkıp, Henry'i vurabilirdim. Ama böyle bir şey yapmadım. Zaten kimse Morley'i öldürmeyi istemezdi. Fakat diğer taraftan onun intihar etmesini de aklım almıyor." Sonra değişik bir sesle ekledi. "Açıkçası bu olaya <span style="text-indent: 1em; font-size: 1em;">çok üzüldüm... Siz benim konuşmalarıma aldırmayın. Sadece sinir bu. Aslında ben Morley'i çok severdim. Onu çok arayacağım."</span></p>
</body>
</html>
