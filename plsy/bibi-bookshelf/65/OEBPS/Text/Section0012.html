<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Alfred'in kalbinde türlü hisler çarpışıyordu. Endişe, zevk ve olanlardan sorumlu tutulma korkusu! Bay Morley'in yanına gireli daha on beş gün olmuştu. Bu iki hafta süresince her şeyi, hiçbir değişiklik göstermeden, azim ve sebatla ters ve yanlış yapmıştı. Devamlı azar işitmek yüzünden kendine olan güvenini de yitirmişti. <span style="text-indent: 1em; font-size: 1em;">Alfred bir soruya cevap olarak, </span></p>

  <p class="calibre1"><span style="text-indent: 1em; font-size: 1em;">"Belki her zamankinden biraz daha aksiydi," </span><span style="text-indent: 1em; font-size: 1em;">dedi. "Başka hatırladığım bir şey yok. Bay Morley'in kendi kendisini öldüreceği hiç aklıma gelmezdi."</span></p>

  <p class="calibre1">Poirot söze karıştı. </p>

  <p class="calibre1">"Bu sabah hakkında bütün hatırlayabildiklerini bile anlatmalısın. Sen şu anda önemli bir tanıksın. Söyleyeceklerinin bize çok büyük faydası olabilir."</p>

  <p class="calibre1">Kıpkırmızı kesilen Alfred göğsünü şişirdi. Japp'a sabah olanları daha önce kısaca anlatmıştı. Şimdi kendisini önemli buluyor ve bu yüzden de büyük memnunluk duyuyordu. </p>

  <p class="calibre1">"Size her şeyi açıklayabilirim. Siz sadece sorun."</p>

  <p class="calibre1"></p>

  <p class="calibre1"></p>

  <p class="calibre1">"Önce... Bu sabah acayip bir şey oldu mu?" </p>

  <p class="calibre1">Alfred bir an düşündü, sonra da adeta üzüntüyle, </p>

  <p class="calibre1">"Olduğunu söyleyemem," dedi. "Durum her zamanki gibiydi." </p>

  <p class="calibre1">"Evet, hiç yabancı geldi mi?" </p>

  <p class="calibre1">"Hayır, efendim." </p>

  <p class="calibre1">"Yabancı hasta da gelmedi mi?"</p>

  <p class="calibre1">"Ben sizin hastaları kastettiğinizi anlamamıştım... Randevusu olmayan hiç kimse gelmedi. Hepsinin de adı defterde yazılıydı."</p>

  <p class="calibre1">Japp başını salladı.</p>

  <p class="calibre1">Poirot sordu. </p>

  <p class="calibre1">"Biri ön kapıdan içeri girebilir miydi?" </p>

  <p class="calibre1">"Hayır, giremezdi. Bunu yapabilmesi için anahtarı olması gerekirdi."</p>

  <p class="calibre1">"Fakat evden kolaylıkla çıkabilirdi... Öyle değil mi?" </p>

  <p class="calibre1">"Ah, tabii... Tokmağı çevir ve dışarı çık. Kapıyı da arkandan çek. Çoğu böyle yapıyor zaten. Ben sırası gelen hastayı asansörle yukarı çıkarırken, onlar merdivenden inip gidiyorlar. Anlıyor musunuz?"</p>

  <p class="calibre1">"Anlıyorum. Şimdi bize bu sabah kimin ilk geldiğini ve ondan sonraki hastaları anlat bakalım. Adlarını hatırlayamazsan onları tarif et."</p>

  <p class="calibre1">Alfred bir süre düşündü. </p>

  <p class="calibre1">"Küçük bir kızla bir hanım... Bay Reilly'nin hastalarıydılar onlar. Sonra Bay Morley'in bir hastası. Kadının adı ya Soap'du ya da böyle bir şey." </p>

  <p class="calibre1">Poirot, "Tamam," dedi. "Devam et." </p>

  <p class="calibre1">"Sonra yine yaşlı bir kadın. Pek kibardı. Bir Daimler marka arabayla geldi. O dışarı çıkarken içeriye uzun boylu, asker tavır<span style="text-indent: 1em; font-size: 1em;">lı bir bey girdi. Onun arkasından da siz geldiniz." </span></p>

  <p class="calibre1"><span style="text-indent: 1em; font-size: 1em;">Poirot'ya bakarak kafasını salladı.</span></p>

  <p class="calibre1">"Tamam..."</p>

  <p class="calibre1">"Ondan sonra Amerikalı bey..."</p>

  <p class="calibre1">Japp çabucak atıldı. </p>

  <p class="calibre1">"Amerikalı mı?"</p>

  <p class="calibre1">"Evet, efendim. Genç bir bey. O muhakkak Amerikalıydı. Bunu konuşmasından anladım. Hem de erken geldi. Halbuki randevusu on bir buçuktaydı. Üstelik randevusunu da beklemedi."</p>

  <p class="calibre1">Japp bağırdı. </p>

  <p class="calibre1">"Efendim, efendim?"</p>

  <p class="calibre1">"Randevu saatini beklemeyip gitti o. Bay Reilly on bir buçukta zili çaldığı zaman Amerikalıyı almaya gittim. Aslında biraz daha geçti sanırım. Belki on ikiye yirmi vardı. Baktım adam salonda yok. Herhalde korktu ve kurtuluşu kaçmakta buldu." Bilgiç bir tavırla ekledi. "Bazen hastalar böyle yapıyorlar."</p>

  <p class="calibre1">Poirot, "O halde Amerikalı benden hemen sonra çıktı," dedi.</p>

  <p class="calibre1">"Tamam, efendim. Siz, ben Rolls'la gelen kibar beyi yukarı çıkardıktan sonra gittiniz. Ah, ne güzel arabaydı o... Bay Blunt'ın arabası. Onun randevusu on bir buçuktaydı. Sonra aşağıya inerek sizi geçirdim ve gelen hanım hastayı karşıladım. Miss Some Beryl Seal gibi bir adı vardı onun. Şey... Açıkçası ben o arada çabucak mutfağa inmiştim. Çay içip çörek yemek için. Ben oradayken Bay Reilly'nin zili çaldı. Onun üzerine yukarı çıktım. Dediğim gibi Amerikalı kaçmıştı. Gidip Bay Reilly'e söyledim. O biraz küfretti. Onun âdeti böyledir."</p>

  <p class="calibre1">Poirot, "Devam et," dedi.</p>

  <p class="calibre1">"Durun bakayım, ondan sonra ne oldu? Ah, evet, Bay Morley o Seal adlı kadın için zili çaldı. Ben kadını asansörle çıkarırken, kibar bey aşağıya inerek gitti. Ben tekrar aşağıya koştum. O sırada iki bey geldi. Biri kısa boyluydu. <span style="text-indent: 1em; font-size: 1em;">Sesi kapı gıcırtısından farksızdı. Adını hatırlayamayacağım. Bay Reilly'e gelmişti o. Diğer şişman yabancı bey ise Bay Morley'e."</span></p>

  <p class="calibre1">"Miss Seal içerde fazla kalmadı. Ancak on beş dakika. Onu geçirdim ve sonra da yabancı beyi yukarı çıkardım. Diğer beyi ise gelir gelmez Bay Reilly'nin yanına götürmüştüm."</p>

  <p class="calibre1">Japp, "Bay Amberiotis'in, yani o yabancı beyin gittiğini görmedin değil mi?" <span style="text-indent: 1em; font-size: 1em;">diye sordu.</span></p>

  <p class="calibre1">"Hayır, efendim. Gördüğümü söyleyemem. Herhalde o kendi kendine çıktı. O iki beyin de gittiklerini görmedim."</p>

  <p class="calibre1">"On ikiden itibaren neredeydin?"</p>

  <p class="calibre1">"Ben daima asansörde otururum, efendim. Kapının veya zillerden birinin çalmasını beklerim."</p>

  <p class="calibre1">Poirot, "Herhalde o sırada bir şey okuyordun," dedi.</p>

  <p class="calibre1">Alfred yine kızardı. </p>

  <p class="calibre1">"Bu kötü bir şey değil ki, efendim. O arada başka bir işim olmuyor."</p>

  <p class="calibre1"></p>

  <p class="calibre1"></p>

  <p class="calibre1">"Tabii. Ne okuyordun bakayım?"</p>

  <p class="calibre1">"On Bir Kırk Beşte Ölüm'ü, efendim. Bu bir Amerikan dedektif romanı. Şahane bir şey, efendim, şahane! Gangsterlerle ilgili."</p>

  <p class="calibre1">Poirot hafifçe güldü. </p>

  <p class="calibre1">"Oturduğun yerden ön kapının kapandığını duyabiliyor musun?"</p>

  <p class="calibre1">"Yani birinin dışarı çıktığını mı? Duyabileceğimi sanmıyorum, efendim. Yani... <span style="text-indent: 1em; font-size: 1em;">Bunu fark edemem. Çünkü asansör holün dibinde ve köşenin arkasında. Kapı zili hemen bunun arkasında çalıyor. Muayenetıanelerdeki ziller de öyle. Onları duymamak imkânsız."</span></p>

  <p class="calibre1">Poirot başını salladı.</p>

  <p class="calibre1">Japp, "Ondan sonra ne oldu?" diye sordu.</p>

  <p class="calibre1">Alfred yine hatırlayabilmek için kaşlarını çattı. </p>

  <p class="calibre1">"Geride bir tek hanım kalmıştı. Miss Shirty. Bay Morley'in zil çalmasını bekledim. Ama oradan ses seda çıkmadı. Saat birde beklemekten sıkılan hanım öfkelendi."</p>

  <p class="calibre1">"Daha önce yukarı çıkıp Bay Morley'in hazır olup olmadığına bakmak aklına gelmedi mi?"</p>

  <p class="calibre1">Alfred kesin bir tavırla başını salladı. </p>

  <p class="calibre1">"Hayır, efendim. Böyle bir şeyi aklımın ucundan bile geçirmezdim! Neticede son bey yukarda olabilirdi. Ben daima zilin çalmasını beklemek zorundaydım. Tabii Bay Morley'in kendini vurduğunu bilseydim..."</p>

  <p class="calibre1">Alfred heyecanla içini çekti.</p>

  <p class="calibre1">Poirot, "Zil, hasta daha aşağıya inmeden mi çalardı?" diye sordu. "Yoksa bunun tersi mi olurdu?"</p>

  <p class="calibre1">"Bu duruma bağlıydı. Ekseri hasta merdivenlerden indikten sonra zil çalardı. <span style="text-indent: 1em; font-size: 1em;">Bazen hasta asansöre binerdi. O vakit de ben onu aşağıya indirirken zilin çaldığını duyardım. Ama kesin bir kural yoktu. Bazen Bay Morley birkaç dakika sonra zile basardı. Fakat acelesi varsa o vakit de hasta odadan çıkar çıkmaz zil çalardı."</span></p>

  <p class="calibre1">"Anlıyorum..." Poirot bir an durdu sonra sözlerine devam etti. "Bay Morley'in intihar etmesi seni şaşırttı mı, Alfred?"</p>

  <p class="calibre1">"Beynimden vurulmuşa döndüm. Onun kendisini öldürmesi için hiçbir sebep yoktu ki! Ah!" Alfred'in gözleri irileşerek, yuvarlaklaştı. "Ayyyy... Adam bir cinayete mi kurban gitti yoksa?"</p>

  <p class="calibre1">Japp konuşmadan Belçikalı atıldı. </p>

  <p class="calibre1">"Öyle olsaydı... Buna daha az mı şaşardın?"</p>

  <p class="calibre1">"Bilmem ki, efendim. Bay Morley'i öldürmeyi neden istesinler? Neticede o... <span style="text-indent: 1em; font-size: 1em;">şey... o gayet alelade bir beydi... O gerçekten bir cinayete mi kurban gitti, efendim?"</span></p>

  <p class="calibre1">Poirot ciddi ciddi, </p>

  <p class="calibre1">"Her ihtimali göz önüne almak zorundayız," dedi. "İşte onun için sana çok önemli bir tanık olduğunu ve bu sabah olan her şeyi hatırlaman gerektiğini söyledim."</p>

  <p class="calibre1">Kelimelere basa basa konuşmuştu. Alfred hafızasını canlandırmak için müthiş bir güçle kaşlarını çattı. </p>

  <p class="calibre1">"Aklıma başka bir şey gelmiyor, efendim. Hiçbir şey gelmiyor." Aifred'in sesi üzgündü.</p>

  <p class="calibre1">"Pekâlâ, Alfred. Bu sabah eve hastalardan başka hiç kimsenin gelmediğinden emin misin?"</p>

  <p class="calibre1">"Hiç yabancı gelmedi, efendim. Miss Nevill'in sevgilisi uğradı tabii. Onun burada olmadığını anlayınca da fena halde kızdı."</p>

  <p class="calibre1">Japp çabucak, </p>

  <p class="calibre1">"Bu ne zaman oldu?" dedi.</p>

  <p class="calibre1">"On ikiden sonra... Kendisine Miss Nevill'in o gün gelmeyeceğini söyleyince fena bozuldu. Bekleyip, Bay Morley'i göreceğini söyledi. Ona Bay Morley'in yemek saatine kadar çalışacağını açıkladım. Fakat o, 'Zararı yok, ben beklerim,' diye cevap verdi."</p>

  <p class="calibre1">Poirot sordu. </p>

  <p class="calibre1">"Peki, bekledi mi?"</p>

  <p class="calibre1">Aifred'in gözlerinde şaşkın bir ifade belirdi. </p>

  <p class="calibre1">"Ah,... işte bunu unutmuştum! O <span style="text-indent: 1em; font-size: 1em;">bekleme salonuna girdi. Ama daha sonra baktığım zaman orada değildi. Herhalde beklemekten sıkıldı ve başka bir gün gelmeye karar verdi."</span></p>

  <p class="calibre1">Alfred odadan çıkınca Japp öfkeyle, </p>

  <p class="calibre1">"Bu çocuğa cinayetten söz etmek akıllıca bir şey miydi?" diye homurdandı.</p>

  <p class="calibre1"></p>

  <p class="calibre1"></p>

  <p class="calibre1">Poirot omzunu silkti. </p>

  <p class="calibre1">"Evet... ben böyle düşünüyorum. Bu onu heyecanlandırdı. <span style="text-indent: 1em; font-size: 1em;">Yanılmıyorsam gördüğü veya işittiği şeyleri hatırlayacaktır. Burada olan her şeyi daha kolaylıkla fark etmeye başlayacaktır."</span></p>

  <p class="calibre1">"Öyle de olsa bunun çabucak etrafa yayılmasını istemeyiz."</p>

  <p class="calibre1">"Dostum, yayılmayacak. Alfred dedektif romanları okuyor. Alfred cinayete âşık. <span style="text-indent: 1em; font-size: 1em;">Aifred'in ağzından kaçırdığı her söz çocuğun esrarlı olay aşkına verilecektir."</span></p>

  <p class="calibre1">"Şey... Belki de siz haklısınız, Poirot. Şimdi gidip Bay Reilly'nin anlatacaklarını dinleyelim."</p>
</body>
</html>
