<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"></p>

  <p class="calibre1">Hercule Poirot, Oueen Charlotte Sokağı'nda taksiden indi. Şoföre parasını vererek 58 numaralı evin kapısını çaldı. Bir süre bekledi. Nihayet eşikte <span style="text-indent: 1em; font-size: 1em;">heyecanlı tavırlı, kırmızı saçlı, çilli bir çocuk belirdi. Arkasına uşaklarınkine benzer bir ceket giymişti.</span></p>

  <p class="calibre1">Hercule Poirot, "Bay Morley?" dedi. </p>

  <p class="calibre1">Gülünç bir umuda kapılmıştı Belçikalı. Belki Bay Morley'i bir yere çağırmışlardı... Veya hastalanmıştı adam... Ya da o gün hasta kabul etmiyordu... Ama her şey boştu. </p>

  <p class="calibre1">Çocuk geri çekildi ve Hercule Poirot içeri girdi. Ve kapı Belçikalı dedektifin arkasından önlenmesi imkânsız felaketlere has o sessiz amansızlıkla kapandı. </p>

  <p class="calibre1">Delikanlı, "Adınız, efendim?" dedi. </p>

  <p class="calibre1">Poirot ismini söyledi. Çocuk sağdaki kapıyı açtı ve Belçikalı bekleme salonuna girdi. </p>

  <p class="calibre1">Burası sadelik ve zevkle döşenmişti. Ama Hercule Poirot'ya anlatılamayacak kadar karanlık ve sıkıntılı gözüktü. Koltuklardan birinde uçuk yüzlü, dik bıyıklı, asker halli bir bey oturuyordu. Poirot'ta zehirli bir böceği inceleyen bir insan tavrıyla baktı. Sanki. "Ah keşke yanımda flit pompası olsaydı," dermiş <span style="text-indent: 1em; font-size: 1em;">gibi bir hali vardı.</span></p>

  <p class="calibre1">Onu nefretle süzen Poirot, açıkçası, diye düşündü. Bazı İngilizler gayet tiksinti verici ve gülünç oluyorlar. Onların doğdukları an öldürülmeleri daha doğru olur. </p>

  <p class="calibre1">Adam, Poirot'yu öfkeyle uzun uzun süzdükten sonra The Times'ı kaptı. Poirot'yu görmemek için koltuğunda yan dönerek gazeteyi okumaya başladı. </p>

  <p class="calibre1">Poirot'da Punch adlı mizah dergisini aldı. Bunu başından sonuna kadar dikkatle okudu ama nüktelerden hiçbirini de komik bulmadı. </p>

  <p class="calibre1">Genç uşak kapıda belirerek, </p>

  <p class="calibre1">"Albay Rrrovv-Bumby?" dedi. </p>

  <p class="calibre1">Asker tavırlı bey kalkıp çıktı. </p>

  <p class="calibre1">Poirot bu adı pek acayip bulmuştu. Hakikaten böyle bir isim olabilir mi, diye düşünürken kapı açılarak içeriye otuz yaşlarında kadar bir adam girdi. </p>

  <p class="calibre1">Yeni gelen masanın yanında durarak huzursuzca dergilerin kapaklarına bakmaya başladı. Poirot yan gözle onu süzdü. Tiksinti verici ve tehlikeli bir genç. <span style="text-indent: 1em; font-size: 1em;">Katil olması da ihtimal dahilinde... Görünürde genç adam Hercule Poirot'nun uzun meslek hayatı boyunca tutukladığı katillerden daha da katil halliydi.</span></p>

  <p class="calibre1">Uşak kapıyı açarak havaya doğru, "Bay Peerer," dedi. </p>

  <p class="calibre1">Poirot, onun kendisini kasdettiğini anlayarak ayağa kalktı. Çocuk onu holün arka tarafındaki bir asansöre götürerek ikinci kata çıkardı. Birlikte bir koridordan geçtiler ve küçük bir odaya girdiler. Delikanlı dipteki kapıya vurdu. Sonra cevap beklemeden bunu açarak Poirot'nun içeri girmesi için yana çekildi. </p>

  <p class="calibre1">Bay Morley içerde profesyonelce bir zevkle lavaboda ellerini yıkıyordu. </p>

  <p class="calibre1">En büyük adamların hayatlarında da bazı gurur kırıcı anlar olur. "Hiçbir uşak efendisini bir kahraman saymaz," derler. Buna şunu da eklemeli: "Pek az erkek dişçide kendisini kahraman sayabilir."</p>

  <p class="calibre1">Hercule Poirot da bu gerçeği acı bir şekilde anlıyordu. </p>

  <p class="calibre1">Kendisini beğenmeye alışıktı. Hercule Poirot'uydu o. Birçok bakımlardan diğer insanlardan üstündü. Ama şu anda hiçbir şekilde kendisini üstün bulamıyordu. <span style="text-indent: 1em; font-size: 1em;">Morali sıfıra inmişti. Alalade, endişeli bir insandı. Dişçi iskemlesinden korkan bir adam.</span></p>

  <p class="calibre1">Bay Morley yıkanma işini bitirmişti. Şimdi dişçilere has o cesaret verici tavırlarla konuşuyordu. </p>

  <p class="calibre1">"Hava serin değil mi? Halbuki bu mevsimde sıcak olması lazım." </p>

  <p class="calibre1">Poirot'yu usulca o yere götürdü. İskemleye! <span style="text-indent: 1em; font-size: 1em;">Hercule Poirot derin bir nefes aldı ve sandalyeye oturdu. Başını arkaya dayadı. </span><span style="text-indent: 1em; font-size: 1em;">Bay Morley korkunç bir neşeyle, </span></p>

  <p class="calibre1"><span style="text-indent: 1em; font-size: 1em;">"Ah," dedi. "Rahat mısınız?"</span></p>

  <p class="calibre1">Poirot adeta mezardan gelirmiş gibi bir etki yapan bir sesle rahat olduğunu söyledi. </p>

  <p class="calibre1">Bay Morley küçük masasını döndürerek kendisine daha yaklaştırdı. Ufak aynasını aldı. Bir aleti yakaladı ve işe başlamaya hazırlandı. </p>

  <p class="calibre1">Hercule Poirot koltuğun iki yanını sıkıca tuttu. Gözlerini kapattı ve ağzını açtı. </p>

  <p class="calibre1">Bay Morley sordu. </p>

  <p class="calibre1">"Belirli bir derdiniz var mı?" </p>

  <p class="calibre1">Hercule Poirot ağzı açıkken sesli harfleri söylemekte zorluk çektiği için biraz da güç anlaşılır bir şekilde belirli bir derdi olmadığını anlattı. Altı ayda bir kontrole geliyordu. Tabii yapılacak hiçbir şey olmayabilirdi.. Belçikalı, belki <span style="text-indent: 1em; font-size: 1em;">Bay Morley arkadaki ikinci dişin durumunu fark etmez, diye düşünüyordu. O </span><span style="text-indent: 1em; font-size: 1em;">sızlamaya başlamıştı... Evet bu olabilirdi ama Poirot pek de sanmıyordu. Çünkü Henry Morley hakikaten çok iyi bir dişçiydi.</span></p>

  <p class="calibre1">Bay Morley dişten dişe geçmeye başladı. Vuruyor, yokluyor ve o arada da mırıltıyla fikrini açıklıyordu. </p>

  <p class="calibre1">"Bu dolgu biraz aşınmaya başlamış... Ama ciddi bir şey yok. Diş etleriniz çok iyi durumda. Buna memnun oldum..." Birdenbire durakladı. "Bu biraz <span style="text-indent: 1em; font-size: 1em;">hassas. Ağrıyor mu?... Hım... Hayret." </span></p>

  <p class="calibre1"><span style="text-indent: 1em; font-size: 1em;">Yoklama devam etti. Nihayet Bay Morley doğruldu. </span></p>

  <p class="calibre1"><span style="text-indent: 1em; font-size: 1em;">"Ciddi bir durum yok. Birkaç dolgu yapılacak. O yukardaki azı dişi de çürümeye başlamış... Bütün bu işleri bu sabah halledebileceğimizi sanıyorum."</span></p>

  <p class="calibre1">Bir düğmeyi çevirdi. Birden uğultu başladı. Bay Morley aletini alarak buna adeta sevgi dolu bir dikkatle bir iğne taktı. Kısaca, </p>

  <p class="calibre1">"Siz bana yol gösterin," <span style="text-indent: 1em; font-size: 1em;">dedikten sonra o korkunç oyma işine başladı.</span></p>

  <p class="calibre1">Poirot'nun bu izinden faydalanmasına, elini kaldırmasına, yüzünü buruşturmasına ve hatta bağırmasına lüzum kalmadı. Bay Morley tam anında durdu. Kısaca, </p>

  <p class="calibre1">"Çalkalayın," dedi. </p>

  <p class="calibre1">Biraz ilaç sürdü. Yeni bir iğne seçerek işine devam etti. <span style="text-indent: 1em; font-size: 1em;">Aslında Poirot'nun bundan çekinmesinin nedeni can acısı değil, dehşetti. </span><span style="text-indent: 1em; font-size: 1em;">Daha sonra, Bay Morley dolguyu hazırlarken, tekrar konuşmaya başladılar.</span></p>

  <p class="calibre1">Dişçi, "Bu sabah dolguyu kendim hazırlamak zorundayım," diye açıkladı. "Miss Nevili bir yere gitmek zorunda kaldı... Miss Gladys Nevill'i hatırlıyorsunuz değil mi?" </p>

  <p class="calibre1">"Tabii." Poirot yalan söyledi. </p>

  <p class="calibre1">"Bir yakını hastalandığı için kalkıp gitmek zorunda kaldı. Çetin günlerde daima böyle olur zaten. Bu sabah iyice geciktim. Sizden önceki hasta randevuya geç geldi. Sıkıcı bir durum bu. Çünkü bu yüzden bütün randevular aksadı. Sonra araya bir hasta daha sokmak zorundayım. Zira dişi çok ağrıyor. Bu ihtimali düşünerek daima bir on beş dakikayı ayırırım. Ama tabii bu da işleri daha da sıkıştırır." </p>

  <p class="calibre1">Bay Morley, dolguyu karıştırdığı küçük havanın içine baktı. </p>

  <p class="calibre1">"Size daima fark ettiğim bir şeyi açıklayacağım, Mösyö Poirot. Büyük adamlar, önemli kişiler daima zamanında geliyorlar. Sizi hiç bekletmiyorlar. Mesela kraliçe ve ailesi. <span style="text-indent: 1em; font-size: 1em;">Dakikası dakikasına geliyorlar onlar. Büyük işadamları da öyle... Bu sabah yine çok önemli bir hastam var. Bay Alistair Blunt." </span></p>

  <p class="calibre1"><span style="text-indent: 1em; font-size: 1em;">Bay Morley'in sesinde zafer vardı adeta.</span></p>

  <p class="calibre1">Ağzına pamuk parçaları sokulmuş olan Poirot anlaşılmaz bir şeyler mırıldandı. </p>

  <p class="calibre1">Alistair Blunt! Son zamanlarda böyle isimler insanda heyecan uyandırıyorlardı. <span style="text-indent: 1em; font-size: 1em;">Dükler, kontlar, başbakanlar değil. Hayır, Bay Alistair Blunt gibileri. Halk hemen hemen onun yüzünü hiç görmemişti. Arada sırada gazeteler de iki üç satırla Alistair Blunt'tan söz ediyordu. Öyle dikkati çekecek, renkli bir adam değildi o. </span><span style="text-indent: 1em; font-size: 1em;">Alistair Blunt silik bir tipti ve İngiltere'deki en büyük bankanın başındaydı. </span><span style="text-indent: 1em; font-size: 1em;">Son derece zengindi. Hükümetlere kısaca, "Evet," veya, "Hayır," diye cevap verecek durumdaydı. Sakin, sessiz bir hayat sürüyor, öyle toplantılarda nutuk çekmiyordu. Ama müthiş bir güce sahipti o da başka.</span></p>

  <p class="calibre1">Bay Morley, Poirot'nun dişini doldururken adeta saygıyla, </p>

  <p class="calibre1">"Randevularına daima tam zamanında gelir," dedi. "Genellikle arabasını yollar ve bürosuna yürüyerek döner. Nazik, sessiz, iddiasız bir adam. Golfe meraklı, bahçesiyle ilgilenmekten hoşlanıyor. Onun Avrupa'nın yarısını satın alacak güçte olduğu insanın aklına bile gelmez. Halbuki sizin ve benim gibi bir adam o." </p>

  <p class="calibre1">Poirot, Bay Morley'in kendisini onunla bir tutmasına bir an sinirledi. Bay Morley iyi bir dişçiydi. Ama Londra'da başka iyi dişçiler de vardı. Fakat... </p>

  <p class="calibre1">Hercule Poirot bir taneydi. </p>

  <p class="calibre1">Bay Morley, "Lütfen çalkalayın," dedi. </p>

  <p class="calibre1">Sonra ikinci dişe geçti. </p>

  <p class="calibre1">"Biliyor musunuz, biz memlekette öyle fazla gürültü koparmaktan, alkışlayıp bağırmaktan hoşlanmıyoruz. Bildiğiniz gibi kraliçemiz gayet demokrattır. Tabii sizin gibi bir Fransız..." </p>

  <p class="calibre1">"Ben Fransız değilim. Belçikalıyım..." </p>

  <p class="calibre1">Bay Morley üzüntüyle başını salladı. </p>

  <p class="calibre1">"Cık cık cık... Oyuğun tamamıyla kuru olması lazım." </p>

  <p class="calibre1">Dişin üstüne amansızca sıcak hava sıktı. Sonra da, </p>

  <p class="calibre1">"Sizin <span style="text-indent: 1em; font-size: 1em;">Belçikalı olduğunuzu bilmiyordum," diye devam etti. "Çok ilginç... Kral Leopold'un fevkalade bir insan oldu</span><span style="text-indent: 1em; font-size: 1em;">ğunu söylerlerdi... Ben krallık törelerine çok inanırım. Onları iyi yetiştiriyorlar. Mesela... karşılaştıkları kimselerin adlarını ve yüzlerini hatırlamaları şaşılacak bir şeydir. Tabii uygun bir şekilde yetiştirilmenin sonucu bu. Ama bazı insanların da buna ayrı bir kabiliyetleri vardır. Mesela benim. Açıkçası ben isimleri pek hatırlayamam. Ama gördüğüm hiçbir çehreyi de unutmam. Hayret edilecek bir şeydir bu. Örneğin geçen gün gelen hastayı daha önce bir yerde görmüştüm. Adının benim için hiçbir anlamı yoktu. Fakat kendi kendime hemen, 'Ben sizi daha önce nerede görmüştüm?' diye sordum. Bunu henüz hatırlamış değilim... Ama hatırlayacağım... Bundan eminim... Lütfen ağzınızı tekrar çalkalayın."</span></p>

  <p class="calibre1">Poirot bu isteği yerine getirdi. Bay Morley dikkatle hastasının ağzına baktı. </p>

  <p class="calibre1">"Evet... Oldu sanırım... Şimdi ağzınızı kapayın... Ama yavaşça... Rahat mı?... <span style="text-indent: 1em; font-size: 1em;">Bir yükseklik yok ya? Tekrar açın, lütfen. Evet, iyi oldu."</span></p>

  <p class="calibre1">Masa dönerek uzaklaştı. </p>

  <p class="calibre1">Hercule Poirot iskemleden indi. Hürdü artık. </p>

  <p class="calibre1">"Eh, güle güle, Mösyö Poirot. Bizim evde birkaç katille karşılaşmamış olduğunuzu umarım." </p>

  <p class="calibre1">Poirot güldü. </p>

  <p class="calibre1">"Yukarı çıkmadan önce bekleme salonundakilerin hepsi de bana katil gibi gözüktü. Ama belki şimdi onları başka türlü göreceğim." </p>

  <p class="calibre1">"Evet, evet. 'Öncesi'yle 'sonrası' arasında büyük fark vardır. Ama ne olursa olsun artık biz dişçiler öyle kimsenin canını yakmıyoruz. Asansörü getirteyim mi?" </p>

  <p class="calibre1">"Hayır, hayır, merdivenden inerim." </p>

  <p class="calibre1">"Nasıl isterseniz. Asansör tam merdivenin yanında." </p>

  <p class="calibre1">Poirot dışarı çıktı. Kapıyı arkasından kaparken yine lavabodan su şırıltısı gelmeye başlamıştı. </p>

  <p class="calibre1">Belçikalı merdivenden inmeye başladı. Son sahanlığa eriştiği sırada Hindistan'dan geldiği anlaşılan albayın sokak kapısın<span style="text-indent: 1em; font-size: 1em;">dan çıktığını gördü. Tatlı tatlı, hoş bir adam, diye düşündü. Herhalde iyi bir nişancı. Bir sürü kapları vurmuş olduğundan eminim.</span></p>

  <p class="calibre1">Şapkasıyla bastonunu almak için bekleme salonuna girdi. O huzursuz genç adam hâlâ oradaydı. Poirot buna biraz şaştı. Başka bir hasta ise bir koltuğa oturmuş <span style="text-indent: 1em; font-size: 1em;">gazete okuyordu.</span></p>

  <p class="calibre1">Poirot, yeni edindiği o şefkatle genç adamı süzdü. Yabancının hâlâ o öfkeli ve ateşli hali vardı. Sanki cinayet işlemeyi planlıyordu. Poirot adeta sevgiyle, </p>

  <p class="calibre1">"Ama aslında o katil değil," dedi kendi kendine. "Herhalde biraz sonra bu genç de işkence sona erdiği için neşeyle merdivenden inecek. Mutlu mutlu gülümseyecek ve kimsenin kötülüğünü de istemeyecek." </p>

  <p class="calibre1">Küçük uşak içeri girdi. Ve kesin bir tavırla, </p>

  <p class="calibre1">"Bay Blunt," dedi. </p>

  <p class="calibre1">Koltukta oturan adam gazetesini bırakarak kalktı. Orta boylu, orta yaşlı bir kimseydi. Ne şişmandı, ne zayıf. Sade fakat şık bir elbise giymişti. <span style="text-indent: 1em; font-size: 1em;">Çocuğun peşi sıra odadan çıktı.</span></p>

  <p class="calibre1">İngiltere'nin en zengin ve en güçlü adamlarından biriydi Blunt. Ama herkes gibi o da dişçiye gitmek zorunda kalıyordu. Ve muhakkak ki bu konuda herkesin hissettiklerini duyuyordu. </p>

  <p class="calibre1">Hercule Poirot, şapkasıyla bastonunu alırken bunları düşünüyordu. Kapıya doğru giderken bir an omzunun üzerinden baktı. Sonra da şaşkın şaşkın, bu genç adamın dişi fena sancıyor galiba, diye düşündü. </p>

  <p class="calibre1">Poirot holde aynanın önünde durarak bıyığını düzeltti. Bay Morley'in tedavisi sırasında biraz karışmıştı bıyığı. Belçikalı bu işi bitirdiği sırada asansör tekrar aşağıya indi. Küçük uşak ahenksiz bir şekilde ıslık çalarak hole çıktı. </p>

  <p class="calibre1">Poirot'yu görünce birdenbire sustu. Koşup ön kapıyı açtı. </p>

  <p class="calibre1">Tam o sırada evin önünde bir taksi durdu. Arka taraftan bir ayak uzandı. Poirot bu ayağı kibar bir ilgiyle süzdü. </p>

  <p class="calibre1">"Biçimli bir bilek... Çorap iyi cins... Evet, ayak güzel... Ama ayakkabı hoşuma gitmedi." </p>

  <p class="calibre1">Yepyeni rugan bir pabuçtu bu. <span style="text-indent: 1em; font-size: 1em;">Koskocaman pırıltı</span><span style="text-indent: 1em; font-size: 1em;">lı bir tokası vardı. Belçikalı başını salladı. </span></p>

  <p class="calibre1"><span style="text-indent: 1em; font-size: 1em;">"İşte bu hiç sık değil... Tam bir taşralıya yakışacak bir şey."</span></p>

  <p class="calibre1">Kadın taksiden indi. Fakat aynı anda diğer ayağı kapıya takıldı ve ıskarpinindeki toka koptu. Bu hafifçe şıngırdayarak kaldırıma yuvarlandı. <span style="text-indent: 1em; font-size: 1em;">Poirot, nezaketle ileri doğru fırladı. Tokayı yerden aldı. Sonra bir reverans yaparak kadına uzattı.</span></p>

  <p class="calibre1">Ah... Kadın kırkını aşmış, ellisine yaklaşmıştı. Altın çerçeveli kelebek gözlüğü vardı. Sarımsı kırçıl saçları karmakarışıktı. Elbiseleri ise berbattı. O iç sıkıcı 'artistik' yeşil renkteydi bunlar. Kadın, Poirot'ya teşekkür etti. Bunu yaparken de önce kelebek gözlüğünü, sonra da çantasını düşürdü. </p>

  <p class="calibre1">Poirot'nun o çapkınca nezaketi kalmamıştı artık. Ama yine de terbiyeli terbiyeli düşenleri topladı. </p>

  <p class="calibre1">Kadın 58 numaralı evin önündeki basamaklardan çıkarken, Poirot da bahşişi pek az bulduğu anlaşılan şoföre yaklaştı. </p>

  <p class="calibre1">"Boş musunuz?" </p>

  <p class="calibre1">Şoför sıkıntılı sıkıntılı, "Ah," dedi. "Boşum ya..." </p>

  <p class="calibre1">Hercule Poirot, "Ben de öyle," diye cevap verdi. "Boşum... Ve hürüm... Ve hiçbir derdim de yok." Şoförün kendisine büyük bir şüpheyle baktığını görünce ekledi. </p>

  <p class="calibre1">"Hayır, dostum, sarhoş değilim. Anlayacağın dişçiden şimdi çıktım. Artık buraya altı ay uğramayacağım. Bunu düşündükçe içim içime sığmıyor."</p>
</body>
</html>
