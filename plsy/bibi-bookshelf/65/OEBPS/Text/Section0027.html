<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">YEDİ, SEKİZ, ONLARI DÜZGÜN KOY</h1>

  <h1 class="calibre1" id="sigil_toc_id_5">I</h1>

  <p class="calibre1">Günler geçti. Bay Morley öleli bir ay olmuştu. Miss Sainsbury-Seale'den hâlâ bir haber yoktu. <span style="text-indent: 1em; font-size: 1em;">Bu konu Japp'i gitgide daha da öfkelendiriyordu. </span></p>

  <p class="calibre1"><span style="text-indent: 1em; font-size: 1em;">"Allah kahretsin! Bu kadının bir yerde olması lazım, Poirot!"</span></p>

  <p class="calibre1">"Orası muhakkak, dostum."</p>

  <p class="calibre1">"Bu kadın ya öldü ya da hayatta. Öldüyse cesedi nerede? Mesela... diyelim ki kadın intihar etti..."</p>

  <p class="calibre1">"Bir intihar vakası daha mı?"</p>

  <p class="calibre1">"Yine başlamayalım. Siz hâlâ Morley'in öldürüldüğünü söylüyorsunuz. Bense onun intihar ettiğine inanıyoum."</p>

  <p class="calibre1">"Tabancanın nereden alındığını bulamadınız değil mi?"</p>

  <p class="calibre1">"Hayır. Yabancı malı o."</p>

  <p class="calibre1">"Bu da çok tuhaf değil mi?"</p>

  <p class="calibre1">"Sizin kastettiğiniz anlamda değil. Morley de Avrupa'ya gitmiş. Ablasıyla birlikte bir kurvazyere katılmışlar. İngiltere'de herkes kurvazyere katılıyor. <span style="text-indent: 1em; font-size: 1em;">Adam tabancayı uğradıkları bir yerde almış olabilir. Çok kimse memleketten uzaktayken bir silah almayı tercih ediyor. Böylece hayatın pek tehlikeli olduğunu düşünüyorlar." Bir an durdu. "Konuyu değiştirmeyin. Ne diyordum?.. </span><span style="text-indent: 1em; font-size: 1em;">Evet, farz edelim ki o Allahın cezası kadın intihar etti. Mesela... Kendisini nehre attı. Cesedi şimdiye kadar kıyıya vururdu. Cinayet için de aynı şeyi söyleyebiliriz."</span></p>

  <p class="calibre1">"Ama bacağına bir taş bağlamış ve kendisini Thames'e öyle atmışlardır."</p>

  <p class="calibre1">"Lime house'daki bir mahzenden tabii. Kadın yazarların dedektif romanlarını fazla okuyorsunuz galiba."</p>

  <p class="calibre1">"Biliyorum, biliyorum... Bu sözleri söylerken kızarıyorum."</p>

  <p class="calibre1">"Kadını da dünyaya kol atmış bir çete ortadan kaldırdı tabii."</p>

  <p class="calibre1">Poirot içini çekti. </p>

  <p class="calibre1">"Bana son zamanlarda gerçekten böyle çetelerin olduğunu söylediler."</p>

  <p class="calibre1">"Kim söyledi bunu?"</p>

  <p class="calibre1">"Bay Reginald Barnes."</p>

  <p class="calibre1">Japp mırıldandı. </p>

  <p class="calibre1">"Belki bu konuda bir fikri vardır. İçişlerindeyken <span style="text-indent: 1em; font-size: 1em;">'Yabancılar' bürosundaydı."</span></p>

  <p class="calibre1">"Siz aynı fikirde değil misiniz?"</p>

  <p class="calibre1">"Bu benim konum dahilinde değil. Ah, evet, böyle şeyler var. Ama ekseri onlar etkisiz kalıyorlar."</p>

  <p class="calibre1">Kısa bir sessizlik oldu. Poirot bıyığını burup duruyordu.</p>

  <p class="calibre1">Japp, "Biraz bilgi daha edindik," dedi. "Kadın Hindistan'dan buraya Amberiotis'le aynı gemide gelmiş. Ama adam birinci mevkideymiş, Mabelle ise ikincide. Onun için bu bakımdan önemli bir şey olduğunu sanmıyorum. Fakat Savoy'daki garsonlardan biri kadının adamın ölümünden bir hafta önce otelde onunla yemek yediğini sanıyor."</p>

  <p class="calibre1">"O halde onların aralarında bir ilişki vardı."</p>

  <p class="calibre1">"Olabilir ama pek sanmıyorum. Hayır kurumlarında çalışan kadının kirli işlere girişmeyeceğinden eminim."</p>

  <p class="calibre1">"Amberiotis kirli işlere karışmış mı ki?"</p>

  <p class="calibre1">"Tabii. Avrupa'daki bazı dostlarımızla sıkı ilişkiler kurmuş. Casusluk yani."</p>

  <p class="calibre1">"Bundan emin misiniz?"</p>

  <p class="calibre1">"Evet. Tabii Amberiotis işin kirli tarafını kendisi yapmıyormuş. Aslında onu katiyen tutuklayamazdık. Organizasyon kuruyor, haberleri topluyormuş. Onun görevi buymuş." Japp bir an durdu. "Ama bunun Sainsbury-Seale konusunda bize hiç faydası yok. Kadın bu işe karışmış olamaz."</p>

  <p class="calibre1">"Onun Hindistan'da yaşadığını unutmayın. Geçen yıl orada hayli kargaşalık oldu."</p>

  <p class="calibre1">"Amberiotis ve dürüst Miss Sainsbury-Seale. Onların iş arkadaşı olduklarına inanamam."</p>

  <p class="calibre1">"Miss Sainsbury-Seale'in, Bay Alistair Blunt'ın karısının samimi arkadaşlarından olduğunu biliyor muydunuz?"</p>

  <p class="calibre1">"Kim demiş? Buna inanmam. Onlar aynı sınıftan insanlar değiller."</p>

  <p class="calibre1">"Kadın bunu kendisi söylemiş."</p>

  <p class="calibre1">"Kime?"</p>

  <p class="calibre1">"Bay Alistair Blunt'a."</p>

  <p class="calibre1">"Ha! Şu mesele! Herhalde adam bu ağızlara çoktan alışmıştır. Poirot, yani Amberiotis'in kadından bu şekilde faydalandığını mı kasdediyorsunuz? Ama bu bir işe yaramazdı ki. Blunt bir bağışta bulunarak bizim Mabelle'i başından savardı. <span style="text-indent: 1em; font-size: 1em;">Kadını hafta sonunu geçirmeye filan davet etmezdi. Blunt, o kadar tecrübesiz de değil."</span></p>

  <p class="calibre1">Bu sözler o kadar doğruydu ki, Poirot, </p>

  <p class="calibre1">"Evet, orası öyle," demekten başka çare bulamadı.</p>

  <p class="calibre1">Japp, Sainsbury-Seale olayını özetlemeye devam etti. </p>

  <p class="calibre1">"Belki de kadının cesedini deli bir bilgin asit dolu bir kazana attı. Romancılar bu usulden de pek hoşlanırlar! Ama bana inanın, hepsi saçma bunların. Eğer kadın öldüyse, o zaman cesedini usulca bir yere gömdüler demektir."</p>

  <p class="calibre1">"Mesela nereye?"</p>

  <p class="calibre1">"Evet, nereye? Kadın Londra'da kayboldu. Burada hiç bahçe yok. Yani bu işe uygun bir bahçe. Bize lazım olan şöyle ıssız bir yerde bir tavuk çiftliği."</p>

  <p class="calibre1">Bir bahçe... Poirot'nun gözlerinin önünde Bay Barnes'ın Ealing'deki evi belirdi. Onun da bir bahçesi vardı. Düzenli, dört köşe tarhlı bir bahçe. Ölü <span style="text-indent: 1em; font-size: 1em;">kadının oraya gömülmesi pek tuhaf olurdu. Belçikalı kendi kendine, saçmalama, dedi.</span></p>

  <p class="calibre1">Japp, "Eğer kadın ölmediyse," diyordu. "O halde şimdi nerede? O kaybolalı bir ayı geçti. Gazeteler kadının tarifini yayınladılar. Bütün İngiltere de o gazeteleri okuyor..."</p>

  <p class="calibre1">"Miss Sainsbury-Seale'i gören olmuş mu?"</p>

  <p class="calibre1">"A, tabii. Hemen herkes görmüş onu! Memlekette kaç tane orta yaşlı, silik, zeytin yeşili hırkalı kadın olduğunu bilemezsiniz! Adamlarım sabırla her haberi incelediler. Ama hiçbirinden de bir sonuç çıkmadı. Üstelik gayet saygıdeğer orta yaşlı birkaç kadını da kızdırdılar."</p>

  <p class="calibre1">Poirot anlayışla başını salladı.</p>

  <p class="calibre1">Japp, "Halbuki bu kadın gerçek adıyla yaşayan bir kimse," dedi. "Yani bazen uydurma bir kişilikle karşılaşırsın. Yani bir kadın gelir ve Miss Spink rolünü oynar. Halbuki aslında Miss Spink diye biri yoktur. Fakat Miss Sainsbury-Seale böyle biri değil. Yani onun bir geçmişi var. Kadının hayatını da çocukluğundan itibaren biliyoruz. Mabelle gayet normal bir hayat sürmüş. Sonra birdenbire... <span style="text-indent: 1em; font-size: 1em;">Ortadan kalbolmuş."</span></p>

  <p class="calibre1">Poirot mırıldandı. </p>

  <p class="calibre1">"Bunun bir sebebi olmalı."</p>

  <p class="calibre1">"Morley'i o vurmadı... Eğer kasdettiğiniz buysa. Miss Sainsbury-Seale çıktıktan sonra Amberiotis, Morley'in yanına gitmiş. Adam hayattaymış yani. Kadının o sabah dişçiden çıktıktan sonra yaptıklarını da inceledik."</p>

  <p class="calibre1">Poirot sabırsızlıkla başmüfettişin sözünü kesti. </p>

  <p class="calibre1">"Ben kadının Morley'i vurduğunu söylemiyorum. O böyle bir şey yapmadı. Fakat yine de..."</p>

  <p class="calibre1">Japp, "Eğer Morley konusunda haklıysanız," dedi. "O zaman adam kadına bir şey söyledi demektir. Aslında bu katille ilgili bir ipucu sayılır ama Mabelle bunun farkında bile değil... Evet, eğer böyle olduysa o zaman kadını bilerek isteyerek öldürdüler demektir."</p>

  <p class="calibre1">Poirot, "Ama bu büyük bir organizasyon ister," dedi. "Böyle bir şey de Queen Charlotte Sokağı'ndaki sakin bir dişçinin ölümüne hiç uymuyor."</p>

  <p class="calibre1">"Reginald Barnes'in anlattığı her şeye inanmayın! Acayip bir adamdır."</p>

  <p class="calibre1">Japp ayağa kalktı. Poirot, </p>

  <p class="calibre1">"Haber gelirse bunu bana hemen bildirin, olur mu?" <span style="text-indent: 1em; font-size: 1em;">dedi.</span></p>

  <p class="calibre1">Başmüfettiş gittikten sonra Belçikalı uzun süre hareketsiz oturdu. Kaşları çatılmıştı. Ona sanki bir şeyi bekliyormuş gibi geliyordu...</p>

  <p class="calibre1">Bir hafta sonra akşama doğru beklediği haber geldi.</p>
</body>
</html>
