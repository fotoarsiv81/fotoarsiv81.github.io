<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">III</h1>

  <p class="calibre1">Poirot böyle düşüne düşüne yürüyerek Regent Park'a vardı. Taksiye binerek eve gitmeden önce parkı yürüyerek geçme<span style="text-indent: 1em; font-size: 1em;">ye karar verdi. Belçikalı, şık rugan ayakkabılarının ayaklarını ne zaman sıkmaya başlayacaklarını dakikası dakikasına bilirdi.</span></p>

  <p class="calibre1">Güzel bir yaz günüydü. Poirot hoşgörüyle flörtçü dadılarla onların sevgililerine baktı. Kızlar kıkır kıkır gülüyor, gezmeye çıkardıkları tombul çocuklar ise dadılarının dalgınlıklarından faydalanarak yaramazlık ediyorlardı. <span style="text-indent: 1em; font-size: 1em;">Köpekler havlayarak koşuyordu. </span><span style="text-indent: 1em; font-size: 1em;">Küçük oğlan çocuklar havuzda yelkenlilerini yüzdürüyorlardı. </span><span style="text-indent: 1em; font-size: 1em;">Ve her ağacın altında çiftler, birbirlerine sokulmuş oturuyorlardı... </span><span style="text-indent: 1em; font-size: 1em;">Bu sahneden hoş bir şekilde etkilenen Hercule Poirot, </span></p>

  <p class="calibre1"><span style="text-indent: 1em; font-size: 1em;">"Ah, gençlik, gençlik," </span><span style="text-indent: 1em; font-size: 1em;">diye mırıldandı.</span></p>

  <p class="calibre1">Bu küçük Londra'lı kızlar havalıydılar. Eski püskü, veya gösterişli elbiselerini taşımasını iyi biliyorlardı. <span style="text-indent: 1em; font-size: 1em;">Ama ne yazık ki vücutları pek de güzel sayılmazdı. Eskiden hayranların gözlerini parlatan o şehvetli hatlar ve kıvrımlar neredeydi?</span></p>

  <p class="calibre1"><i>Hercule Poirot da öyle bir kadını hatırlıyordu... Bir tek kadını... Ne şahane bir yaratıktı o... Bir Cennet Kuşu... Bir Venüs...</i></p>

  <p class="calibre1"><i>Şimdiki bu güzel kızların arasında Kontes Vera Rossakof'la boy ölçüşebilecek kimse var mı? Tam anlamıyla bir Rus asiliydi. Hem de parmaklarının ucuna kadar.</i></p>

  <p class="calibre1">Poirot ayrıca kadının usta bir hırsız olduğunu da hatırlıyordu... Bu alanda doğuştan büyük yeteneği olan bir kadın. <span style="text-indent: 1em; font-size: 1em;">Poirot içini çekerek hayallerini süsleyen o gösterişli kadını aklından çıkarmaya çalıştı.</span></p>

  <p class="calibre1">Sonra da, "<i>Regent Park'ının ağaçları altında flört etmekten hoşlanan dadılarla genç hizmetçi kızlar değil,</i> diye düşündü. <i>Şuradaki elbise Schiaparelli'nin bir eseri... Şu ağacın altında oturuyor. Genç adam da ona iyice sokulmuş... Büyük bir heyecanla yalvarıyor... Kızın hemen razı olmaması gerek... Genç kızın bu<span style="text-indent: 1em; font-size: 1em;">nu bildiğini, anladığını umarım... Avın verdiği heyecan mümkün olduğu kadar uzatılmalı..."</span></i></p>

  <p class="calibre1">Poirot şefkatle genç çifti süzerken birdenbire bu iki insanın tanıdık olduklarını fark etti.</p>

  <p class="calibre1">Demek Jane Olivera, Amerikalı genç sevgilisiyle buluşmak için Regent's Park'a gelmişti?</p>

  <p class="calibre1">Poirot'nun yüzünde kederli ve haşin bir ifade belirdi.</p>

  <p class="calibre1"></p>

  <p class="calibre1"></p>

  <p class="calibre1">Kısa bir tereddütten sonra çim alanı aşarak genç çifte doğru gitti. Mübalağalı bir hareketle şapkasını çıkardı. </p>

  <p class="calibre1">"Bonjuar, bonjuar!"</p>

  <p class="calibre1">Galiba Jane Olivera onu gördüğüne biraz sevinmişti.</p>

  <p class="calibre1">Diğer taraftan Howard Raikes'in konuşmalarının bu şekilde kesilmesine fena halde sinirlenmiş olduğu anlaşılıyordu. Öfkeyle, </p>

  <p class="calibre1">"Yine mi siz?" diye homurdandı.</p>

  <p class="calibre1">Jane, "Günaydın," Mösyö Poirot," dedi. "En beklenmedik anda insanın karşısına çıkıyorsunuz. Öyle değil mi?"</p>

  <p class="calibre1">Raikes hâlâ soğuk soğuk Poirot'yu süzüyordu. </p>

  <p class="calibre1">"Hangi taşın altını kaldırırsak sizi görüyoruz."</p>

  <p class="calibre1">Poirot endişeyle sordu. </p>

  <p class="calibre1">"Sizi rahatsız etmiyorum ya?"</p>

  <p class="calibre1">Jane Olivera nezaketle, </p>

  <p class="calibre1">"Ne münasebet," dedi.</p>

  <p class="calibre1">Howard Raikes hiçbir şey söylemedi.</p>

  <p class="calibre1">Poirot gülümsedi. </p>

  <p class="calibre1">"Seçtiğiniz yer gerçekten çok güzel."</p>

  <p class="calibre1">Bay Raikes, </p>

  <p class="calibre1">"İdi," dedi. "Pek güzel idi."</p>

  <p class="calibre1">Jane bağırdı. </p>

  <p class="calibre1">"Sus, Howard. Senin biraz terbiyeli olman lazım."</p>

  <p class="calibre1">Howard Raikes burun kıvırdı. </p>

  <p class="calibre1">"Terbiyenin ne faydası var?"</p>

  <p class="calibre1">Jane, "Bunun insana çok yardımının dokunduğunu sen de öğreneceksin," diye cevap verdi. "Aslında ben de terbiyeli sayılmam. Ama bu benim için önemli değil. Çünkü zenginim, oldukça güzel sayılırım ve bir sürü önemli ahbabım var. Son zamanlarda reklamlarda sık sık sözü geçen o kusurlardan hiçbiri de <span style="text-indent: 1em; font-size: 1em;">bende yok. Onun için de terbiyesizliğim büyük bir noksanlık sayılmaz."</span></p>

  <p class="calibre1">Raikes, "Benim gevezelik edecek vaktim yok, Jane," dedi. "En iyisi ben gideyim."</p>

  <p class="calibre1">Ayağa kalkarak, soğuk bir tavırla Poirot'ya selam verdi. Sonra da hızla uzaklaştı.</p>

  <p class="calibre1">Jane Olivera elini çenesine dayayarak genç adamın arkasından baktı.</p>

  <p class="calibre1">Poirot içini çekti. </p>

  <p class="calibre1">"Ne yazık ki o atasözü doğru. İnsan flört ederken iki kişi yetiyor. Üçüncü bir kimse ise fazlalık oluyor."</p>

  <p class="calibre1">Jane, "Flört?" dedi. "Ne laf!"</p>

  <p class="calibre1">"Evet, ama bu doğru kelime değil mi? Genç bir adamın bir kıza evlenme teklif etmeden önce ona ilgi göstermesi, onunla meşgul olması demek değil mi bu? 'Flört eden bir çift' demezler mi?"</p>

  <p class="calibre1">"Ahbaplarınızın pek komik sözler söyledikleri anlaşılıyor."</p>

  <p class="calibre1">Hercule Poirot usulca, şarkı söyler gibi, </p>

  <p class="calibre1">"On üç, on dört, kızlar flört ediyor..." diye tekrarladı.</p>

  <p class="calibre1">Jane sert bir sesle bağırdı... </p>

  <p class="calibre1">"Evet... Ben de o kalabalıkta bir kişiyim herhalde?..." Birdenbire Poirot'ya döndü. "Sizden özür dilemek istiyordum. Geçen gün bir hata yaptım. Dayıma bilhassa sokulduğunuzu, Exsham'a da Howard'ı gözetlemek için geldiğinizi sanıyordum. Ama daha sonra Alistair dayı sizi kendisinin ısrarla davet ettiğini söyledi. Sizden o kayıp kadın konusunu kesinlikle halletmenizi istediğini açıkladı. Şu Miss Sainsbury-Seale konusunu..."</p>

  <p class="calibre1">"Evet, öyle."</p>

  <p class="calibre1">"O akşam size söylediklerimden ötürü çok utanıyorum. Ama görünüşte insanda bu izlenimi bırakıyordunuz. Yani... sanki Howard'ın peşine takılmışsınız ve ikimizi birden gözetliyormuşsunuz gibi..."</p>

  <p class="calibre1">"Öyle de olsa, matmazel... Ben Bay Raikes'in dayınızın hayatını kurtardığına da tanık oldum. O, katilin üzerine atıldı ve onun tekrar ateş etmesine de engel oldu."</p>

  <p class="calibre1">"Bazı şeyleri çok garip bir şekilde söylüyorsunuz, Mösyö Poirot. Ciddi misiniz, değil misiniz, bunu hiçbir zaman anlayamıyorum."</p>

  <p class="calibre1">Poirot, "Şu anda çok ciddiyim, Miss Olivera," dedi.</p>

  <p class="calibre1">"Neden bana öyle bakıyorsunuz?" </p>

  <p class="calibre1">Jane'in sesi hafifçe titremeye başlamıştı.</p>

  <p class="calibre1">"Sanki... sanki... bana çok acıyormuşsunuz gibi bir haliniz var."</p>

  <p class="calibre1">"Matmazel, belki de pek yakında yapmak zorunda kalacağım şeyler için üzülüyorum..."</p>

  <p class="calibre1">"Eğer öyleyse... Onları yapmayın, olsun bitsin!"</p>

  <p class="calibre1">"Ne yazık ki buna mecburum, matmazel."</p>

  <p class="calibre1">Genç kız, bir süre Belçikalıyı süzdü. Sonra da, </p>

  <p class="calibre1">"Siz..." dedi. "Siz... o kadını buldunuz mu?"</p>

  <p class="calibre1"></p>

  <p class="calibre1"></p>

  <p class="calibre1">Poirot, "Şöyle diyelim," diye cevap verdi. "Ben kadının nerede olduğunu biliyorum."</p>

  <p class="calibre1">"Ölmüş mü?"</p>

  <p class="calibre1">"Öyle bir şey söyledim mi?"</p>

  <p class="calibre1">"O halde hayatta?"</p>

  <p class="calibre1">"Böyle bir şey de söylemedim."</p>

  <p class="calibre1">Jane Belçikalıya öfkeyle baktı. </p>

  <p class="calibre1">"Kadın ya sağ ya da ölü," diye bağırdı.</p>

  <p class="calibre1">"İkisinden biri olması lazım geldi mi?"</p>

  <p class="calibre1">"Aslında bu konu bu kadar basit değil."</p>

  <p class="calibre1">"Bana kalırsa siz konuları zorlaştırmaktan ayrı bir zevk alıyorsunuz."</p>

  <p class="calibre1">Hercule Poirot, "Evet," diye itiraf etti. "Benim hakkımda böyle söyledikleri olmuştur."</p>

  <p class="calibre1">Jane titredi. </p>

  <p class="calibre1">"Ne acayip değil mi?... Pek güzel, sıcak bir gün bu. Ama nedense birdenbire her tarafım buz gibi kesildi."</p>

  <p class="calibre1">"Belki biraz yürüseniz daha iyi olur, matmazel..."</p>

  <p class="calibre1">Jane ayağa kalktı. Bir an kararsız bir tavırla durdu. Sonra da birdenbire,</p>

  <p class="calibre1">"Howard kendisiyle evlenmemi istiyor," dedi. "He<span style="text-indent: 1em; font-size: 1em;">men. Hiç kimseye haber vermeden. Bana çok zayıf bir insan olduğumu... bu işi ancak bu şekilde başarabileceğimi söylüyor..." </span></p>

  <p class="calibre1"><span style="text-indent: 1em; font-size: 1em;">Durakladı. Sonra eliyle Poirot'un kolunu yakaladı. Parmakları şaşılacak kadar güçlüydü. </span></p>

  <p class="calibre1"><span style="text-indent: 1em; font-size: 1em;">"Ne yapmalıyım, Mösyö Poirot?"</span></p>

  <p class="calibre1">"Neden benim fikrimi soruyorsunuz? Size daha yakın olan kimseler var..."</p>

  <p class="calibre1">"Annem mi?... O bu evlenmenin sözünün bile edilmesini istemez. Avaz avaz bağırarak, evi başımıza geçirir... Alistair dayı? O fazla ihtiyatlı ve ukala. <span style="text-indent: 1em; font-size: 1em;">'Daha bol bol vaktim var, yavrum,' der. 'Her şeyden önce emin olman gerekir... </span><span style="text-indent: 1em; font-size: 1em;">Senin sevgilin olan o genç adam da biraz garip... Onun için acele etmesen daha doğru olur..."</span></p>

  <p class="calibre1">Poirot, "Arkadaşlarınız..." diyecek oldu.</p>

  <p class="calibre1">"Benim hiç arkadaşım yok ki. Evet, aptallardan meydana gelmiş bir gurupla dolaşıyorum. Onlarla içki içip dansa gidiyorum.... Yavan, tatsız şakalar yapıyorum... Şimdiye kadar tanıdığım, beğendiğim tek insan Howard."</p>

  <p class="calibre1">"Fakat... yine de... ne yapacağınızı neden bana soruyorsunuz, Miss Olivera?"</p>

  <p class="calibre1">Jane, "Çünkü," dedi. "Yüzünüzde pek tuhaf bir ifade var. Sanki bir şeye çok üzülüyormuşsunuz gibi... Sanki... bir şeyler olacağını biliyorsunuz... ve bana acıyorsunuz..." </p>

  <p class="calibre1">Durdu. Sonra da, </p>

  <p class="calibre1">"E?" diye bağırdı. "Ne diyorsunuz?"</p>

  <p class="calibre1">Hercule Poirot ağır ağır başını salladı.</p>
</body>
</html>
