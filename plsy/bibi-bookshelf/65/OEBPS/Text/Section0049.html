<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV</h1>

  <p class="calibre1">Poirot evine varınca, uşağı George, </p>

  <p class="calibre1">"Başmüfettiş Japp sizi bekliyor, efendim," <span style="text-indent: 1em; font-size: 1em;">dedi.</span></p>

  <p class="calibre1">Belçikalı odaya girerken, Japp mahcup bir tavırla gülümsedi. </p>

  <p class="calibre1">"İşte ben yine karşınızdayım, dostum. Siz gerçekten fevkala<span style="text-indent: 1em; font-size: 1em;">desiniz. Bu işleri nasıl başarıyorsunuz? Bütün o fikirleri nasıl buluyorsunuz? </span><span style="text-indent: 1em; font-size: 1em;">demeye geldim."</span></p>

  <p class="calibre1">"Bütün bunlar ne anlama geliyor?... A, pardon! Bir şey içer misiniz? Bir şurup? <span style="text-indent: 1em; font-size: 1em;">Veya viski?"</span></p>

  <p class="calibre1">"Viski bana yeter de artar bile."</p>

  <p class="calibre1">Japp birkaç dakika sonra viski bardağını kaldırarak, </p>

  <p class="calibre1">"Daima haklı olan Hercule Poirot'nun şerefine içiyorum," diye mırıldandı.</p>

  <p class="calibre1">"Hayır, hayır, mon ami."</p>

  <p class="calibre1">"Gayet güzel bir intihar olayıyla karşılaşmıştık. H.P. bunun cinayet olduğunu söyledi... Olayın bir cinayet olmasını istiyordu... Allah kahretsin! Sonunda bunun cinayet olduğu ortaya çıktı."</p>

  <p class="calibre1">"Ah? Demek sonunda benim fikrime geldiniz?"</p>

  <p class="calibre1">"Hiç kimse benim inatçı olduğumu söyleyemez. Delilleri görmemezlikten de gelemem. Ama işin kötüsü daha önce elimizde hiçbir delil yoktu."</p>

  <p class="calibre1">"Şimdi var mı?"</p>

  <p class="calibre1">"Evet... Onun için sizden özür dilemeye geldim... Delilleri de gümüş bir tepsj içersinde size takdim edeceğim."</p>

  <p class="calibre1"></p>

  <p class="calibre1"></p>

  <p class="calibre1">"Sevgili Japp, nefesimi tuttum bekliyorum."</p>

  <p class="calibre1">"Pekâlâ... "Dinleyin öyleyse... Frank Carter'in cumartesi günü Blunt'ı vurmaya kalkıştığı tabanca, Morley'i öldüren silahın eşi."</p>

  <p class="calibre1">Poirot, başmüfettişe hayretle bakakaldı. </p>

  <p class="calibre1">"Fakat bu çok garip!"</p>

  <p class="calibre1">"Evet... Bu Frank Carter'ın durumunu çok kötüleştiriyor."</p>

  <p class="calibre1">"Ama bu delil yine de kesin sayılmaz."</p>

  <p class="calibre1">"Hayır. Fakat bu intihar kararını yeniden gözden geçirmemiz için yeterli. <span style="text-indent: 1em; font-size: 1em;">Yabancı bir memleketin malı onlar. Kolay kolay rastlanılan tabancalardan da değil."</span></p>

  <p class="calibre1">Hercule Poirot hâlâ şaşkın şaşkın bakıyordu. Kaşları birer hilal halini almıştı.</p>

  <p class="calibre1">Nihayet, "Frank Carter mi?" dedi. "Hayır bu imkânsız!"</p>

  <p class="calibre1">Japp öfkeyle derin bir nefes aldı. </p>

  <p class="calibre1">"Neniz var, Poirot? Önce Morley'in öldürüldüğünü, olayın bir intihar olamayacağını söylediniz. Şimdi kalkıp size geldim. Sizinle aynı fikirde olduğumu açıklıyorum. Ama siz ağzınızda bir şeyler geveliyor ve durumu da beğenmiyorsunuz."</p>

  <p class="calibre1">"Morley'i Frank Carter'ın öldürmüş olduğuna inanıyor musunuz?"</p>

  <p class="calibre1">"Her şey uyuyor. Carter, Morley'e düşmandı. Bunu başından beri biliyorduk zaten. <span style="text-indent: 1em; font-size: 1em;">O sabah Queen Charlotte Sokağı'ndaki eve geldi. Sonradan da sevgilisine işe girdiğini müjdelemek için uğramış olduğunu iddia etti. Ama artık Carter'ın o sırada bir işi olmadığını biliyoruz. Carter işe o gün daha sonra girmiş. Bunu şimdi itiraf ediyor. İşte bu... bir numaralı yalan. Carter, on ikiyi yirmi beş </span><span style="text-indent: 1em; font-size: 1em;">geçeden itibaren nerede olduğunu söyleyemiyor. Güya Marylebone yolunda yürüyormuş. İlk ispat edebildiği şey biri beş geçe bir meyhanede içki içmiş </span><span style="text-indent: 1em; font-size: 1em;">olması. Barmen onun berbat halde olduğunu da söylüyor. Yüzü bembeyazmış, elleri titriyormuş." </span></p>

  <p class="calibre1"><span style="text-indent: 1em; font-size: 1em;">Hercule Poirot içini çekerek başını salladı. </span></p>

  <p class="calibre1"><span style="text-indent: 1em; font-size: 1em;">"Bu benim fikirlerime uymuyor," diye mırıldandı.</span></p>

  <p class="calibre1">"Neymiş sizin şu fikirleriniz?"</p>

  <p class="calibre1">"Anlattıklarınız beni çok sarstı. Çünkü eğer siz haklıysanız..."</p>

  <p class="calibre1">Kapı usulca açıldı. George saygılı bir tavırla, </p>

  <p class="calibre1">"Affedersiniz, efendim," dedi.</p>

  <p class="calibre1">"Fakat..."</p>

  <p class="calibre1">Uşak daha fazla bir şey söyleyemedi. Miss Glady Nevili onu bir kenara iterek telaşla odaya daldı. Ağlıyordu.</p>

  <p class="calibre1">"Ah, Mösyö Poirot..."</p>

  <p class="calibre1">Japp telaşla bağırdı. </p>

  <p class="calibre1">"Şey... Ben gideyim." </p>

  <p class="calibre1">Adeta koşarcasına çıktı.</p>

  <p class="calibre1">Gladys Nevili başmüfettişin arkasından kinle baktı. </p>

  <p class="calibre1">"İşte o adam... Scotland Yard'ın o iğrenç müfettişi... Zavallı Frank aleyhindeki delilleri o uydurdu."</p>

  <p class="calibre1">"Rica ederim, rica ederim, sakin olun."</p>

  <p class="calibre1">"Ama müfettiş gerçekten kötülük yaptı. Önce Frank'ın Bay Blunt denilen o adamı vurmaya kalktığını iddia ettiler. Sonra bu da yetmedi. Şimdi de Frank'ı zavallı Bay Morley'i öldürmekle suçluyorlar."</p>

  <p class="calibre1">Hercule Poirot öksürdü. </p>

  <p class="calibre1">"Bay Blunt'a ateş edildiği zaman ben de oradaydım... <span style="text-indent: 1em; font-size: 1em;">Exsham'da yani."</span></p>

  <p class="calibre1">Glady Nevili şaşkın şaşkın mırıldandı. </p>

  <p class="calibre1">"Frank öyle... öyle çocukça bir şey yaptıysa bile... Frank aslında 'İmparatorluk Gömlekleri'nden... Ellerinde bayraklarla yürüyorlar... Acayip bir selamları da var... Tabii Bay Blunt'ın karısı da adı kötüye çıkmış bir Yahudi kadınıymış sanırım... Bu zavallı gençleri etkileyip onları heyecanlandırıyorlar... Frank gibi zararsız gençleri... Tabii onlar da, kahramanca bir şey yaptıklarını sanıyorlar..."</p>

  <p class="calibre1">Poirot sordu. </p>

  <p class="calibre1">"Frank Carter'ın savunması bu mu?"</p>

  <p class="calibre1">"Ah, hayır, hayır! Frank hiçbir şey yapmadığına, tabancayı da daha önce görmediğine yemin ediyor... Tabii kendisiyle konuşamadım... Buna izin vermediler... Ama Frank bir avukat tuttu... Adam da bana onun anlattıklarını tekrarladı. Frank, kendisini tuzağa düşürdüklerini söylüyor."</p>

  <p class="calibre1">Poirot, "Avukatı Frank Carter'in daha akla yakın bir hikâye bulmasını istiyor, herhalde," dedi.</p>

  <p class="calibre1">"Avukatlar insana çok zorluk çıkarıyorlar. Hiçbir şeyi açık açık söylemiyorlar. <span style="text-indent: 1em; font-size: 1em;">Ama beni endişelendiren Frank'ı cinayetle suçlamaları. Ah, Mösyö Poirot, Frank'ın Bay Morley'i öldürmediğinden eminim. Kesinlikle... Frank'ın onu öldürmesi için bir sebep yoktu ki."</span></p>

  <p class="calibre1"></p>

  <p class="calibre1"></p>

  <p class="calibre1">Poirot sordu. </p>

  <p class="calibre1">"O sabah dişçiye uğradığı zaman henüz bir işi olmadığını söylüyorlar. Bu doğru mu?"</p>

  <p class="calibre1">"Mösyö Poirot, bu o kadar önemli mi yani? İşe sabah girmiş ya da akşam, bu neyi ifade eder ki."</p>

  <p class="calibre1"><span style="text-indent: 1em; font-size: 1em;">Poirot, "Ama," dedi. "Frank Carter önce size şansının döndüğünü ve işe girdiğini haber vermek için dişçiye uğradığını iddia etmiştir. Artık aslında şansının dönmediği anlaşılıyor. O halde Carter dişçiye neden uğradı?"</span></p>

  <p class="calibre1">"Açıkçası, Mösyö Poirot, zavallıcığın ümidi kırılmış, keyfi kaçmıştı. Size doğrusunu söyleyeyim... Galiba o biraz da içmişti. Zavallı Frank, içkiye pek dayanamaz. O sabahki içki sinirlerini büsbütün bozmuş ve... ve onun aksileşmesine sebep olmuş. Frank kavga etmeye karar vererek, kalkıp Queen Charlotte Sokağı'ndaki eve gitmiş. Niyeti Bay Morley'den hesap sormakmış. <span style="text-indent: 1em; font-size: 1em;">Anlayacağınız Frank çok hassastır. Bay Morley'in kendisini kötülemesi de onu çok sarsıyordu. Kendi tabiriyle 'Bay Morley'in beni zehirlemesine' de kızıyordu."</span></p>

  <p class="calibre1">"Bu yüzden tam çalışma saatleri sırasında bir olay çıkarmaya karar vermiş, öyle mi?"</p>

  <p class="calibre1">"Şey... Evet... Frank böyle düşünmüş sanırım. Tabii kötü bir şey bu... Frank böyle düşünmemeliydi."</p>

  <p class="calibre1">Poirot karşısındaki gözleri yaşlı, genç sarışına baktı. </p>

  <p class="calibre1">"Frank Carter'ın tabancası olduğunu biliyor muydunuz? Daha doğrusu bir çift tabancası?"</p>

  <p class="calibre1">"Ah, hayır, Mösyö Poirot. Böyle bir şeyden haberim olmadığına yemin ederim. <span style="text-indent: 1em; font-size: 1em;">Ayrıca bu iddianın da doğru olmadığından da eminim."</span></p>

  <p class="calibre1">Poirot başını hayretle, ağır ağır salladı.</p>

  <p class="calibre1">"Ah, Mösyö Poirot, ne olur bize yardım edin! Bizim tarafımızdan olduğunuzu bildiğim takdirde..."</p>

  <p class="calibre1">Poirot, "Ben taraf tutmam," dedi. "Ben sadece gerçekten yanayım!"</p>

  <p class="calibre1">Poirot, kızı başından savdıktan sonra Scotland Yard'ı aradı. Japp henüz dönmemişti. Fakat Komiser Beddoes, nezaketle Belçikalının istediği bütün bilgiyi verdi.</p>

  <p class="calibre1">Polis, Frank Carter'ın Exsham'daki saldırıdan önce o tabancaya sahip olduğunu gösterecek bir delil bulamamıştı henüz.</p>

  <p class="calibre1">Poirot düşünceli bir tavırla telefonu kapattı. Carter'in lehinde bir noktaydı bu. Ama bundan başkası da yoktu.</p>

  <p class="calibre1">Belçikalı, Beddoes'den başka şeyler de öğrenmişti. Frank Carter, Exsham'a bahçıvan olarak girmesi konusunda yine o 'Gizli Servis' hikâyesinde ısrar etmişti. Kendisine önceden para ve bahçıvanlık konusunda başarılı olduğuna dair tavsiye mektubu verilmiş ve gidip Exsham'daki bahçıvanbaşıyla konuşması söylenmişti.</p>

  <p class="calibre1">Ona diğer bahçıvanların konuşmalarını dinlemesi, 'kızıl' eylemlileri ayırt etmesi ve kendisinin de böyle düşünceleri olduğunu açıklaması konusunda talimat verilmişti. Frank Carter'la bir kadın konuşmuş, genç adama bu emirleri de yine o vermişti. Kadın 'O..H.56' olarak tanındığını, onu güçlü bir komünist düşmanı olarak servise tavsiye ettiklerini açıklamıştı. Kadın, Carter'la loş bir yerde konuşmuştu. Genç adam onu bir daha gördüğü takdirde tanıyacağını da pek sanmıyordu. Kızıl saçlı, fazla makyajlı bir kadınmış.</p>

  <p class="calibre1">Poirot mırıldandı. Yine olay casus romanlarını andıran bir yön almaya başlamıştı.</p>

  <p class="calibre1">Belçikalı, olayları Bay Bames'la tartışmayı istiyordu.</p>

  <p class="calibre1">Son postadan Poirot'yu daha da sarsan bir şey çıktı.</p>

  <p class="calibre1">Ucuz bir zarfın üzerine bozuk bir yazıyla kendi adresi yazılmıştı. Mektubun Hertfordshire'den postaya atıldığı anlaşılıyordu.</p>

  <p class="calibre1">Poirot zarfı çabucak açarak mektubu okumaya başladı.</p>

  <p class="calibre1"><b><i>"Sayın Bay Poirot,</i></b></p>

  <p class="calibre1"><b><i>Sizi rahatsız ettiğim için kusuruma bakmayacağınızı umarım. Fakat çok endişeliyim ve ne yapacağımı da bilmiyorum. Polisle hiçbir şekilde karşılaşmak istemiyorum. Belki de önceden bildiklerimi anlatmam gerekiyordu. Ama onlar beyefendinin kendisini vurduğunu söylediler. Ben de Miss Nevill'in sevgilisinin başını derde sokmayı istemedim. Açıkçası bu işi onun yapmış olabileceği bir an <span style="text-indent: 1em; font-size: 1em;">bile aklıma gelmedi. Ama şimdi onun çalıştığı köşkün sahibini vurmaya kalkıştığı için tutuklandığını öğrendim. Onun için belki de kaçığın biri. Bu yüzden benim de bildiklerimi anlatmam iyi olacak. Bu yüzden size mektup yazmayı düşündüm.</span></i></b></p>

  <p class="calibre1"><b><i>Neticede siz hanımefendinin ahbabısınız. Geçen gün de bana öyle ısrarla bir şey olup olmadığını da sordunuzdu. Keşke sizinle o zaman konuşsaydım. Ama bütün bunların polisle karşılaşmama sebep olmayacağını umarım. Bu hiç hoşuma gitmez.</i></b></p>

  <p class="calibre1"><b><i>Hele annem buna çok sinirlenir. O çok titizdir.</i></b></p>

  <p class="calibre1"><b><i>Saygılarımla. Agnes Flecther."</i></b></p>

  <p class="calibre1">Poirot mırıldandı. </p>

  <p class="calibre1">"Bunun bir erkekle ilgisi olduğunu sezmiştim... Ama adamı yanlış tahmin etmişim."</p>
</body>
</html>
