<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"><br/></p>

  <h1 class="calibre1">II</h1>

  <p class="calibre1">Japp ertesi gün telefon etti. Sesi bir acayipti başmüfettişin. </p>

  <p class="calibre1">"Poirot, size bir haberim var. Bunu duymak ister misiniz? Bu iş yattı, dostum. Bu iş yattı."</p>

  <p class="calibre1">"Pardon? Hat bozuk galiba? Ne dediğinizi pek anlayamadım."</p>

  <p class="calibre1">"Bu iş burada bitiyor, dostum. Bitiyor. Üzerine soğuk su içelim. Ellerimizi göbeklerimizin üzerinde kenetleyerek pinekleyelim."</p>

  <p class="calibre1">Japp'ın sesi müthiş acıydı. Poirot fena halde şaşırdı. </p>

  <p class="calibre1">"Hangi iş bitiyor, Japp?"</p>

  <p class="calibre1">"Bütün bu Allahın belası mesele. Bu soruşturma! Bu inceleme! Her şey!"</p>

  <p class="calibre1">"Hâlâ bir şey anlamış değilim."</p>

  <p class="calibre1">"O halde dinleyin. Beni dikkatle dinleyin, zira isimleri açık açık söylemem imkânsız. Araştırmalarımızı biliyorsunuz. Bütün memleketi elek elek elediğimizi ve bir balığı yakalamaya çalıştığımızı da."</p>

  <p class="calibre1">"Evet, evet, tabii. Şimdi anladım."</p>

  <p class="calibre1">"Hah, işte o işe son verildi. Her şey örtbas edilecek. Bu konuda konuşulamayacak bile. Şimdi anladınız mı?"</p>

  <p class="calibre1">"Evet, evet. Ama sebep?"</p>

  <p class="calibre1">"O baş belası dışişleri bakanlığının emri bu."</p>

  <p class="calibre1">"Bu pek garip değil mi?"</p>

  <p class="calibre1"></p>

  <p class="calibre1"></p>

  <p class="calibre1">"Eh, arada sırada böyle şeyler oluyor."</p>

  <p class="calibre1">"Bu adamlar Miss... yani aradığımız balığı neden böyle hoş görüyorlar?"</p>

  <p class="calibre1">"Hoş gördükleri yok. Ona aldırmıyorlar da. Fakat işin dalgalanmasından çekiniyorlar. Yani, kadın hakimin karşısına çıkarıldığı takdirde Bayan A.C. <span style="text-indent: 1em; font-size: 1em;">hakkında fazla açıklamalarda bulunabilir, diye düşünüyorlar. Ceset hakkında yani. İşin gizli tutul</span><span style="text-indent: 1em; font-size: 1em;">ması istenilen tarafı da bu. Herhalde kadının o lanet olasıca kocası A.C.'yle ilgili. Şimdi anladınız mı?"</span></p>

  <p class="calibre1">"Evet, evet."</p>

  <p class="calibre1">"Herhalde adam, Avrupa'da bir yerde, tehlikeli bir durumda. Onu daha zor bir vaziyete düşürmeyi istemiyorlar."</p>

  <p class="calibre1">"Aha!"</p>

  <p class="calibre1">"Ne öyle mi? Ben de nezle olduğunuzu sandım. Öfkelenmekte çok haklısınız. Ben köpürüyorum. Kadının elini kolunu sallayarak çıkıp gitmesine göz yumacaklar. <span style="text-indent: 1em; font-size: 1em;">İşte beni de çıldırtan bu."</span></p>

  <p class="calibre1">Poirot usulca, "Kadın elini kolunu sallayarak çıkıp gidemeyecek," dedi.</p>

  <p class="calibre1">"Size söyledim ya. Elimiz kolumuz bağlı artık!"</p>

  <p class="calibre1">"Belki sizinkiler bağlı. Ama benimkiler değil."</p>

  <p class="calibre1">"Bravo Poirot! Demek soruşturmaya devam edeceksiniz?"</p>

  <p class="calibre1">"Tabii... Sonuna kadar. Ölüme kadar."</p>

  <p class="calibre1">"Bu sizin ölümünüz olmasın da, dostum. Eğer bu olay başladığı şekilde devam ederse, birinin size postayla zehirli bir örümcek yollaması da yakındır."</p>

  <p class="calibre1">Poriot telefonu kapatırken, neden o melodrama yakışacak sözleri söyledim acaba, diye düşündü. Ölüme kadar... Gerçekten pek saçma bir laf bu!</p>
</body>
</html>
