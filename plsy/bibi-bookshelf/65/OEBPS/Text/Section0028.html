<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"><br/></p>

  <h1 class="calibre1">II</h1>

  <p class="calibre1">Telefonda Japp'in sesi gayet haşindi. </p>

  <p class="calibre1">"Poirot, siz misiniz? Kadını bulduk. Hemen gelmeniz iyi olur. Battersea Park, 45 numara, ikinci kat."</p>

  <p class="calibre1">Poirot on beş dakika sonra parka bakan apartmanlardan birinin önünde taksiden iniyordu.</p>

  <p class="calibre1">Katın kapısını ona Japp, kendisi açtı. Başmüfettişin yüzünde öfkeli bir ifade vardı. </p>

  <p class="calibre1">"Gelin... Hoş bir manzara değil bu. Ama herhalde kadını görmek isteyeceksiniz."</p>

  <p class="calibre1">Poirot sordu. </p>

  <p class="calibre1">"Ölmüş mü?" Aslında bu bir soru da değildi.</p>

  <p class="calibre1">"Kadının durumunu 'ölümden de kötü' diye tanımlayabiliriz."</p>

  <p class="calibre1">Poirot sağdaki kapının arkasından gelen aşina sesleri duyunca başını yana doğru eğdi.</p>

  <p class="calibre1">Japp, "Kapıcı o," dedi. "Mutfağın lavabosuna kusuyor. Kadını tanıyıp tanıyamayacağını anlamak için adamı buraya getirdim." Koridordan ilerledi.</p>

  <p class="calibre1">Poirot da onun peşinden gidiyordu. Belçikalı yüzünü buruşturmaya başlamıştı.</p>

  <p class="calibre1">Japp, "Koku berbat," dedi. "Ama ne bekliyordunuz? Kadın öleli bir aydan fazla olmuş..."</p>

  <p class="calibre1">Girdikleri küçük bir sandık odasıydı. Bunun tam ortasında yazın kürklerin konulduğu cinsten büyük bir madeni sandık duruyordu. Kapağı açıktı. <span style="text-indent: 1em; font-size: 1em;">Poirot ilerleyerek sandığın içine baktı. </span><span style="text-indent: 1em; font-size: 1em;">Önce kadının ayağını gördü. İri süslü tokasıyla eski ayakkabının sardığı ayağını. Belçikalı Miss Sainsbury-Seale'le ilk karşılaştığı zaman da önce onun ayakkabı tokasını fark etmiş olduğunu hatırladı. </span><span style="text-indent: 1em; font-size: 1em;">Bakışları, yeşil hırkayla etekten yukarıya doğru kaydı. Ve cesedin kafasına erişti. </span><span style="text-indent: 1em; font-size: 1em;">Belçikalı acayip bir ses çıkardı.</span></p>

  <p class="calibre1">Japp, "Biliyorum," dedi. "Korkunç..."</p>

  <p class="calibre1">Kadının yüzü iyice dövülüp ezilmiş, şeklini biçimini kaybetmişti. Tabii etlerde çürümeye başlamıştı. Bu yüzden iki adam odadan çıkarlarken yüzleri adeta yeşilimsiydi.</p>

  <p class="calibre1">Japp mırıldandı. </p>

  <p class="calibre1">"Ne yaparsınız? Günlük işler bunlar. Bizim günlük işlerimiz. <span style="text-indent: 1em; font-size: 1em;">Bizim mesleğin kötü tarafları olduğu muhakkak. Öbür odada konyak var. Biraz içerseniz iyi olur."</span></p>

  <p class="calibre1">Oturma odası modern eşyalarla zarif bir şekilde döşenmişti. Poirot sürahiyi bularak biraz konyak içti. </p>

  <p class="calibre1">"Hiç de hoş bir manzara değildi o. Şimdi bana her şeyi anlatın, dostum."</p>

  <p class="calibre1">Japp, "Bu kat Bayan Albert Chapman'ın," diye cevap verdi. "Anladığıma göre Bayan Chapman kırkını biraz geçmiş, tombulca, şık bir sarışın. Faturalarını zamanında ödüyor. Arada sırada <span style="text-indent: 1em; font-size: 1em;">komşularıyla briç oynuyor. Ama aslında kimseye fazla sokulmuyor. Çocukları yok. </span><span style="text-indent: 1em; font-size: 1em;">Kocası bir firmanın temsilcisi. </span><span style="text-indent: 1em; font-size: 1em;">Miss Sainsbury-Seale, kendisiyle konuştuğumuz günü akşamı buraya gelmiş. Yediyi çeyrek sularında. Herhalde otelden doğruca geldi buraya. Kapıcının söylediğine göre Miss Sainsbury-Seale bir kere daha uğramış buraya. Gördüğünüz gibi normal bir şey bu. Dostça bir ziyaret. Kapıcı Miss Sainsbury-Seale'i asansörle bu kata çıkarmış. Onu son gördüğü zaman kadın paspasın üzerinde durmuş kapının zilini çalıyormuş."</span></p>

  <p class="calibre1">Poirot homurdandı. </p>

  <p class="calibre1">"Bütün bunları hatırlamakta çok gecikmiş."</p>

  <p class="calibre1">"Adam midesinden hastaymış. Yerine birini bırakarak hastaneye yatmış. Ancak bir hafta önce bir gazetede 'aranılan kadın'ın ilanını görmüş. Karısına, 'Bu ikinci kata, Bayan Chapman'ı görmeye gelen o cadaloza benziyor,' demiş. 'O da yeşil bir şeyler giymişti. Ayakkabılarında da tokalar vardı.' Bir saat kadar sonra kafası biraz daha çalışmış. İsmi de gazetedekine benziyordu... Evet! Miss Bilmem ne Seale'di adı. Ondan sonra polisle karşılaşmama isteğini yenebilmesi için dört gün geçmesi gerekmiş... Aslında biz bu ihbarın da bir faydası olacağını sanmıyorduk. Şimdiye kadar kaç defa boş yere uğraştığımızı bilemezsiniz. Fakat buraya Komiser Beddoes'yu yolladım. Çok zeki bir gençtir o. Beddoes buraya gelir gelmez bu defa hakiki iz üzerinde olduğumuzu sezmiş. Bir kere Bayan Chapman'ı bir aydan beri gören olmamış. Kadın adres bırakmadan kalkıp gitmiş. Bu biraz acayip tabii. Hoş Bay ve Bayan Chapman hakkında öğrenebildiklerimizin hepsi de acayip zaten."</p>

  <p class="calibre1">"Beddoes, kapıcının Miss Sainsbury-Seale'in apartmandan ayrıldığını görmediğini öğrenmiş. Bu da acayip bir şey değil tabii. Çünkü kadın merdivenlerden inerek kapıcıya gözükmeden çıkıp gidebilirdi. Fakat sonra kapıcı Beddoes'a Bayan Chap<span style="text-indent: 1em; font-size: 1em;">man'ın da birdenbire gittiğini açıklamış. Ertesi sabah kapıya büyük bir kâğıt asılmış olduğunu söylemiş. Bunda, <i><b>'SÜT İSTEMEZ. NELLİE'YE BENİ ÇAĞIRDIKLARINI SÖYLEYİN'</b></i> yazılıymış. Nellie, Bayan Chapman'ın işlerine bakan gündelikçi kadınmış. Bayan Chapman daha önce de bir iki defa böyle birdenbire kalkıp gimiş </span><span style="text-indent: 1em; font-size: 1em;">olduğu için hizmetçi bu durumu garip bulmamış. Ama Bayan Chapman'ın bavulları aşağıya indirmesi veya taksi bulması için zili çalarak kapıcıyı çağırmaması acayibine gitmiş."</span></p>

  <p class="calibre1">"Her neyse... Beddoes, kata girmeye karar vermiş. Hemen bir araştırma emri çıkarttırdık. Apartman yöneticisinden de anahtar aldık. Banyo dışında fazla ilgi çekecek bir şey bulamadık. Birinin banyoda telaşla üstünü başını temizlemiş <span style="text-indent: 1em; font-size: 1em;">olduğu anlaşılıyordu. Muşambada kan izleri vardı. Yer silindiği zaman bezle köşeler alınmamıştı. Kanlar da oradaydı. Ondan sonra cesedi bulmak kolay oldu.</span></p>

  <p class="calibre1">Bayan Chapman bavullarla gitmiş olamazdı. Yoksa kapıcı bunu bilirdi. Onun için cesedin hâlâ apartmanda olması lazımdı. Çok geçmeden kürk sandığını fark ettik. <span style="text-indent: 1em; font-size: 1em;">Bildiğiniz gibi onlar hava almazlar. Yani tam ceset saklanılacak şeylerdir. </span><span style="text-indent: 1em; font-size: 1em;">Sandığın anahtarı tuvaletin çekmesindeydi."</span></p>

  <p class="calibre1">"Sandığı açtık... Ve kayıp kadını bulduk."</p>

  <p class="calibre1">Poirot sordu. </p>

  <p class="calibre1">"Ya Bayan Chapman?"</p>

  <p class="calibre1"></p>

  <p class="calibre1"></p>

  <p class="calibre1">"Evet, Bayan Chapman. Sylvia kimi? (Bayan Chapman'ın küçük adı Sylvia). Sylvia ne? Bir tek şey kesin. Kadını Sylvia veya onun arkadaşları öldürdüler ve sandığa koydular."</p>

  <p class="calibre1">Poirot başını salladı. </p>

  <p class="calibre1">"Fakat kadının yüzünü neden ezmişler? Hiç de hoş bir şey değil bu."</p>

  <p class="calibre1">"Tabii değil! Bunun sebebine gelince. Sadece bir tahminde bulunabiliriz. Belki katilin kalbi kin doluydu. Veya katil kadının kimliğinin anlaşılmasını istemiyordu."</p>

  <p class="calibre1">Poirot kaşlarını çattı. </p>

  <p class="calibre1">"Ama kadının kimliği saklanmış olmadı ki."</p>

  <p class="calibre1">"Hayır. Zira biz Mabelle Sainsbury-Seale'in kaybolduğu sırada arkasında nasıl bir kılık olduğunu gayet iyi biliyorduk. Bundan başka kadının çantası da kürk sandığına tıkılmıştı. Çantanın içinde de Mabelle'in oteline yazılmış olan eski bir mektup vardı."</p>

  <p class="calibre1">Poirot doğruldu. </p>

  <p class="calibre1">"Ama mantıksızca şeyler bunlar!"</p>

  <p class="calibre1">"Hakikaten öyle. Herhalde katil bir hata yaptı."</p>

  <p class="calibre1">"Evet... Belki bir hata yaptı." Poirot yerinden kalktı. "Katı dolaştınız mı?"</p>

  <p class="calibre1">"İyice. Ama bize faydası dokunacak bir şey yok."</p>

  <p class="calibre1">"Bayan Chapman'ın yatak odasını görmek isterim."</p>

  <p class="calibre1">"Gelin öyleyse."</p>

  <p class="calibre1">Yatak odasında Bayan Chapman'ın evden alelacele ayrılmış olduğunu gösterecek hiçbir şey yoktu. Burası derli topluydu. Yalnız eşyalar artık tozlaşmaya başlamışlardı.</p>

  <p class="calibre1">Japp, "Hiç parmakizi yok," dedi. "Mutfakta bir iki iz bulduk. Ama herhalde onlar da gündelikçi kadının."</p>

  <p class="calibre1">"Öyleyse cinayetten sonra katil her tarafı dikkatle sildi."</p>

  <p class="calibre1">"Evet."</p>

  <p class="calibre1">Poirot ağır ağır etrafına bakındı. Burası da oturma odası gibi modern eşyalarla döşenmişti. Belçikalı dolaba, elbiselere bir göz attı. Bayan Chapman'ın otuz beş <span style="text-indent: 1em; font-size: 1em;">numara ayakkabı giydiği anlaşılıyordu. Poirot başka bir dolapta bir sürü kürk buldu. Bunlar oraya tıkılıvermişlerdi.</span></p>

  <p class="calibre1">Japp mırıldandı. "Sandıktan çıkan kürkler bunlar."</p>

  <p class="calibre1">Poirot başını salladı. Gri bir sincap mantoyu eline almıştı. Takdirle, "Birinci sınıf bir kürk," diye açıkladı. Sonra da banyoya geçti. Buradaki raflar makyaj malzemesi doluydu, iki şişe de saç boyası vardı.</p>

  <p class="calibre1">Japp, "Kadının bizim normal platin saçlılardan olmadığı anlaşılıyor," dedi.</p>

  <p class="calibre1">Poirot mırıldandı. </p>

  <p class="calibre1">"Kırk yaşında çok kadının saçları ağarmaya başlar, dostum. <span style="text-indent: 1em; font-size: 1em;">Fakat Bayan Chapman'ın tabiata boyun eğmek niyetinde olmadığı anlaşılıyor."</span></p>

  <p class="calibre1">"Belki de artık değişiklik olması için saçlarını kırmızıya boyadı."</p>

  <p class="calibre1">"Acaba?"</p>

  <p class="calibre1">Japp bağırdı. </p>

  <p class="calibre1">"Sizi endişelendiren bir şey var, Poirot. Nedir bu?"</p>

  <p class="calibre1">Poirot, "Hakikaten endişeliyim," diye cevap verdi. "Hem de çok endişeliyim. <span style="text-indent: 1em; font-size: 1em;">Çünkü çözülmesi imkânsız bir problemle karşı karşıyayım."</span></p>

  <p class="calibre1">Dişini sıkarak tekrar sandık odasına gitti. Ölü kadının ayağındaki ayakkabıyı kavradı. Bunu bir hayli uğraştıktan sonra zorlukla çıkarabildi. Belçikalı tokayı inceledi. Bu elle, beceriksizce bir şekilde dikilmişti.</p>

  <p class="calibre1">Poirot içini çekti. </p>

  <p class="calibre1">"Ben galiba rüya görüyorum."</p>

  <p class="calibre1">Japp merakla, "Ne yapmaya çalışıyorsunuz?" diye sordu. "Meseleyi daha da zor bir hale sokmaya mı?"</p>

  <p class="calibre1">"Evet, iyi bildiniz."</p>

  <p class="calibre1">Japp, "Tokalı, rugan bir ayakkabı," dedi. "Bunda ne var?"</p>

  <p class="calibre1">Belçikalı içini çekti. </p>

  <p class="calibre1">"Bir şey yok... Hiçbir şey yok. Ama ben yine de... bir şey anlayamıyorum."</p>
</body>
</html>
