<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">III</h1>

  <p class="calibre1">Uzun boylu, haşin suratlı Georgina Morley iki adamın anlattıklarını dinledi, onların sorularını cevaplandırdı. Kelimelere basa basa, </p>

  <p class="calibre1">"Kardeşimin intihar etmesi benim için inanılmayacak bir şey," dedi. "Hiç inanılmayacak bir şey." </p>

  <p class="calibre1">Poirot, "Matmazel, diğer bir başka ihtimal olduğunu söyleyebilir misiniz?" diye sordu. </p>

  <p class="calibre1">"Yani... cinayeti mi kastediyorsunuz?" Kadın bir an durdu sonra da ağır ağır, <span style="text-indent: 1em; font-size: 1em;">"Evet," dedi. "Bu ikinci ihtimal de inanılacak gibi değil."</span></p>

  <p class="calibre1">"Ama yine de olabilir, değil mi?" </p>

  <p class="calibre1">"Hayır... Çünkü... ilk ihtimalden söz ederken ben bildiğim bir şey hakkında konuşuyorum. Yani kardeşimin halinden. Onun bir derdi olmadığını biliyordum. <span style="text-indent: 1em; font-size: 1em;">Henry'nin kendisini öldürmesi için hiç sebep yoktu. Hiçbir sebep."</span></p>

  <p class="calibre1">"Kendisini bu sabah, çalışmaya başlamadan önce görmüştünüz değil mi?" </p>

  <p class="calibre1">"Evet... Kahvaltıda." </p>

  <p class="calibre1">"Hali her zamanki gibi miydi? Üzüldüğü bir şey yok muydu?" </p>

  <p class="calibre1">"Üzülmüştü ama sizin kasdettiğiniz anlamda değil. Daha doğrusu sinirlenmişti." </p>

  <p class="calibre1">"Neden?" </p>

  <p class="calibre1">"Çok yüklü bir gün bekliyordu onu. Yardımcısı ve sekreterini bir yere çağırmışlardı."</p>

  <p class="calibre1">"Miss Nevill'i mi?" </p>

  <p class="calibre1">"Evet." </p>

  <p class="calibre1">"Miss Nevill'in görevleri neydi?" </p>

  <p class="calibre1">"Mektuplara cevap vermek, randevu defterini tutmak, hastaların kartlarını hazırlayıp dosyalamak. Ayrıca kız aletleri sterlize eder, dolguyu hazırlar ve bunları Henry çalışırken ona verirdi." </p>

  <p class="calibre1">"Miss Nevili, kardeşinizin yanında uzun bir süreden beri mi çalışıyordu?" </p>

  <p class="calibre1">"Üç yıldan beri. Miss Nevili gayet güvenilir bir kızdır. Biz... ikimiz de onu severdik." </p>

  <p class="calibre1"></p>

  <p class="calibre1"></p>

  <p class="calibre1">"Poirot, yanılmıyorsam Miss Nevill'i hasta bir akrabasının yanına çağırmışlardı," dedi. "Kardeşiniz bana böyle söyledi." </p>

  <p class="calibre1">"Evet. Kıza bir telgraf gelmiş. Bunda, teyzesine inme indiği açıklanmıyormuş. O <span style="text-indent: 1em; font-size: 1em;">da ilk trenlerden biriyle hemen Somertes'e gitmiş."</span></p>

  <p class="calibre1">"Kardeşinizi de bu mu kızdırdı?" </p>

  <p class="calibre1">"Şey... Evet..." Miss Morley'in sesinde hafif bir tereddüt vardı. Telaşla sözlerine devam etti. "Kardeşimin hissiz bir insan olduğunu sanmamalısınız. <span style="text-indent: 1em; font-size: 1em;">Sadece o bir an..."</span></p>

  <p class="calibre1">"Evet, Miss Morley?" </p>

  <p class="calibre1">"Gladys Nevill'in işi astığını düşündü, Henry. Ah! Çok rica ederim, beni yanlış <span style="text-indent: 1em; font-size: 1em;">anlamayın. Gladys'in hiçbir zaman böyle bir şey yapmayacağından eminim. Bunu Henry'e de söyledim. Fakat mesele şu: Gladys biraz uygunsuz bir gençle nişanlandı. Bu olay Henry'i bir hayli sinirlendirdi. Bu sabah da bu gencin Gladys'i işi asmaya ikna etmiş olabileceğini düşündü."</span></p>

  <p class="calibre1">"Bu mümkün müydü?" </p>

  <p class="calibre1">"Hayır. Durumun böyle olmadığından eminim. Gladys işine çok düşkündür." </p>

  <p class="calibre1">"Ama o genç adam kızı böyle bir şeye teşvik edebilirdi, değil mi?"</p>

  <p class="calibre1">Miss Morley burun kıvırdı. </p>

  <p class="calibre1">"Evet, ondan böyle bir şey beklenebilirdi sanırım." </p>

  <p class="calibre1">"Bu genç adam ne iş yapıyor? Sahi, adı nedir onun?" </p>

  <p class="calibre1">"Carter. Frank Carter. Bir sigorta şirketinde çalışıyor sanırım. Daha doğrusu çalışıyordu. Birkaç hafta önce işten çıkarıldı. Yeni bir yer de bulamadı. Henry onun ahlaksızın biri olduğunu söylüyordu. Galiba bu bakımdan da haklıydı. Hatta Gladys biriktirdiği paranın bir kısmını da genç adama vermişti. Henry buna çok sinirlendi." </p>

  <p class="calibre1">Japp sert bir sesle, </p>

  <p class="calibre1">"Kardeşiniz kızı nişanı bozması için ikna etmeye çalıştı mı?" </p>

  <p class="calibre1">"Evet, çalıştı. Bunu gayet iyi biliyorum." </p>

  <p class="calibre1">"O halde bu Frank Carter denilen genç, kardeşinize karşı büyük bir kin besliyordu." </p>

  <p class="calibre1">Kadın, "Saçma," diye bağırdı. "Henry'i Frank Carter'in vurmuş olabileceğini düşünmeniz yersiz. Evet, Henry, Gladys'e genç Carter'le evlenmemesini tavsiye etti. Ama kız onu dinlemedi. Gladys, Carter'a budalacasına bağlı." </p>

  <p class="calibre1">"Kardeşinize düşman olan başka biri var mıydı?" </p>

  <p class="calibre1">Miss Marley başını salladı. </p>

  <p class="calibre1">"Hayır." </p>

  <p class="calibre1">"Ortağı Bay Reilly'le iyi geçiniyor muydu?" </p>

  <p class="calibre1">Georgina Morley acı acı, </p>

  <p class="calibre1">"Bir İrlandalıyla ne kadar geçinilebilinirse," dedi. <span style="text-indent: 1em; font-size: 1em;">"Henry de onunla o kadar geçiniyordu."</span></p>

  <p class="calibre1">"Ne demek istiyorsunuz, Miss Morley?" </p>

  <p class="calibre1">"İrlandalılar çok çabuk öfkeleniyorlar. Her türlü kavga da hoşlarına gidiyor. <span style="text-indent: 1em; font-size: 1em;">Bay Reilly siyasi tartışmalara girişmeye bayılır."</span></p>

  <p class="calibre1">"Hepsi bu kadar mı?" </p>

  <p class="calibre1">"Hepsi bu kadar. Bay Reilly birçok bakımlardan memnunluk verici bir insan değil. <span style="text-indent: 1em; font-size: 1em;">Fakat işinde çok usta. Daha doğrusu Henry böyle söylüyordu."</span></p>

  <p class="calibre1">Japp ısrar etti. </p>

  <p class="calibre1">"Bay Reilly hangi bakımlardan memnunluk verici değil?" </p>

  <p class="calibre1">Miss Morley durakladı sonra da hiddetle, </p>

  <p class="calibre1">"Adam fazla içiyor," diye cevap verdi. <span style="text-indent: 1em; font-size: 1em;">"Ama rica ederim bu aramızda kalsın."</span></p>

  <p class="calibre1">"Bu konuda kardeşinizle aralarında tartışma oldu mu?" </p>

  <p class="calibre1">"Henry ona bir iki uyarıda bulundu. Miss Morley, sanki ders veriyormuş gibi sözlerine devam etti. Dişçilikte insanın elinin titrememesi lazımdır. Ve alkol kokan bir nefes de hastada güven uyandırmaz." </p>

  <p class="calibre1">Japp da aynı fikirde olduğunu belirtmek için başını eğdi. </p>

  <p class="calibre1">"Bize kardeşinizin mali durumu hakkında bir şey söyleyebilir misiniz?" </p>

  <p class="calibre1">"Henry'nin kazancı yerindeydi. Belirli bir miktarı da bankaya koymuştu. İkimizin de özel küçük bir geliri vardı. Bu bize babamızdan kalmıştı." </p>

  <p class="calibre1">Japp hafifçe öksürerek mırıldandı. </p>

  <p class="calibre1">"Kardeşinizin vasiyetname yapıp yapmadığını herhalde bilmiyorsunuz?" </p>

  <p class="calibre1">"Yaptı... Size bunun şartlarını da açıklayabilirim. Gladys Nevill'e yüz sterlin bırakıyordu. Servetinin geri kalan kısmı benim olacaktı." </p>

  <p class="calibre1">"Anlıyorum. Şimdi..." </p>

  <p class="calibre1"></p>

  <p class="calibre1"></p>

  <p class="calibre1">Kapıya şiddetle vuruldu. Sonra da aralıkta Alfred'in yüzü belirdi. Yerinden uğramış gözlerle Miss Moriey'in iki ziyaretçisini inceledikten sonra, </p>

  <p class="calibre1">"Miss Nevili," diye bağırdı. "O geri döndü. Fena halde de üzgün. Buraya gelip gelemeyeceğini soruyor." </p>

  <p class="calibre1">Japp başını salladı. Georgina Morley, </p>

  <p class="calibre1">"Ona gelmesini söyle, Alfred," dedi. </p>

  <p class="calibre1">"Pekâlâ..." Alfred gözden kayboldu. </p>

  <p class="calibre1">Miss Morley içini çekti. </p>

  <p class="calibre1">"Bu çocuk insanı canından bezdiriyor."</p>
</body>
</html>
