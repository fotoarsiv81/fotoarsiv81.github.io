<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Miss Sainsbury-Seale, Glengovvrie Court Oteli'nin loş salonunda oturmuş çay içiyordu. Sivil bir polis memurunun yanına <span style="text-indent: 1em; font-size: 1em;">gelmesi onu heyecanlandırmıştı. Japp bu heyecanının zevkli bir şey olduğunu da fark etti. Poirot ise üzüntüyle onun ayakkabısının tokasını dikmemiş olduğunu düşünüyordu.</span></p>

  <p class="calibre1">Miss Sainsbury-Seale etrafına bakınarak titrek bir sesle, </p>

  <p class="calibre1">"Özel bir şekilde konuşabilmek için nereye gideceğimizi bilmiyorum, memur bey," dedi. "Pek zor bu... Tam çay zamanı. Ama belki çay içersiniz., ve... ve... arkadaşınızda..."</p>

  <p class="calibre1">Japp, "Çay istemem, madam," dedi. "Bu da... Mösyö Hercule Poirot."</p>

  <p class="calibre1">Miss Sainsbury-Seale, "Sahi mi?" diye sordu. "O halde belki... ikiniz de... çay içmeyeceğinizden emin misiniz? Öyle mi? Peki... Şey... Büyük salonu bir deneyelim. Ama orası da oldukça dolu oluyor... Hah, işte bu köşe boş... Şu girintili yer... Oradakiler kalkıyorlar. O köşeye gidelim mi?"</p>

  <p class="calibre1">Onları herkesten oldukça uzak olan bölmedeki bir çift koltukla büyük kanapeye doğru götürdü. Poirot ve Japp, kadının peşinden gidiyorlardı. Belçikalı Miss Sainbury-Seale'in ilerlerken düşürdüğü eşarp ve mendili yerden aldı. Bunları kadına verdi.</p>

  <p class="calibre1"></p>

  <p class="calibre1"></p>

  <p class="calibre1">"Ah, çok teşekkür ederim... Ne de dikkatsizim! Şimdi, müfettiş bey... hayır, siz başmüfettişsiniz değil mi? Artık bana her istediğinizi sorabilirsiniz. Bu olay pek üzücü bir şey. Zavallı adamcağız... herhalde bir derdi vardı... Ah, çok sıkıntılı bir devre geçiriyoruz."</p>

  <p class="calibre1">"Bay Morley sizi tedavi ettiği sırada endişeli miydi?"</p>

  <p class="calibre1">"Şey..." Miss Sainsbury-Seale düşündü. Sonra da istemeye istemeye, "Açıkçası öyle olduğunu söyleyemem," diye cevap verdi. "Ama herhalde öyle de olsaydı o şartlar altında bunu pek fark edemezdim. Anlayacağınız ben korkağın biriyim."</p>

  <p class="calibre1">Miss Sainsbury-Seale kıkır kıkır gülerek kuş yuvasına benzeyen buklelerini düzeltti.</p>

  <p class="calibre1">"Siz oradayken bekleme salonunda başka kimler vardı?" </p>

  <p class="calibre1">"Durun bakayım... Ben içeriye girdiğim sırada salonda sadece genç bir adam vardı. Dişi çok ağrıyordu sanırım. Zira kendi kendisine söyleniyordu. Adeta çıldırmış gibi bir hali vardı. Durmadan dergilerin sayfalarını karıştırıyordu. <span style="text-indent: 1em; font-size: 1em;">Sonra birdenbire yerinden fırlayarak dışarı çıktı. Evet, diş ağrısı iyice şiddetlenmişti sanırım."</span></p>

  <p class="calibre1">"Odadan çıktıktan sonra evden ayrıldı mı dersiniz?"</p>

  <p class="calibre1">"Hiç bilmiyorum. Bana sanki artık beklemeye dayanamayacakmış, hemen dişçiyi görmek niyetindeymiş gibi geldi. Ama gittiği Bay Morley olamazdı. Zira birkaç dakika sonra uşak gelerek beni yukarıya, Bay Morley'in yanına çıkardı."</p>

  <p class="calibre1">"Evden ayrılmadan önce tekrar bekleme salonuna girdiniz mi?"</p>

  <p class="calibre1">"Hayır. Zira Bay Morley'in odasında saçlarımı düzeltmiş ve şapkamı giymiştim."</p>

  <p class="calibre1">Miss Sainsbury-Seale bu konuyu beğenmişe benziyordu. </p>

  <p class="calibre1">"Bazıları şapkalarını aşağıda, bekleme salonunda çıkarırlar. Ama ben hiçbir zaman öyle yapmam. Böyle davranan bir arkadaşımın başına çok sıkıcı bir şey geldi. Bekleme odasında yepyeni şapkasını çıkararak dikkatle bir sandalyeye koydu. Geri döndüğü zaman şapkanın üstünde bir çocuk oturuyordu. Yamyassı olmuştu bu. Şapka mahvolmuştu tabii! Berbat haldeydi."</p>

  <p class="calibre1">Poirot nazik nazik, </p>

  <p class="calibre1">"Felaket," dedi.</p>

  <p class="calibre1">Miss Sainsbury-Seale sanki hüküm veriyormuş gibi, </p>

  <p class="calibre1">"Ben çocuğun annesini suçlu buluyorum," diye bağırdı. "Annelerin çocuklarına göz kulak olmaları lazımdır. O <span style="text-indent: 1em; font-size: 1em;">küçücük yavrucukların kötü bir niyetleri yoktur. Ama onları gözden kaçırmamak gerekir."</span></p>

  <p class="calibre1">Japp, "Demek Oueen Charlotte Sokağı 58 numarada fark ettiğiniz diğer hasta o dişi ağrayan genç adam," dedi.</p>

  <p class="calibre1">"Ben Bay Morley'in yanına çıkarken bir bey merdivenlerden inerek dışarı çıktı. <span style="text-indent: 1em; font-size: 1em;">Ah, şimdi hatırladım. Ben eve eriştiğim sırada pek acayip halli bir yabancı kapıdan çıktı."</span></p>

  <p class="calibre1">Japp öksürdü.</p>

  <p class="calibre1">Poirot vekarla, "O bendim, madam," diye açıkladı.</p>

  <p class="calibre1">"Allahım!" Miss Sainsbury-Seale gözlerini kısarak Belçikalıya baktı. "Gerçekten öyle. Kusuruma bakmayın... İmpermetrobum çok fazla... Burası da çok karanlık değil mi?" Anlaşılmaz bir şey mırıldanmaya başladı. "Aslında ben gördüğüm kimselerin yüzlerini çok iyi hatırlamakla övünürüm. Ama buranın ışığı pek az. <span style="text-indent: 1em; font-size: 1em;">Öyle değil mi? Bu korkunç hatamı affedin."</span></p>

  <p class="calibre1">Kadını yatıştırdılar. Japp, "Bay Morley size mesela bu sabah çok sıkıcı bir konuşma yapacağını söylemedi mi? Veya buna benzer bir şey?"</p>

  <p class="calibre1">"Hayır, hayır. Söylemediğinden eminim."</p>

  <p class="calibre1">"O, Amberiotis adlı bir hastadan da söz etmedi mi?"</p>

  <p class="calibre1">"Hayır, hayır. O pek bir şey söylemedi. Sadece... dişçilerin malûm sözlerini tekrarladı."</p>

  <p class="calibre1">Poirot'nun aklından çabucak şu sözler geçti. Lütfen çalkalayın. Biraz daha açın lütfen. Şimdi usulca kapatın.</p>

  <p class="calibre1">Japp'ın kısa bir sorusu Miss Sainsbury-Seale'in bütün hayatını anlatmasına sebep oldu.</p>

  <p class="calibre1">Kadın altı ay önce Hindistan'dan İngiltere'ye gelmişti. Muhtelif otellerde ve pansiyonlarda oturmuş ve sonunda Glengowrie Court'a yerleşmişti. Burayı, eve <span style="text-indent: 1em; font-size: 1em;">benzediği için çok seviyordu. Hindistan'da daha ziyade Kalküta'da oturmuştu. </span><span style="text-indent: 1em; font-size: 1em;">Orada yardım işlerinde çalışmış ve ayrıca hitabet dersleri de vermişti.</span></p>

  <p class="calibre1">"Saf, iyi telaffuz edilen İngilizce çok önemli, müfettiş bey. Anlayacağınız..."</p>

  <p class="calibre1">Miss Sainsbury-Seale gevrek gevrek güldü, "...genç kızlığımda tiyatro aktrisiydim. Ah, küçük rollere çıkıyordum tabii. Taşra şehirlerinde... Fakat büyük hevesim vardı. Sonra turneye çıktım... Dünyayı dolaştım. Shakespeare, Bernard Shaw." İçini çekti. "Biz zavallı kadınlar kalplerimizin ihanetine uğrarız. Biz kalplerimizin esiriyiz. İçimden gelen sese uyarak, çabucak evlendim. Ne yazık ki, hemen ayrıldık. Beni fena halde kandırmıştı. Kızlık adımı aldım. Bir arkadaşım büyük bir iyilikte <span style="text-indent: 1em; font-size: 1em;">bulunarak bana az bir sermaye verdi. Ve ben de böylece hitabet okulu açtım. </span><span style="text-indent: 1em; font-size: 1em;">Amatör bir tiyatro gurubu kurulmasına yardım ettim. Size hakkımızda çıkan eleştirileri göstermeliyim."</span></p>

  <p class="calibre1">Başmüfettiş Japp bunun ne tehlikeli bir şey olacağını biliyordu. Kadının yanından zor kaçtı. Miss Sainsbury-Seale'in son sözleri şu oldu: </p>

  <p class="calibre1">"Belki gazetelerde ismim çıkar... Yani... Resmi soruşturmada bulunacağım tabii. Adımın doğru yazılmasına dikkat etmelisiniz. İsmim Mabelle... Mabelle Sainsbury-Seale."</p>

  <p class="calibre1">Japp takside içini çekerek alnındaki terleri sildi. </p>

  <p class="calibre1">"Gerekirse kadının geçmişini kolaylıkla inceleyebiliriz. Tabii anlattıkları boydan boya yalansa, o başka. Ama sanmıyorum."</p>

  <p class="calibre1">Poirot başını salladı. </p>

  <p class="calibre1">"Yalancılar ne bu kadar saçmalarlar, ne de fazla ayrıntılara girerler."</p>

  <p class="calibre1">Japp devam etti. </p>

  <p class="calibre1">"Poirot, ben gitgide daha da emin olmaya başlıyorum. Bu bir intihar olayı değil."</p>

  <p class="calibre1">"Cinayetin sebebi?"</p>

  <p class="calibre1">"Şu ara bunu tahmin edemiyoruz. Belki de Morley vaktiyle Amberiotis'in kızını baştan çıkardı."</p>

  <p class="calibre1">Poirot cevap vermedi. Hayalinde Bay Morley'i genç kızları baştan çıkaran bir çapkın rolünde canlandırmaya çalışıyor, bunu da başaramıyordu.</p>

  <p class="calibre1">Savoy Oteli'nin önünde taksiden indiler. Japp resepsiyona giderek Bay Amberiotis'i sordu.</p>

  <p class="calibre1">Kâtip biraz da garip bir tavırla onlara baktı. </p>

  <p class="calibre1">"Bay Amberiotis mi? Özür dilerim, fakat onu göremezsiniz."</p>

  <p class="calibre1">Japp öfkeyle homurdandı. </p>

  <p class="calibre1">"Öyle bir görürüm ki." Adamı bir kenara çekerek kimliğini gösterdi.</p>

  <p class="calibre1">Kâtip, "Anlamadınız," dedi. "Bay Amberiotis yarım saat önce öldü."</p>

  <p class="calibre1">Hercule Pofrot'ya sanki bir kapı yavaşça fakat kesinlikle kapanmış gibi geldi.</p>
</body>
</html>
