<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">IV</h1>

  <p class="calibre1"></p>

  <p class="calibre1"></p>

  <p class="calibre1">Poirot eve dönerken Glengowrie Court Oteli'ne uğradı. Ve bunun sonucu olarak da ertesi sabah çok erkenden Japp'a telefon etti.</p>

  <p class="calibre1">"Günaydın, dostum. Resmi soruşturma bugün değil mi?"</p>

  <p class="calibre1">"Evet. Siz de gelecek misiniz?"</p>

  <p class="calibre1">"Sanmıyorum."</p>

  <p class="calibre1">"Herhalde sizin için ilginç bir şey değil bu."</p>

  <p class="calibre1">"Miss Sainsbury-Seale de tanık olarak bulunacak mı?"</p>

  <p class="calibre1">"Güzel Mabelle mi? Adını neden doğru dürüst Mabel diye yazmıyor bilmem ki? O <span style="text-indent: 1em; font-size: 1em;">kadın çok sinirime dokunuyor! Hayır, onu tanık olarak çağırtmayacağım. Buna hiç gerek yok."</span></p>

  <p class="calibre1">"Ondan ses seda çıkmadı mı?"</p>

  <p class="calibre1">"Yo... Neden çıksın?"</p>

  <p class="calibre1">Poirot, "Benimki sadece merak," dedi. "Yalnız size bir haberim var. Belki bu ilginizi çeker. Miss Sainsbury-Seale iki gece önce yemek zamanına doğru otelden çıkıp gitmiş ve bir daha da geri dönmemiş."</p>

  <p class="calibre1">"Ne? Kadın kaçmış mı?"</p>

  <p class="calibre1">"Olabilir..."</p>

  <p class="calibre1">"Ama neden kaçsın? Aslında o şüphe edilecek bir kimse de değil. Bütün anlattıkları da doğru. Kalküta'ya onun hakkında telgraf çektim. Tabii bunu Amberiotis'in ölüm sebebini öğrenmeden önce yaptım. Yoksa bu zahmete katlanmazdım. Dün Kalküta'dan cevap geldi. Oradakiler kadını yıllardan beri tanıyorlar. Hayatı hakkında söyledikleri doğru. Sadece o evlenme konusunu çok kısa geçmişti. Mabelle Sainsbury-Seale aslında bir Hindu öğrenciyle evlenmiş. <span style="text-indent: 1em; font-size: 1em;">Sonra delikanlının daha birçok ilişkisi olduğunu farketmiş. Onun üzerine yine kızlık adını alarak kendisini hayır işlerine vermiş. Anlayacağınız iç sıkıcı bir yaratık. Ama cinayete karışacak bir tip de değil. Fakat siz şimdi kadının kaçmış </span><span style="text-indent: 1em; font-size: 1em;">olduğunu söylüyorsunuz." Japp bir an durdu. Sonra da kararsızca sözlerine devam etti. "Belki de otelden bıktı... Bu olabilir."</span></p>

  <p class="calibre1">Poirot, "Kadının bütün eşyaları otelde,' dedi. "Yanına hiçbir şey almamış."</p>

  <p class="calibre1">Japp küfürü bastı. </p>

  <p class="calibre1">"Ne zaman gitmiş?"</p>

  <p class="calibre1">"Yediye çeyrek kala."</p>

  <p class="calibre1">"Oteldekiler ne diyor?"</p>

  <p class="calibre1">"Hepsi de çok endişelenmişler. Kadın müdüre ne yapacağını şaşırmış durumdaydı?"</p>

  <p class="calibre1">"Neden durumu polise haber vermemişler?"</p>

  <p class="calibre1">"Dostum, bir kadın geceyi dışarda geçirebilir. Ama ertesi sabah otele döndüğü zaman işe polisin karıştırılmış olduğunu öğrenince de bundan hiç memnun kalmaz. <span style="text-indent: 1em; font-size: 1em;">Tabii Miss Sainsbury-Seale'in görünüşü onun çapkınlığa gidebileceği fikrini gülünçleştiriyor, o da başka. Müdüre bir kaza olmasından korkarak hastanelere telefon etmiş. Ben uğradığım sırada da polise baş vurup vurmamayı düşünüyormuş. </span><span style="text-indent: 1em; font-size: 1em;">Ona sorumluluğu üzerime alacağımı ve sıkı ağızlı bir polis memurundan yardım isteyeceğimi söyledim."</span></p>

  <p class="calibre1">"Sıkı ağızlı polis memuru dediğiniz benim galiba?"</p>

  <p class="calibre1">"Tabii."</p>

  <p class="calibre1">Japp inledi. </p>

  <p class="calibre1">"Pekâlâ. Resmi soruşturmadan sonra sizinle otelde buluşalım."</p>
</body>
</html>
