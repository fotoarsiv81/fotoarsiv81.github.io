<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">VI</h1>

  <p class="calibre1">Poirot eve döndüğü zaman uşağı George ona kendisini bir hanımın beklediğini haber verdi. </p>

  <p class="calibre1">"Şey... Biraz endişeli biri o, efendim."</p>

  <p class="calibre1">Misafir adını vermediği için Poirot bazı tahminlerde bulundu. Ama yanılmıştı.</p>

  <p class="calibre1">İçeriye girdiği zaman ziyaretçisinin Morley'in sekreteri Gladys Nevili olduğunu gördü. Genç kız endişeyle oturduğu kanapeden fırladı.</p>

  <p class="calibre1">"Ah, Mösyö Poirot, sizi böyle rahatsız ettiğim için özür dilerim. Bilmem buraya kadar gelmek cesaretini de nasıl buldum? Korkarım benim pek cüretli bir insan olduğumu düşüneceksiniz. Tabii zamanınızı almayı da istemiyorum. İşi başından aşkın bir insan için zamanın ne kadar değerli olduğunu bilirim. Ama çok üzgündüm... Fakat korkarım sizi boş yere rahatsız ettiğimi düşüneceksiniz..."</p>

  <p class="calibre1">Poirot, İngilizleri iyi tanırdı. Bundan faydalandı ve bir çay içmelerini söyledi. Miss Nevili tam umduğu tepkiyi gösterdi.</p>

  <p class="calibre1">"Ah, çok naziksiniz, Mösyö Poirot. Tabii kahvaltıdan kalkalı çok olmadı ama... <span style="text-indent: 1em; font-size: 1em;">İnsan daima çay içebilir. Öyle değil mi?"</span></p>

  <p class="calibre1">Poirot hiç çay içmese de olurdu. Ama hemen yalana baş vurarak kızın sözlerini onayladı. Kısa bir süre sonra Miss Nevill'le çay tepsisinin başında karşılıklı oturuyorlardı.</p>

  <p class="calibre1">Çayın etkisiyle kendisini toplayan Gladys Nevili, </p>

  <p class="calibre1">"Sizden özür dilemem lazım," <span style="text-indent: 1em; font-size: 1em;">dedi. "Ama açıkçası dünkü resmi soruşturma beni çok sarstı."</span></p>

  <p class="calibre1">Belçikalı şefkatle mırıldandı. </p>

  <p class="calibre1">"Bundan eminim."</p>

  <p class="calibre1">"Benim tanıklık etmem sözkonusu değildi. Ama birinin Miss Morley'le oraya kadar gitmesi lazım geldiğini düşündüm. Bay Reilly de oradaydı tabii. Ama bir kadının yardımı başka olurdu. Bundan başka Miss Morley, Bay Reilly'den hiç hoşlanmaz. <span style="text-indent: 1em; font-size: 1em;">Onun için Miss Moriey'le gitmek görevinin bana düştüğünü düşündüm."</span></p>

  <p class="calibre1">Poirot kıza cesaret vermek ister gibi, </p>

  <p class="calibre1">"Çok iyisiniz," dedi.</p>

  <p class="calibre1">"Hayır, hayır. Bu sadece benim görevimdi. Anlayacağınız uzun bir süreden beri Bay Morley'in yanında çalışıyordum... O <span style="text-indent: 1em; font-size: 1em;">olay beni çok sarstı... Tabii resmi soruşturma daha da fenalaşmama sebep oldu..."</span></p>

  <p class="calibre1">"Gerekli bir formalite o."</p>

  <p class="calibre1">Miss Nevili heyecanla öne doğru eğildi. </p>

  <p class="calibre1">"Bütün bunlar yanlış, Mösyö Poirot. <span style="text-indent: 1em; font-size: 1em;">Gerçekten; hepsi de yanlış."</span></p>

  <p class="calibre1">"Yanlış olan nedir, matmazel?"</p>

  <p class="calibre1"></p>

  <p class="calibre1"></p>

  <p class="calibre1">"Onların iddia ettikleri gibi olamaz. Diş etine iğne yaparken fazla dozda ilaç verdiğini iddia ediyorlar."</p>

  <p class="calibre1">"Siz böyle olamayacağını mı düşünüyorsunuz?"</p>

  <p class="calibre1">"Ben bundan eminim. Arada sırada hastalar tepki gösterirler. Ama bunun sebebi fizyolojik bakımdan uygun olmamalarıdır. Kalpleri normal değildir. Ama fazla <span style="text-indent: 1em; font-size: 1em;">dozda ilaç verilmesinin pek ender görüldüğünden eminim. Zira bir dişçi uygun dozla ilaç vermeye o kadar alışır ki artık otomatik bir hal alır. Yani otomatik olarak uygun dozda ilacı enjekte eder."</span></p>

  <p class="calibre1">Poirot takdirle başını salladı. </p>

  <p class="calibre1">"Evet, ben de böyle düşündüm."</p>

  <p class="calibre1">"Zaten çok standardize edilmiş bir şeydir bu. Neticede bu iş değişik miktarlarda ilaç yapan bir eczacının durumuna benzemez."</p>

  <p class="calibre1">Poirot sordu. </p>

  <p class="calibre1">"Bunu resmi soruşturmada açıklamak için izin istemediniz mi?"</p>

  <p class="calibre1">Gladys Nevili kararsız bir tavırla ellerini ovuşturuyordu. Nihayet, </p>

  <p class="calibre1">"Hayır," <span style="text-indent: 1em; font-size: 1em;">diye bağırdı. "Anlayacağınız durumu daha da kötü bir hale sokmayı istemedim. </span><span style="text-indent: 1em; font-size: 1em;">Tabii ben Bay Morley'in böyle bir şey yapamayacağını biliyordum. Fakat ben konuştuğum takdirde diğerleri o zaman Bay Morley'in fazla dozu bilerek isteyerek verdiğini düşünebilirlerdi."</span></p>

  <p class="calibre1">Poirot yine başını salladı.</p>

  <p class="calibre1">Gladys Nevili, </p>

  <p class="calibre1">"İşte bu yüzden kalkıp size geldim, Mösyö Poirot," dedi. "Çünkü sizinle konuştuğum için iş resmiyete dökül<span style="text-indent: 1em; font-size: 1em;">meyecek. Fakat birinin anlattıkları hikâyenin ne kadar inanılmayacak bir şey olduğunu bilmesi lazım!"</span></p>

  <p class="calibre1">Poirot, "Kimse bilmeyi istemiyor," diye cevap verdi.</p>

  <p class="calibre1">Genç kız ona hayretle baktı.</p>

  <p class="calibre1">Poirot, "O gün sizi Somerset'e çağıran telgraf hakkında ek bilgi istiyorum," <span style="text-indent: 1em; font-size: 1em;">diye açıkladı.</span></p>

  <p class="calibre1">"Açıkçası o konuda ne düşüneceğimi bilmiyorum, Mösyö Poirot. Çok acayip bir şey bu. Telgrafı beni çok iyi bilen birinin yollamış olması gerekir. Hem beni, hem teyzemi, onun nerede oturduğunu..."</p>

  <p class="calibre1">"Evet. Telgrafı sanki çok samimi arkadaşlarınızdan biri çekmiş gibi... Veya sizinle aynı evde oturan ve sizi çok iyi tanıyan bir kimse."</p>

  <p class="calibre1">"Arkadaşlarımdan hiçbiri böyle bir şey yapmazlar, Mösyö Poirot."</p>

  <p class="calibre1">"Sizin bu konuda hiçbir fikriniz yok mu?"</p>

  <p class="calibre1">Kız durakladı. "Önceleri Bay Morley'in kendisini vurduğunu öğrendiğim zaman, <span style="text-indent: 1em; font-size: 1em;">'Acaba telgrafı o mu çekti?' dedim."</span></p>

  <p class="calibre1">"Yani sizi düşündüğü için evden uzaklaştırmaya çalıştı. Öyle mi?"</p>

  <p class="calibre1">Gladys Nevili başını salladı. </p>

  <p class="calibre1">"Ama bu da acayip yine. O sabah intiharı düşünmüş <span style="text-indent: 1em; font-size: 1em;">olsa bile yine de garip. Çok tuhaf. Frank -şu arkadaşım- önce bu konuda pek gülünç davrandı. Beni, o gün başka biriyle gezmeye gitmeyi istemekle suçladı. </span><span style="text-indent: 1em; font-size: 1em;">Sanki böyle bir şey yaparmışım gibi."</span></p>

  <p class="calibre1">"Hayatınızda başka biri var mı?"</p>

  <p class="calibre1">Miss Nevili kızardı. </p>

  <p class="calibre1">"Hayır, yok tabii. Fakat Frank son zamanlarda çok değişti. <span style="text-indent: 1em; font-size: 1em;">Suratlı ve kıskanç. Tabii aslında bunun sebebi işten çıkarılması ve yeni bir yer de bulamamasıydı. Tembel tembel oturmak bir erkek için çok kötü bir şey. Frank için çok endişeleniyordum."</span></p>

  <p class="calibre1">"Sizin o gün Londra'dan ayrılmış olduğunuzu öğrenince çok sarsılmış sanırım?"</p>

  <p class="calibre1">"Evet. Zira o sabah bana fevkalade bir iş bulduğunu haber vermeye gelmiş. <span style="text-indent: 1em; font-size: 1em;">Haftada on sterlin alacakmış. Durumu bana müjdelemek için sabırsızlanmış. Bana kalırsa Frank, Bay Morley'in de bunu duymasını istiyordu. Bay Morley'in onu beğenmemesi Frank'ı çok yaralamıştı. Bay Morley'in kendisi aleyhinde bana etki yapmaya çalıştığından şüpheleniyordu."</span></p>

  <p class="calibre1">"Bu doğruydu tabii. Öyle değil mi?"</p>

  <p class="calibre1">"Şey... Bir bakıma. Tabii Frank birçok iyi işten çıktı. Başkalarının, <span style="text-indent: 1em; font-size: 1em;">'sabatkâr,' diyebilecekleri bir tip değil o. Ama artık durum değişecek. Bir kadın bir erkeği çok etkileyebilir, değil mi, Mösyö Poirot? Bu erkek kadının kendisinden çok şey beklediğini anlarsa onun idealindeki gibi bir insan olmaya çalışır."</span></p>

  <p class="calibre1"></p>

  <p class="calibre1"></p>

  <p class="calibre1">Poirot içini çekti ama tartışmaya da kalkmadı. Birçok kadının aynı iddiada bulunduklarına, aşkın kurtarıcı gücüne inandıklarına tanık olmuştu. Belki binde bir böyle oluyordu.</p>

  <p class="calibre1">Belçikalı, "Arkadaşınızla tanışmayı isterdim," diye mırıldandı.</p>

  <p class="calibre1">"Onu sizinle tanıştırmak benim de çok hoşuma gider, Mösyö Poirot. Ama şu arada o sadece pazarları boş. Bütün haftayı dışarda geçirdi."</p>

  <p class="calibre1">"Ah, yeni işe başladı demek? Peki nasıl bir şey bu?"</p>

  <p class="calibre1">"Tam anlamıyla bilmiyorum. Sekreterle ilgili bir şey sanırım. Veya bir memuriyet. Sadece bir şey olduğu takdirde Frank'ın Londra adresine mektup yazmam gerektiğini biliyorum. Bunları oradan ona yollayacaklar."</p>

  <p class="calibre1">"Bu biraz garip değil mi?"</p>

  <p class="calibre1">"Şey... Ben de öyle düşündüm. Fakat Frank son zamanlarda böyle şeylerin sık sık yapıldığını söylüyor."</p>

  <p class="calibre1">Poirot bir süre sessizce kıza baktı. </p>

  <p class="calibre1">"Yarın pazar değil mi? <span style="text-indent: 1em; font-size: 1em;">Yarın ikiniz de benimle yemek yer misiniz? Logan'da. O acı olayı ikinizle de konuşmak istiyorum."</span></p>

  <p class="calibre1">"Şey... Çok teşekkür ederim, Mösyö Poirot. Ben... evet, sizinle yemek yemek ikimizin de pek hoşuna gidecek."</p>
</body>
</html>
