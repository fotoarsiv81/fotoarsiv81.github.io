<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1">Otel müdüresini beklerlerken Japp homurdanıp duruyordu. </p>

  <p class="calibre1">"Bu kadın da neden ortadan kayboldu bilmem ki?"</p>

  <p class="calibre1">"Bunun çok garip olduğunu itiraf etmelisiniz."</p>

  <p class="calibre1">Daha fazla konuşamadılar. Otelin müdüresi Bayan Harrison yanlarına gelmişti. <span style="text-indent: 1em; font-size: 1em;">Geveze neredeyse ağlayacaktı. Miss Sainsbury-Seale için çok endişeleniyordu. </span><span style="text-indent: 1em; font-size: 1em;">Zavallının başına ne gelmiş olabilirdi? Bayan Harrison sırayla felaketleri sıraladı. Hafıza kaybı, ani hastalık, emoraji, araba kazası, saldırıya uğramak, soyulmak...</span></p>

  <p class="calibre1">Bay Harrison nihayet nefessiz kalarak durakladı. </p>

  <p class="calibre1">"O kadar iyi bir kadındı ki. <span style="text-indent: 1em; font-size: 1em;">Burada da pek rahat ve memnundu."</span></p>

  <p class="calibre1">Japp'in isteği üzerine onları kayıp kadının kaldığı temiz ve tertipli odaya götürdü. Elbiseler dolaba asılmıştı. Katlanmış olan gecelik ve sabahlık yatağın üzerine konulmuştu. Bir köşede de Miss Sainsbury-Seale'in küçük iki bavulu duruyordu. Tuvalet masasının altına ise ayakkabılar dizilmişti. Poirot, gece <span style="text-indent: 1em; font-size: 1em;">ayakkabılarının gündüz giyilenlerden bir numara küçük olduğunu fark etti. Belki bunun sebebi nasırdı, belki de güzel gözükme isteği. Belçikalı, <i>acaba Miss Sainsbury-Seale sokağa çıkmadan önce ayakkabısının tokasını dikme fırsatını bulabildi mi</i>, diye düşündü. <i>"Bulduğunu umarım. Kılıkta pejmürdelik daima sinirime dokunur."</i></span></p>

  <p class="calibre1">Japp tuvalet masasının çekmecesindeki bazı mektupları inceliyordu. Hercule Poirot konsolun çekmecesini usulca çekti. Sonra da, </p>

  <p class="calibre1">"Miss Sainsbury-Seale yün çamaşıra meraklıymış," diyerek bunu tekrar kapattı. Diğer çekmecede ise çoraplar vardı.</p>

  <p class="calibre1">Japp, "Bir şey bulabildiniz mi, Poirot?" dedi.</p>

  <p class="calibre1">Poirot üzüntüyle bir çift çorabı salladı. </p>

  <p class="calibre1">"Büyük boy. En ucuz cinsden."</p>

  <p class="calibre1">Japp, "Antikacıda paha biçmiyorsunuz, dostum," diye cevap verdi. "Burada Hindistan'dan gelme iki mektup var. Hiçbir fatura yok. Bizim Mabelle Sainsbury-Seale dürüst bir kadınmış."</p>

  <p class="calibre1">Poirot hüzünle, "Ama giyim konusunda hiç zevki yokmuş," diye mırıldandı.</p>

  <p class="calibre1">Japp iki ay önce gelmiş olan bir mektuptaki adresi alıyordu. </p>

  <p class="calibre1">"Herhalde şık giyinmenin günah olduğunu düşünüyordu..." Sonra ekledi. "Bu kimseler kadın hakkında bir şey biliyorlardır belki. Hampstead'de oturuyorlar. Mektuptan çok samimi oldukları anlaşılıyor."</p>

  <p class="calibre1">Otelde başka bir şey öğrenemediler. Sadece Miss Sainsbury-Seale'in o gece heyecanlı veya üzüntülü olmadığı açıklandı onlara. Ayrıca kadının gece otele döneceği de anlaşılıyordu. <span style="text-indent: 1em; font-size: 1em;">Zira holde arkadaşı Bay Bolitho'nun yanından geçerken ona, </span></p>

  <p class="calibre1"><span style="text-indent: 1em; font-size: 1em;">"Akşam yemeğinden sonra size bahsettiğim o 'Pasyan' oyununu göstereceğim."</span></p>

  <p class="calibre1">Bundan başka müşteriler otelde yemek yemeyecekleri zaman bunu resepsiyona haber veriyorlardı. Miss Sainsbury-Seale böyle bir şey de yapmamıştı. Bundan da kadının yedi buçukla sekiz buçuk arası yemeye yetişmek niyetinde olduğu sonucu çıkıyordu.</p>

  <p class="calibre1">Ama kadın yemeğe yetişmemişti. Otelden Cromvell Sokağı'na çıkmış ve ortadan kaybolmuştu.</p>

  <p class="calibre1">Japp'le Poirot, Hampstead'deki adrese de gittiler. Adams'lar neşeli ve şirin bir aileydiler. Miss Sainsbury-Seale'i de tanıyorlardı ama kadını Paskalyadan beri görmemişlerdi. <span style="text-indent: 1em; font-size: 1em;">Geriye bir kaza ihtimali kalıyordu. Ama çok geçmeden bu ümit de ortadan kalktı. </span><span style="text-indent: 1em; font-size: 1em;">Hiçbir hastaneye Miss Sainsbury-Seale tipinde bir yaralı alınmamıştı.</span></p>

  <p class="calibre1">Mabelle uçup gitmişti sanki.</p>
</body>
</html>
