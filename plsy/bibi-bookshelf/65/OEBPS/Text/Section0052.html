<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">III</h1>

  <p class="calibre1">Frank Carter bu beklenmedik ziyaretçisine gizleyemediği bir nefretle baktı. Genç adamın yüzü bembeyazdı. Çok yorgun gibi bir hali vardı. Hâlâ da kabadayılık etmeye çalışmaktaydı. "Demek sen geldin? Aşağılık küçük yabancı! Ne istiyorsun?"</p>

  <p class="calibre1">"Seni görmeyi, seninle konuşmayı."</p>

  <p class="calibre1">"Eh, işte beni görüyorsun. Ama konuşacak değilim. Yanımda avukatım olmadıkça bir tek kelime bile söyleyecek değilim. Bu benim hakkım değil mi? Buna karşı gelemezsin. Bir tek kelime bile söylemeden avukatımı yanıma çağırmak benim hakkım."</p>

  <p class="calibre1">"Tabii hakkın, tabii, istersen onu çağırt. Ama bunu yapmamanı tercih ederim."</p>

  <p class="calibre1">"Orası muhakkak. Beni tuzağa düşüreceğini ve ağzımdan aleyhime olacak bazı şeyler alacağını sanıyorsun değil mi?"</p>

  <p class="calibre1">"Yapayalnız olduğumuzu unutma."</p>

  <p class="calibre1">"Bu biraz garip değil mi? Herhalde polis ahbapların şimdi dışardan bizi dinliyorlar."</p>

  <p class="calibre1">"Yanılıyorsun... Bu seninle benim yapacağımız gizli bir konuşma olacak."</p>

  <p class="calibre1">Frank Carter güldü. Yüzünde çirkin, sinsice bir ifade vardı. </p>

  <p class="calibre1">"Haydi oradan. Beni bu eski yalanla uyutacağını mı sanıyorsun?"</p>

  <p class="calibre1">"Agnes Fletcher adındaki kızı tanıyor musun?"</p>

  <p class="calibre1">"Bu adı duymadım bile!"</p>

  <p class="calibre1">"Belki kızı pek fark etmedin ama onu hatırlayacağından eminim. O Morley'in evinde orta hizmetçisiydi."</p>

  <p class="calibre1">"Ee, ne olmuş?"</p>

  <p class="calibre1">Hercule Poirot ağır ağır, </p>

  <p class="calibre1">"Bay Morley'in vurulduğu gün, sabah, Agnes üst katın sahanlığından aşağıya bakmış. Senin merdivende durduğunu fark etmiş. Bekliyor ve etrafı dinliyormuşsun. Sonra kız senin Bay Morley'in odasına gittiğini görmüş. O <span style="text-indent: 1em; font-size: 1em;">sırada saat on ikiyi yirmi altı geçiyormuş."</span></p>

  <p class="calibre1"></p>

  <p class="calibre1"></p>

  <p class="calibre1">Frank Carter şiddetle titriyordu. Alnında ter tanecikleri belirmişti. Her zamankinden daha da sinsilik dolu olan gözlerini deli gibi etrafta dolaştırıyordu. Öfkeyle haykırdı. </p>

  <p class="calibre1">"Yalan bu! Allah kahretsin! İşte bu yalan! <span style="text-indent: 1em; font-size: 1em;">Kıza para verdin... Polis kıza para verdi. Beni gördüğünü söylemesi için tabii."</span></p>

  <p class="calibre1">Poirot, "İddiana göre sen o sırada," dedi. "Evden ayrılmıştın ve Marylebone yolunda ilerliyordun."</p>

  <p class="calibre1">"Tabii ya. Kız yalan söylüyor. Beni görmüş olamaz. İğrenç bir komplo bu. Madem beni görmüştü, bunu daha önce neden söylemedi?"</p>

  <p class="calibre1">Poirot usulca, </p>

  <p class="calibre1">"Kız bunu o ara arkadaşı olan aşçıya açıklamış," diye cevap verdi. "Endişelenip, şaşırmışlar. Ne yapmaları lazım geldiğini de bilememişler. <span style="text-indent: 1em; font-size: 1em;">Morley'in intihar ettiğine karar verilince rahatlamışlar. Ve artık bir şey söylemelerine lüzum kalmadığını da düşünmüşler."</span></p>

  <p class="calibre1">"Bunun bir tek kelimesine bile inanmam! Onlara para verildi, ikisi de iğrenç, küçük birer yalancı! Aşağılık..." </p>

  <p class="calibre1">Carter pis pis küfrediyordu artık.</p>

  <p class="calibre1">Hercule Poirot bekledi.</p>

  <p class="calibre1">Sonunda Carter sustu. O zaman Belçikalı yine o sakin ve ciddi tavırlarıyla konuşmaya başladı. </p>

  <p class="calibre1">"Öfke ve budalaca küfürlerin sana hiçbir faydası olmaz. Bu kızlar bildiklerini anlatacaklar. Ve jüri de onlara inanacak. Çünkü onlar doğruyu söyleyecekler. Agnes Fletcher seni hakikaten gördü. Sen o sırada orada, merdivenlerdeydin. Evden ayrılmamıştın. Ve hakikaten Bay Morley'in odasına da girdin." </p>

  <p class="calibre1">Bir an durdu. Sonra da usulca sordu. </p>

  <p class="calibre1">"Sonra ne oldu?"</p>

  <p class="calibre1">"Yalan bu! Yalan diyorum!"</p>

  <p class="calibre1">Poirot kendisini çok yorgun ve yaşlı hissediyordu. Frank Carter'dan hoşlanmıyordu. Aksine çok tiksiniyordu bu genç adamdan. Poirot'ya göre Carter yalancının, düzenbazın, dolandırıcının ve zorbanın biriydi. Dünya Carter'siz de olabilirdi, Poirot'nun işe karışmaması yeterli olacaktı. Bu ahlaksız genç yalan söylemekte ısrar edecek ve böylece dünya da hoşa gitmeyen insanların birinden kurtulmuş olacaktı.</p>

  <p class="calibre1">Poirot, "Bana doğruyu söylemeni tavsiye ederim," dedi. </p>

  <p class="calibre1">Durumu gayet iyi anlıyordu. Frank Carter aslında aptaldı. Fakat en iyi ve emin yolun yalanında ısrar etmek olduğunu anlamayacak kadar budala da değildi. On ikiyi yirmi altı geçe Morley'in odasına girdiğini itiraf ettiği an, korkunç bir tehlikeyle karşı karşıya gelecekti. Çünkü ondan sonra anlatacağı her şeyin yalan olduğu düşünülecekti.</p>

  <p class="calibre1">Belçikalı, <i>iyi ya,</i> diye düşündü. <i>"Bırakayım yalanlarında ısrar etsin. O zaman benim görevim de sona ermiş olur. Frank Carter'ı herhalde Morley'i öldürdüğü için asarlar... Belki aslında katil gerçekten de o. Ayağa kalkıp, şuradan çıkmam yeter."</i></p>

  <p class="calibre1">Frank Carter tekrarladı. </p>

  <p class="calibre1">"Yalan bu!"</p>

  <p class="calibre1">Bir sessizlik oldu. Hercule Poirot ayağa kalkarak, dışarı çıkmadı. Bunu yapmayı çok istiyordu. Ama yine de yerinden kımıl<span style="text-indent: 1em; font-size: 1em;">damadı. Ona doğru eğildi. Sesinde güçlü kişiliğinin bütün etkisi vardı. </span></p>

  <p class="calibre1"><span style="text-indent: 1em; font-size: 1em;">"Ben sana yalan söylemiyorum. Senden bana inanmanı istiyorum. Eğer Morley'i öldürmediysen, o zaman kurtuluş yolu bana o sabah olanları açıkça anlatman olur."</span></p>

  <p class="calibre1">Karşısındaki aşağılık, sinsi çehrenin ifadesi değişti. Frank Carter, kararsızlıkla alt dudağını çekiştirdi. Bir sağa bir sola bakıyordu. Dehşet dolu gözleri bir hayvanınkinden farksızdı. En kritik andı bu.</p>

  <p class="calibre1">Sonra Frank Carter karşısındaki adamın güçlü kişiliğinin altında eğildi. Boğuk bir sesle, </p>

  <p class="calibre1">"Pekâlâ," dedi. "Sana her şeyi anlatacağım. Eğer bana ihanet edersen, Allah seni kahretsin! Evet, odaya girdim... Merdivenlerden çıkarak, bekledim. <span style="text-indent: 1em; font-size: 1em;">Morley'i yalnız yakalayabileceğim anı kolluyordum. Orada, Morley'in katının yukarsında bekledim. Sonra bir bey dışarı çıkarak, aşağıya indi. Şişman biri. </span><span style="text-indent: 1em; font-size: 1em;">Ben tam içeriye girmeye karar verdiğim sırada, Morley'in odasından bir bey daha çıktı. O da merdivenlerden indi. Çabuk davranmam lazım geldiğini biliyordum. </span><span style="text-indent: 1em; font-size: 1em;">Koridordan ilerledim. Ve kapıya vurmadan Morley'in odasına daldım. Onunla kavgaya hazırlanıyordum. İşe burnunu sokuyor, sevgilimi aleyhime döndürmeye çalışıyordu..." </span></p>

  <p class="calibre1"><span style="text-indent: 1em; font-size: 1em;">Durakladı.</span></p>

  <p class="calibre1"></p>

  <p class="calibre1"></p>

  <p class="calibre1">Hercule Poirot, </p>

  <p class="calibre1">"Evet," dedi. </p>

  <p class="calibre1">Sesi hâlâ etkili ve otoriterdi. Carter'ın boğuk sesi tizleşti. </p>

  <p class="calibre1">"Ve Morley orada yatıyordu! Ölmüştü! Doğruyu söylüyorum! Yemin ederim! Resmi soruşturmada açıkladıkları gibi yatıyordu. Önce gözlerime inanamadım. Adamın üzerine eğildim. Ama o ölmüştü. Eli buz gibiydi. Kafasındaki kurşun deliğini de gördüm. Bunun etrafında kan iyice pıhtılaşmış, kapkara kesilmişti." </p>

  <p class="calibre1">O anı tekrar yaşıyordu anlaşılan. Alnında yine ter taneleri belirmişti. </p>

  <p class="calibre1">"O zaman başımın belada olduğunu anladım. Kalkıp bu işi benim yaptığımı söyleyeceklerdi. Morley'in eliyle, kapı tokmağından başka hiçbir şeye dokunmamıştım. Dışarı çıkarken hem iç tokmağı, hem de dışarda<span style="text-indent: 1em; font-size: 1em;">kini mendilimle sildim. Merdivenlerden mümkün olduğu kadar çabuk aşağıya indim. </span><span style="text-indent: 1em; font-size: 1em;">Holde kimse yoktu. Ön kapıyı açarak dışarı fırladım. Oradan hızla uzaklaştım. </span><span style="text-indent: 1em; font-size: 1em;">Berbat haldeydim... Tabii buna şaşmamak da lazım." </span></p>

  <p class="calibre1"><span style="text-indent: 1em; font-size: 1em;">Sustu. Şimdi korku dolu gözleriyle Hercule Poirot'ya bakıyordu. </span></p>

  <p class="calibre1"><span style="text-indent: 1em; font-size: 1em;">"İşte gerçek bu. Doğruyu söylediğime yemin ederim... Morley ölmüştü. Bana inanmalısın!"</span></p>

  <p class="calibre1">Poirot ayağa kalktı. Sesi yorgun ve kederliydi. </p>

  <p class="calibre1">"Sana inanıyorum..." </p>

  <p class="calibre1">Kapıya doğru gitti.</p>

  <p class="calibre1">Frank Carter bağırdı. </p>

  <p class="calibre1">"Beni asacaklar! Eğer Morley'in odasına girdiğimi öğrenirlerse, beni muhakkak asarlar!"</p>

  <p class="calibre1">Belçikalı, "Doğruyu söyleyerek, darağacından kurtuldun," diye cevap verdi.</p>

  <p class="calibre1">"Anlayamadım?... Onlar..."</p>

  <p class="calibre1">Poirot, Carter'ın sözünü kesti. </p>

  <p class="calibre1">"Anlattıkların öğrendiğim gerçeği destekliyor. <span style="text-indent: 1em; font-size: 1em;">Artık her şeyi bana bırak."</span></p>

  <p class="calibre1">Odadan çıktı. Hiç de mutlu değildi.</p>
</body>
</html>
