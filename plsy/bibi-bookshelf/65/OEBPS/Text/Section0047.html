<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">II</h1>

  <p class="calibre1">Poirot tekrar Hampstead'e gitti. Miss Sainsbury-Seale'in ahbabı Bayan Adams onu görünce galiba biraz şaşırdı. Scotland Yard başmüfettişi bir bakıma Poirot'ya kefildi ama kadın yine de Belçikalıya 'ufacık tefecik acayip bir yabancı' <span style="text-indent: 1em; font-size: 1em;">gözüyle bakıyordu. Poirot'nun iddialarını da ciddiye almamıştı. Fakat konuşmaya razıydı Bayan Adams. Tabii polisin Miss Sainsbury-Seale'in cesedi bulunan Bayan Chapman'ı öldürmüş olabileceğinden şüphelendiğinden de haberi yoktu.</span></p>

  <p class="calibre1">"Fakat Mabelie'in bu şekilde ortadan kaybolması pek garip bir şey. Mösyö Poirot, ben onun hafızasını kaybetmiş olduğundan eminim."</p>

  <p class="calibre1"></p>

  <p class="calibre1"></p>

  <p class="calibre1">Belçikalı, "Bu da mümkün," diye cevap verdi. "Ben böyle olaylarla çok karşılaştım."</p>

  <p class="calibre1">"Evet... Ben de kuzinlerimden birinin bir arkadaşını hatırlıyorum. Zavallı kadının bir sürü derdi vardı. Hasta annesine de bakıyordu. Sonunda bu hafıza kaybına sebep oldu. Buna 'amnezi' diyorlar sanırım."</p>

  <p class="calibre1">Poirot, "Evet," dedi. "Teknik terim bu galiba." Bir an durdu. Sonra da, "Miss Sainsbury-Seale'in Bayan Albert Chapman adında birinden söz ettiğini hiç duydunuz mu?" diye sordu.</p>

  <p class="calibre1">"Hayır... Mabelie'in böyle birinden söz ettiğini hiç hatırlamıyorum. Ama herhalde o da bana her ahbabının adını söyleyecek değildi. Bu Bayan Chapman denilen kadın kim? Polis onu kimin öldürdüğünü biliyor mu?"</p>

  <p class="calibre1">"O olay hâlâ esrarını koruyor, madam." </p>

  <p class="calibre1">Poirot anlamlı anlamlı başını salladı.</p>

  <p class="calibre1">"Acaba Dişçi Bay Morley'i Miss Sainsbury-Seale'e tavsiye eden bu Bayan Chapman mıydı? Yoksa Morley'i siz mi salık verdiniz."</p>

  <p class="calibre1">Bayan Adams, "Hayır," diye cevap verdi. "Ben aslında Harley Sokağı'nda Bay French adında bir dişçiye gidiyorum. Mabelle bana bir dişçi sorsaydı herhalde ona Bay French'in adını verirdim."</p>

  <p class="calibre1">Poirot, "O halde," diye mırıldandı. "Miss Sainsbury-Seale'e Morley'e gitmesini tavsiye eden Bayan Chapman'dı..."</p>

  <p class="calibre1">Bayan Adams, "Herhalde öyle olacak," dedi. "Dişçidekiler bunu bilmiyorlar mı?"</p>

  <p class="calibre1">Poirot, Miss Nevill'e bunu sormuştu bile. Fakat sekreter bu meseleyi bilmiyordu. <span style="text-indent: 1em; font-size: 1em;">Veya hatırlayamamıştı. Kız, "Bayan Chapman'ı hatırlıyorum..." demişti. "Ama açıkçası onun Miss Sainsbury-Seale'den söz ettiğini hiç sanmıyorum... Bu pek garip bir isim. Bayan Chapman kadından söz etseydi, bu ad muhakkak aklımda kalırdı."</span></p>

  <p class="calibre1">Poirot, Bayan Adams'a sorular sormaya devam etti. </p>

  <p class="calibre1">"Siz Miss Sainsbury-Seale'le ilk defa Hindistan'da tanıştınız sanırım."</p>

  <p class="calibre1">"Evet."</p>

  <p class="calibre1">"Miss Sainsbury-Seale Hindistan'dayken Bay Alistair Blunt'la veya onun karısıyla tanışmış mıydı? Bu konuda bir fikriniz var mı?"</p>

  <p class="calibre1">"Ah, Mabelie'in onlarla tanıştığını hiç sanmıyorum. Sözünü ettiğiniz o ünlü banker değil mi? Evet, Bay Blunt'la karısı yıllar önce Hindistan'a geldiler ve genel valinin konağında kaldılar. Ama Mabelie'in onlarla karşılaştığını sanmıyorum. Böyle bir şey <span style="text-indent: 1em; font-size: 1em;">olsaydı bundan kesinlikle söz ederdi. Veya onlar hakkında bir şeyler söylerdi."</span></p>

  <p class="calibre1">Bayan Adams hafifçe gülümsedi. </p>

  <p class="calibre1">"Korkarım insan ekseri önemli kimselerden söz ediyor. Hepimiz de bir bakıma çok züppeyiz."</p>

  <p class="calibre1">"Miss Sainsbury-Seale, Blunt'lardan hiç söz etmedi mi? Özellikle Bayan Rebecca Blunt'tan?"</p>

  <p class="calibre1">"Hayır, hiçbir zaman."</p>

  <p class="calibre1">"Eğer Miss Sainsbury-Seale, Bay Blunt'ın samimi arkadaşı olsaydı siz bunu muhakkak bilirdiniz. Öyle değil mi?"</p>

  <p class="calibre1">"Ah, tabii. Mabelle'in öyle kimseleri tanıdığını pek sanmıyorum. Onun arkadaşları alelade kimselerdi... Bizim gibi yani."</p>

  <p class="calibre1">Poirot nezaketle, "Aman rica ederim, madam," dedi.</p>

  <p class="calibre1">Bayan Adams, Miss Sainsbury-Seale'den söz etmeye devam etti. Fakat sanki Miss Sainsbury-Seale yeni ölmüş gibi bir tavırla konuşuyordu. Mabelle'in bütün iyiliklerini, şefkatini, yorulup bıkmadan hayır kurumlarında çalışmasını, heyecanını ve hevesini hatırlıyordu.</p>

  <p class="calibre1">Poirot ise kadını dikkatle dinlemekteydi. Japp'ın da dediği gibi Mabelle Sainsbury-Seale gerçekten iyi bir insandı. Kalküta'da yaşamış, hitabet dersleri vermiş ve hayır işlerinde çalışmıştı. Saygı değer, iyi niyetli, belki biraz titiz ve aptalca bir kadındı. Ama aynı zamanda altın gibi de bir kalbi vardı.</p>

  <p class="calibre1">Bayan Adams durmadan anlatıyordu. </p>

  <p class="calibre1">"Her konuda o kadar hevesli ve heyecanlıydı ki, Mösyö Poirot. İnsanların çok tembel ve uyuşuk olduklarını, yerlerinden zor kımıldadıklarını düşünüyordu. Sonra herkesten bağış toplamak çok güçtü. Bu iş <span style="text-indent: 1em; font-size: 1em;">hayatın pahalılaşması ve vergilerin artması yüzünden her yıl daha da zor bir hal alıyordu. Mabelle bir keresinde bana, 'İnsan paranın ne kadar işe yaradığını gitgide daha iyi anlıyor,' dediydi. 'Parayla insan ne çok iyilik edebilir... </span><span style="text-indent: 1em; font-size: 1em;">Bunu düşündükçe deli oluyorum. Hani neredeyse para uğruna cinayet bile işleyeceğim.' Bu da </span><span style="text-indent: 1em; font-size: 1em;">Mabelle'in insanlara yardım etmeye ne kadar düşkün olduğunu göstermiyor mu, Mösyö Poirot?"</span></p>

  <p class="calibre1">Poirot düşünceli bir tavırla mırıldandı. </p>

  <p class="calibre1">"Demek Miss Sainsbury-Seale böyle söyledi?" Sonra da kayıtsızca sordu. "Ne zaman oldu bu konuşma."</p>

  <p class="calibre1">"Üç ay kadar önce..."</p>

  <p class="calibre1">Poirot evden ayrılarak sokakta ilerlerken son derecede düşünceliydi.</p>

  <p class="calibre1">Mabelle Sainsbury-Seale'in karakterini inceliyordu.</p>

  <p class="calibre1">"İyi bir kadınmış o... Müşfik ve hevesli... Dürüst ve saygıdeğer... Yani Bay Barnes'in katilin aralarında olduğunu söylediği o guruptan... Miss Sainsbury-Seale, Hindistan'dan gelirken Bay Amberiotis'le aynı gemide yolculuk yapmış.</p>

  <p class="calibre1">Ayrıca onun adamla Savoy Oteli'nde öğle yemeği yediği de sanılıyor... Miss Sainsbury-Seale Alistair Blunt'la da karşılaşmış ve adama karısının ahbabı olduğunu söylemiş. Mabelle, iki defa da Bayan Chapman'ın apartmanına gitmiş...</p>

  <p class="calibre1">Daha sonra orada bir ölü bulundu. Cesedin arkasında Mabelle Sainbury-Smith'in elbisesi vardı. Çantası da, ölünün kimliğinin rahatlıkla tesbiti için oraya bırakılmıştı. Evet, pek uygun bir rastlantıydı bu!.. Mabelle Sainsbury-Seale, polisle konuştuktan sonra da birdenbire Glen-gowrie Court Oteli'nden ayrıldı..."</p>

  <p class="calibre1">"Şimdi... benim doğru olduğuna inandığım teori bütün bu olayları içine alıyor mu? Bunları izah edebiliyor mu?"</p>

  <p class="calibre1">Poirot, "Evet," dedi. "İçine alıyor ve izah ediyor..."</p>
</body>
</html>
