<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">BEŞ, ALTI, ÇOMAKLARI AL</h1>

  <h1 class="calibre1" id="sigil_toc_id_4">I</h1>

  <p class="calibre1">Japp yirmi dört saat sonra Hercule Poirot'ya telefon etti. Sesi acıydı.</p>

  <p class="calibre1">"Telaşımız boşunaymış!"</p>

  <p class="calibre1">"Ne demek istiyorsunuz, dostum?"</p>

  <p class="calibre1">"Morley kesinlikle intihar etmiş. Bunun sebebini de biliyoruz artık."</p>

  <p class="calibre1">"Neymiş bu sebep?"</p>

  <p class="calibre1">"Amberiotis'in ölümüyle ilgili doktor raporunu biraz önce aldım. Adam fazla dozda adrenalin ve novociane yüzünden ölmüş. Anladığıma göre bu Amberiotis'in kalbini etkilemiş ve adam fenalaşmış. O zavallı dün akşamüzeri kendisini iyi hissetmediğini söylediği zaman gerçeği açıklıyormuş. İşte böyle; adrenalin'le novicaine'i dişçiler diş etine zerk ederler. Anestezi için Morley bir hata yaparak, fazla dozda ilaç kullanmış. Amberiotis gittikten sonra yaptığını anlamış ve çıkacak rezalete dayanamayacağını düşünerek kendisini vurmuş."</p>

  <p class="calibre1">Poirot sordu. </p>

  <p class="calibre1">"Kendisinde olmadığı bilinen bir tabancayla mı?"</p>

  <p class="calibre1">"Belki de adamın yine de tabancası vardı. Akrabaların her şeyi bilmeleri şart değildir ki. Bilmedikleri şeyleri duysanız, şaşarsınız."</p>

  <p class="calibre1">"Evet, bu doğru."</p>

  <p class="calibre1">Japp, "İşte böyle," diye tekrarladı. "Bütün olay böylece gayet mantıklı bir şekilde açıklanmış oluyor."</p>

  <p class="calibre1">Poirot, "Dostum," dedi. "Açıkçası bu beni pek tatmin etmedi. Evet, bazı hastaların anesteziye karşı kötü tepki gösterdikleri oluyor. Ama bu ilacı <span style="text-indent: 1em; font-size: 1em;">kullanan doktor veya dişçilerin işi intihara kadar vardırdıkları görülmüş şey değil."</span></p>

  <p class="calibre1">"Evet ama sizin bahsettiğiniz ilacın normal dozda kullanıldığı vakalar. Böyle durumlarda hiç kimse doktoru suçlu bulmaz. Ölüme sebep olan hastanın bünyesinin özelliğidir. Fakat bu vakada Morley'in dozu fazla kaçırdığı kesin. Henüz tam miktarı bilmiyorlar. Miktar analizi yüzyıllarca sürüyor adeta. Ama ilacın normal dozdan fazla olduğu muhakkak. Bundan da Morley'in hata yapmış olduğu anlaşılıyor."</p>

  <p class="calibre1">Poirot, "Öyle de olsa," diye cevap verdi. "Bu yine de bir hata. Bir suç sayılmaz."</p>

  <p class="calibre1">"Ama bu Morley'in meslek hayatının sonu demekti. Hiç kimse biraz dalgın olduğu için öldürücü dozda zehir veren bir dişçiye gitmez ki."</p>

  <p class="calibre1">"Evet, bunun garip bir şey olduğunu ben de itiraf ediyorum."</p>

  <p class="calibre1">"Böyle şeyler oluyor... Morley hassas bir adamdı. Olacakları düşündü ve dayanamadı..."</p>

  <p class="calibre1">Poirot hâlâ itiraz ediyordu. </p>

  <p class="calibre1">"Fakat adam bir intihar mektubu bırakmaz mıydı? Ne yaptığını açıklamaz mıydı? Hareketinin sebep olacağı rezalete dayanamayacağını bildirmez miydi? Özellikle ablasına bir pusula yazmaz mıydı?"</p>

  <p class="calibre1">"Hayır. Anladığıma göre Morley birdenbire ne yaptığını fark etti. Dehşete kapılarak, işi çabucak sona erdirdi."</p>

  <p class="calibre1">Poirot cevap vermedi.</p>

  <p class="calibre1">Japp, "Biliyorum, dostum," dedi. "Siz bir olayın peşine düştünüz mü, bunun muhakkak bir cinayet vakası olmasını istersiniz! Bu kez size ipucunu ben verdim. <span style="text-indent: 1em; font-size: 1em;">Bunu itiraf da ediyorum. Ama ben bir hata yapmışım. Bunu da söylüyorum."</span></p>

  <p class="calibre1">Poirot, "Ben yine de olayın başka bir izahı olabileceğine inanıyorum," diye mırıldandı.</p>

  <p class="calibre1">"İnsan bir sürü izah tarzı bulabilir. Bunları ben de düşündüm ama hiçbiri de akla yakın değil. Hayır, bence Morley bir hata yaptı. Neticede dün sabah işi başından aşkındı... İşte burada bı<span style="text-indent: 1em; font-size: 1em;">rakmak zorundayız, Poirot. Müdürle konuştum. O da aynı fikirde."</span></p>

  <p class="calibre1">Belçikalı içini çekti. </p>

  <p class="calibre1">"Anlıyorum... Anlıyorum..." </p>

  <p class="calibre1">Japp adeta şefkatle, </p>

  <p class="calibre1">"Neler hissettiğinizi biliyorum," dedi. "Ama her seferinde de şöyle güzel, esrarlı bir cinayet olayıyla karşılaşamazsınız ki. Haydi, Allahaısmarladık. Sizi rahatsız ettiğim için özür dilerim." Telefonu kapattı.</p>

  <p class="calibre1">Hercule Poirot, zarif, modern yazı masasının başında oturuyordu. Modern eşyalardan hoşlanıyordu o. Bunların dört köşeli ve sağlam oluşları, antikaların yumuşak çizgilerinden daha hoşuna gidiyordu. <span style="text-indent: 1em; font-size: 1em;">Masada, önünde duran kâğıda intizamla başlıklar atılmış, altlarına fikirler sıralanmıştı. Bazılarının yanındaysa soru işaretleri vardı.</span></p>

  <p class="calibre1">"Amberiotis. Casusluk. İngiltere'ye bu maksatla mı gelmişti? Geçen yıl Hindistan'daymış. Huzursuzluklar ve ayaklanmalar sırasında bir komünist ajanı olabilir.</p>

  <p class="calibre1">Frank Carter? Morley onun uygunsuz bir genç olduğunu düşünüyormuş. Son zamanlarda işinden atılmış. Neden?</p>

  <p class="calibre1">Howard Raikes?</p>

  <p class="calibre1">'"Fakat bu saçma!'???"</p>

  <p class="calibre1">Hercule Poirot, sanki bir soru sorarmış gibi başını hafifçe yana doğru eğmişti.</p>

  <p class="calibre1">Kâğıda bir şeyler daha yazdı.</p>

  <p class="calibre1">Bay Barnes?</p>

  <p class="calibre1">Morley'in bürosu? Halıdaki izler. İhtimaller."</p>

  <p class="calibre1">Belçikalı bu son satırı bir süre süzdü. Sonra ayağa kalkarak şapkasıyla bastonunu istedi. Evden çıktı.</p>
</body>
</html>
