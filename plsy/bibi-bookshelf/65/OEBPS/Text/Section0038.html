<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <p class="calibre1"><br/></p>

  <h1 class="calibre1">V</h1>

  <p class="calibre1">Gotik Ev'de Poirot'yu son derece zarif tavırlı, uzun boylu kansız cansız bir adam olan sekreter karşıladı. Belçikalıdan kibarca özür diledi. </p>

  <p class="calibre1">"Çok üzgünüm, Mösyö Poirot, Bay Blunt da öyle. Onu Downing Sokağı'na çağırdılar. Şu... dün akşamki olay yüzünden... Size telefon ettim ama siz çıkmışınız." </p>

  <p class="calibre1">Genç adam <span style="text-indent: 1em; font-size: 1em;">sözlerine çabucak devam etti. </span></p>

  <p class="calibre1"><span style="text-indent: 1em; font-size: 1em;">"Bay Blunt, size hafta sonunu Kent'teki köşkünde geçirip geçiremeyeceğinizi sormamı istedi. Exham'da yani. Eğer gelebilecekseniz yarın akşam sizi arabasıyla alacak."</span></p>

  <p class="calibre1">Poirot durakladı.</p>

  <p class="calibre1">Genç adam, onu ikna etmek ister gibi, </p>

  <p class="calibre1">"Bay Blunt sizi görmeyi gerçekten çok istiyor," dedi.</p>

  <p class="calibre1">Belçikalı eğildi. </p>

  <p class="calibre1">"Teşekkür ederim. Daveti kabul ediyorum."</p>

  <p class="calibre1">"Ah, işte bu fevkalade. Bay Blunt çok sevinecek. Size altıya çeyrek kala uğrayabilir mi? Bu... Ah, günaydın, Bayan Olivera..."</p>

  <p class="calibre1">Jane Olivera'nın annesi içeri girmişti. Son derece şıktı kadın. Güzelce taranmış <span style="text-indent: 1em; font-size: 1em;">saçlarının üzerine zarif bir şapka oturtmuştu. </span></p>

  <p class="calibre1"><span style="text-indent: 1em; font-size: 1em;">"Ah, Bay Selby, Bay Blunt size o bahçe iskemleleri hakkında talimat verdi mi? Dün gece bu meseleyi onunla konuşacaktım. Zira bu hafta sonu Kent'e gideceğimizi biliyordum..." </span></p>

  <p class="calibre1"><span style="text-indent: 1em; font-size: 1em;">Julia Olivera, Poirot'yu fark ederek durdu.</span></p>

  <p class="calibre1">"Mösyö Poirot, Bayan Olivera'yla tanışıyor muydunuz?"</p>

  <p class="calibre1">"Madamla tanışmak zevkine erişmiştim." </p>

  <p class="calibre1">Poirot yerlere kadar eğildi.</p>

  <p class="calibre1">Bayan Julia Olivera dalgın dalgın, </p>

  <p class="calibre1">"Ah," dedi. "Nasılsınız? Tabii, Bay Selby, Alistair'in işinin başından aşkın olduğunu biliyorum. Bu basit ev işleri ona önemsiz gelebilir ama..."</p>

  <p class="calibre1">Becerikli Bay Selby, </p>

  <p class="calibre1">"Üzülmeyin Bayan Olivera," diye cevap verdi. "Bay Blunt, bana iskemlelerden söz etti. Ben de gereken yere telefon ettim."</p>

  <p class="calibre1">"Güzel, içim rahat etti. Bay Selby, şimdi sizden ricam..."</p>

  <p class="calibre1"></p>

  <p class="calibre1"></p>

  <p class="calibre1">Bayan Olivera gıdaklar gibi konuşmaya devam etti. Poirot ise, <i>o tıpkı bir tavuğa benziyor,</i> diye düşünüyordu. <i>Şöyle besili bir tavuğa.</i> Bayan Olivera, yine gıdaklayarak, haşmetle kapıya doğru ilerledi. İri göğüsleri daha önde gidiyordu.</p>

  <p class="calibre1">"Bu hafta sonu biz bize olacağımıza göre..."</p>

  <p class="calibre1">Bay Selby öksürdü. </p>

  <p class="calibre1">"Şey... Mösyö Poirot da bu hafta sonunu bizimle geçirecek."</p>

  <p class="calibre1">Bayan Olivera durakladı. Dönerek belirli bir tiksintiyle Poirot'yu süzdü. </p>

  <p class="calibre1">"Öyle mi?"</p>

  <p class="calibre1">Belçikalı, "Mösyö Blunt beni davet etmek nezaketini gösterdi," dedi.</p>

  <p class="calibre1">"Çok tuhaf... Alistair de çok acayip davranıyor. Kusura bakmayın, Mösyö Poirot, fakat Bay Blunt bana biz bize, sakin bir hafta sonu geçirmek istediğini söylemişti de."</p>

  <p class="calibre1">Selby kesin bir tavırla, </p>

  <p class="calibre1">"Bay Blunt, Mösyö Poirot'nun da gelmesini çok istiyor," <span style="text-indent: 1em; font-size: 1em;">diye cevap verdi.</span></p>

  <p class="calibre1">"Öyle mi? Alistair bana bundan hiç söz etmedi ama."</p>

  <p class="calibre1">O sırada Jane eşikte belirdi. Kız sabırsızca, </p>

  <p class="calibre1">"Anne gelmiyor musun?" dedi. "Öğle yemeği randevumuz tam biri çeyrek geceydi."</p>

  <p class="calibre1">"Geliyorum, Jane. Sabırsızlanma öyle."</p>

  <p class="calibre1">"Haydi, biraz çabuk ol Allah aşkına! Ah,... merhaba Mösyö Poirot." </p>

  <p class="calibre1">Genç kız birdenbire hareketsiz kaldı. Somurtkan yüzündeki ifade donmuş gibiydi. Jane'in daha ihtiyatlı bir hali vardı şimdi.</p>

  <p class="calibre1">Julia Olivera soğuk soğuk, </p>

  <p class="calibre1">"Mösyö Poirot da hafta sonunu Exsham'da geçirecekmiş," dedi.</p>

  <p class="calibre1">"Ah... anlıyorum."</p>

  <p class="calibre1">Jane, annesinin çıkması için yana çekildi. Tam kadının peşinden gideceği sırada birdenbire döndü. </p>

  <p class="calibre1">"Mösyö Poirot!" </p>

  <p class="calibre1">Emreder gibi konuşmuştu.</p>

  <p class="calibre1">Poirot, kızın yanına gitti. Jane sesini alçaltarak, </p>

  <p class="calibre1">"Siz de Exsham'a geliyor muşsunuz," dedi. "Neden?"</p>

  <p class="calibre1">Poirot omzunu silkti. </p>

  <p class="calibre1">"Beni dayınız davet etti."</p>

  <p class="calibre1">Jane, "Ama o bilemez ki..." diye mırıldandı. "Bilemez ki... Dayım sizi ne zaman çağırdı? Ah, bu çok gereksiz..."</p>

  <p class="calibre1">"Jane!" </p>

  <p class="calibre1">Julia Olivera holden sesleniyordu.</p>

  <p class="calibre1">Jane alçak sesle fakat heyecanla, </p>

  <p class="calibre1">"Burada kalın," dedi. "Sakın gelmeyin." </p>

  <p class="calibre1">Dışarı çıktı. <span style="text-indent: 1em; font-size: 1em;">Poirot onun annesiyle tartıştığını duydu. Bayan Olivera'nın sesi yükselmişti. </span><span style="text-indent: 1em; font-size: 1em;">Kadın şikâyet eder gibi konuşuyordu. </span></p>

  <p class="calibre1"><span style="text-indent: 1em; font-size: 1em;">"Kabalıklarına katlanacak değilim, Jane... </span><span style="text-indent: 1em; font-size: 1em;">İşte karışmaman için tedbir alacağım."</span></p>

  <p class="calibre1">Sekreter, "Yarın altıya doğru sizi alacağız, Mösyö Poirot," dedi. "Uygun mu bu?"</p>

  <p class="calibre1">Belçikalı dalgın dalgın başını salladı. Şimdi onda hortlak görmüş bir adam hali vardı. Ama onu sarsan gözleri değil, kulaklarıydı. Fakat kızın konuşması sırasında gece telefondaki sesin kendisine neden tanıdık geldiğini anlamıştı.</p>

  <p class="calibre1">Belçikalı sokağa çıkarken başını sallıyordu. </p>

  <p class="calibre1">"Bayan Julia Olivera? O besili tavuk! İmkânsız! Herhalde kulaklarım beni aldattı. Ama yine de..."</p>
</body>
</html>
