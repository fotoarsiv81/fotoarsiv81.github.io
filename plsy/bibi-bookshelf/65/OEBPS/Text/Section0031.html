<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:33:17+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">V</h1>

  <p class="calibre1">Georgina Morley, Hertford yakınında küçük bir villaya taşınmıştı. Orada oturuyordu artık. Kadın, Poirot'yu dostça bir tavırla karşıladı. Resmi soruşturmanın kararı yüzünden kardeşinin şerefine leke sürülmüş olmasına çok sinirleniyordu. Poirot'nun da aynı fikirde olduğunun farkındaydı. Bu yüzden Belçikalıya karşı daha yumuşakça davranıyordu.</p>

  <p class="calibre1">Georgina Morley, Poirot'nun bütün sorularını cevaplandırdı. Henry Morley'in kâğıtları Miss Nevili tarafından dikkatle toplanmış ve bunlar onun yerini alan dişçiye teslim edilmişti. Morley'in hastalarından bazıları Reilly'e gelmeye başlamışlardı. Bazıları ise yeni dişçiye alışmışlardı. Bir kısmı ise başkalarına gitmişlerdi.</p>

  <p class="calibre1"></p>

  <p class="calibre1"></p>

  <p class="calibre1">Miss Morley bütün bu bilgiyi verdikten sonra, </p>

  <p class="calibre1">"Demek Henry'nin hastası olan o kadını buldunuz?" diye başını salladı. "Miss Sainsbury-Seale'i. O da mı cinayete kurban gitmiş?" Bu 'o da mı' kelimeciklerinin üzerinde meydan okurcasına durmuştu.</p>

  <p class="calibre1">Poirot, "Kardeşiniz size Miss Sainsbury-Seale'den hiç söz etmiş miydi?" dedi.</p>

  <p class="calibre1">"Hayır. Böyle bir şey hatırlamıyorum. Henry hırçın bir hastası olduğu zaman bana ondan söz ederdi. Veya hastalarından birinin yaptığı bir nükteyi tekrarlardı. <span style="text-indent: 1em; font-size: 1em;">Ama ekseri işinden fazla söz etmezdik. Henry, gün sona erince işini unutmayı tercih ederdi."</span></p>

  <p class="calibre1">"Kardeşinizin hastaları arasında Bayan Chapman adında biri var mıydı?"</p>

  <p class="calibre1">"Chapman mı? Henry'nin bana böyle birinden söz ettiğini sanmıyorum. Bu konuda size asıl Miss Nevili yardım edebilir."</p>

  <p class="calibre1">"Onunla konuşmayı çok istiyorum. Miss Nevili şimdi nerede?"</p>

  <p class="calibre1">"Ramsgate'de bir dişçinin yanında çalışıyor galiba."</p>

  <p class="calibre1">"Frank Carter'la daha evlenmedi mi?"</p>

  <p class="calibre1">"Hayır. Kızın onunla hiçbir zaman evlenmeyeceğini de umarım. O genç hiç hoşuma gitmiyor, Mösyö Poirot. Hiç hoşuma gitmiyor. İnsanı rahatsız eden bir tip o. <span style="text-indent: 1em; font-size: 1em;">Ayrıca Frank Carter'ın gayet ahlaksız olduğundan da eminim."</span></p>

  <p class="calibre1">Poirot, "Kardeşinizi o vurmuş olabilir mi?" diye sordu.</p>

  <p class="calibre1">Miss Morley ağır ağır, "Ondan böyle bir şey beklenir," dedi. "Frank Carter öfkelendiği zaman kendisine hakim olamayan bir insan. Ama onun Henry'i öldürmesi için bir sebep yoktu. Eline böyle bir fırsat geçtiğini de sanmıyorum. Sonra Henry, Gladys'i Frank Carter'den vaz geçirmeyi başaramamıştı. Kız, nişanlısına çok sadıktı. Ondan ayrılmaya da hiç niyeti yoktu."</p>

  <p class="calibre1">"Acaba Frank Carter'a para mı verdiler?"</p>

  <p class="calibre1">"Para mı? Kardeşimi öldürmesi için mi? Ne acayip bir fikir bu!"</p>

  <p class="calibre1">Aynı anda kapı açılarak siyah saçlı güzel bir kız çay tepsisiyle içeri girdi. O <span style="text-indent: 1em; font-size: 1em;">tekrar dışarı çıkınca Poirot hemen, </span></p>

  <p class="calibre1"><span style="text-indent: 1em; font-size: 1em;">"Bu kız Londra'dayken de sizin yanınızda çalışıyordu değil mi?" dedi.</span></p>

  <p class="calibre1">"Agnes mi? Evet. Orta hizmetçisiydi. Aşçıyı savdım. Zaten o da buraya gelmeyi istemiyordu. Artık her işime Agnes bakıyor. Yakında iyi bir aşçı da olacak."</p>

  <p class="calibre1">Poirot daha sonra evden ayrılırken Agnes ona şapka ve bastonunu verdi. Sonra da birdenbire, </p>

  <p class="calibre1">"Beyefendinin ölümü konusunda yeni bir şeyler öğrenildi mi, efendim?" diye sordu.</p>

  <p class="calibre1">Poirot dönüp kıza baktı. </p>

  <p class="calibre1">"Hayır, yeni bir şey öğrenilmedi."</p>

  <p class="calibre1">"Herkes beyefendinin ilaç konusunda hata yaptığı için intihar ettiğini mi düşünüyor hâlâ?"</p>

  <p class="calibre1">"Evet. Neden sordun?"</p>

  <p class="calibre1">Agnes önlüğünü parmaklarının arasında buruşturup duruyordu. Başını çevirmiş <span style="text-indent: 1em; font-size: 1em;">olduğu için Belçikalı yüzünü iyice göremiyordu onun. Kız, güç duyulur bir sesle, </span></p>

  <p class="calibre1"><span style="text-indent: 1em; font-size: 1em;">"Şey..." diye mırıldandı. "Hanımefendi aynı fikirde değil."</span></p>

  <p class="calibre1">"Ya sen? Sen de öyle mi düşünüyorsun?"</p>

  <p class="calibre1">"Ben mi? A, ben hiçbir şey bilmiyorum ki, efendim. Ben sadece... sadece emin olmak istedim."</p>

  <p class="calibre1">Hercule Poirot en müşfik sesiyle, </p>

  <p class="calibre1">"Bay Morley'in intihar ettiğini kesinlikle bilmek seni rahatlatacak mı?" diye sordu.</p>

  <p class="calibre1">Agnes çabucak bağırdı. </p>

  <p class="calibre1">"Ah, evet, efendim. Hakikaten öyle."</p>

  <p class="calibre1">"Belki bunun özel bir sebebi var."</p>

  <p class="calibre1">Kız şaşkın şaşkın Belçikalıya baktı. Hafifçe geriledi. </p>

  <p class="calibre1">"Ben... ben bu mesele hakkında hiçbir şey bilmiyorum, efendim. Ben sadece sordum."</p>

  <p class="calibre1">Hercule Poirot bahçe yolundan kapıya giderken, kendi kendisine, <i>ama neden sordu</i>, dedi. Bu sorunun bir cevabı olduğundan emindi. Ama henüz bunun ne olduğunu tahmin edemiyordu.</p>

  <p class="calibre1">Fakat Belçikalıya yine de hedefe bir adım daha yaklaşmış gibi geliyordu.</p>
</body>
</html>
