<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center; text-indent: 0px;" id="sigil_toc_id_4">O ZAMAN:&#160;<span style="font-size: 0.9em; text-align: left; text-indent: 1em;">Shirley</span></h2>
<p style="text-align: justify;">George'un merkezle kurduğu bağlantıda son söyledikleri, burası 14, araçtan ayrılıyorum olmuştu. Yani artık ona ulaşamayacaktım. Duvardaki saate bakarak bunu kayıtlara geçtim. 14:23'tü. Hemen arkamda duran Huddie'nin omzumu hafifçe sıkması gibi saati de çok iyi hatırlıyorum. Sanırım Huddie, George ve çocukların olay yerinden sağ salim uzaklaşacaklarına inandığını anlatmaya ve beni rahatlatmaya çalışıyordu. 14:23. Cehennemin kapılarının açıldığı an. Ve bunu laf olsun diye de söylemiyorum.</p>
<p style="text-align: justify;">Mister Dillon havlamaya başladı. Arkadaki avluyu keşfe gelen geyiklere ya da çöpleri koklamaya cesaret eden rakunlara yaptığı gibi boğazının gerisinden havlamıyordu. Daha önce hiç duymadığım, yüksek sesli, kesintisiz bir havlayıştı. Sanki bir tarafına sert ve keskin bir cisim batmıştı ve ondan kurtulmaya çalışıyordu.</p>
<p style="text-align: justify;">"Neler oluyor?" diye sordu Huddie.</p>
<p style="text-align: justify;">Mister D, kapıdan beş altı adım geriledi. Vücudu kasılıyormuş gibi hareket ediyor, buzağı yakalama yarışındaki bir rodeo atına benziyordu. Sanırım neler olacağını Huddie de ben de tahmin ediyorduk ama aklımızdan geçenlere bir türlü inanamıyorduk. inanmış olsaydık bile onu durdurmamıza imkân yoktu. Deneseydik o uysal mizacına rağmen bizi ısırırdı, bundan eminim. Hâlâ canı yanıyormuşçasına havlıyordu ve ağzının kenarlarında köpükler belirmeye başlamıştı.</p>
<p style="text-align: justify;">Yansıyan ışığın gözlerimi kamaştırdığını hatırlıyorum. Gözlerimi kırptım ve ışık üzerimden geçerek koridor boyunca ilerledi. Birim 6, yani yanlarında bir tutukluyla Eddie ve George merkeze ulaşmıştı ama bunu zorlukla fark etmiştim. Tüm dikkatimle Mister Dillon'a bakıyordum.</p>
<p style="text-align: justify;">Köpek kapıya doğru koştu ve bir an bile duraksamadı. Yavaşlamadı bile. Sadece başını eğdi ve öteki tarafa geçti. Darbenin şiddetiyle kapı menteşeleri üzerinde geriye savrulmuştu. Mister D, çığlığa benzeyen sesler çıkararak havlamaya devam ediyordu. Tam o sırada burnuma çok güçlü bir koku geldi: deniz tuzu ve çürük sebze kokusu. Acı bir fren sesi ve hemen ardından ısrarlı bir korna sesi duyuldu. Biri can havliyle bağırdı. "Dikkat et! Dikkat et!" Huddie kapıya koştu ve ben de ardından seğirttim.</p>
</body>
</html>