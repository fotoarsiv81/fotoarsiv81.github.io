<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center; text-indent: 0px;" id="sigil_toc_id_13">O ZAMAN:&nbsp;<span style="font-size: 0.9em; text-align: left; text-indent: 1em;">Eddie</span></h2>
<p style="text-align: justify;">"Tanrı aşkına, nesi var, George?" diye bağırdım. Mister Dillon tekrar ayağa kalkmayı başarmıştı. Ağzından ve vücudundan duman tüter halde yavaşça dönüyordu. "Ona ne oluyor böyle?"</p>
<p style="text-align: justify;">Yanakları gözyaşlarıyla ıslanmış olan Shirley, D'nin ardından dışarı çıktı. "Ona yardım edin!" diye bağırdı. "Yanıyor!"</p>
<p style="text-align: justify;">Huddie bir yarış koşmuş gibi soluk soluğa yanımıza vardı. "Neler oluyor yahu?"</p>
<p style="text-align: justify;">Sonra gördü. Mister Dillon tekrar yere kapaklanmıştı. Dikkatle ona doğru yürüdük. Shirley de basamakları inip D'ye yaklaştı. Daha yakın olduğu için yanına bizden önce vardı.</p>
<p style="text-align: justify;">"Sakın dokunma ona!" dedi George.</p>
<p style="text-align: justify;">Shirley onu duymazdan geldi ve elini D'nin boynuna koydu ama uzun süre orada tutamadı. Gözleri yaşlarla parlayarak bize baktı. "İçten içe yanıyor," dedi.</p>
<p style="text-align: justify;">Mister Dillon inleyerek tekrar ayağa kalkmaya yeltendi. Yarı yarıya becerdi ve otoparkın uzak ucuna, Curt'ün Bel Air'inin, Dicky-Duck Eliot'ın Toyota'sının yanına park edilmiş olduğu yere doğru yavaşça ilerlemeye başladı. O sırada kör olmuş olmalıydı; gözleri yuvalarında fokurdayan jöle parçacıklarından ibaretti. Bedeninin arka kısmını yerden kaldıramamıştı. Ön ayaklarıyla vücudunu sürüklemeye çalışıyordu.</p>
<p style="text-align: justify;">"Tanrım," dedi Huddie.</p>
<p style="text-align: justify;">Shirley'nin gözlen ağlamaktan kıpkırmızı olmuştu ve sesi öylesine boğuk çıkıyordu söyledikleri güçlükle anlaşılıyordu. "Lütfen, Tanrı aşkına, biriniz ona yardım edemez mi?"</p>
<p style="text-align: justify;">O sırada beynimde son derece net bir görüntü belirdi. Kendimi Arky'nin binanın yan tarafında bıraktığı hortumu yerinden alırken gördüm. Zihnimdeki görüntüde suyu açıyor, koşarak Mister Dillon'ın yanına gidiyor ve hortumun ucunu ağzına sokuyordum. Mister D'nin içindeki yangını söndürüyordum.</p>
<p style="text-align: justify;">Ama George tabancasını kılıfından çıkarmış, bir zamanlar ekibimizin maskotu olan ve ölmekte olan kalıntıya doğru yürümeye başlamıştı bile. Bu arada D, giderek yoğunlaşan bir duman bulutu altında, Curt'ün Bel Air'i ve Dicky-Duck'ın Toyota'sı arasındaki bölgeye doğru körlemesine sürünüyordu. Acaba içindeki yangının dışına taşıp D'nin Vietnam Savaşı sırasında televizyonda sıkça gördüğümüz, kendilerini yakan Budist rahipler gibi alevler içinde kalmasına daha ne kadar vardı?</p>
<p style="text-align: justify;">George durdu ve Shirley'nin görebilmesi için tabancasını kaldırdı. "Tek seçeneğimiz bu, hayatım. Sence de öyle, değil mi?"</p>
<p style="text-align: justify;">"Evet, çabuk ol," dedi Shirley gözyaşları arasında.</p>
<p></p>
</body>
</html>