<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center; text-indent: 0px;" id="sigil_toc_id_3">O ZAMAN: Huddie</h2>
<p style="text-align: justify;">Sorumlu Çavuş'un ofisindeki telefonun ahizesini yerine koydum ve koşar adım Shirley'nin görev başındaki polisleri batıya yönlendirmek için çabaladığı iletişim bölmesine gittim. "Norco'dakilerin söylediğine göre tankerdeki sıvı klormuş," dedim. "Bu iyi haber sayılır. Klor kötüdür ama genellikle öldürücü değildir."</p>
<p style="text-align: justify;">"Klor olduğundan eminler miymiş?" diye sordu Shirley.</p>
<p style="text-align: justify;">"Yüzde doksan. O saatte orada başka tankerleri olamayacağını söylüyorlar. Su arıtma tesislerine gidiyormuş. George Stankowski'den başlayarak herkese haber ver. Tanrı aşkına, bu köpeğin nesi var böyle?"</p>
<p style="text-align: justify;">Mister Dillon arka kapının önündeydi. Burnunu neredeyse yere yapıştırmış, öne arkaya hareket ediyordu. Neredeyse öne arkaya zıplıyordu ve aynı zamanda inliyordu. Kulakları geriye yatmıştı. Ben onu izlerken burnunu kapıya sertçe vurdu, öyle ki kapı darbenin şiddetiyle sarsıldı. Sonra bu acıtıyormıış, dercesine bir inilti koyuverdi.</p>
<p style="text-align: justify;">"Hiçbir fikrim yok," dedi Shirley o an Mister D ile ilgilenecek vakti olmadığını belirten bir ses tonuyla. Aslında bunun için benim de hiç zamanım yoktu. Yine de ona bir süre daha baktım. Ağaçların arasındaki büyük bir şeyin -bir ayı ya da bir kurt- kokusunu alan av köpeklerinin benzer hareketler sergilediklerini görmüştüm. Ama Short Hills'de Vietnam öncesinden beri kurtlar yoktu, ayılar ise sadece birkaç taneydi. Kapının ötesinde otoparktan başka bir şey yoktu. Ve elbette bir de B Barakası. Mutfak kapısının üzerine asılı olan saate baktım. 14:12'ydi. Daha önce merkezin bu kadar boş olduğunu hiç hatırlamıyordum.</p>
<p style="text-align: justify;">"Birim 14, Birim 14, burası merkez, beni duyuyor musun?"</p>
<p style="text-align: justify;">George öksürükler arasında cevap verdi. "Birim 14."</p>
<p style="text-align: justify;">"Tankerin yükü klormuş, 14, Norco West bundan büyük ölçüde emin. Sıvı klor." Bana baktı ve ona başparmağımla her şeyin yolunda olduğunu belirten bir işaret yaptım. "Rahatsız edebilir ama..."</p>
<p style="text-align: justify;">"Merkez... öhhö, öhhö!..."</p>
<p style="text-align: justify;">"Dinlemedeyim, 14."</p>
<p style="text-align: justify;">"Tankerdeki belki klordur belki de değildir. Her ne ise yanıyor ve yoğun, beyaz bir duman bu tarafa doğru geliyor. Şu an futbol sahasının yanındaki yolun sonundayım. Çocuklar benden beter bir şekilde öksürüyor ve gördüğüm kadarıyla aralarında bir kadının da olduğu beş altı kişi yerde yatıyor. Okulun yan tarafına park etmiş iki okul otobüsü var. Hepsini birine bindirip buradan uzaklaştırmaya çalışacağım. Tamam."</p>
<p style="text-align: justify;">Mikrofonu Shirley'den aldım. "George, ben Huddie. Norco'dakiler yangının sebebinin muhtemelen yakıt sızıntısı olduğunu söylüyor. Çocukları yaya götürürsen güvende olman gerek, tamam?"</p>
<p style="text-align: justify;">George S, buna tam ondan beklenecek şekilde cevap verdi; katı ve soğukkanlı. Sonuçta o üstün hizmet takdirnamelerinden birini aldı ve gazetelerde resmi çıktı. Karısı takdirnameyi çerçeveletip evlerinin başköşesine astı. George'un tüm bu yaygaranın sebebini anladığından şüpheliyim. Ona göre o sadece mantıklı ve gerekli olanı yapmıştı. Doğru adamın doğru yerde olmasına en güzel örnek, Poteenville'deki George Stankowski'ydi.</p>
<p style="text-align: justify;">"Otobüs daha iyi olur," dedi. "Daha çabuk olur. Burası 14, araçtan ayrılıyorum, tamam."</p>
<p style="text-align: justify;">Bundan kısa bir süre sonra Shirley ile Poteenville'i bir anlığına unutacak, kendi derdimizle uğraşacaktık. Merak ediyorsan, Memur George Stankowski, otobüslerden birinin katlanan kapısını bir taşla kırarak içine girdi. Kırk kişilik Blue Bird'ün sürücü tarafındaki gölgeliğin arkasına yapıştırılmış yedek anahtarı buldu ve öksüren, ağlayan, kızarık gözlü yirmi dört çocuğu ve iki öğretmeni otobüse bindirdi. Çocukların çoğu ellerinde o gün yaptıkları şekilsiz çömlekleri, kâseleri ve küllükleri sıkı sıkıya tutuyordu. Çocukların üçü baygındı. Birinin, klorlu dumana alerjik tepki gösterdiği ortaya çıktı. Diğer ikisi ise yaşadıkları yüksek dozdaki korku ve heyecana dayanamayıp bayılmıştı. Elişi öğretmenlerinden biri, Rosellen Nevers'ın durumu çok daha ciddiydi, George onu kaldırımın üzerinde, yarı baygın halde yutkunur ve nefes almaya çalışır halde bulmuştu. Dermansız parmaklarıyla şişmiş boğazını tutuyordu. Gözleri haşlanmış yumurta sarıları gibi yuvalarından fırlamıştı.</p>
<p style="text-align: justify;">"O benim annem," demişti çocuklardan biri. İri kahverengi gözlerinden yaşlar boşanıyordu ama kilden yaptığı vazoyu hâlâ elinde sıkıca tutuyordu. Yana doğru eğmemişti bile; içindeki gelincik düşmemiş, hâlâ vazoda duruyordu. "Astımı var."</p>
<p style="text-align: justify;">George o sırada kadının yanında diz çökmüştü bile. Nefes almasını kolaylaştırmak için kolunu başının altına sokmuş, başını geri itmişti. Kadının saçları beton zemini süpürüyordu. "Böyle kötüleştiğinde astımı için bir ilaç alıyor mu, tatlım?"</p>
<p style="text-align: justify;">"Cebinde," dedi vazolu kız. "Annem ölecek mi?"</p>
<p style="text-align: justify;">"Hayır," dedi George. Bayan Nevers'ın cebinden ilacı çıkardı ve boğazından aşağı büyük bir doz gönderdi. Kadın yutkundu, titredi ve doğruldu.</p>
<p style="text-align: justify;">Öksürüp ağlayan çocukları önüne katan George, kadını kucağına alıp otobüse yürüdü. Rosellen'ı kızının yanına oturttuktan sonra direksiyonun arkasına geçti. Otobüsü çalıştırdı. Futbol sahasının ve devriye aracının yanından geçip tali yola çıktı. Blue Bird'ü 46. Karayolu'na çıkardığı sırada çocuklar, "Fış Fış Kayıkçı"yı söylüyordu. Ve böylece geride kalan birkaçımız akıl sağlığını korumaya uğraşırken George Stankowski gerçek bir kahraman oldu.</p>
<p style="text-align: justify;">Akıl sağlığımızı ve hayatlarımızı korumaya çalışırken.</p>
</body>
</html>