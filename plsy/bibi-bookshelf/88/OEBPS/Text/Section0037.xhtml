<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center; text-indent: 0px;" id="sigil_toc_id_12">O ZAMAN:&nbsp;<span style="font-size: 0.9em; text-align: left; text-indent: 1em;">Shirley</span></h2>
<p style="text-align: justify;">Telsiz trafiği çok yoğundu ama doğrudan merkeze yöneltilmiş bir konuşma yoktu. Tüm hareket Poteenville'deyken veya oraya yönlenmişken bundan başkası beklenemezdi zaten. En azından George Stankowski çocukları yoğun dumandan uzaklaştırmıştı, bu kadarını anlamıştım. Poteenville Volunteer One<a id="ds8" href="#d8"><sup>8</sup></a>, Statler'dan gelen itfaiye ekiplerinin de desteğiyle okulun çevresindeki yangını kontrol altına almıştı. Yangının sebebi gerçekten de yanıcı, tehlikeli bir kimyasal madde değil, yakıt deposundan sızan mazottu. Tankerin yükünün sıvı klor olduğu artık kesinleşmişti, iyi sayılmazdı ama çok daha kötüsü de olabilirdi.</p>
<p style="text-align: justify;">George dışarıdan seslenerek iyi olup olmadığımı sordu. Bunun çok tatlı bir hareket olduğunu düşündüm ve iyi olduğumu söyledim. Bir iki saniye sonra Eddie'nin öfkeli sesini duydum. Tüm bu süre boyunca tuhaf bir ruh hali içindeydim, sanki kendimde değildim. Muazzam bir değişikliğin ardından günlük sıradan işlere dönmüş biri gibiydim.</p>
<p style="text-align: justify;">Mister Dillon iletişim bölmesinin kapısının önünde durmuş, inliyordu. Başı öne eğikti. Kürkünün yanık bölümlerinin ona acı verdiğini düşündüm. Burnunun her iki yanında yanık bölgeler vardı. Ortalık sakinleştiğinde biri -akla ilk gelen isim Orville Garrett'tı-onu veterinere götürse iyi olacaktı. Yanıkların nedeni konusunda veterinere bir yalan uydurmak gerekecekti. Akla uygun bir sebep bulabileceğimizi düşündüm.</p>
<p style="text-align: justify;">"Biraz su ister misin, koca oğlan?" dedim. "İstersin, değil mi?" Suyun iyi bir fikir olduğunu söylemek istermiş gibi tekrar inledi. Mutfak bölümüne gidip su kabını aldım ve musluğu açıp dolmasını beklemeye başladım. Arkamdan mutfağa geldiğini duyabiliyordum ama kap dolana kadar arkama dönmedim.</p>
<p style="text-align: justify;">"İşte su..."</p>
<p style="text-align: justify;">Bu kadarını söyleyebildim, ona alıcı gözle baktım ve su kabını yere düşürdüm. Dökülen sular bileklerimi ıslatmıştı. Mister Dillon'ın tüm vücudu titriyordu. Üşüyormuş gibi değil, biri vücuduna elektrik akımı veriyormuş gibi. Ağzından ve burnundan köpükler damlıyordu.</p>
<p style="text-align: justify;">Kuduz, diye düşündüm. O yaratık D'yi kuduz etmiş.</p>
<p style="text-align: justify;">Ama kuduz gibi değil, aklı karışmış ve üzgün gibi görünüyordu. Gözleri sorun her neyse onu bulup halletmemi ister gibi bakıyordu. İnsan olan bendim, sorumluluk bendeydi ve sorunu halletmesi gereken de bendim.</p>
<p style="text-align: justify;">"D?" dedim. Tek dizimin üzerine çöküp ona elimi uzattım. Bunun aptalca -tehlikeli- göründüğünü biliyorum ama o an en doğru hareket gibi gelmişti. "D, neyin var? Ne oldu? Zavallı şey, neyin var?"</p>
<p style="text-align: justify;">Her adımda inleyip titreyerek yavaşça bana doğru yürüdü. Yanıma yaklaştığında korkunç bir şey gördüm: burnunun üzerindeki yanık noktalardan incecik dumanlar tütüyordu. Kürkünün yanık bölümlerinden ve gözpınarlarından yükselen duman daha çoktu. Gözlerinin, gerilerinde bir sis belirmişçesine buğulandığını gördüm.</p>
<p style="text-align: justify;">Elimi uzatıp başına dokundum. Ne kadar sıcak olduğunu hissedince bir çığlık atıp soğuk olduğunu sandığı kızgın tavaya dokunmuş biri gibi elimi geri çektim. Mister D beni ısıracakmış gibi bir hareket yaptı ama niyetinin o olmadığını biliyordum; sadece yapacak başka bir şey bulamamıştı. Sonra döndü ve sendeleyerek mutfaktan çıktı.</p>
<p style="text-align: justify;">Ayağa kalktım ve bir an için dünya etrafımda döndü. Tezgâha tutunmasaydım düşecektim. Sonra Mister D'nin peşinden gittim (ben de hafifçe sendeliyordum) ve, "D? Geri gel, bir tanem," dedim.</p>
<p style="text-align: justify;">Koridoru yarılamıştı. Bana bakmak için -sesime doğru- döndüğünde ağzından, burnundan ve kulaklarından duman çıktığını gördüm. Ağzı gerildi ve bir anlığına köpeklerin mutlu olduklarında yaptıkları gibi bana sırıtmaya çalıyormuş gibi göründü. Sonra kustu. Çıkanlar yediklerinden ziyade kendi iç organlarıydı. Ve üstlerinden duman tütüyordu.</p>
<p style="text-align: justify;">İşte o an çığlığı bastım. "İmdat! Lütfen! Yardım edin! Lütfen, lütfen bana yardım edin!"</p>
<p style="text-align: justify;">Mister Dillon, çığlığım zavallı kulaklarını acıtmış gibi döndü ve sarsakça ilerlemeye devam etti. Kapıdaki deliği görebilmiş olmalıydı zira oraya yönelip delikten dışarı çıktı.</p>
<p style="text-align: justify;">Hâlâ çığlık atar halde peşinden gittim.</p>
<p style="text-align: justify;"><a id="d8" href="#ds8">8. Gönüllü bir.</a><br/></p>
</body>
</html>