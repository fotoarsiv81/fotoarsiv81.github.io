<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center;">ŞİMDİ: Sandy</h2>
<p style="text-align: justify;"><span style="font-size: 1em; text-align: left; text-indent: 1em;">Konuşmayı kestim ve Shirley'nin getirdiği buzlu çaylardan birini dört koca yudumda mideye indirdim. Biraz soluklanmak için ara vermiştim.</span><br/></p>
<p style="text-align: justify;">Eddie Jacubois bir ara yanımıza gelmişti. Üzerinde sivil kıyafetler vardı ve bankın bir ucuna ilişmişti. Hem orada olduğuna pişman, hem de gitmeye isteksiz gibi görünüyordu. Benim hislerim böyle çelişkili değildi; onu gördüğüme çok sevinmiştim. Hikâyenin ona ait kısmını kendi anlatabilirdi. Yardım gerekirse Huddie ve Shirley devreye girebilirdi. 1988'de, Shirley aramıza katılalı iki sene olmuştu ve Matt Babicki, güneşli Sarasota'dan gelen, üzerinde palmiye ağaçları resimleri olan kartpostallar sayesinde tazelenen bir hatıra olmuştu. Matt ve karısının orada bir sürücü kursu vardı ve çok da başarılıydı. En azından Matt'e göre öyleydi.</p>
<p style="text-align: justify;">"Sandy?" diye sordu Ned. "İyi misin?"</p>
<p style="text-align: justify;">"Evet. Tony'nin o kamerayı ne kadar beceriksizce kullandığını düşünüyordum," dedim. "Baban bir harikaydı, Ned, Steven Spielberg kadar yetenekliydi, ama..."</p>
<p style="text-align: justify;">"Bu kasetleri ben de izleyebilir miyim?" diye sordu Ned.</p>
<p style="text-align: justify;">Huddie'ye... Arky'ye... Phil'e... Eddie'ye baktım. Her çift gözde aynı mesajı gördüm: Karar senin. Elbette öyleydi. En tepedeki koltukta oturmak, tüm kararları vermek demekti. Ve itiraf edeyim, çoğunlukla bu hoşuma giderdi.</p>
<p style="text-align: justify;">"Bunun için bir sakınca görmüyorum," dedim. "Burada izlediğin sürece, elbette. Kasetleri merkez binasından dışarı çıkarman pek iyi olmaz -dışarda onların Ekip D malı olduğunu söylemek zorundasın- ama buradayken hiç sorun değil. Üst kattaki dinlenme odasında duran videoda izleyebilirsin. Ama Tony'nin çektiği bölümlerde mide bulantısı yaşamak istemiyorsan öncesinde bir ilaç alsan iyi olur. Değil mi, Eddie?"</p>
<p style="text-align: justify;">Eddie, bir an için otoparkın diğer ucuna baktı. Ama Roadmaster'ın bulunduğu yere bakmıyordu. Gözleri, A Barakası'nın 1982'ye veya o civarda bir tarihe kadar bulunduğu yere dikilmişti. "Bilmiyorum," dedi. "Pek hatırlamıyorum. Ben geldiğimde büyük olayların çoğu geride kalmıştı, biliyorsun."</p>
<p style="text-align: justify;">Yalan söylediğini Ned bile anlamış olmalıydı; bu konuda çok yeteneksizdi.</p>
<p style="text-align: justify;">"Geçen mayıstan borçlu olduğum üç saati tamamladığımı söylemeye geldim sadece, çavuş, üvey kardeşime stüdyosunu inşa etmekte yardım etmiştim ya hani?"</p>
<p style="text-align: justify;">"Ah," dedim.</p>
<p style="text-align: justify;">Eddie hızla başını salladı. "Hi... hi. Artık tüm saatlerimi tamamladım ve Robbie Rennert'ın arka tarlasında bulduğumuz haşhaşlar hakkındaki raporu masanın üzerine bıraktım. Söyleyeceğin bir şey yoksa şimdi eve gideceğim."</p>
<p style="text-align: justify;">Daha doğrusu The Tap'e gidecekti. Onun evi evden uzaktaydı. Eddie J'in hayatı, üniformasını çıkardığı andan itibaren bir George Jones şarkısına dönüşürdü. Ayağa kalkmaya çalışınca uzanıp bileğini tuttum. "Aslında, Eddie, kalmanı tercih ederim."</p>
<p style="text-align: justify;">"Hıı?"</p>
<p style="text-align: justify;">"Biraz bizimle kalmanı istiyorum."</p>
<p style="text-align: justify;">"Ama patron, gerçekten..."</p>
<p style="text-align: justify;">"Babası hayatını kurtarmıştı, unuttun mu?"</p>
<p style="text-align: justify;">Eddie'nin omuzları savunmaya geçmişçesine yükseldi. "Tam olarak öyle olduğunu söyleye..."</p>
<p style="text-align: justify;">"Haydi ama, kabul et," dedi Huddie. "Ben de oradaydım."</p>
<p style="text-align: justify;">Ned, kasetlere duyduğu ilgiyi aniden kaybetmişti. "Babam hayatını mı kurtardı, Eddie? Nasıl oldu?"</p>
<p style="text-align: justify;">Eddie bir süre kararsızca duraksadıktan sonra teslim oldu. "Beni bir John Deere traktörün arkasına çekti. O'Day kardeşler, onlar..."</p>
<p style="text-align: justify;">"Tüyler ürperten O'Day kardeşler hikâyesini başka bir zamana bırakalım," dedim. "Burada bir tür mezarlık partisi yapıyoruz, Eddie ve sen de cesetlerin nerelere gömülü olduğunu biliyorsun. Bunu mecazi anlamda söylemiyorum."</p>
<p style="text-align: justify;">"Huddie ve Shirley de oradaydılar. Onlar anlata..." "Evet, oradaydılar. Sanırım George Morgan da oradaydı..." "Evet," diye doğruladı Shirley usulca araya girerek, "...ama ne fark eder?" Hâlâ Eddie'nin bileğini tutuyordum ve tekrar sıkmamak için kendimi zorlamam gerekiyordu. Şiddetle sıkmamak için. Eddie'den hoşlanırdım, her zaman hoşlanmıştım ve gerektiğinde cesur olabileceğini bilirdim, ama aynı zamanda korkağın teki de olabiliyordu. Böyle zıt özelliklerin aynı adamda nasıl bulunabildiğini bilmiyordum ama öyleydi işte; buna birden çok kez tanık olmuştum. Eddie, 1996'da Travis ve Tracy O'Day makineli tüfekleriyle çiftlik evlerinin pencerelerinden dışarı ateş etmeye başladıklarında olduğu yerde donakalmıştı. Curt, kendini tehlikeye atıp öne çıkmış ve ceketinin arkasından çekiştirerek onu güvenli bir alana götürmüştü. Ve işte şimdi de hikâyenin, Ned'in babasının çok önemli bir rol oynadığı kendi bölümünü anlatmadan sıvışmak istiyordu. Yanlış bir şey yaptığından değil -yapmamıştı- anılar çok korkutucu ve acı verici olduğundan istiyordu gitmeyi.</p>
<p style="text-align: justify;">"Sandy, gerçekten gitsem iyi olacak. Sürekli ertelediğim ve yapmak zorunda olduğum pek çok iş var ve..."</p>
<p style="text-align: justify;">"Bu çocuğa babasını anlatıyorduk," dedim. "Ve bence senin yapman gereken Eddie, orada sessizce oturman, belki bir sandviç yiyip bir bardak buzlu çay içmen ve anlatma sıran gelene dek beklemen."</p>
<p style="text-align: justify;">Tekrar bankın ucuna ilişti ve bize baktı. Curt'ün oğlunun gözlerinde ne gördüğünü biliyordum: şaşkınlık ve merak görüyordu. Ne gruptuk ama. Genç bir adama savaş anılarını anlatan bir grup yaşlı asker gibiydik. Anılar bittiğinde ne olacaktı peki? Ned genç bir kızılderili olsaydı erkekliğini ispatlaması için onu zorlu bir göreve gönderebilirdik; doğru hayvanı öldürmesini, hayvanın kalbinin kanı hâlâ dudaklarındayken doğru hayali görmesini ve bir erkek olarak geri dönmesini isteyebilirdik. Bunun sonunda bir sınama, Ned'in yeni bir anlayış ve olgunluk sergileyebileceği bir yol olsaydı her şeyin çok daha basit olacağını düşündüm. Ama artık işler bu şekilde yürümüyor. En azından böyle karmaşık olanlar değil. Artık hissedilenler, yapılanların önüne geçti. Ve bence bu yanlış.</p>
<p style="text-align: justify;">Eddie bizim gözlerimizde ne görmüştü peki? Kırgınlık mı? Bir nebze teessüf mü? Belki de Bradley Roach tarafından içi dışına çıkarak öldürülenin Curtis Wilcox değil, kendisi olması isteği. Hayatı boyunca fazla kiloları olmuş, fazla içki içen ve bu durumun kontrolünü kaçırdığı takdirde Scranton'a küçük bir seyahat yapıp Üye Destek Programı'nda iki hafta kalması muhtemel Eddie Jacubois? Rapor yazıp teslim etme konusunda daima yavaş olan ve açıklama yapılmadıkça neredeyse hiçbir fıkrayı anlayamayan adam? Bunların hiçbirini görmediğini umuyordum, çünkü bu adamın bir başka yönü daha vardı -daha iyi bir yönü- ama en azından birkaçını görüp görmediğinden tam olarak emin değildim. Belki hepsini görmüştü.</p>
<p style="text-align: justify;">"...denediniz mi?"</p>
<p style="text-align: justify;">Düşüncelerimin huzur kaçıran zincirinden kurtulduğuma memnun bir halde Ned'e döndüm. "Ne diyordun?"</p>
<p style="text-align: justify;">"Hiç kendinize Buick'in gerçekte ne olduğunu sordunuz mu, demiştim. Nereden gelmiş, bir anlam ifade ediyor mu? Bunu tartışıp olaya geniş açıdan bakmayı denediniz mi?"</p>
<p style="text-align: justify;">"Şey... The Country Way'de yaptığımız toplantı var," dedim. Tam olarak nereye varmaya çalıştığını anlamamıştım. "Sana ondan bahsetmiştim."</p>
<p style="text-align: justify;">"Evet ama bu yönetimsel bir toplantıymış gibi geliyor..." "Üniversitede başarılı olacaksın," dedi Arky ve Ned'in dizine hafifçe vurdu. "O kelimeyi böyle kolaylıkla bir cümlenin içinde kullanabilen bir çocuk okulda da başarılı olur."</p>
<p style="text-align: justify;">Ned sırıttı. "Yönetimsel. Örgütlenmecilik. Bürokratikleşme. Kategorize."</p>
<p style="text-align: justify;">"Hava atmayı kes, evlat," dedi Huddie. "Başımı ağrıtıyorsun." "Her neyse, The Country Way'deki toplantı bahsettiğim şeye uymuyor. Ama mutlaka üzerinde durmuşsunuzdur. Yani aradan zaman geçtikçe mutlaka daha çok kafa yormuş..."</p>
<p style="text-align: justify;">Ne anlatmaya çalıştığını anlamıştım, aynı zamanda bir şeyi daha anladım: çocuk, gerçekte nasıl olduğunu asla tam olarak anlayamayacaktı. Çoğu zaman ne kadar sıradan olduğunu. Çoğunlukla günlük hayatımıza devam ederdik. İnsanların güzel bir günbatımını izledikten, harika bir şampanyayı tattıktan veya evden kötü haber aldıktan sonra yaptıkları gibi tekrar rutine dönerdik. Belki işyerimizin hemen arka tarafındaki barakada muhteşem bir mucize duruyordu ama bu, masamızın üzerinde biriken işlerin miktarını, diş fırçalama şeklimizi veya eşlerimizle sevişme biçimimizi değiştirmiyordu. Bizi yeni varoluş diyarlarına veya algı düzlemlerine götürmüyordu. Kıçlarımız hâlâ kaşınıyordu ve kaşındığında biz de onları kaşıyorduk.</p>
<p style="text-align: justify;">"Sanırım Tony ve baban bu konu üzerinde çok konuştular," dedim. "Ama işte, diğerlerimiz için Buick sadece hareket olmayan bir davanın bir parçası haline gelmeye başladı. O..."</p>
<p style="text-align: justify;">"Hareketsiz mi?" Neredeyse bağırmıştı ve o an, babasına korkutucu derecede benzemişti. Baba oğul arasındaki bu benzerliğin bir başka zincir olduğunu düşündüm. Zincir ezilmiş, ama kopmamıştı.</p>
<p style="text-align: justify;">"Uzun zaman dönemleri için öyleydi," dedim. "Bu arada hepimiz hırsızlık, kazalar, uyuşturucu olayları ve nadiren de olsa cinayet vakalarıyla uğraşıyorduk. Normal hayat devam ediyordu."</p>
<p style="text-align: justify;">Ned'in yüzündeki hayal kırıklığı, bana olan güvenini boşa çıkarmışım gibi kendimi kötü hissetmeme neden oldu. Saçmaydı ama gerçek buydu işte. Sonra aklıma bir şey geldi. "Bir keresinde bu konuda tartıştığımızı hatırlıyorum. O gün..."</p>
<p style="text-align: justify;">"...piknik vardı," diye tamamladı Phil Candleton. "İşçi Bayramı pikniği. O günden bahsediyordun, değil mi?"</p>
<p style="text-align: justify;">Başımı salladım. 1979 yılıydı. Redfern Deresi'nin yanındaki eski futbol sahasındaydık. İşçi Bayramı'ndaki pikniği 4 Temmuz pikniğinden daha çok severdik, çünkü eve çok daha yakındı, ailesi olanlar onları yanlarında getirebiliyordu, ama en önemlisi, o gün biz bize oluyorduk; sadece Ekip D. İşçi Bayramı pikniği, gerçek bir piknikti.</p>
<p style="text-align: justify;">Phil başını duvara dayadı ve güldü. "Tanrım, neredeyse unutmuşum. O gün o kahrolası Buick'ten başka hiçbir şey konuşmamıştık, evlat. Konuştukça içiyor, içtikçe konuşuyorduk. Piknikten sonra iki gün boyunca baş ağrısı çekmiştim."</p>
<p style="text-align: justify;">Huddie, "O piknikte her zaman çok eğlenirdik," dedi. "Geçen yaz sen de gelmiştin, değil mi, Ned?"</p>
<p style="text-align: justify;">"Evvelki yaz," dedi Ned. "Babam ölmeden önce." Gülümsüyordu. "Suyun üzerine doğru sallanan o lastik salıncak vardı ya? Paul Loving düşüp dizini incitmişti."</p>
<p style="text-align: justify;">Hepimiz güldük, en yüksek kahkaha Eddie'den çıkmıştı.</p>
<p style="text-align: justify;">"Pek çok konuşma olmuştu ama tek bir sonuca bile ulaşamamıştık," dedim. "Ama elimizde yeterli veri olduğu da söylenemezdi. Ortada tek bir elle tutulur gerçek vardı: barakanın içindeki ısı düştüğünde bir şeyler oluyordu. Ama bu da yüzde yüz güvenilir değildi. Bazen -özellikle son yıllarda- sıcaklık hafifçe düşer, sonra yine yükselirdi. Bazen o mırıltı başlar, sonra biri elektronik bir aletin fişini çekmiş gibi kesilirdi. Ennis'in kayboluşunda ışık gösterisi yoktu, hamster Jimmy muazzam bir gösteriden sonra kayboldu, Rosalynn ise hiç kaybolmadı."</p>
<p style="text-align: justify;">"Onu tekrar Buick'e koymuş muydunuz?" diye sordu Ned.</p>
<p style="text-align: justify;">"Hayır," dedi Phil. "Burası Amerika, evlat, çifte riske girilmez."</p>
<p style="text-align: justify;">"Rosalynn hayatının geri kalanını üst kattaki dinlenme odasında geçirdi," dedim, "öldüğünde üç veya dört yaşındaydı. Tony bunun bir hamster için normal bir yaşam süresi olduğunu söyledi."</p>
<p style="text-align: justify;">"Başka şeyler çıktı mı? Buick'ten yani?"</p>
<p style="text-align: justify;">"Evet. Ama onların ortaya çıkışıyla bağlantı..."</p>
<p style="text-align: justify;">"Ne tür şeyler? Yarasaya ne oldu? Babam onu hiç kesti mi? Görebilir miyim? Hiç olmazsa resimleri var mı? Nasıl?..."</p>
<p style="text-align: justify;">"Hey, yavaş, evlat," dedim elimi kaldırarak. "Bir sandviç falan ye. Sakinleş."</p>
<p style="text-align: justify;">Bir sandviç alıp kemirmeye başladı. Bakışları hâlâ üzerimdeydi. Bir an için bana parlak gözlerinde ilgiyle, bıyıkları titreyerek video kameraya bakan Rosalynn'i hatırlattı.</p>
<p style="text-align: justify;">"Zaman zaman bazı şeyler beliriverdi," dedim. "Ve bazen de bazı şeyler -canlı varlıklar- ortadan kayboldu. Kurbağalar. Bir kelebek. Saksıdaki bir lale. Ama bu kayboluşlarla ya da babanın deyişiyle Buick'in yaptığı düşüklerle havanın soğuması, mırıltı veya ışık patlamaları arasında belirli bir bağlantı yok. Hiçbir şey tam olarak tutmuyor. Isının düşmesi genellikle güvenilir bir işaret. Işık patlamaları her seferinde sıcaklığın düşmesinin ardından başladı, ama ısının her düşüşünde ışık patlamaları olmayabiliyor. Ne demek istediğimi anladın mı?"</p>
<p style="text-align: justify;">"Sanırım," dedi Ned. "Havanın bulutlu olması mutlaka yağmur yağacağı anlamına gelmez ama bulut olmadan yağmur yağmaz."</p>
<p style="text-align: justify;">"Daha iyi anlatamazdım," dedim.</p>
<p style="text-align: justify;">Huddie, Ned'in dizine hafifçe vurdu. '"Her kaidenin bir istisnası vardır,' derler ya? Buick söz konusuyken ortada bir kaide ve bir düzine de istisna var. Biri arabanın sürücüsü, şu siyah şapkalı, siyah trençkotlu adam. O da ortadan kayboldu ama bu, Buick'in civarında gerçekleşmedi."</p>
<p style="text-align: justify;">"Bundan emin olabiliyor musunuz?" diye sordu Ned.</p>
<p style="text-align: justify;">Bu beni şaşırttı. Bir çocuğun babasına benzemesi doğaldı. Sesinin benzemesi de öyle. Ama bir an için Ned'in görünüşü ve sesi, benzerlikten çok öte bir şekilde birleşti. Bunu tek hisseden ben değildim. Shirley ve Arky birbirlerine huzursuzca baktılar.</p>
<p style="text-align: justify;">"Ne demek istiyorsun?" diye sordum.</p>
<p style="text-align: justify;">"Roach gazete okuyordu, değil mi? Ve anlattıklarından anladığım kadarıyla neredeyse tüm dikkati de okuduklarına yönelmişti. Adamın arabaya geri dönmediğini nereden biliyorsunuz?"</p>
<p style="text-align: justify;">O günü ve yarattığı sonuçları düşünmek için belki yirmi yılım olmuştu. Bu yirmi yıl içinde Roadmaster'ın sürücüsünün geri dönmüş (hatta belki sinsice yaklaşmış) olabileceği aklımın ucundan bile geçmemişti. Bildiğim kadarıyla bunu düşünen başka kimse yoktu. Brad Roach adamın geri dönmediğini söylemiş, biz de öylece kabul etmiştik. Neden? Çünkü polislerin bedenlerinde yalan detektörleri vardı ve o an, hiçbirinin göstergesi kırmızı alana girmemişti. İğne yerinden bile kıpırdamamıştı. Neden kıpırdayacaktı ki? Brad Roach, en azından doğruyu söylediğini düşünüyordu. Ama bu, neden bahsettiğini bildiği anlamına gelmezdi elbette.</p>
<p style="text-align: justify;">"Sanırım bu mümkün," dedim.</p>
<p style="text-align: justify;">Ned, yaa işte böyle, der gibi omuz silkti.</p>
<p style="text-align: justify;">"Ekip D bünyesinde bir Sherlock Holmes veya Komiser Columbo'muz yoktu," dedim. Sanırım kendimi savunuyor hissi vermiştim. Ama gerçekten biraz öyleydi. "Olayın temeline inecek olursak bir yasal sistemin basit elemanlarıyız. Yakaları gri olan ve biraz daha iyi eğitimli olan mavi yakalılarız. İşimizi yapar, kanıt toplarız ve bazen bunlar ışığında sonuçlara ulaşırız, iyi günümüzde çok başarılı sonuçlara varabiliriz. Ama Buick konusunda belli bir istikrar yoktu, dolayısıyla başarılı veya değil, hiçbir sonuca ulaşamadık."</p>
<p style="text-align: justify;">"Adamlardan bazıları Buick'in uzaydan geldiğine inanıyordu," dedi Huddie. "Onun bir... bilemiyorum, gizlenmek için şekil değiştirmiş bir uzay gemisi falan olduğunu söylüyorlardı. Ennis'in, biraz olsun insana benzemek için şapka takıp uzun trençkot giymiş bir uzaylı tarafından kaçırılmış 'olabileceğini iddia ediyorlardı. Bu konuşmalar piknikte-İşçi Bayramı'ndaki piknikte olmuştu, tamam mı?"</p>
<p style="text-align: justify;">"Evet," dedi Ned.</p>
<p style="text-align: justify;">"O piknik, oldukça tuhaf bir toplantıydı, evlat," dedi Huddie. "Herkes normalden çok daha fazla ve çok daha çabuk sarhoş olmuş gibiydi ama kimse, her zamanki sabıkalılar Jackie O'Hara ve Christian Soder bile kabadayılığa kalkmadı. Ortalık çok sakindi, özellikle de futbol maçı sona erdiğinde.</p>
<p style="text-align: justify;">"Bir grup sarhoş adamla, bir karaağacın altındaki bankta oturduğumuzu hatırlıyorum. Brian Cole, New Hampshire'daki enerji hatlarının yakınlarında görülen uçan dairelerden -daha birkaç yıl önce olmuş bir olaydı- ve bir kadının uzaylılar tarafından kaçırıldığını iddia edişinden bahsediyordu."</p>
<p style="text-align: justify;">"Babam da buna mı inanıyordu? Ortağını uzaylıların kaçırmış olabileceğini mi söylüyordu?"</p>
<p style="text-align: justify;">"Hayır," dedi Shirley. "1988 yılında burada çok... korkunç... inanılması güç... bir olay..."</p>
<p style="text-align: justify;">"Ne?" diye sordu Ned. "Tanrı aşkına, ne oldu?"</p>
<p style="text-align: justify;">Shirley bu soruya cevap vermedi. Ned'i duyduğunu bile sanmıyorum. "Ondan birkaç gün sonra babana neye inandığını sordum. Bana bunun önemli olmadığını söyledi."</p>
<p style="text-align: justify;">Ned, doğru duyduğundan emin değilmiş gibi ona baktı. "Önemli değil miymiş?"</p>
<p style="text-align: justify;">"Söylediği buydu. Buick her ne ise, bunun gizli düzenin içinde bir önemi olmadığını söyledi. Birinin onu kullanıp kullanmadığını sordum, belki onun aracılığıyla bizi izliyordu... bir televizyon gibi... bana, 'Sanırım unutulmuş,' dedi. Bir kralın İsa'dan önceki zamanlardan kalan, çölde gömülü hazinesi gibi önemli ya da üzerindeki adres yanlış olduğu için tozlu bir rafta bekleyen bir kartpostal gibi önemsiz bir şeyden bahseder gibi konuşmasını hiçbir zaman unutmayacağım. Üzerinde, 'Harika vakit geçiriyorum, keşke sen de burada olsaydın,' yazan ve uzun zamandır sahipsiz olduğu için hiç kimsenin umursamadığı bir kartpostal. Bu düşünce beni biraz rahatlattı ama böyle tuhaf ve korkunç bir şeyin unutulmuş, yanlış yere konmuş veya öylece bırakılmış olabileceği fikri tüylerimi ürpertiyordu. Bunları söylediğimde baban güldü. Sonra kolunu batı ufkuna doğru uzattı ve, 'Söylesene, Shirley,' dedi. 'Sence büyük devletimiz Pennsylvania-Ohio çizgisiyle Pasifik Okyanusu arasında çeşitli bölgelere kaç nükleer silah depolamıştır? Ve kaçı önümüzdeki iki ya da üç yüzyıl boyunca olduğu yerde unutulup kalacak?'"</p>
<p style="text-align: justify;">Bir süre için hepimiz bunun üzerinde düşünerek sessiz kaldık.</p>
<p style="text-align: justify;">"işi bırakmayı düşünüyordum," dedi Shirley sonunda. "Uyumakta güçlük çekiyordum. Sürekli zavallı Mister Dillon'ı düşünüyordum ve işi bırakmaya kararlıydım. Beni kalmaya Curt ikna etti ve bunu, ne yaptığını bilmeksizin yaptı. 'Sanırım unutulmuş,' dedi ve bu kadarı bana yetti, işimde kaldım ve buna hiç pişman olmadım. Burası iyi bir yer ve polislerin çoğu da çok iyi adamlar. Bu, artık aramızda olmayanlar için de geçerli. Tony gibi."</p>
<p style="text-align: justify;">"Seni seviyorum, Shirley, evlen benimle," dedi Huddie. Kolunu kadının omzuna atıp dudaklarını abartılı bir şekilde uzattı. Eh, pek hoş bir görüntü sayılmazdı.</p>
<p style="text-align: justify;">Shirley ona bir dirsek attı. "Sen zaten evlisin, aptal."</p>
<p style="text-align: justify;">Eddie J araya girdi. "Babanın inandığı bir şey varsa o da arabanın bir başka boyuttan gelmiş olduğuydu."</p>
<p style="text-align: justify;">"Başka bir boyut mu? Şaka yapıyorsun." Eddie'ye dikkatle baktı. "Hayır. Şaka yapmıyorsun."</p>
<p style="text-align: justify;">"Ve bunun planlı programlı bir şey olmadığını düşünüyordu," diye devam etti Eddie. "Okyanus ötesine bir gemi ya da uzaya bir uydu göndermek gibi değil yani. Bazı açılardan gerçek olduğuna inandığını bile sanmıyorum."</p>
<p style="text-align: justify;">"Kafam karıştı," dedi Ned.</p>
<p style="text-align: justify;">"Benim de," dedi Shirley.</p>
<p style="text-align: justify;">"Demişti ki..." Eddie, bankın üzerinde dikleşti. Tekrar A Barakası'nın eskiden durduğu otlarla kaplı alana baktı. "O'Day Çiftliği'nde olduğumuz gündü. O gün. Mısırların arasına park etmiş, o iki serserinin geri dönmesini bekliyorduk ve neredeyse yedi kahrolası saattir oradaydık. Hava buz gibiydi. Arabanın motorunu ve dolayısıyla kaloriferi çalıştıramıyorduk. Her şeyden konuştuk: avcılık, balıkçılık, bovling, eşlerimiz, planlarımız. Curt, beş yıl sonra PEP'nden ayrılacağını söyledi..."</p>
<p style="text-align: justify;">"Bunu gerçekten söyledi mi?" Ned'in gözleri irileşmişti.</p>
<p style="text-align: justify;">Eddie ona hoş görüyle baktı. "Bunu ara ara hepimiz söyleriz, evlat. Tıpkı sigarayı bırakacağını söyleyen tiryakiler gibi. Ona, The Burg'de kendi güvenlik şirketimi açma planlarımdan ve yepyeni bir Winnebago alma isteğimden bahsettim. O da bana Horlicks'te fen dersleri almak istediğini ve annenin karşı çıktığını anlattı. Ona, asıl yapmaları gerekenin okula gitmek değil, çocukları okula göndermek olduğunu söylüyormuş. Baban, annenden pek çok azar işitti ama onu hiçbir zaman suçlamadı. Çünkü annen onun o dersleri almak istemesinin asıl sebebini, gerçekte ilgisini çekenin ne olduğunu bilmiyordu ve Curt de ona söyleyemezdi. Buick konusuna böyle geldik. Bana söylediği şeyi daha dün gibi hatırlıyorum; onu bir Buick olarak gördüğümüzü, çünkü bir şey olarak görmeye mecbur olduğumuzu söyledi."</p>
<p style="text-align: justify;">"Bir şey olarak görme zorunluluğu," diye mırıldandı Ned. Öne doğru eğilmiş, başı ağrıyan bir adam gibi parmaklarıyla alnını ovuşturuyordu.</p>
<p style="text-align: justify;">"Benim kafam da şu an senin olduğu gibi karışmıştı, ama ne söylemeye çalıştığını anlıyor gibiydim. Şuramda." Eddie elini göğsüne, kalbinin hemen üzerine koydu.</p>
<p style="text-align: justify;">Ned bana döndü. "Sandy, o gün piknikte, şey konusundan bahseden olmuş muydu. Acaba..." Sözünü tamamlamadan sustu.</p>
<p style="text-align: justify;">"Ne konusu?" diye sordum.</p>
<p style="text-align: justify;">Başını iki yana salladı, sandviçinin kalanına baktı ve son lokmasını ağzına attı. "Boş ver. önemli değil. Babam bulduğunuz o yarasamsı yaratığı kesti mi peki?"</p>
<p style="text-align: justify;">"Evet. İkinci ışık gösterisinden sonra, işçi Bayramı'ndan önceydi. O..."</p>
<p style="text-align: justify;">"Çocuğa yaprakları anlat," dedi Phil. "O kısmı unuttun."</p>
<p style="text-align: justify;">Doğru, unutmuştum. Altı yedi yıldır yaprakları düşünmemiştim bile. "Sen anlat," dedim. "Ne de olsa onlara dokunan sendin."</p>
<p style="text-align: justify;">Phil başını salladı, birkaç dakika boyunca sessizce oturarak hafızasını yokladı ve ardından, amirine rapor veren bir memur gibi kesik kesik anlatmaya başladı.</p>
<p></p>
</body>
</html>