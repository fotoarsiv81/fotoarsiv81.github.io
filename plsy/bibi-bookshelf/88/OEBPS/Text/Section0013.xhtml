<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/StyleM.CSS" type="text/css" rel="stylesheet"/>
</head>
<body>
<h2 style="text-align: center;">ŞİMDİ: Sandy</h2>
<p style="text-align: justify;">Ned beni bu noktada durdurdu, içeri girip annesini aramak istediğini söyledi, iyi olduğunu, merak etmemesini, akşam yemeğini Sandy, Shirley ve birkaç polisle merkezde yiyeceğini söyleyecekti. Bir başka deyişle yalan söyleyecekti. Tıpkı bir zamanlar babasının yaptığı gibi.</p>
<p style="text-align: justify;">"Sakın yerinizden kıpırdamayın," dedi içeri girmeden önce. "Bir santim bile kıpırdayayım demeyin."</p>
<p style="text-align: justify;">Ned gidince Huddie bana baktı. Geniş yüzünde düşünceli bir ifade vardı. "Sence tüm bunları ona anlatmak iyi bir fikir mi, çavuş?"</p>
<p style="text-align: justify;">"Tüm eski kasetleri görmek isteyecek," dedi Arky kasvetle. Bir kök birası içiyordu. "Cehennemin film gösterisi."</p>
<p style="text-align: justify;">"iyi mi kötü mü bilmiyorum," dedim aksice. "Tek bildiğim artık geri dönmek için çok geç olduğu." Sonra ayağa kalktım ve ben de içeri girdim.</p>
<p style="text-align: justify;">Ned o sırada telefonu kapatıyordu. "Nereye gidiyorsun?" diye sordu. Kaşları çatıldı ve aklıma, şimdi Eddie J'nin ikinci adresi haline gelen salaş, küçük bar, The Tap'in arka otoparkında babasıyla burun buruna geldiğimiz gece geldi. O gece Curt'ün kaşları da tıpkı böyle çatılmıştı.</p>
<p style="text-align: justify;">"Tuvalete," dedim. "Sakin ol, Ned, istediğini alacaksın. Alınacak ne varsa yani. Ama bir can alıcı nokta beklememelisin."</p>
<p style="text-align: justify;">Bir şey söylemesine fırsat bırakmadan içeri girdim ve kapıyı ardımdan kapadım. Sonraki on beş saniye müthiş bir rahatlamaydı. Bira gibi buzlu çay da satın alınamayan, sadece kısa bir süre için kiralanabilen bir şeydi. Tekrar dışarı çıktığımda sigara bankı boştu. Hepsi otoparkın diğer tarafındaki B Barakası'nın raylı garaj kapısının önüne dizilmiş, o çok iyi tanıdığım denetmen pozuyla pencerelerden içeri bakıyorlardı. Bu çağrışım zamanla tersine döndü. Artık ne zaman bir tahta çit önünde veya bir kazı çevresinde toplanmış adamlar görsem aklıma B Barakası ve Buick geliyor.</p>
<p style="text-align: justify;">"Orada ilginç bir şey mi görüyorsunuz?" diye seslendim onlara.</p>
<p style="text-align: justify;">Anlaşılan görmüyorlardı. Barakanın önünden ilk uzaklaşan Arky oldu. Onu Shirley ve Huddie takip etti. Phil ve Eddie biraz daha oyalandı. Merkez binasının arkasındaki banka en son dönen, Curt'ün oğlu oldu. Bu konuda da tıpkı babası gibiydi. Curtis de pencerenin önünde uzun süre oyalanırdı. Bu, oyalanacak vakti olduğu zamanlar için geçerliydi elbette. Bu yüzden vakit ayırmaya çalışmazdı çünkü Buick'in bir önceliği yoktu. Olsaydı, o gece The Tap'te gülüşerek orta yolu bulamaz, şiddetli bir kavgaya tutuşurduk. Orta yolu bulup konuyu uzatmadık, çünkü bunu yapmasaydık ekip için kötü olacaktı ve Curt, ekibi her şeyin üstünde tutardı, Buick'den, karısından ve ailesinden bile. Bir keresinde ona hayatındaki en büyük gurur kaynağının ne olduğunu sormuştum. Sanırım 1986 yılıydı ve oğlu olduğunu söyleyeceğini sanmıştım. Cevabı, üniformam, olmuştu. Bunu anlayabiliyor, kabul edebiliyordum ama itiraf ermeliyim ki cevabı beni biraz da korkutmuştu. Ama onu kurtaran da buydu, anlarsınız ya. Yaptığı işle ve giydiği üniformayla duyduğu gurur, Buick yüzünden dengesinin bozulmasına mani oldu. Aksi halde Buick onu kolayca takıntılı bir çılgınlığa sürükleyebilirdi. Hayatını kaybetmesine neden olan da işi değil miydi? Sanırım öyle. Ama arada yıllar vardı, pek çok güzel yıl. Şimdi de karşımda kafası karışık bir genç duruyordu, çünkü dengesini korumasına yardım edecek bir işi yoktu. Tek sahip olduğu, yüzlerce soru ve sırf öğrenmeye ihtiyaç duyuyor diye cevapları duyacağına dair safça inançtı. Zırva, derdi babası yaşıyor olsa.</p>
<p style="text-align: justify;">"İçerde ısı bir derece daha düşmüş," dedi Huddie herkes tekrar oturduğunda. "Büyük ihtimalle bir şey çıkmayacak ama belki hâlâ bize yapacağı birkaç sürpriz kalmıştır. Tetikte olmak en iyisi." "Babamla neredeyse kavga ettiğiniz geceden sonra ne oldu?" diye sordu Ned. "Bana kodlardan falan bahsetme, kodları biliyorum. Unutma, iletişim bölümünün esaslarını öğreniyorum."</p>
<p style="text-align: justify;">Ama gerçekte çocuk ne öğreniyordu? Telefonlar, telsiz ve bilgisayarın bulunduğu bu bölmede resmi izinle bir ay geçirmişti ama ne biliyordu? Kodlar, evet, çabuk öğrenen, zeki bir çocuktu ve kırmızı telefonu Statler Eyalet Polisi, ben Memur Wilcox, nasıl yardımcı olabilirim? diyerek açtığında sesi kulağa son derece profesyonelce geliyordu, ama her telefonun ve kodun bir zincirin ayrı bir halkası olduğunu biliyor muydu? Her yerde bir zincir olduğunu, her halkanın bir öncekinden daha güçlü veya daha zayıf olduğunu biliyor muydu? Bu kadar zeki bile olsa bir çocuğun bunları bilmesi nasıl beklenirdi? Hayatımız boyunca oluşturduğumuz zincirler vardır. Onları oluşturur, etrafımıza dolar ve bazen de başkalarıyla paylaşırız. George Morgan gerçekte kendisini garajında vurmadı; bu zincirlerden birine dolandı ve kendini astı. Bu, Poteenville'de bir tankerin infilak ettiği o son derece sıcak yaz gününde bize Mister Dillon'ın mezarını kazmakta yardım edişinden sonraydı.</p>
<p style="text-align: justify;">Eddie Jacubois'un The Tap'te giderek daha çok zaman geçirmesinin bir kodu yoktu; Andy Colucci'nin karısını aldatıp yakalanmasının, ikinci bir şans için yalvarmasının ve reddedilmesinin de bir kodu yoktu; Matt Babicki'nin ayrılmasının ve yerine Shirley Pasternak'in gelişinin bir kodunun olmadığı gibi. Bazıları sevgiyle bazıları sadece rastlantıyla meydana gelen bu zincirlerin varlığını kabul etmeden anlatılamayacak şeyler vardır. Orville Garrett'ın yaşlı gözlerle Mister D'nin taze mezarının yanı başına diz çöküp tasmasını mezarın üzerine koyarken, özür dilerim, ortak, çok üzgünüm, deyişi gibi.</p>
<p style="text-align: justify;">Ve tüm bunlar hikâyem için önemli miydi? Ben öyle düşünmüştüm. Ama çocuğun farklı düşündüğü aşikârdı. Ona gerçekte olanları göstermeye çalışıyordum ama ben denedikçe, lastiklerinin üzerinde minik bir çakıl tanesinin durmasına bile izin vermeyen Buick gibi beni reddediyordu. Lastiğin olukları arasına bir taş parçası yerleştiriyorduk ve aradan beş on saniye geçmeden taş parçası beton zemine düşüyordu. Tony bunu denemişti, ben denemiştim ve bu çocuğun babası da denemişti; çoğunda kamera çalışıyor, deneyi kaydediyordu. Ve şimdi çocuk sivil giysileri içinde, dengesini korumasına yardım edecek gri bir üniforması olmaksızın karşımda oturuyor, babasının tehlikeli olduğu şüphe götürmeyen sekiz silindirli mucizesinin karşısında tüm anlatmaya çalıştıklarımı reddederek zincirsiz ve kusursuz bir hikâye dinlemek istiyordu. İşine gelenleri duymak istiyordu. Öfkesi, buna hakkı olduğunu sanmasına neden oluyordu. Bence yanılıyordu ve ona kızgındım, ama tüm içtenliğimle şunu da söyleyebilirim ki o çocuğu aynı zamanda çok da seviyordum. O zamanlar babasına öyle çok benziyordu ki. Gözlerindeki oyuna hevesli, çocuksu bakışa varıncaya dek.</p>
<p style="text-align: justify;">"Bir sonraki bölümü ben anlatamam," dedim. "Orada değildim."</p>
<p style="text-align: justify;">Huddie, Shirley ve Eddie J'e döndüm. Hepsi de huzursuz görünüyordu. Eddie benimle göz göze gelmekten bile kaçınmıştı.</p>
<p style="text-align: justify;">"Ne diyorsunuz, çocuklar?" diye sordum onlara. "Memur Wilcox kod falan istemiyor, sadece hikâyeyi duymak istiyor." Ned'e anlamadığı ya da anlamazdan geldiği imalı bir bakış attım.</p>
<p style="text-align: justify;">"Sandy, ne..." diye söze başladı Ned ama elimi bir trafik polisi gibi kaldırarak onu susturdum. Bunu ben başlatmıştım. Belki de merkeze gidip onu çim biçerken gördüğüm ve evine göndermediğim o ilk gün başlatmıştım. Hikâyeyi öğrenmek istiyordu. Pekâlâ, İstediğini öğrenecekti.</p>
<p style="text-align: justify;">"Çocuk bekliyor. Hanginiz anlatacak? Ve her şeyin anlatılmasını istiyorum. Eddie."</p>
<p style="text-align: justify;">Onu dürtmüşüm gibi irkildi ve bana huzursuzca baktı. "Adamın adı neydi? Kovboy çizmeleri ve Nazi kolyesi olan?" Eddie şok içinde gözlerini kırpıştırdı. Bana emin olup olmadığımı sorarcasına bakıyordu. Kimse o adamdan bahsetmezdi. En azından o ana dek bahseden olmamıştı. Bazen tankerin patladığı günden bahseder, Herb ve diğer adamın Shirley'nin gönlünü almak için arka taraftan bir buket çiçek toplamasını (bu, olayların patlak vermesinden hemen önceydi) anlatıp gülerdik ama kovboy çizmeli adamdan hiç bahsetmezdik. Asla. Ama o gün, orada onun hakkında konuşacaktık, bu konuda kararlıydım.</p>
<p style="text-align: justify;">"Leppler mıydı? Lippman? Lippier? Ona benzer bir şeydi, değil mi?"</p>
<p style="text-align: justify;">"Adı Brian Lippy'ydi," dedi Eddie sonunda. "Onunla geçmişimiz biraz geriye uzanırdı."</p>
<p style="text-align: justify;">"Sahi mi?" diye sordum. "Bilmiyordum."</p>
<p style="text-align: justify;">Hikâyenin bir sonraki bölümüne ben başladım ama çoğunu Shirley Pasternak anlattı. Gözlerini Ned'inkilere dikmiş, sıcak bir tavırla konuşuyor ve Ned'in elini tutuyordu. Shirley'nin sazı eline alması beni hiç şaşırtmamıştı, Huddie'nin araya girerek onu tamamlaması ve hikâyeyi ortaklaşa anlatmaları da öyle. Beni şaşırtan, Eddie'nin de araya girip bazı eklemeler yapması oldu. Sonra önemli konularda sözü aldı ve sonunda hikâyenin esas anlatıcısı oldu. Ona söyleyecek bir şey bulana dek bir yere ayrılmamasını söylemiştim ama yeri geldiğinde anlatmaya başlaması beni yine de şaşırttı. Sesi başlarda biraz alçak ve tutuktu ama o Lippy denen aşağılık herifin pencereyi tekmeleyerek çıktığını fark edişini anlatırken sesi gürleşti. Her bir ayrıntıyı hatırlayan ve hepsini anlatmaya kararlı bir adamın güçlü ifadesiyle anlatıyordu. Konuşurken ne Ned'e, ne bana veya aramızdan bir başkasına bakıyordu. Gözleri dosdoğru barakaya dikilmişti. Canavarlar doğuran barakaya.</p>
<p></p>
</body>
</html>