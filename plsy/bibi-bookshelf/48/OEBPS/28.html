<html xmlns="http://www.w3.org/1999/xhtml">
	<head>
		<title>28.html</title>
		<link href="template.css" rel="stylesheet" type="text/css"/>
	</head>
	<body>
		<div id="x28.html" xml:lang="tr-TR">
			<div class="story">
				<p class="bolum-ismi"><span class="bolum-ismi-22" style="font-size:1em;" xml:lang="tr-TR">28</span></p>
				<p class="duz-23"><span class="duz" style="font-size:1em;" xml:lang="tr-TR">İlk hissettiği, suydu.</span></p>
				<p class="duz-23"><span class="duz" style="font-size:1em;" xml:lang="tr-TR">Ruhu sulu bir ortamda yüzüyordu. Bir yük gemisinin su dolu ambarında unutulmuş bir balya düşündü. Fazla olgunlaşmış bir meyvenin içindeki çekirdeği. Kendi kafatasının içinde yüzüyordu şimdi.</span></p>
				<p class="duz-23"><span class="duz" style="font-size:1em;" xml:lang="tr-TR">İkinci hissettiği, iki kişi olduğuydu.</span></p>
				<p class="duz-23"><span class="duz" style="font-size:1em;" xml:lang="tr-TR">Ya da çift.</span></p>
				<p class="duz-23"><span class="duz" style="font-size:1em;" xml:lang="tr-TR">Sanki bilinci, biri diğerini izleyebilen, iki parçaya bölünmüş gibi. Düş görüyor, kendini düş görürken izleyebiliyordu. Yoğunlaşıyor, uzaktan kendini yoğunlaşırken seyredebiliyordu.</span></p>
				<p class="duz-23"><span class="duz" style="font-size:1em;" xml:lang="tr-TR">– Diane, beni duyuyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Sizi duyuyorum.</span></p>
				<p class="duz-23"><span class="duz" style="font-size:1em;" xml:lang="tr-TR">Hipnoz çok çabuk gerçekleşmişti. Paul Sacher önce duvara çizilmiş kırmızı bir çizgiye konsantre olmasını, sonra da kol ve bacaklarının ağırlığını hissetmesini istemişti. Diane yoğun bilinçlilik durumuna geçivermişti bir anda. Ellerinin, ayaklarının hareketsizliğini hissetmişti. Kol ve bacaklarının ağırlığı her an biraz daha artarken, zihni hafifliyor, havalanıp özgürleşiyordu.</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi kaza anlarına döneceğiz.</span></p>
				<p class="duz-23"><span class="duz" style="font-size:1em;" xml:lang="tr-TR">Diane, sırtı dimdik, elleri koltuğun kollarına dayanmış, başını sallayarak onayladı.</span></p>
				<p class="duz-23"><span class="duz" style="font-size:1em;" xml:lang="tr-TR">– Annenizin evinden çıkıyorsunuz. Saat kaç?</span></p>
				<p class="duz-23"><span class="duz" style="font-size:1em;" xml:lang="tr-TR">– Geceyarısına yakın.</span></p>
				<p class="duz-23"><span class="duz" style="font-size:1em;" xml:lang="tr-TR">– Tam olarak neredesiniz, Diane?</span></p>
				<p class="duz-23"><span class="duz" style="font-size:1em;" xml:lang="tr-TR">– Suchet Bulvarı’nda, 72 numaranın girişindeyim.</span></p>
				<p class="duz-23"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Sağanağın tıpırtıları. Işıklı çizgiler. Asfaltın kara yüzeyinde binlerce kertik. Parıltılı taştan yüksek cepheler. Nefes nefese kalmış gibi buhar soluyan, mavimtırak sokak lambaları.</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Kendinizi nasıl hissediyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">Gözleri kapalı, cevap vermeden önce gülümsedi.</span></p>
				<p class="duz-23"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Damarlarında, dışarıdaki fırtınayla alay edercesine, yer altı nehirleri gibi dolaşan şampanya. Diane ensesine vuran küçük ve sık damlaları duyuyor. Kendini iyi hissediyor. Kendini buğulu hissediyor. Yemek sırasındaki öfkesini unuttu. Charles’ın öpücüğünü. Sadece o ana sarılıyor.</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Diane, söyleyin; kendinizi bu dakikada nasıl hissediyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Çok iyi.</span></p>
				<p class="duz-23"><span class="duz" style="font-size:1em;" xml:lang="tr-TR">– Yalnız mısınız?</span></p>
				<p class="duz-23"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Kollarının arasında, çocuğun sıcaklığı billurlaşıyor. Yağmurun bölemediği uykusundaki sakinlik.</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Lucien’la birlikteyim, nüfusuma geçirdiğim oğlumla.</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi ne yapıyorsunu</span><span class="duz" style="font-size:1em;" xml:lang="tr-TR">z?</span></p>
				<p class="duz-23"><span class="duz" style="font-size:1em;" xml:lang="tr-TR">– Bulvarı geçiyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Trafik nasıl?</span></p>
				<p class="duz-23"><span class="duz" style="font-size:1em;" xml:lang="tr-TR">– Bulvar ıssız.</span></p>
				<p class="duz-23"><span class="duz" style="font-size:1em;" xml:lang="tr-TR">– Arabanız, nerede duruyor?</span></p>
				<p class="duz-23"><span class="duz" style="font-size:1em;" xml:lang="tr-TR">– Auteuil Hipodromu hizasında.</span></p>
				<p class="duz-23"><span class="duz" style="font-size:1em;" xml:lang="tr-TR">– Tam adresi hatırlıyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Maréchal-Franchet-d’Espérey Caddesi.</span></p>
				<p class="duz-23"><span class="duz" style="font-size:1em;" xml:lang="tr-TR">– Başka ayrıntılardan söz edin. Arabanızın markası ne?</span></p>
				<p class="duz-23"><span class="duz" style="font-size:1em;" xml:lang="tr-TR">– Bir arazi arabası. Eski model. Seksenli yıllardan kalma bir Toyota Landcruiser.</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi arabanızı görüyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Evet.</span></p>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Otomobil birkaç metre ötede, sağanakta beliriyor. Diane şimdi bir önsezinin etkisi altında, rahatsız. Bir pişmanlık, bir acı duyuyor. İçtiği için pişman. Kendini, nefret ettiği bu törene kurban ettiği için. Zaman yitirmeden kusursuz bir zihin açıklığına dönmek, her saniyeyi bütünüyle yaşamak isterdi.</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Sacher’nin hem uzak hem de yakın sesi odaya yayıldı:</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi ne yapıyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Kapıyı açıyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Hangi kapıyı?</span></p>
				<p class="duz-23"><span class="duz" style="font-size:1em;" xml:lang="tr-TR">– Sağ arka kapıyı. Lucien’ın kapısını.</span></p>
				<p class="duz-23"><span class="duz" style="font-size:1em;" xml:lang="tr-TR">– Sonra</span><span class="duz" style="font-size:1em;" xml:lang="tr-TR">?</span></p>
				<p class="duz-23"><span class="duz" style="font-size:1em;" xml:lang="tr-TR">Düşüncelerini düzene koymaya fırsat bulamadan, cevabı vücudundan aldı. Çok kesin, çok şiddetli duygular.</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Sırtını kamçılayan yağmur. Ceketinin yakasından yükselen sıcaklık. Kollarında Lucien’la arabanın içine doğru eğilen vücudu.</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Hipnotizmacının sesi daha güçlüydü artık:</span></p>
				<p class="duz-23"><span class="duz" style="font-size:1em;" xml:lang="tr-TR">– Şu anda ne yapıyorsunuz, Diane?</span></p>
				<p class="duz-23"><span class="duz" style="font-size:1em;" xml:lang="tr-TR">– Lucien’ı çocuk koltuğuna yerleştiriyorum...</span></p>
				<p class="duz-23"><span class="duz" style="font-size:1em;" xml:lang="tr-TR">– Bu an çok önemli, Diane. Bana her hareketinizi bütün ayrıntılarıyla anlatın.</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Parmaklarının arasında, kısa süren bir tıkırtı. Emniyet kemerinin tokasından çıkan “tık” sesi. Daha o anda, ne kadar önemsiz olursa olsun, çocuğunu korumaya yönelik hareketlerini tamamlayan o inatçı, gizli, bencil zevki yaşıyor.</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Birkaç saniye daha. Sonunda Diane’ın sesi yükseldi:</span></p>
				<p class="duz-23"><span class="duz" style="font-size:1em;" xml:lang="tr-TR">– Ben... emniyet kemerini taktım.</span></p>
				<p class="duz-23"><span class="duz" style="font-size:1em;" xml:lang="tr-TR">– Emin misiniz?</span></p>
				<p class="duz-23"><span class="duz" style="font-size:1em;" xml:lang="tr-TR">– Kesinlikle eminim.</span></p>
				<p class="duz-23"><span class="duz" style="font-size:1em;" xml:lang="tr-TR">Sacher’nin kalın sesi tüm benliğini dolduruyor:</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi bu anınızda durun. Dikkatle arabanızın içine bakın.</span></p>
				<p class="duz-23"><span class="duz" style="font-size:1em;" xml:lang="tr-TR">Diane’ın bilinçli yarısı, beynindeki kameranın işe koyulduğunu anladı. Şimdi artık gözlerini ezberlenmiş resmin üzerinde gezdiriyordu.</span></p>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Arabanın içi karanlık. Üzerleri çeşitli eşya dolu, yıpranmış koltuklar. Yerdeki buruşuk, haki renkli battaniye. Üzeri eski dergilerle dolu bagaj kapağı. Kaplamasız, kumaşsız sac kapı içleri...</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Gerçekten de belleğini parçalara bölebiliyor, içinde gezip, arşınlayabiliyordu. O anda farkına varamadığı, ama belleğinin ondan habersiz kaydettiği ayrıntıları inceleyebiliyordu.</span></p>
				<p class="duz-23"><span class="duz" style="font-size:1em;" xml:lang="tr-TR">– Ne görüyorsunuz, Diane?</span></p>
				<p class="duz-23"><span class="duz" style="font-size:1em;" xml:lang="tr-TR">– Hiçbir şey. Dikkat çekecek bir şey göremiyorum.</span></p>
				<p class="duz-23"><span class="duz" style="font-size:1em;" xml:lang="tr-TR">Paul Sacher’nin sessizliği gergindi. Belli belirsiz, psikiyatrın dikkat kesildiğini hissediyordu Diane. Adam sordu:</span></p>
				<p class="duz-23"><span class="duz" style="font-size:1em;" xml:lang="tr-TR">– Devam ediyor muyuz</span><span class="duz" style="font-size:1em;" xml:lang="tr-TR">?</span></p>
				<p class="duz-23"><span class="duz" style="font-size:1em;" xml:lang="tr-TR">– Ediyoruz.</span></p>
				<p class="duz-23"><span class="duz" style="font-size:1em;" xml:lang="tr-TR">Ses eski kayıtsızlığına döndü:</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi çevre yolunda mı ilerliyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">Diane başıyla onayladı.</span></p>
				<p class="duz-23"><span class="duz" style="font-size:1em;" xml:lang="tr-TR">– Lütfen yüksek sesle cevap verin.</span></p>
				<p class="duz-23"><span class="duz" style="font-size:1em;" xml:lang="tr-TR">– Çevre yolunda ilerliyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Ne görüyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Işıklar. Işık dizileri.</span></p>
				<p class="duz-23"><span class="duz" style="font-size:1em;" xml:lang="tr-TR">– Daha açık konuşun. Tam olarak ne görüyorsunuz?</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Şakaklarının iki yanında, camdan kalkanları ardında ışıklar geçip gidiyordu. Diane sodyumun portakal rengi ışığıyla alevlenen camların dokusunu neredeyse algılayabiliyordu.</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Neon dizileri, diye mırıldandı. Gözlerimi kamaştırıyor.</span></p>
				<p class="duz-23"><span class="duz" style="font-size:1em;" xml:lang="tr-TR">– Şimdi neredesiniz?</span></p>
				<p class="duz-23"><span class="duz" style="font-size:1em;" xml:lang="tr-TR">– Muette Kapısı’nın yanından geçiyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Yolda başka araç var mı?</span></p>
				<p class="duz-23"><span class="duz" style="font-size:1em;" xml:lang="tr-TR">– Çok az.</span></p>
				<p class="duz-23"><span class="duz" style="font-size:1em;" xml:lang="tr-TR">– Hangi şerittesiniz?</span></p>
				<p class="duz-23"><span class="duz" style="font-size:1em;" xml:lang="tr-TR">– Dördüncüde, en solda.</span></p>
				<p class="duz-23"><span class="duz" style="font-size:1em;" xml:lang="tr-TR">– Süratiniz kaç?</span></p>
				<p class="duz-23"><span class="duz" style="font-size:1em;" xml:lang="tr-TR">– Bilmiyorum.</span></p>
				<p class="duz-23"><span class="duz" style="font-size:1em;" xml:lang="tr-TR">Sesin kıskacı daraldı:</span></p>
				<p class="duz-23"><span class="duz" style="font-size:1em;" xml:lang="tr-TR">– Kadrana bakın.</span></p>
				<p class="duz-23"><span class="duz" style="font-size:1em;" xml:lang="tr-TR">Diane belleğinin içindeki hız göstergesine baktı.</span></p>
				<p class="duz-23"><span class="duz" style="font-size:1em;" xml:lang="tr-TR">– Saatte yüz yirmi kilometreyle gidiyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Çok iyi. Yolda, çevrenizde dikkatinizi çekecek bir şey görüyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Hayır.</span></p>
				<p class="duz-23"><span class="duz" style="font-size:1em;" xml:lang="tr-TR">– Hiç arkaya, oğlunuza doğru bakmıyor musunu</span><span class="duz" style="font-size:1em;" xml:lang="tr-TR">z?</span></p>
				<p class="duz-23"><span class="duz" style="font-size:1em;" xml:lang="tr-TR">– Bakıyorum. Dikiz aynamı onu görecek biçimde ayarladım.</span></p>
				<p class="duz-23"><span class="duz" style="font-size:1em;" xml:lang="tr-TR">– Lucien uykuda mı?</span></p>
				<p class="duz-23"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Çocuk koltuğunda hafif ve saydam gölge. Uykunun yoğunluğu, derinliği. Karanlıklara karışmış siyah saçlar. Bir bebeğinki gibi gür ve dağınık saçlar.</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Derin uykuda.</span></p>
				<p class="duz-23"><span class="duz" style="font-size:1em;" xml:lang="tr-TR">– Hareket etmiyor mu?</span></p>
				<p class="duz-23"><span class="duz" style="font-size:1em;" xml:lang="tr-TR">– Hayır.</span></p>
				<p class="duz-23"><span class="duz" style="font-size:1em;" xml:lang="tr-TR">– Arkada hiç hareket yok mu?</span></p>
				<p class="duz-23"><span class="duz" style="font-size:1em;" xml:lang="tr-TR">Diane dikiz aynasının görüş alanını taradı.</span></p>
				<p class="duz-23"><span class="duz" style="font-size:1em;" xml:lang="tr-TR">– Hayır, yok.</span></p>
				<p class="duz-23"><span class="duz" style="font-size:1em;" xml:lang="tr-TR">Yeniden yola dönün. Neredesiniz?</span></p>
				<p class="duz-23"><span class="duz" style="font-size:1em;" xml:lang="tr-TR">– Dauphine Kapısı’na yaklaşıyorum.</span></p>
				<p class="duz-23"><span class="duz" style="font-size:1em;" xml:lang="tr-TR">– Kamyonu görebiliyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">Bedenin içinde bir korku.</span></p>
				<p class="duz-23"><span class="duz" style="font-size:1em;" xml:lang="tr-TR">– Evet. Ben...</span></p>
				<p class="duz-23"><span class="duz" style="font-size:1em;" xml:lang="tr-TR">– Neler oluyor?</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Sağanağın kargaşasında, yolun paralel çizgileri eksenlerinden çıkıyor. Hayır, çıkanlar çizgiler değil. Kamyon. Kamyon şeridinden çıktı; peşinden tüm yolu da sürükler gibi. Sinyal yok. Hiçbir işaret yok. Yağmur ve ışık çizgilerinden çapraza geçiyor...</span></p>
				<p class="duz-23"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Diane koltuğunda doğruldu. Sacher’nin sesi bir perde yükseldi:</span></p>
				<p class="duz-23"><span class="duz" style="font-size:1em;" xml:lang="tr-TR">– Ne oluyor</span><span class="duz" style="font-size:1em;" xml:lang="tr-TR">?</span></p>
				<p class="duz-23"><span class="duz" style="font-size:1em;" xml:lang="tr-TR">– Kamyon... kamyon... kamyon... sola doğru kayıyor.</span></p>
				<p class="duz-23"><span class="duz" style="font-size:1em;" xml:lang="tr-TR">– Sonra? diye sordu hipnotizmacı.</span></p>
				<p class="duz-23"><span class="duz" style="font-size:1em;" xml:lang="tr-TR">– Dördüncü şeride geliyor.</span></p>
				<p class="duz-23"><span class="duz" style="font-size:1em;" xml:lang="tr-TR">– Ne yapıyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Frene basıyorum!</span></p>
				<p class="duz-23"><span class="duz" style="font-size:1em;" xml:lang="tr-TR">– O zaman ne oluyor?</span></p>
				<p class="duz-23"><span class="duz" style="font-size:1em;" xml:lang="tr-TR">– Tekerlerim su birikintilerinde ilerlemiyor. Kayıyorum, ben...</span></p>
				<p class="duz-23"><span class="duz" style="font-size:1em;" xml:lang="tr-TR">Diane bir çığlık attı. Anının gücünden yırtılmak üzereydi.</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Kamyon bariyere çarpıyor. Bir demir gürültüsü içinde, kendi çevresinde dönüyor. Şoför mahalli dönüyor, farlarıyla Diane’ın ön camını yıkıyor.</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Ne görüyorsunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Hiç, artık hiçbir şey göremiyorum! Sağanak yağmur görüşümü engelliyor. Fren... fren... frene basıyorum!</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Ağır kamyon tekerlekleri üzerinde yalpalıyor. Öfkeli buhar solukları. Fren sesleri. Kaostan fırlayan demir parçaları...</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">Diane omzunu sıkan bir el hissetti. Sacher’nin sesi, çok yakınında:</span></p>
				<p class="duz-23"><span class="duz" style="font-size:1em;" xml:lang="tr-TR">– Ya Lucien, Diane? Ona hiç bakmıyor musunuz?</span></p>
				<p class="duz-23"><span class="duz" style="font-size:1em;" xml:lang="tr-TR">– Tabiî bakıyorum!</span></p>
				<p class="duz-23"><span class="duz" style="font-size:1em;" xml:lang="tr-TR">Belleği billur duruluğunda geri geldi. Darbeden hemen önce, tüm gücüyle bariyere çarpmadan tam önce, Diane çocuğuna bakmak için dönmüştü.</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Uykudaki yüz. Birden açılan gözkapakları. Aman Tanrım. Uyanıyor. Neler olduğunu görecek...</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Bana onu görüp görmediğinizi söyleyin!</span></p>
				<p class="duz-23"><span class="duz" style="font-size:1em;" xml:lang="tr-TR">– Uy... uyanıyor. Uyandı!</span></p>
				<p class="duz-23"><span class="duz" style="font-size:1em;" xml:lang="tr-TR">Sacher artık bağırıyordu:</span></p>
				<p class="duz-23"><span class="duz" style="font-size:1em;" xml:lang="tr-TR">– Kemeri görüyor musunuz? Hâlâ bağlı mı</span><span class="duz" style="font-size:1em;" xml:lang="tr-TR">?</span></p>
				<p class="No-Paragraph-Style para-style-override-2" xml:lang="en-GB"/>
				<p class="alinti-ilk-paragraf-1"><span class="dar-paragraf-italik-1" style="font-size:1em;" xml:lang="tr-TR">Çocuğun yüzündeki korku... fal taşı gibi açılmış gözleri... korkudan büyümüş gözbebekleri...</span></p>
				<p class="No-Paragraph-Style para-style-override-2" xml:lang="en-GB"/>
				<p class="duz-ilk-paragraf-9"><span class="duz" style="font-size:1em;" xml:lang="tr-TR">– Diane, kemere bakın! Lucien kemerini açmaya çalışıyor mu?</span></p>
				<p class="duz-23"><span class="duz" style="font-size:1em;" xml:lang="tr-TR">– BAKAMIYORUM!</span></p>
				<p class="duz-23"><span class="duz" style="font-size:1em;" xml:lang="tr-TR">Diane artık gözlerini Lucien’ınkilerden ayıramıyordu. Sacher’nin sesi, korkudan çatlak:</span></p>
				<p class="duz-23"><span class="duz" style="font-size:1em;" xml:lang="tr-TR">– Yola bakın, Diane! Yola dönün!</span></p>
				<p class="duz-23"><span class="duz" style="font-size:1em;" xml:lang="tr-TR">Bir refleksle, önüne döndü. Gırtlağından bir çığlık yükseldi. Onu koltuğundan fırlatacak güçte bir çığlık:</span></p>
				<p class="duz-23"><span class="duz" style="font-size:1em;" xml:lang="tr-TR">– HAYIR!</span></p>
				<p class="duz-23"><span class="duz" style="font-size:1em;" xml:lang="tr-TR">Penceredeki jaluzilere çarptı. Sacher, Diane’ın üzerine atıldı:</span></p>
				<p class="duz-23"><span class="duz" style="font-size:1em;" xml:lang="tr-TR">– Ne görüyorsunuz, Diane</span><span class="duz" style="font-size:1em;" xml:lang="tr-TR">?</span></p>
				<p class="duz-23"><span class="duz" style="font-size:1em;" xml:lang="tr-TR">Yine haykırdı:</span></p>
				<p class="duz-23"><span class="duz" style="font-size:1em;" xml:lang="tr-TR">– HAYIR!</span></p>
				<p class="duz-23"><span class="duz" style="font-size:1em;" xml:lang="tr-TR">– NE GÖRÜYORSUNUZ?</span></p>
				<p class="duz-23"><span class="duz" style="font-size:1em;" xml:lang="tr-TR">Diane cevap veremiyordu. Psikiyatrın ses tonu değişti. Daha sakin, ama tümüyle kilitlenmiş, buyurdu:</span></p>
				<p class="duz-23"><span class="duz" style="font-size:1em;" xml:lang="tr-TR">– Uyanın.</span></p>
				<p class="duz-23"><span class="duz" style="font-size:1em;" xml:lang="tr-TR">Diane jaluzilerin dibine çökmüş, kasılıyor, ürperip sarsılıyordu.</span></p>
				<p class="duz-23"><span class="duz" style="font-size:1em;" xml:lang="tr-TR">– UYANIN! EMREDİYORUM, UYANIN!</span></p>
				<p class="duz-23"><span class="duz" style="font-size:1em;" xml:lang="tr-TR">Diane gerçek bilince döndü. Gözlerini kırpıştırıyordu. Jaluzilerden birine kötü çarpmış olmalıydı; yüzünden akan kan, gözyaşlarına karışıp tatlı bir nehre dönüşüyordu. Sacher genç kadının üzerine eğilmişti.</span></p>
				<p class="duz-23"><span class="duz" style="font-size:1em;" xml:lang="tr-TR">– Sakin olun, Diane. Artık buradasınız, benim yanımda. Her şey yolunda.</span></p>
				<p class="duz-23"><span class="duz" style="font-size:1em;" xml:lang="tr-TR">Diane konuşmaya çalıştı, ama ses telleri direniyordu.</span></p>
				<p class="duz-23"><span class="duz" style="font-size:1em;" xml:lang="tr-TR">– Ne gördünüz? diye sordu doktor.</span></p>
				<p class="duz-23"><span class="duz" style="font-size:1em;" xml:lang="tr-TR">Genç kadının dudakları titredi, hiç ses çıkaramadı. Hoşgörü dolu bir sesle yeniden sordu doktor:</span></p>
				<p class="duz-23"><span class="duz" style="font-size:1em;" xml:lang="tr-TR">– Arabanızda bir adam mı vardı?</span></p>
				<p class="duz-23"><span class="duz" style="font-size:1em;" xml:lang="tr-TR">Saçlarını sallayarak, başıyla hayır dedi.</span></p>
				<p class="duz-23"><span class="duz" style="font-size:1em;" xml:lang="tr-TR">– Arabada değil, hayır.</span></p>
				<p class="duz-23"><span class="duz" style="font-size:1em;" xml:lang="tr-TR">Psikiyatrın yüzü şaşkınlığını gösteriyordu. Diane devam etmeye çalıştı, ama kelimeler boğazında düğümleniyordu.</span></p>
				<p class="duz-23"><span class="duz" style="font-size:1em;" xml:lang="tr-TR">İşte o zaman, son görüntü belleğini kamçılamaya başladı.</span></p>
				<p class="duz-23"><span class="duz" style="font-size:1em;" xml:lang="tr-TR">Tam yeniden yola baktığı sırada, görmüştü; sağ tarafında, yüz metre kadar ötede, çevre yolunun çalılıklarının arasında, yağmurun altında bir adam duruyordu. Haki renkli geniş bir parkaya bürünmüş, kapüşonunu çıkık elmacıkkemikli yüzünün üzerine devirmiş, işaret parmağını kamyona doğru uzatmış bir adam. Sanki tek hareketiyle korkunç kazayı tetiklemiş gibi.</span></p>
				<p class="duz-23"><span class="duz" style="font-size:1em;" xml:lang="tr-TR">Diane adamın yeşil paltosunu tanıdığından emindi; Rus ordusunun radyoaktiviteye karşı kullandığı parkaydı bu.</span></p>
				<p class="duz-23"/>
				<p class="duz-23"/>
			</div>
		</div>
	</body>
</html>