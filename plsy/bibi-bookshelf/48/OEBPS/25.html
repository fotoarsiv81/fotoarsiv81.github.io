<html xmlns="http://www.w3.org/1999/xhtml">
	<head>
		<title>25.html</title>
		<link href="template.css" rel="stylesheet" type="text/css"/>
	</head>
	<body>
		<div id="x25.html" xml:lang="tr-TR">
			<div class="story">
				<p class="bolum-ismi"><span class="bolum-ismi-39" style="font-size:1em;" xml:lang="tr-TR">25</span></p>
				<p class="duz-40"><span class="duz" style="font-size:1em;" xml:lang="tr-TR">– Her şey yolunda Diane. Size bunu söyleyebildiğim için çok mutluyum.</span></p>
				<p class="duz-40"><span class="duz" style="font-size:1em;" xml:lang="tr-TR">Şimdiye kadar duyduğu en kötü söze girişti bu.</span></p>
				<p class="duz-40"><span class="duz" style="font-size:1em;" xml:lang="tr-TR">– Ya yükselen ate</span><span class="duz" style="font-size:1em;" xml:lang="tr-TR">ş? diye sordu.</span></p>
				<p class="duz-40"><span class="duz" style="font-size:1em;" xml:lang="tr-TR">Eric Daguerre soruyu aldırmıyormuşçasına karşıladı. Çalışma masasının ardında, üzerinde beyaz doktor gömleğiyle duruyordu.</span></p>
				<p class="duz-40"><span class="duz" style="font-size:1em;" xml:lang="tr-TR">– Hiçbir şey değil. Lucien’ın durumu iyiye gidiyor. İyileştiğini doğrulamayan tek bir belirti yok. Bu sabah drenlerini çıkardık. Yakında başka bir servise alacağız onu.</span></p>
				<p class="duz-40"><span class="duz" style="font-size:1em;" xml:lang="tr-TR">Bu neşede kulağa sahte gelen bir şey vardı. Diane bakışlarını cerrahın gözkapaklarının altında parlayan gözbebeklerine dikti. </span><span class="italik-7" style="font-size:1em;" xml:lang="tr-TR">Anna Karenina</span><span class="duz" style="font-size:1em;" xml:lang="tr-TR">’nın anarşistleri, hani şu prenslerin yoluna bomba atanların gözleri de böyle parıldıyor olmalıydı. Ortaya öylesine bir soru attı:</span></p>
				<p class="duz-40"><span class="duz" style="font-size:1em;" xml:lang="tr-TR">– Bana söyleyeceğiniz başka ne var?</span></p>
				<p class="duz-40"><span class="duz" style="font-size:1em;" xml:lang="tr-TR">Doktor ellerini cebine soktu, birkaç adım attı. Gece ya da gündüz, odası hep aynı yoğunlukta aydınlatılıyordu.</span></p>
				<p class="duz-40"><span class="duz" style="font-size:1em;" xml:lang="tr-TR">– Sizi Didier Romans’la tanıştırmak istiyordum, dedi sonunda. Antropologdur.</span></p>
				<p class="duz-40"><span class="duz" style="font-size:1em;" xml:lang="tr-TR">Diane o ana kadar görmezden geldiği üçüncü kişiye dönmeye tenezzül etti. Daguerre’den daha genç biri. Esmer, zayıf, yirmi santimlik bir cetvel kadar dik. İfadesiz yüzüne siyah çerçeveli bir gözlük takmıştı. Onu görenin bir denklem ya da soyut bir formül düşünmemesi mümkün değildi.</span></p>
				<p class="duz-40"><span class="duz" style="font-size:1em;" xml:lang="tr-TR">Doktor devam etti:</span></p>
				<p class="duz-40"><span class="duz" style="font-size:1em;" xml:lang="tr-TR">– Didier bir antropolog. Bir biyometri ve topluluk genetiği uzmanı.</span></p>
				<p class="duz-40"><span class="duz" style="font-size:1em;" xml:lang="tr-TR">İfadesiz adam başını salladı. Çekingen bir tebessüm yüzüne yayılmaya çalıştı, ama kısa sürede geri çekilmek zorunda kaldı. Daguerre Diane’a sordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Bunun ne demek olduğunu biliyor musunuz?</span></p>
				<p class="duz-40"><span class="duz" style="font-size:1em;" xml:lang="tr-TR">– Aşağı yukarı.</span></p>
				<p class="duz-40"><span class="duz" style="font-size:1em;" xml:lang="tr-TR">Daguerre bilim adamına dönüp gülümsedi.</span></p>
				<p class="duz-40"><span class="duz" style="font-size:1em;" xml:lang="tr-TR">– Sana söylemiştim, inanılmaz biridir.</span></p>
				<p class="duz-40"><span class="duz" style="font-size:1em;" xml:lang="tr-TR">Sesindeki neşe kulağa giderek daha sahte geliyordu. Devam etti:</span></p>
				<p class="duz-40"><span class="duz" style="font-size:1em;" xml:lang="tr-TR">– Didier’ye Lucien’dan bahsettim. Ondan birkaç analiz yapmasını istedim.</span></p>
				<p class="duz-40"><span class="duz" style="font-size:1em;" xml:lang="tr-TR">Diane elektriklendi:</span></p>
				<p class="duz-40"><span class="duz" style="font-size:1em;" xml:lang="tr-TR">– Analiz mi? Umarım...</span></p>
				<p class="duz-40"><span class="duz" style="font-size:1em;" xml:lang="tr-TR">– Klinik analizlerden söz etmiyorum tabiî. Sadece çocuğunuzun bazı fizyolojik özelliklerini, daha genel olarak adlandırabileceğimiz bazı ölçütlerle karşılaştırdık.</span></p>
				<p class="duz-40"><span class="duz" style="font-size:1em;" xml:lang="tr-TR">– Hiçbir şey anlamıyorum.</span></p>
				<p class="duz-40"><span class="duz" style="font-size:1em;" xml:lang="tr-TR">Antropolog araya girdi:</span></p>
				<p class="duz-40"><span class="duz" style="font-size:1em;" xml:lang="tr-TR">– Benim uzmanlık alanım polimorfizm, Madam. Dünyanın çeşitli topluluklarının özelliklerini belirleme konusunda çalışıyorum. Her halkta, her etnik toplulukta, ötekilerine oranla daha sık rastladığımız bazı özellikler var. Topluluğun tüm üyeleri bu özellikleri taşımasa da, bir etnik ailenin genel portresini çıkarmamıza imkân veren ortalamalara sahibiz.</span></p>
				<p class="duz-40"><span class="duz" style="font-size:1em;" xml:lang="tr-TR">Daguerre oturdu, Romans’ın bıraktığı yerden devam etti:</span></p>
				<p class="duz-40"><span class="duz" style="font-size:1em;" xml:lang="tr-TR">– Lucien’ın fizyolojik özelliklerini geldiği bölgede bulunan toplulukların ortalamalarıyla karşılaştırmanın ilginç olacağını düşündük. Belki de bu yöntemle nereden geldiğini öğrenme fırsatını buluruz... kesin kökenini, demek istiyorum.</span></p>
				<p class="duz-40"><span class="duz" style="font-size:1em;" xml:lang="tr-TR">Diane’ın öfkesi biraz daha arttı, ama bu kendine yönelik bir öfkeydi. Bunu daha önce nasıl düşünmemişti? Yetimhaneyle temasa geçmişti. Bir uzmana Lucien’ın söylediği sözleri vermişti. Onu kurtaran yöntemi daha iyi anlamaya çalışmıştı. Bütün bunlara rağmen, en belirgin işareti araştırmayı, vücudunu inceletmeyi düşünmemişti. Üyesi olduğu etnik grubun belirlenmesini sağlayacak, çok küçük de olsa bazı fizyolojik benzerlikler gösterecek vücudu.</span></p>
				<p class="duz-40"><span class="duz" style="font-size:1em;" xml:lang="tr-TR">Romans’a dönüp, çok daha sakin bir sesle sordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Ne buldunuz?</span></p>
				<p class="duz-40"><span class="duz" style="font-size:1em;" xml:lang="tr-TR">Antropolog çantasından bir tomar kâğıt çıkardı.</span></p>
				<p class="duz-40"><span class="duz" style="font-size:1em;" xml:lang="tr-TR">– Eğer isterseniz, boyuyla başlayalım. Hastaneye geldiğinizde, Lucien’ın altı ya da yedi yaşında olduğunu belirtmişsiniz. Ne var ki dişlerine bakıldığında, süt dişlerinden hiçbirinin düşmediği görülüyor. Bunun anlamı da, oğlunuzun beş yaşında olduğu.</span></p>
				<p class="duz-40"><span class="duz" style="font-size:1em;" xml:lang="tr-TR">Başka bir belgeye geçti. Diane kaza gecesi doldurduğu giriş formunu tanıdı.</span></p>
				<p class="duz-40"><span class="duz" style="font-size:1em;" xml:lang="tr-TR">– Burada Lucien’ın Andaman Denizi kıyısındaki etnik gruplardan geldiğini belirtmişsiniz.</span></p>
				<p class="duz-40"><span class="duz" style="font-size:1em;" xml:lang="tr-TR">Diane ellerini yana açtı.</span></p>
				<p class="duz-40"><span class="duz" style="font-size:1em;" xml:lang="tr-TR">– Bilmiyorum ki. Yetimhane müdiresine göre, Lucien’ın söylediği kelimeler ne Tayca’ya ne Birmanca’ya ne de o bölgenin bilinen herhangi bir lehçesine benziyormuş.</span></p>
				<p class="duz-40"><span class="duz" style="font-size:1em;" xml:lang="tr-TR">Romans gözlüklerinin üzerinden kısa bir bakış attı, sonra sordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Yine de oğlunuzun dünyanın o bölümünden yani Birmanya, Tayland, Laos, Vietnam ve Malezya arasında kalan bölgeden geldiğini düşünüyorsunuz, değil mi?</span></p>
				<p class="duz-40"><span class="duz" style="font-size:1em;" xml:lang="tr-TR">Diane tereddüt etti:</span></p>
				<p class="duz-40"><span class="duz" style="font-size:1em;" xml:lang="tr-TR">– Ben... evet, tabiî. Başka bir şey düşünmek için nedenim yok.</span></p>
				<p class="duz-40"><span class="duz" style="font-size:1em;" xml:lang="tr-TR">Antropoloğun bakışları bir satır gibi indi.</span></p>
				<p class="duz-40"><span class="duz" style="font-size:1em;" xml:lang="tr-TR">– Eğer dikkatimizi Andaman Denizi kıyısında sıralanan bölgelere çevirirsek, hatta araştırmamızı Tayland Körfezi’ne ve Çin Denizi’ne kadar yayarsak, sadece tropikal bölgelerde ve ormanlarda yaşayan etnik gruplarla karşılaşırız.</span></p>
				<p class="duz-40"><span class="duz" style="font-size:1em;" xml:lang="tr-TR">Yine Diane’a kısa bir bakış.</span></p>
				<p class="duz-40"><span class="duz" style="font-size:1em;" xml:lang="tr-TR">– Eric etolog olduğunuzu söyledi. Bu nedenle doğal ortamın insanların boyu üzerinde büyük etki yaptığını biliyorsunuzdur. Ormandaki insan ve hayvanlar, başka çevredekilere, örneğin ovalarda yaşayanlara göre çok daha kısa ve küçüktür.</span></p>
				<p class="duz-40"><span class="duz" style="font-size:1em;" xml:lang="tr-TR">Diane adamın bakışına karşılık verdi. Gözlüğe karşı gözlük. Romans notlarının üzerine eğildi.</span></p>
				<p class="duz-40"><span class="duz" style="font-size:1em;" xml:lang="tr-TR">– Güneydoğu Asya’nın tropiklerarası ormanlarında yaşayan bir insanın boyu, yüz kırk iki ile yüz altmış beş santim aralığındadır. Bu ölçüden hareketle, böylesi ailelerin beş yaşındaki çocuklarının yaklaşık yetmiş santim boyunda olduğu sonucunu çıkarabiliriz.</span></p>
				<p class="duz-40"><span class="duz" style="font-size:1em;" xml:lang="tr-TR">Çerçevenin üzerinden bir bakış daha.</span></p>
				<p class="duz-40"><span class="duz" style="font-size:1em;" xml:lang="tr-TR">– Oğlunuzun boyunu biliyor musunuz, Mada</span><span class="duz" style="font-size:1em;" xml:lang="tr-TR">m?</span></p>
				<p class="duz-40"><span class="duz" style="font-size:1em;" xml:lang="tr-TR">– Sanırım bir metrenin üzerinde.</span></p>
				<p class="duz-40"><span class="duz" style="font-size:1em;" xml:lang="tr-TR">– Tam olarak söylemek gerekirse, bir metre on iki santim. Yani, ortalamanın kırk iki santim üzerinde.</span></p>
				<p class="duz-40"><span class="duz" style="font-size:1em;" xml:lang="tr-TR">– Devam edin.</span></p>
				<p class="duz-40"><span class="duz" style="font-size:1em;" xml:lang="tr-TR">Romans yeni bir kâğıt çıkardı.</span></p>
				<p class="duz-40"><span class="duz" style="font-size:1em;" xml:lang="tr-TR">– Cilt rengine geçelim. Halkların derisi üzerinde bir sürü araştırma yapıldı, bu ölçütün açıklaması karmaşık, kullanılması tehlikeli de olsa, size bir şeyler anlatacağım. Genellikle, derinin yansıttığı ışığı özel bir yöntemle ölçeriz: reflektometre yöntemiyle. Kişinin cildine bir ışık gönderir, cildin yansıttığı fotonları ölçeriz. Derinin rengi açıldıkça, yansıyan ışık da artar.</span></p>
				<p class="duz-40"><span class="duz" style="font-size:1em;" xml:lang="tr-TR">Diane sabırsızlıktan ne yapacağını bilemiyordu. Romans’ın nereye varmak istediğini anlamaya başlamıştı.</span></p>
				<p class="duz-40"><span class="duz" style="font-size:1em;" xml:lang="tr-TR">– Bu testi Lucien’a uyguladık, diye devam etti bilim adamı. Yüzde yetmiş ile yetmiş beş arasında değişen sonuçlara vardık. Kısacası oğlunuzun cildi, ışığın hemen tümünü yansıtıyor. Cildi parlak bir beyazlıkta. Tropiklerarasının koyuluğundan çok uzak. Fikir vermek için söyleyeyim, Andaman bölgesinin ortalaması yüzde elli beş dolaylarında.</span></p>
				<p class="duz-40"><span class="duz" style="font-size:1em;" xml:lang="tr-TR">Diane çocuğun aşırı solukluğunu hatırladı; Lucien’ı yıkarken altından incecik damarları görünen, neredeyse şeffaf cildini. Hayranlık nedenleri nasıl da birden korku kaynağına dönüşmüştü? Adam sayfalarını çevirerek devam ediyordu:</span></p>
				<p class="duz-40"><span class="duz" style="font-size:1em;" xml:lang="tr-TR">– İşte başka bir inceleme daha. Lucien’ın fizyolojik mekanizmalarıyla ilgili. Tansiyon. Kalp atışları. Kan şekeri. Soluk hacmi...</span></p>
				<p class="duz-40"><span class="duz" style="font-size:1em;" xml:lang="tr-TR">Diane adamın sözünü kesti:</span></p>
				<p class="duz-40"><span class="duz" style="font-size:1em;" xml:lang="tr-TR">– Bütün bu konularda istatistiğe sahip misiniz?</span></p>
				<p class="duz-40"><span class="duz" style="font-size:1em;" xml:lang="tr-TR">Antropolog gururla gülümsedi.</span></p>
				<p class="duz-40"><span class="duz" style="font-size:1em;" xml:lang="tr-TR">– Ve daha birçok konuda da.</span></p>
				<p class="duz-40"><span class="duz" style="font-size:1em;" xml:lang="tr-TR">– Bunları oğlumunkilerle karşılaştırdınız, öyle mi?</span></p>
				<p class="duz-40"><span class="duz" style="font-size:1em;" xml:lang="tr-TR">Romans başıyla onayladı.</span></p>
				<p class="duz-40"><span class="duz" style="font-size:1em;" xml:lang="tr-TR">– Lucien bu incelemelerden birinde bizi şaşırtan bir sonuca ulaştırdı. Nekahet döneminde olmasına rağmen, soluk alma hacmini ölçmeyi başardık. Dikkat çekici bir göğse sahip olduğunu söyleyebilirim. Sizin de bildiğinizden eminim, ama bir insanın soluk alma hacmi yaşadığı yerin yüksekliğine doğrudan bağlıdır. Örneğin dağ insanları, vadilerde yaşayanlara oranla çok daha yüksek bir soluk alma hacmine ve çok daha güçlü bir alyuvar oranına sahiptir. Bu özellikler onların doğdukları ortama uyum göstermelerini sağlar.</span></p>
				<p class="duz-40"><span class="duz" style="font-size:1em;" xml:lang="tr-TR">– Peki, peki, sonuca gelin.</span></p>
				<p class="duz-40"><span class="duz" style="font-size:1em;" xml:lang="tr-TR">Bilim adamı başını salladı.</span></p>
				<p class="duz-40"><span class="duz" style="font-size:1em;" xml:lang="tr-TR">– Bütün bu saydığım konularda, Lucien yüksek irtifada yaşamı anımsatan oranlara ulaşıyor. Deniz kıyısında ya da ormanda yaşayanlarla en ufak bir ilgisi olmayan oranlara.</span></p>
				<p class="duz-40"><span class="duz" style="font-size:1em;" xml:lang="tr-TR">Sessizlik Diane’ın şakaklarında atıyordu. Ne kelimelere ne de tahminlere dönüşemeyecek bir sessizlik. Didier Romans yeknesak sesiyle devam ediyordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Eğer boyuyla, cildinin rengiyle ve fizyolojik yetenekleriyle ilgili verileri bir araya getirirsek, yaylaları, soğuğu ve yüksekliği birleştiren bir denkleme varırız...</span></p>
				<p class="duz-40"><span class="duz" style="font-size:1em;" xml:lang="tr-TR">Diane boğuk sesle sordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Hepsi bu kadar mı?</span></p>
				<p class="duz-40"><span class="duz" style="font-size:1em;" xml:lang="tr-TR">Adam bütün kâğıtlarını bir araya getirip kaldırdı.</span></p>
				<p class="duz-40"><span class="duz" style="font-size:1em;" xml:lang="tr-TR">– Bu elli sayfa boyunca böyle sürüp gidiyor. Her şeyi inceledik: kan grubu, doku grupları, kromozomlar. Vardığımız hiçbir sonuç – tekrar ediyorum, hiçbir sonuç</span><span class="duz" style="font-size:1em;" xml:lang="tr-TR"> – Andaman Denizi çevresinin ortalamasıyla en ufak bir benzerlik taşımıyor.</span></p>
				<p class="duz-40"><span class="duz" style="font-size:1em;" xml:lang="tr-TR">Diane soluk soluğa sordu:</span></p>
				<p class="duz-40"><span class="duz" style="font-size:1em;" xml:lang="tr-TR">– Ve elde ettiğiniz sonuçların sizi bambaşka bir yöne çevirdiğini tahmin ediyorum...</span></p>
				<p class="duz-40"><span class="duz" style="font-size:1em;" xml:lang="tr-TR">– Türk-Moğol, Madam. Çocuk Uzakdoğu Sibirya halklarının taşıdığı bütün özelliklere sahip. Lucien tropikal bölgelerin çocuğu değil; o tayganın evladı. Bana kalırsa onu nüfusunuza geçirdiğiniz yerden binlerce kilometre uzakta doğdu.</span></p>
				<p class="duz-40"/>
				<p class="duz-40"/>
			</div>
		</div>
	</body>
</html>