<html xmlns="http://www.w3.org/1999/xhtml">
	<head>
		<title>50.html</title>
		<link href="template.css" rel="stylesheet" type="text/css"/>
	</head>
	<body>
		<div id="x50.html" xml:lang="tr-TR">
			<div class="story">
				<p class="bolum-ismi"><span class="bolum-ismi-7" style="font-size:1em;" xml:lang="tr-TR">50</span></p>
				<p class="duz-7"><span class="duz" style="font-size:1em;" xml:lang="tr-TR">Giovanni Diane’ı doğruca manastırın yemekhanesine götürdü. Dediğine bakılırsa, keşişler kentteki en iyi </span><span class="italik-2" style="font-size:1em;" xml:lang="tr-TR">booz</span><span class="duz" style="font-size:1em;" xml:lang="tr-TR">’u yapıyorlardı. Moğollara özel bir yemekti booz: koyun kıyması doldurulmuş mantı gibi bir şey. Genç İtalyan tüm öğleden sonra uğraşmış, gerekli izinleri alarak yolculuk hazırlıklarını tamamlamış, ertesi sabah erkenden yola çıkacak hale gelmelerini sağlamıştı. Zaman kazanmak için, manastırın birinci katındaki küçük odalardan birinde kalmaya karar vermişti. Açıklamalarını kesin bir tebessümle noktaladı; Diane’ı bir an bile yalnız bırakmamaya kararlı görünüyordu.</span></p>
				<p class="duz-7"><span class="duz" style="font-size:1em;" xml:lang="tr-TR">Diane’ın cevap vermeye hali bile yoktu. Giovanni’yle arasında oluşmaya başlayan yakınlık onu rahatsız ediyor, hatta sinirlendiriyordu. Patrick Langlois’nın varlığını daha derinden hissediyormuş gibi geliyordu ona; kalın sesi, kokusu, şakayla karışık hareketleri. İtalyan’ın bu denli yakınında olması eski duygularını canlandırıyor, bir bakıma anılarını kirletiyordu.</span></p>
				<p class="duz-7"><span class="duz" style="font-size:1em;" xml:lang="tr-TR">Yemekhanede ayrı bir masa seçmişler, Diane Giovanni’nin karşısına, biraz çaprazına oturmuştu. Hem birlikte yemek yemek hem de birbirlerinden daha uzakta oturmak mümkün değildi. Genç diplomat bir yorumda bulunmadı; Diane’ın gizemlerinden payına düşene razı görünüyordu. Elini booz tabağına daldırdı, iştahla mantıları yemeye koyuldu. Diane ise yemeğin aslını oluşturan koca yağlı parçalara dokunmadı, hamurlarıyla yetindi.</span></p>
				<p class="duz-7"><span class="duz" style="font-size:1em;" xml:lang="tr-TR">İtalyan durmaksızın konuşuyordu. Aslında, etnologdu. Seksenli yılların başında, komünist iktidarın Sibirya’daki etnik gruplara, özellikle de Tunguzlara ve Yakutlara karşı uyguladığı baskıyı konu alan bir tez yazmıştı. Daha sonra Kutup Dairesi’ndeki tundraya gitmeye kalkmış, ne var ki hareket emri bir türlü gelmemişti. Giovanni de o zaman diplomasiye yönelmiş, sonunda da kimsenin kabul etmediği bu Ulan-Bator görevini almıştı. Her zamanki heyecanıyla bu yeni toprağın etnik gruplarını incelemeye koyulmuştu.</span></p>
				<p class="duz-7"><span class="duz" style="font-size:1em;" xml:lang="tr-TR">Diane, Giovanni’nin açıklamalarını dalgınca dinledi. Onu asıl ilgilendiren, bambaşka bir ayrıntıydı; soluk lambaların aydınlattığı ıssız yemekhanede, onlardan başka biri daha yemek yiyordu. Batılı gibi görünen, güneş gözlüklü biri. Altmışında göstermesine rağmen, arkaya taralı nikotin sarısı saçları, hiçbir yaş tarifine uymuyordu. Giovanni bu dikkat çekici adamı görmemiş gibiydi. Tabaklarını itti, sırt çantasından diz üstü bilgisayarını çıkardı.</span></p>
				<p class="duz-7"><span class="duz" style="font-size:1em;" xml:lang="tr-TR">– Rotamızı bilgisayara kaydettim. Bir göz atmak ister miydiniz?</span></p>
				<p class="duz-7"><span class="duz" style="font-size:1em;" xml:lang="tr-TR">Diane masanın çevresini dönüp parlak ekrana eğildi. Ekranda Moğolistan Halk Cumhuriyeti’nin haritası görülüyordu. Bütün yer adları Kiril alfabesiyle yazılmıştı. Giovanni imleciyle boşluğun ortasına kara bir daire çizdi. “Buradayız.” Sonra yukarıya doğru çapraz bir çizgi çekti, Rus sınırı yakınında, muhtemelen bir gölü işaret eden mavi bir noktaya vardı.</span></p>
				<p class="duz-7"><span class="duz" style="font-size:1em;" xml:lang="tr-TR">– Buraya gideceğiz. Tsagaan-Nuur’a. Beyaz Göl.</span></p>
				<p class="duz-7"><span class="duz" style="font-size:1em;" xml:lang="tr-TR">Çektiği çizgi neredeyse ekranın tümünü boydan boya geçiriyordu.</span></p>
				<p class="duz-7"><span class="duz" style="font-size:1em;" xml:lang="tr-TR">– Bu... bu kadar uzak mı? diye sordu Diane.</span></p>
				<p class="duz-7"><span class="duz" style="font-size:1em;" xml:lang="tr-TR">– Kuzeydoğuya doğru bin kilometre, evet. Önce, Mörön’e kadar uçakla gideceğiz. Sonra da, Tsagaan-Nuur’a gitmek için başka bir uçağa bineceğiz. Oradan sonra da, göle varmak için ren geyiği satın almamız gerekecek.</span></p>
				<p class="duz-7"><span class="duz" style="font-size:1em;" xml:lang="tr-TR">– Ren geyiği mi?</span></p>
				<p class="duz-7"><span class="duz" style="font-size:1em;" xml:lang="tr-TR">– Yol falan yok. Onun için hiçbir araç gideceğimiz yere ulaşamaz.</span></p>
				<p class="duz-7"><span class="duz" style="font-size:1em;" xml:lang="tr-TR">– İyi ama... neden at deği</span><span class="duz" style="font-size:1em;" xml:lang="tr-TR">l?</span></p>
				<p class="duz-7"><span class="duz" style="font-size:1em;" xml:lang="tr-TR">– Üç bin metre yüksekte bir geçitten geçmek zorundayız. O yükseklikler, tundra bölgesidir. Oralarda yosundan başka bir şey bitmez. Atların hayatta kalması imkânsız, yani.</span></p>
				<p class="duz-7"><span class="duz" style="font-size:1em;" xml:lang="tr-TR">Diane maceranın güçlüğünü görmeye başlamıştı. Sanki rahatlamak için, bir ayrıntı, tanıdık bir şey aradı. Gözleri masanın üzerindeki termosa takıldı. Çin çiçeği baskılı, kırmızı cilalı bir fıçıcık. Kendine yeni bir çay doldurdu, kızıl sıvının üzerinde yüzen kahverengi uzun yaprakları izledi. Sonra yine sordu:</span></p>
				<p class="duz-7"><span class="duz" style="font-size:1em;" xml:lang="tr-TR">– Ulan-Bator’dan Tsagaan-Nuur’a gitmemiz ne kadar sürer?</span></p>
				<p class="duz-7"><span class="duz" style="font-size:1em;" xml:lang="tr-TR">– Bütün bir gün. Tabiî ikinci uçağı kaçırmazsak.</span></p>
				<p class="duz-7"><span class="duz" style="font-size:1em;" xml:lang="tr-TR">– Ya sonra, göle varmak için?</span></p>
				<p class="duz-7"><span class="duz" style="font-size:1em;" xml:lang="tr-TR">– Yine bir gün.</span></p>
				<p class="duz-7"><span class="duz" style="font-size:1em;" xml:lang="tr-TR">– Gölden tokamaka?</span></p>
				<p class="duz-7"><span class="duz" style="font-size:1em;" xml:lang="tr-TR">– Sadece birkaç saat. Laboratuvar hemen yakında, Horidol Sarıdağları’nın birinci tepesinin hemen ötesinde.</span></p>
				<p class="duz-7"><span class="duz" style="font-size:1em;" xml:lang="tr-TR">Diane o uğursuz tarihi – 20 ekim – hatırlayıp hesaba daldı. Ertesi gün, yani 17 ekimde yola çıkarlarsa, zamanında tokamakta olabilir, hatta oraya bir gün erken bile varabilirdi. Bir yudum çay içip, devam etti:</span></p>
				<p class="duz-7"><span class="duz" style="font-size:1em;" xml:lang="tr-TR">– Daha önce oraya hiç gittiniz mi?</span></p>
				<p class="duz-7"><span class="duz" style="font-size:1em;" xml:lang="tr-TR">– Oraya hiç kimse gitmedi ki! Seksenli yılların ortasına kadar yasak bölgeydi oraları, şimdi de...</span></p>
				<p class="duz-7"><span class="duz" style="font-size:1em;" xml:lang="tr-TR">– Tokamak hakkında neler biliyorsunuz? diye sordu.</span></p>
				<p class="duz-7"><span class="duz" style="font-size:1em;" xml:lang="tr-TR">Giovanni kararsızlıkla yüzünü buruşturdu.</span></p>
				<p class="duz-7"><span class="duz" style="font-size:1em;" xml:lang="tr-TR">– Pek bir şey bilmiyorum, diye cevap verdi. Anladığım kadarıyla, nükleer füzyon çalışmalarına ayrılmış bir yer. Daha fazlasını söyleyecek durumda değilim. Benim uzmanlık alanıma girmiyor.</span></p>
				<p class="duz-7"><span class="duz" style="font-size:1em;" xml:lang="tr-TR">– TK 17’nin bir parapsikoloji laboratuvarı da içerdiğini biliyor muydunu</span><span class="duz" style="font-size:1em;" xml:lang="tr-TR">z?</span></p>
				<p class="duz-7"><span class="duz" style="font-size:1em;" xml:lang="tr-TR">– Hayır, ilk kez duyuyorum.</span></p>
				<p class="duz-7"><span class="duz" style="font-size:1em;" xml:lang="tr-TR">– O merkezle ilgili her şeyi öğrenmek istiyorum.</span></p>
				<p class="duz-7"><span class="duz" style="font-size:1em;" xml:lang="tr-TR">Giovanni birden düşüncelere daldı. Birkaç saniye sonra, mırıldandı:</span></p>
				<p class="duz-7"><span class="duz" style="font-size:1em;" xml:lang="tr-TR">– Bundan söz etmeniz tuhaf.</span></p>
				<p class="duz-7"><span class="duz" style="font-size:1em;" xml:lang="tr-TR">– Neden?</span></p>
				<p class="duz-7"><span class="duz" style="font-size:1em;" xml:lang="tr-TR">– Çünkü, doktora tezimi hazırlarken de bu çeşit laboratuvarlarla ilgilenmiştim.</span></p>
				<p class="duz-7"><span class="duz" style="font-size:1em;" xml:lang="tr-TR">Diane şaşırdı:</span></p>
				<p class="duz-7"><span class="duz" style="font-size:1em;" xml:lang="tr-TR">– Ben çalışmalarınızın Sibirya’daki etnik topluluklara uygulanan baskıyla sınırlı olduğunu sanıyordum.</span></p>
				<p class="duz-7"><span class="duz" style="font-size:1em;" xml:lang="tr-TR">– İyi ya işte.</span></p>
				<p class="duz-7"><span class="duz" style="font-size:1em;" xml:lang="tr-TR">– İyi ya işte, ne?</span></p>
				<p class="duz-7"><span class="duz" style="font-size:1em;" xml:lang="tr-TR">İtalyan bir sır verecekmiş gibi eğildi. Kara gözlüklü adama yan gözle gülümsedi:</span></p>
				<p class="duz-7"><span class="duz" style="font-size:1em;" xml:lang="tr-TR">– Slav casuslarına dikkat.</span></p>
				<p class="duz-7"><span class="duz" style="font-size:1em;" xml:lang="tr-TR">İki dirseğini masaya dayadı.</span></p>
				<p class="duz-7"><span class="duz" style="font-size:1em;" xml:lang="tr-TR">– Dinleyin, dedi. Tezimin bir bölümünü, ellili ve altmışlı yıllarda uygulanan dinî baskılara ayırdım. İnsanlar Hruşçev döneminin daha liberal olduğunu düşünür ama, din alanında bu düşünce tümüyle yanlıştır. Aslında baskı bütünüyle azınlık dinlere yöneltilmişti; örneğin Hıristiyanlar arasındaki Baptistlere, özellikle de tayga ve tundradaki Budistlere ve animistlere. Hruşçev o dönemde bütün lamaları, bütün şamanları tutuklattı, tapınaklarını yakıp yıktırdı.</span></p>
				<p class="duz-7"><span class="duz" style="font-size:1em;" xml:lang="tr-TR">– Bunların parapsikoloji laboratuvarlarıyla ilgisi ne?</span></p>
				<p class="duz-7"><span class="duz" style="font-size:1em;" xml:lang="tr-TR">– 1992 yılında, tezim için kaynak ararken, ünlü Gulag Takımadaları’nın arşivlerine ulaşmayı başardım. Norilsk, Kolima, Sahalin, Çukotka... Kısacası, çalışma kamplarına gönderilen bütün şamanların sayısını çıkardım. Uzun, ama kolay bir çalışma oldu; kayıtlarda her tutuklunun geldiği yerin yanı sıra, tutuklanma nedeni de yazılıydı. İşte o zaman, inanılmaz bir şeyi anlamaya başladım.</span></p>
				<p class="duz-7"><span class="duz" style="font-size:1em;" xml:lang="tr-TR">– Neyi?</span></p>
				<p class="duz-7"><span class="duz" style="font-size:1em;" xml:lang="tr-TR">– Altmışlı yılların sonuna doğru, bu şamanların – Yakutlar, Nenetsler, Samoyedler – çoğu başka yerlere nakledilmiş.</span></p>
				<p class="duz-7"><span class="duz" style="font-size:1em;" xml:lang="tr-TR">– Nerelere?</span></p>
				<p class="duz-7"><span class="duz" style="font-size:1em;" xml:lang="tr-TR">İtalyan kıpırdamadan oturan sarı saçlı adama baktı yeniden.</span></p>
				<p class="duz-7"><span class="duz" style="font-size:1em;" xml:lang="tr-TR">– İşler burada kızışıyor işte, diye devam etti. İzlerini sürdüm ve başka kamplara değil, laboratuvarlara gönderildiklerini buldum.</span></p>
				<p class="duz-7"><span class="duz" style="font-size:1em;" xml:lang="tr-TR">– Laboratuvarlara m</span><span class="duz" style="font-size:1em;" xml:lang="tr-TR">ı?</span></p>
				<p class="duz-7"><span class="duz" style="font-size:1em;" xml:lang="tr-TR">– Evet, Novosibirsk’teki Sibirya Bilimler Akademisi’nin 8 numaralı bölümü gibi laboratuvarlara. Parapsikoloji laboratuvarlarına.</span></p>
				<p class="duz-7"><span class="duz" style="font-size:1em;" xml:lang="tr-TR">İtalyan kendi araştırmasından büyülenmiş görünüyordu. Gözlüğünün camlarında parlayan ışık, gözbebeklerine yansır gibiydi. Fısıldayarak devam etti:</span></p>
				<p class="duz-7"><span class="duz" style="font-size:1em;" xml:lang="tr-TR">– Anlıyorsunuz, değil mi? Deneylerini gerçekleştirmek için, parapsikologların özel insanlara, yani telepati becerilerine, paranormal duyu yeteneklerine sahip insanlara ihtiyacı vardı. İşte bu açıdan bakıldığında, yüzlerce Asyalı büyücüyü barındıran Gulag, kusursuz bir livar gibiydi.</span></p>
				<p class="duz-7"><span class="duz" style="font-size:1em;" xml:lang="tr-TR">Diane bu yeni öyküyü kavramakta güçlük çekiyordu.</span></p>
				<p class="duz-7"><span class="duz" style="font-size:1em;" xml:lang="tr-TR">– Şamanların bu tip güçleri olduğuna dair en ufak bir kanıt yok!</span></p>
				<p class="duz-7"><span class="duz" style="font-size:1em;" xml:lang="tr-TR">– Tabiî. Hem üstelik, sırlarını Rus bilim adamlarına açarken de düşünemiyorum onları. Ne var ki bu adamlar transın, hipnozun, meditasyonun, kısacası bilincin değiştirilmiş biçimi olarak adlandırılan bütün bu olguların ne olduğunu biliyorlardı. Dolayısıyla, parapsikolojik deneyler için, biçilmiş kaftan olarak görünüyorlardı.</span></p>
				<p class="duz-7"><span class="duz" style="font-size:1em;" xml:lang="tr-TR">Diane’ın yüzü alev alevdi. TK 17’yi düşündü, kendi kendine bir kez daha aynı soruyu sordu; araştırmacıların, laboratuvarlarında inceledikleri şamanların gücünü açığa çıkarıp sahiplenmeleri mümkün mü? Soluk soluğa sordu:</span></p>
				<p class="duz-7"><span class="duz" style="font-size:1em;" xml:lang="tr-TR">– Bu deneyler konusunda neler buldunuz?</span></p>
				<p class="duz-7"><span class="duz" style="font-size:1em;" xml:lang="tr-TR">– Bu, Sovyet bilimi alanında en sıkı korunan sırlardan biri. Okuduklarımdan hiçbiri, elle tutulur bir sonuçtan söz etmiyordu. Yine de, o laboratuvarlarda neler yaşandığını kim bilebilir? O şamanların yerinde olmak istemezdim. Ruslar onlara adî birer kobay gibi davranmış olmalı.</span></p>
				<p class="duz-7"><span class="duz" style="font-size:1em;" xml:lang="tr-TR">Diane topraklarından kopartılmış, buz gibi kamplara tıkıldıktan sonra gizli deneylere konu olmuş o insanları düşündü. Bulantı, kapkara yükselen deniz gibi, gırtlağından tırmanıyordu.</span></p>
				<p class="duz-7"><span class="duz" style="font-size:1em;" xml:lang="tr-TR">– TK 17’de Tseven şamanları kullanmış olmalılar, değil mi?</span></p>
				<p class="duz-7"><span class="duz" style="font-size:1em;" xml:lang="tr-TR">Giovanni şaşkınlığını gizlemedi:</span></p>
				<p class="duz-7"><span class="duz" style="font-size:1em;" xml:lang="tr-TR">– Bu adı nasıl öğrendiniz?</span></p>
				<p class="duz-7"><span class="duz" style="font-size:1em;" xml:lang="tr-TR">– Bölge hakkında bilgi topladım. Sizce, Tseven halkını kullanmış olamazlar mı?</span></p>
				<p class="duz-7"><span class="duz" style="font-size:1em;" xml:lang="tr-TR">– Söz konusu bile olamaz.</span></p>
				<p class="duz-7"><span class="duz" style="font-size:1em;" xml:lang="tr-TR">– Neden?</span></p>
				<p class="duz-7"><span class="duz" style="font-size:1em;" xml:lang="tr-TR">– Altmışlı yıllardan beri Tseven halkından geriye kimse kalmadı da, ondan.</span></p>
				<p class="duz-7"><span class="duz" style="font-size:1em;" xml:lang="tr-TR">– Neler söylüyorsunuz?</span></p>
				<p class="duz-7"><span class="duz" style="font-size:1em;" xml:lang="tr-TR">– Gerçeği. Herkesçe bilinen, son dönemlerde birçok Moğol etnolog tarafından da doğrulanan gerçeği. Tsevenler topraklarının devletleştirilmesine dayanamadılar.</span></p>
				<p class="duz-7"><span class="duz" style="font-size:1em;" xml:lang="tr-TR">– Biraz ayrıntıya girseniz?</span></p>
				<p class="duz-7"><span class="duz" style="font-size:1em;" xml:lang="tr-TR">– Dış Moğolistan’da devletleştirme ellili yılların sonlarında etkili oldu. 1960 yılında bir meclis ülkede tek bir karış özel toprak kalmadığını açıkladı. Bütün topraklar ölçüldü, bölündü, kolhoz olarak yeniden düzenlendi. Göçmenler yerleşmeye zorlandı. Çadırları yakıldı, yerine evler yapıldı. El konulan hayvanları dağıtıldı. Tsevenler bu durumu kabullenmediler. Partiye vermektense, hayvanlarını kendi elleriyle öldürmeyi tercih ettiler. Kış aylarıydı; çoğu açlıktan öldü. Tekrar ediyorum, onlardan geriye kalan yok. Kuşkusuz bugün o kökten gelmiş olanlar vardır, ama Moğollarla evlenmiş, kültür değişimi yaşamış olarak.</span></p>
				<p class="duz-7"><span class="duz" style="font-size:1em;" xml:lang="tr-TR">Diane kan içindeki ren geyikleriyle kaplı ovaları gözünün önüne getirdi. Kendi kaynaklarına yönelik bir katliam. Bir çeşit toplu intihar. Soğuktan ve açlıktan kırılan Tseven çocuklarını, Tseven kadınlarını düşündü. Attığı her adım, onu kötülüğün merkezine yaklaştırıyordu.</span></p>
				<p class="duz-7"><span class="duz" style="font-size:1em;" xml:lang="tr-TR">Yine de, kendi bildikleriyle çelişen bir şeyler vardı bu anlatılanlarda. Diane’ın elinde Tsevenlerin – ve Tseven geleneklerinin – hâlâ yaşadığının kanıtları vardı. Sadece lüü-si-anların varlığı bile yeterliydi. Onlar Tseven kökenliydi. Tseven dili konuşuyorlardı. Onlar şamanlarca eğitilmiş gözcülerdi. Giovanni yanılıyordu demek, yine de İtalyan’a gerçeği anlatmaya kalkışmadı. Bu, sadece yolunun üzerindeki gizemlere ve imkânsızlıklara eklenecek yeni bir sırdı.</span></p>
				<p class="duz-7"><span class="duz" style="font-size:1em;" xml:lang="tr-TR">Bu arada İtalyan elektronik postasını okumak amacıyla bir elektrik prizi arıyordu. Bu araştırma Diane’ın kafasında, uzak, gömülmüş, neredeyse unutulmuş, ama birden yontulmuş bir elmas gibi parıldamaya başlayan bir anıyı canlandırdı. Patrick Langlois, Saint-Germain-en-Laye katliamından sonra onu evine bırakırken, “Size bir sır açıklamak isteyeceğim gün, Diane, e-posta gönderirim” demişti.</span></p>
				<p class="duz-7"><span class="duz" style="font-size:1em;" xml:lang="tr-TR">Ya polis komiseri ertesi gün, Diane’ın kaçtığına gerçekten inandığında ona bir mesaj gönderdiyse? Çenesinin ucuyla Giovanni’nin bilgisayarını gösterip, sordu:</span></p>
				<p class="duz-7"><span class="duz" style="font-size:1em;" xml:lang="tr-TR">– Bilgisayarınızdan posta kutuma bir bakabilir miyim?</span></p>
				<p class="duz-7"/>
			</div>
		</div>
	</body>
</html>