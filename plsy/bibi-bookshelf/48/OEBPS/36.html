<html xmlns="http://www.w3.org/1999/xhtml">
	<head>
		<title>36.html</title>
		<link href="template.css" rel="stylesheet" type="text/css"/>
	</head>
	<body>
		<div id="x36.html" xml:lang="tr-TR">
			<div class="story">
				<p class="bolum-ismi"><span class="bolum-ismi-48" style="font-size:1em;" xml:lang="tr-TR">36</span></p>
				<p class="duz-49"><span class="duz" style="font-size:1em;" xml:lang="tr-TR">Otomobile binince, Diane’ın ilk işi güneşliği indirmek, aynada yüzünü incelemek oldu. Mavimsi bir çürük sol şakağından başlıyor, çenesine kadar iniyordu. Aynı taraftaki yanak şişmeye başlamış, yine de yüzünün kemikli görüntüsünü değiştirememişti. Sol gözünün kanlanmış akı, genç kadına tuhaf bir Van kedisi görünümü veriyordu. Burnundaki yaraya gelince, iplikler ve kabuklar kan dindirici bir sargıyla örtülüydü. Daha kötüsü de olabilirdi.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois tek kelime etmeksizin motoru çalıştırdı ve sabah trafiğine daldı. Daha önce, kliniğin bekleme salonunda Diane’ı tedbirsizliği ve tek başına hareket etme tutkusu yüzünden fırçalamayı ihmal etmemişti. Diane komiserin aynı konuya dönmeyeceğini umuyordu; başındaki dayanılmaz ağrı yeni bir azarı kaldıramayacaktı. Ne var ki ilk kırmızı ışıkta Langlois koyu kahverengi dosyasından bir tomar kâğıt çıkarıp genç kadının kucağına bıraktı:</span></p>
				<p class="duz-49"><span class="duz" style="font-size:1em;" xml:lang="tr-TR">– Şunları bir okuyun.</span></p>
				<p class="duz-49"><span class="duz" style="font-size:1em;" xml:lang="tr-TR">Diane bakışlarını indirmedi bile. Birkaç dakika sonra, komiser gözlerini yoldan ayırmadan sordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Şimdi de ne var?</span></p>
				<p class="duz-49"><span class="duz" style="font-size:1em;" xml:lang="tr-TR">Diane hâlâ yola bakıyordu.</span></p>
				<p class="duz-49"><span class="duz" style="font-size:1em;" xml:lang="tr-TR">– Arabadayken, okuyamam. Midemi bulandırıyor.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois homurdandı. Diane’ın kaprislerinden bıkmışa benziyordu.</span></p>
				<p class="duz-49"><span class="duz" style="font-size:1em;" xml:lang="tr-TR">– Tamam, diyerek içini çekti, ben anlatırım. Bu dosya, şu sizin robot portreyle ilgili.</span></p>
				<p class="duz-49"><span class="duz" style="font-size:1em;" xml:lang="tr-TR">– François Bruner?</span></p>
				<p class="duz-49"><span class="duz" style="font-size:1em;" xml:lang="tr-TR">– Asıl adı Philippe Thomas. Bruner sahte bir ad. Casuslarda sıkça rastlanır.</span></p>
				<p class="duz-49"><span class="duz" style="font-size:1em;" xml:lang="tr-TR">– Casuslarda mı?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois gözlerini yoldan ayırmadan boğazını temizledi.</span></p>
				<p class="duz-49"><span class="duz" style="font-size:1em;" xml:lang="tr-TR">– Bu portreyi trombinoskopa verdiğimizde, hemen DST’den, </span><span class="duz" style="font-size:1em;" xml:lang="tr-TR">ülke gözetim yönetiminden bir cevap aldık. François Bruner-Philippe Thomas 1968’de fişlenmiş. O dönemde Nanterre Psikoloji Fakültesi’nde profesörmüş. Daha otuzlarında olmasına rağmen, bir dâhi. Carl Gustav Jung uzmanı. Aslında adını hatırlamam gerekirdi. (Özür diler gibi bir tebessüm.) Benim de bir Jung dönemim oldu. Neyse, başlangıçta zengin aile çocuğu olan Thomas, 1968’de barikatlardaki en önemli komünist kışkırtıcılarından biri oluyor.</span></p>
				<p class="duz-49"><span class="duz" style="font-size:1em;" xml:lang="tr-TR">Diane işaret parmağını uzatmış duran, yeşil parkalı adamı hatırladı. Çevre yolunun çalılıkları arasında, yağmurun dövdüğü yüzü. Langlois devam ediyordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Adam 1969’da kayboluyor. Aslında devrimin başarısızlığa uğramasıyla umudu kırılınca, Doğu’ya geçmeye karar veriyor.</span></p>
				<p class="duz-49"><span class="duz" style="font-size:1em;" xml:lang="tr-TR">– Ne?</span></p>
				<p class="duz-49"><span class="duz" style="font-size:1em;" xml:lang="tr-TR">– Sizin entel demirperdeyi geçiyor. Halkın davasının zafere ulaştığı ülkeye, SSCB’ye yerleşiyor. De Gaulle Fransası’nın en büyük ticaret avukatlarından biri olan babasının, bu haberi alınca ne dediğini bilmek isterdim doğrusu.</span></p>
				<p class="duz-49"><span class="duz" style="font-size:1em;" xml:lang="tr-TR">– Sonra?</span></p>
				<p class="duz-49"><span class="duz" style="font-size:1em;" xml:lang="tr-TR">– Orada neler yaptığı pek bilinmiyor. Yine de bizi ilgilendiren bölgelerde, özellikle de Moğolistan Halk Cumhuriyeti’nde dolaştığı kesin.</span></p>
				<p class="duz-49"><span class="duz" style="font-size:1em;" xml:lang="tr-TR">Otomobil sol şeritten, 13 numaralı devlet yolunda ilerliyordu. Güneş havaya kırmızı bir sis salan kızılımsı ağaçların tepesini yıkıyordu. Diane dalgın dalgın parkların parmaklıklarına, geniş konaklara, yeşilliklere boğulmuş açık renkli binalara bakıyordu. Önceki günkü macerasının kesinliğini ve gerçeğini bulamıyordu artık. Polis komiseri devam ediyordu:</span></p>
				<p class="duz-49"><span class="duz" style="font-size:1em;" xml:lang="tr-TR">– 1974 yılında, büyük dönüş. Thomas Moskova’da, Fransız Büyükelçiliği’nin kapısını çalıyor. Sovyet sistemi onu yok etmiş. Fransız hükûmetinin onu yeniden kabul etmesi için yalvarıyor. O dönemde her şey mümkün. Kısacası, beş yıl önce Doğu’ya geçen bu dönek, kendi ülkesinden... siyasî sığınma hakkı istiyor!</span></p>
				<p class="duz-49"><span class="duz" style="font-size:1em;" xml:lang="tr-TR">Langlois bir eliyle direksiyonu tutarken, diğeriyle de önemli bir kanıtmış gibi dosyayı kaldırdı.</span></p>
				<p class="duz-49"><span class="duz" style="font-size:1em;" xml:lang="tr-TR">– Yemin ederim ki bütün bunlar doğru.</span></p>
				<p class="duz-49"><span class="duz" style="font-size:1em;" xml:lang="tr-TR">– Son... sonra?</span></p>
				<p class="duz-49"><span class="duz" style="font-size:1em;" xml:lang="tr-TR">– Her şey daha da karışıyor. Bilin bakalım, 1977’de Thomas’yı nerede görüyoruz? Fransız ordusunda, sivil danışman olarak.</span></p>
				<p class="duz-49"><span class="duz" style="font-size:1em;" xml:lang="tr-TR">– Hangi alanda?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois gülümsedi.</span></p>
				<p class="duz-49"><span class="duz" style="font-size:1em;" xml:lang="tr-TR">– Psikolog olarak, orduların havacılık tıbbında uzmanlaşmış bir kurumunda çalışıyor. Aslında bu kurum, Fransa’dan siyasî sığınma hakkı isteyen komünist ayrılıkçıların karşılanıp sorgulandığı bir bölüm.</span></p>
				<p class="duz-49"><span class="duz" style="font-size:1em;" xml:lang="tr-TR">Diane durumdaki değişikliği kavramaya başlıyordu.</span></p>
				<p class="duz-49"><span class="duz" style="font-size:1em;" xml:lang="tr-TR">– Komünist sığınmacıları sorgulayanın Thomas olduğunu mu söylemek istiyorsunuz?</span></p>
				<p class="duz-49"><span class="duz" style="font-size:1em;" xml:lang="tr-TR">– Kesinlikle. Rusça konuşuyor. SSCB’yi iyi biliyor. Onların samimiyetini ve güvenilirliğini Thomas’dan iyi kim belirleyebili</span><span class="duz" style="font-size:1em;" xml:lang="tr-TR">r? Aslına bakarsanız, Thomas’nın pek seçme hakkı olmadığını düşünüyorum. Böylece, Fransız hükûmetine borcunu ödemiş oluyor çünkü.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois birkaç saniye duraklayıp soluklandı, sonra öyküsünü tamamladı:</span></p>
				<p class="duz-49"><span class="duz" style="font-size:1em;" xml:lang="tr-TR">– Seksenli yıllarda, Batı ile Doğu arasındaki gerginlik azalıyor. Artık glasnostun ve perestroykanın dönemi gelmiştir. Askerî yetkililer Thomas’nın dizginlerini bırakıyor, özgürlüğüne kavuşuyor. Daha ellisinde bile değil. Ailesinden inanılmaz bir miras kalıyor. Eğitim hayatına dönmüyor artık. Onun yerine ustaların elinden çıkmış tablolar toplamayı tercih ediyor. Bir de kendi vakfını kurup, örneğin şu sıralar Mondrian gibi geçici sergiler düzenlemeyi. Thomas artık döneklik geçmişini gizlemeye çalışmıyor. Tam tersine, Sibirya’da gezdiği bölgeler ve karşılaştığı halklar üzerine konferanslar veren ender Avrupalılardan biri oluyor. Bu halkların içinde, oğlunuzun da geldiği Tsevenler de var.</span></p>
				<p class="duz-49"><span class="duz" style="font-size:1em;" xml:lang="tr-TR">Diane düşündü. Bütün bu bilgiler, kafasının içinde dönüp duruyordu. İsimler. Olaylar. Roller. Her parça bir araya geliyor, gerçek bir mantık oluşturuyordu. Sonunda sordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Ya siz, siz bütün bunlardan ne çıkarıyorsunuz?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois omuzlarını silkti.</span></p>
				<p class="duz-49"><span class="duz" style="font-size:1em;" xml:lang="tr-TR">– Ben başlangıçtaki teorimi savunuyorum. Soğuk Savaş’tan kalma bir hikâye. Bir hesaplaşma. Ya da bilimsel casusluk. Hele o nükleer laboratuvar konusuna daha fazla eğildikçe, inancım giderek pekişiyor...</span></p>
				<p class="duz-49"><span class="duz" style="font-size:1em;" xml:lang="tr-TR">– Tokamak mı?</span></p>
				<p class="duz-49"><span class="duz" style="font-size:1em;" xml:lang="tr-TR">– Evet. Eğer yanlış anlamadıysam, nükleer füzyon henüz tümüyle geliştirilmiş bir teknoloji değil ama, çok parlak bir fikir. Bu yöntem nükleer enerjinin geleceğini oluşturuyor.</span></p>
				<p class="duz-49"><span class="duz" style="font-size:1em;" xml:lang="tr-TR">– Neden?</span></p>
				<p class="duz-49"><span class="duz" style="font-size:1em;" xml:lang="tr-TR">– Çünkü şimdiki santrallar uranyum kullanıyor, uranyum da kısıtlı bir hammadde. Oysa füzyon deniz suyundan elde edilmiş maddeler kullanıyor. Diğer bir deyişle, sınırsız bir hammadde.</span></p>
				<p class="duz-49"><span class="duz" style="font-size:1em;" xml:lang="tr-TR">– Ee?</span></p>
				<p class="duz-49"><span class="duz" style="font-size:1em;" xml:lang="tr-TR">– E’si, inanılmaz rakamlardan, dünya çıkarlarından söz ediyoruz. Bana kalırsa, bu işte her şey tokamakın sırrının çevresinde dönüyor. Van Kaen orada çalıştı. Thomas’nın Moğolistan’da gezdiği sıralarda, oradan geçtiği kesin. Bir de TK 17’nin patronunun, Eugen Talikh’in de 1978’de Batı’ya sığındığını öğrendim. Thomas’nın yardımıyla, Fransa’ya yerleşmiş!</span></p>
				<p class="duz-49"><span class="duz" style="font-size:1em;" xml:lang="tr-TR">– Bu kadarı benim için fazla karışık.</span></p>
				<p class="duz-49"><span class="duz" style="font-size:1em;" xml:lang="tr-TR">– Bu kadarı herkes için fazla karışık. Ama kesin olan bir şey var; hepsi burada.</span></p>
				<p class="duz-49"><span class="duz" style="font-size:1em;" xml:lang="tr-TR">– Kim, hepsi?</span></p>
				<p class="duz-49"><span class="duz" style="font-size:1em;" xml:lang="tr-TR">– Nükleer laboratuvarın eski çalışanları. Fransa’da ya da Avrupa’da. Eugen Talikh hakkında bir araştırma başlattım, Seksenli yıllarda, Fransa’da kurulan ilk denetimli füzyon merkezlerinde çalışmış. Şimdi artık emekli. Onu bir an evvel bulmak gerek. Yoksa bir yerlerde, kalbi parçalanmış cesediyle karşılaşırsam, şaşmayacağım.</span></p>
				<p class="duz-49"><span class="duz" style="font-size:1em;" xml:lang="tr-TR">– Ama... insanları öldürmek neden? Hem üstelik, neden bu yönteml</span><span class="duz" style="font-size:1em;" xml:lang="tr-TR">e?</span></p>
				<p class="duz-49"><span class="duz" style="font-size:1em;" xml:lang="tr-TR">– Hiç fikrim yok. Ama bildiğim bir şey var; geçmiş su yüzüne çıkıyor. Sadece cinayetlere neden olan bir geçmiş değil, eski bilim adamlarını oraya dönmeye zorlayan bir geçmiş.</span></p>
				<p class="duz-49"><span class="duz" style="font-size:1em;" xml:lang="tr-TR">Diane şaşkınlığını gizlemedi. Langlois başka bir fotokopi sayfası kaldırdı.</span></p>
				<p class="duz-49"><span class="duz" style="font-size:1em;" xml:lang="tr-TR">– Bu notları Thomas’nın evinde bulduk; Moskova’ya ve Moğolistan Halk Cumhuriyeti’ne giden uçakların kalkış tarifeleri. O da Moğolistan’a gitmeye hazırlanıyordu. Tıpkı Van Kaen gibi.</span></p>
				<p class="duz-49"><span class="duz" style="font-size:1em;" xml:lang="tr-TR">Diane ağrı kesicilerin etkisini iyice gösterdiğini hissetti. Endişelerini hatırlayarak, sordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Ya oğlum? Onun bunlarla ne ilgisi var?</span></p>
				<p class="duz-49"><span class="duz" style="font-size:1em;" xml:lang="tr-TR">– Cevap aynı; hiç fikrim yok. Belki bir şeyler bulurum diye, Lucien’ı evlat edindiğiniz vakfı soruşturdum.</span></p>
				<p class="duz-49"><span class="duz" style="font-size:1em;" xml:lang="tr-TR">Diane irkildi:</span></p>
				<p class="duz-49"><span class="duz" style="font-size:1em;" xml:lang="tr-TR">– Ne buldunuz?</span></p>
				<p class="duz-49"><span class="duz" style="font-size:1em;" xml:lang="tr-TR">– Hiç. Kar kadar beyaz. Bana kalırsa, her şey onlardan habersiz yapılmış. Çocuğu, yetimhanelerine almaları için, yakınlarda bir yere bıraktıklarını düşünüyorum.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois birden direksiyonu sola kırdı ve bir ekspres yola girdi. Vites değiştirdi, tüm hızıyla geniş bir tünele daldı. Diane artık varsayımlarından pek o kadar emin değildi. Belki de tüm düşünceleri temelsizdi. Belki de bütün bunların Lucien’da olduğu iddia edilen güçlerle bir ilgisi yoktu da, her şey nükleer araştırmalara dayanıyordu. Ne var ki Langlois, sanki parapsikoloji konusuna girmek istermiş gibi söze başladı:</span></p>
				<p class="duz-49"><span class="duz" style="font-size:1em;" xml:lang="tr-TR">– Philippe Thomas’da aklımı karıştıran son bir şey daha... Onun parapsikolojik yeteneklere sahip olduğu söyleniyor.</span></p>
				<p class="duz-49"><span class="duz" style="font-size:1em;" xml:lang="tr-TR">Diane soluğunu tuttu.</span></p>
				<p class="duz-49"><span class="duz" style="font-size:1em;" xml:lang="tr-TR">– Ne demek bu? diye sordu.</span></p>
				<p class="duz-49"><span class="duz" style="font-size:1em;" xml:lang="tr-TR">– Birçok kişi uzaktaki eşyaların yerini değiştirdiğini, demirleri büktüğünü görmüş. Uri Geller’vari saçmalıklar. Uzmanlar buna telekinezi adını veriyor. Bana kalırsa, Thomas becerikli, eli çabuk biriymiş...</span></p>
				<p class="duz-49"><span class="duz" style="font-size:1em;" xml:lang="tr-TR">– Bir dakika. Düşünceyle maddeyi etkileyebildiğini mi söylüyorsunuz?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois gülen gözlerini Diane’a çevirdi.</span></p>
				<p class="duz-49"><span class="duz" style="font-size:1em;" xml:lang="tr-TR">– Bunu söylerken, sizi güldüreceğimi sanmıştım. Bilimle uğraşan biri olarak, siz...</span></p>
				<p class="duz-49"><span class="duz" style="font-size:1em;" xml:lang="tr-TR">– Soruma cevap verin, maddeyi etkileyebiliyor muydu?</span></p>
				<p class="duz-49"><span class="duz" style="font-size:1em;" xml:lang="tr-TR">– Evet, dosyada anlatılan bu. Çok katı kurallar altında, bir sürü deneme yapılmış, örneğin ağzı mühürlü kavanozlara bir şey konmuş, ve...</span></p>
				<p class="duz-49"><span class="duz" style="font-size:1em;" xml:lang="tr-TR">Diane darbenin geçmesini bekledi. Bu an, kendi araştırmasında kesin bir dönemeç oluşturuyordu; ya konunun olağandışı boyutunu reddedip araştırmayı bırakacaktı ya da bu karanlık gerçeğe dalıp dev bir adım atacaktı.</span></p>
				<p class="duz-49"><span class="duz" style="font-size:1em;" xml:lang="tr-TR">Aslında, Philippe Thomas’nın yeteneklerini kabul etmekle, geçirdiği kazayı örten son gizemi de açıklamış olacaktı. Yeşil parkalı adam parapsikolojik gücünden yararlanarak, Lucien’ın emniyet kemerini uzaktan açmıştı.</span></p>
				<p class="duz-49"><span class="duz" style="font-size:1em;" xml:lang="tr-TR">Kemerin metal tokasını.</span></p>
				<p class="duz-49"><span class="duz" style="font-size:1em;" xml:lang="tr-TR">Diane yıkılmıştı. Böylesi bir mucizeye inanması mümkün değildi; oysa aynı zamanda bu gerçeği kabullenmek, olaylara yeni bir tutarlılık kazandıracaktı. Örneğin, böyle bir mucizeyi gerçekleştirebilen biri, gözcü çocuğun güçlerine nasıl inanmaz? Aynı şekilde, cinayet girişiminin ardında, Lucien’ın parapsikolojik bir yeteneğinin yattığı nasıl düşünülmez?</span></p>
				<p class="duz-49"><span class="duz" style="font-size:1em;" xml:lang="tr-TR">– Diane, beni dinlemiyor musunu</span><span class="duz" style="font-size:1em;" xml:lang="tr-TR">z?</span></p>
				<p class="duz-49"><span class="duz" style="font-size:1em;" xml:lang="tr-TR">Düşüncelerinden sıyrıldı:</span></p>
				<p class="duz-49"><span class="duz" style="font-size:1em;" xml:lang="tr-TR">– Evet, evet, dinliyorum.</span></p>
				<p class="duz-49"><span class="duz" style="font-size:1em;" xml:lang="tr-TR">– Saint-Germain polisi müzede birbirlerini öldüren üç herifin kimliğini belirledi.</span></p>
				<p class="duz-49"><span class="duz" style="font-size:1em;" xml:lang="tr-TR">– Şimdiden mi?</span></p>
				<p class="duz-49"><span class="duz" style="font-size:1em;" xml:lang="tr-TR">– Onları tanıyorlarmış. Ağustos sonuna doğru Thomas, Rusya Federasyonu’ndan, muhafızlık işinde çalışmaya başlamış üç eski seçkin asker – spetsnaz – getirtmiş. Resmî olarak, bu üçünü Mondrian sergisi sırasında müzesinin korunmasında görevlendireceğini belirtmiş. Ama yapılan araştırmalar, heriflerin daha önce Rus mafyası hesabına çalıştıklarını gösteriyor. Araştırma Thomas’nın onları nasıl bulduğunu açıklamıyor ama, bana kalırsa, onlarla Moskova yıllarında tanışmış olmalı.</span></p>
				<p class="duz-49"><span class="duz" style="font-size:1em;" xml:lang="tr-TR">Diane bir gece öncesinin şiddet sahnelerini yeniden yaşadı: yüzünde patlayan kabaralı çizmeler, kurşunlarının altında sarsılan gölgeler. Bütün bunlardan nasıl canlı kurtulmuştu? Langlois devam ediyordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Anlaşılan, Thomas onları çevre yolundaki “kaza” için seçmiş. Ama korktuğu başka bir şey daha olmalı. Ya da biri. Dün öğleden sonra müzeye sızmayı başaran katil gibi, mesela...</span></p>
				<p class="duz-49"><span class="duz" style="font-size:1em;" xml:lang="tr-TR">Diane’e doğru döndü ve cümlenin sonunu vurguladı:</span></p>
				<p class="duz-49"><span class="duz" style="font-size:1em;" xml:lang="tr-TR">– “Bizim” katilimiz, Diane. Rolf van Kaen’i öldüren. O andan itibaren, dün akşamki olayları yeniden canlandırmak güç değil; üç Rus akşama doğru cesedi bulup, banyoya taşıdı. Sonra, muhtemelen bir para konusunda, tartıştılar. Bana kalırsa tablolardan bir ya da ikisini beraberlerinde götürmek eğilimindeydiler. Siz bütün bunların üzerine çıkagelince, ateşin üzerine benzin dökülmüş gibi oldu. Kendi silahlarıyla birbirlerini öldürdüler. Polislere de böyle demiştiniz, değil mi?</span></p>
				<p class="duz-49"><span class="duz" style="font-size:1em;" xml:lang="tr-TR">– Kesinlikle.</span></p>
				<p class="duz-49"><span class="duz" style="font-size:1em;" xml:lang="tr-TR">– Bana kalırsa, neredeyse inanılır bir hikâye.</span></p>
				<p class="duz-49"><span class="duz" style="font-size:1em;" xml:lang="tr-TR">– Neden neredeyse?</span></p>
				<p class="duz-49"><span class="duz" style="font-size:1em;" xml:lang="tr-TR">– Geriye sahneyi yeniden oluşturmak, cesetlerin yerini, mermilerin yönünü belirlemek kalıyor. Sizin adınıza, her şeyin dediğiniz gibi çıkmasını diliyorum.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois’nın sesi inanmamışlık yüklüydü ama, Diane bunun farkına varmamış gibi davrandı. Düşünceleri giderek karışıyordu. Karanlık sulardan yeni bir görüntü yükseldi: Philippe Thomas’nın ince ölü derilerle buruşmuş, pembe ve iğrenç cesedi. Sordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Thomas’nın hastalığı hakkında ne biliyorsunu</span><span class="duz" style="font-size:1em;" xml:lang="tr-TR">z?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois şaşırdı:</span></p>
				<p class="duz-49"><span class="duz" style="font-size:1em;" xml:lang="tr-TR">– Yoksa cesedi gördünüz mü?</span></p>
				<p class="duz-49"><span class="duz" style="font-size:1em;" xml:lang="tr-TR">Diane baltayı taşa vurmuştu. Artık geri çekilemezdi.</span></p>
				<p class="duz-49"><span class="duz" style="font-size:1em;" xml:lang="tr-TR">– Katliamdan sonra, evet, dedi. Dairesine girip...</span></p>
				<p class="duz-49"><span class="duz" style="font-size:1em;" xml:lang="tr-TR">– Sonra da müzeye mi döndünüz?</span></p>
				<p class="duz-49"><span class="duz" style="font-size:1em;" xml:lang="tr-TR">– Evet.</span></p>
				<p class="duz-49"><span class="duz" style="font-size:1em;" xml:lang="tr-TR">– Bunu Saint-Germain polisine anlattınız mı?</span></p>
				<p class="duz-49"><span class="duz" style="font-size:1em;" xml:lang="tr-TR">– Hayır.</span></p>
				<p class="duz-49"><span class="duz" style="font-size:1em;" xml:lang="tr-TR">– Saçma bir oyun oynuyorsunuz, Diane.</span></p>
				<p class="duz-49"><span class="duz" style="font-size:1em;" xml:lang="tr-TR">– Thomas hastaydı, öyle değil mi?</span></p>
				<p class="duz-49"><span class="duz" style="font-size:1em;" xml:lang="tr-TR">Komiser içini çekti:</span></p>
				<p class="duz-49"><span class="duz" style="font-size:1em;" xml:lang="tr-TR">– Buna tıpta kavlamalı eritrodermi diyorlar. Gerçek deri soyulmalarına neden olan, çok ileri bir egzama. Anladığım kadarıyla, Thomas düzenli olarak deri değiştiriyormuş.</span></p>
				<p class="duz-49"><span class="duz" style="font-size:1em;" xml:lang="tr-TR">Diane birden adamın o parkayı deri değiştiren vücudunu korumak için giymiş olabileceğini düşündü. Ne var ki, beyni uyuşmaya başlamıştı. Uykuya dalmak üzere olduğunu hissetti. Maillot Kapısı’na vardıklarını gördü. Trafik gözle görülür derecede yoğunlaştığında, Langlois daha fazla tereddüt etmedi, arabasının üzerine ışıklı bir siren yerleştirdi. Sirenini bağırtarak tüm Grande-Armée Caddesi’ni geçti. Diane koltuğunda büzüldü, kendini uyuşukluğun ellerine bıraktı.</span></p>
				<p class="duz-49"><span class="duz" style="font-size:1em;" xml:lang="tr-TR">Yeniden uyandığında, araba Panthéon Meydanı’ndan geçiyordu. Neden olduğunu bilmeden, komiser başkentin sokaklarından geçerken uyuyor olmak, hoşuna gitmişti. Patrick Langlois, Valette Sokağı’nın girişinde durdu, paltosunun cebinden katlanmış bir gazete çıkardı.</span></p>
				<p class="duz-49"><span class="duz" style="font-size:1em;" xml:lang="tr-TR">– En güzelini en sona sakladım, Diane, dün akşamki </span><span class="italik-11" style="font-size:1em;" xml:lang="tr-TR">Le Monde.</span></p>
				<p class="duz-49"><span class="duz" style="font-size:1em;" xml:lang="tr-TR">Sağ sayfada gösterdiği makaleyi hemen gördü Diane. Gazete 5 ekim gecesi gerçekleşen Rolf van Kaen cinayetini anlatıyordu. Gazeteci bununla da yetinmiyor, iş dünyasının “önemli kişilerinden” Charles Helikian’ın üvey kızı Diane Thiberge’in nüfusuna geçirdiği Lucien’ın mucize gibi iyileşmesinden de söz ediyordu. Langlois anlattı:</span></p>
				<p class="duz-49"><span class="duz" style="font-size:1em;" xml:lang="tr-TR">– Üvey babanız çılgına dönmüş. Emniyet müdürünü aramış.</span></p>
				<p class="duz-49"><span class="duz" style="font-size:1em;" xml:lang="tr-TR">Diane bakışlarını kaldırdı.</span></p>
				<p class="duz-49"><span class="duz" style="font-size:1em;" xml:lang="tr-TR">– Haberi kim sızdırmış?</span></p>
				<p class="duz-49"><span class="duz" style="font-size:1em;" xml:lang="tr-TR">– Bilmiyorum. Muhtemelen, hastane. Ya da bizden biri. Aslına bakarsanız, aldırmıyorum. Bunun bize yararı olup olmayacağını bile kestiremiyorum. Ne olursa olsun, bu haber tepki yaratacak.</span></p>
				<p class="duz-49"><span class="duz" style="font-size:1em;" xml:lang="tr-TR">Langlois dosyasını düzenledi. Diane komiserin bir de Stabilolarla ve renkli kalemlerle dolu deri bir kesesi olduğunu gördü. Kısık bir sesle sordu:</span></p>
				<p class="duz-49"><span class="duz" style="font-size:1em;" xml:lang="tr-TR">– Fazla “teknolojik” değilsiniz, yalan mı?</span></p>
				<p class="duz-49"><span class="duz" style="font-size:1em;" xml:lang="tr-TR">Langlois bir kaşını kaldırdı:</span></p>
				<p class="duz-49"><span class="duz" style="font-size:1em;" xml:lang="tr-TR">– Buna hiç inanmayın. Ben sadece her alanın bir yöntemi olduğunu düşünüyorum. Soruşturmalarım için eski yöntemleri tercih ederim. Kâğıt, dolmakalem, Stabilo. Bilgisayarı öteki işlere ayırdım.</span></p>
				<p class="duz-49"><span class="duz" style="font-size:1em;" xml:lang="tr-TR">– Öteki işler?</span></p>
				<p class="duz-49"><span class="duz" style="font-size:1em;" xml:lang="tr-TR">– Günlük hayat, eğlence, duygular.</span></p>
				<p class="duz-49"><span class="duz" style="font-size:1em;" xml:lang="tr-TR">– Duygular m</span><span class="duz" style="font-size:1em;" xml:lang="tr-TR">ı?</span></p>
				<p class="duz-49"><span class="duz" style="font-size:1em;" xml:lang="tr-TR">– Size bir sır açıklamak isteyeceğim gün Diane, e-posta gönderirim.</span></p>
				<p class="duz-49"><span class="duz" style="font-size:1em;" xml:lang="tr-TR">Diane arabadan indi. Patrick Langlois da peşinden. Tepelerinde, Panthéon’un kocaman kubbesi, dev bir deniz kabuğunu andırıyordu. Komiser yaklaştı.</span></p>
				<p class="duz-49"><span class="duz" style="font-size:1em;" xml:lang="tr-TR">– Diane, eğer size Heckler &amp; Koch, MP 5 dersem, bir şey anlar mısınız?</span></p>
				<p class="duz-49"><span class="duz" style="font-size:1em;" xml:lang="tr-TR">– Hayır.</span></p>
				<p class="duz-49"><span class="duz" style="font-size:1em;" xml:lang="tr-TR">– Ya 45’lik Glock?</span></p>
				<p class="duz-49"><span class="duz" style="font-size:1em;" xml:lang="tr-TR">– Bu saydıklarınız silah, öyle değil mi?</span></p>
				<p class="duz-49"><span class="duz" style="font-size:1em;" xml:lang="tr-TR">– Rusların birbirlerini öldürürken kullandığı silahlar. İnceleme gezileriniz sırasında ormanda, hiç otomatik silah kullandınız mı?</span></p>
				<p class="duz-49"><span class="duz" style="font-size:1em;" xml:lang="tr-TR">– Ben yabanî hayvanları inceliyorum. Nişan talimi yapmıyorum.</span></p>
				<p class="duz-49"><span class="duz" style="font-size:1em;" xml:lang="tr-TR">Gümüş gibi perçemlerin altındaki yüz bir tebessümle aydınlandı.</span></p>
				<p class="duz-49"><span class="duz" style="font-size:1em;" xml:lang="tr-TR">– Tamam. Harika. Sadece emin olmak istemiştim.</span></p>
				<p class="duz-49"><span class="duz" style="font-size:1em;" xml:lang="tr-TR">– Neden emin olmak?</span></p>
				<p class="duz-49"><span class="duz" style="font-size:1em;" xml:lang="tr-TR">– Bu katliamda parmağınız olmadığından. Gidip uyuyun. Sizi akşam ararım.</span></p>
				<p class="duz-49"/>
				<p class="duz-49"/>
				<p class="duz-49"/>
			</div>
		</div>
	</body>
</html>