<html xmlns="http://www.w3.org/1999/xhtml">
	<head>
		<title>21.html</title>
		<link href="template.css" rel="stylesheet" type="text/css"/>
	</head>
	<body>
		<div id="x21.html" xml:lang="tr-TR">
			<div class="story">
				<p class="bolum-ismi"><span class="bolum-ismi-20" style="font-size:1em;" xml:lang="tr-TR">21</span></p>
				<p class="duz-21"><span class="duz" style="font-size:1em;" xml:lang="tr-TR">– İlla birinin kafasını şişirmek niyetindeyseniz, şefin gelmesini bekleyeceksiniz, Küçükhanım.</span></p>
				<p class="duz-21"><span class="duz" style="font-size:1em;" xml:lang="tr-TR">Diane tamirhaneyi büro camının ötesinden görebiliyordu. Duvarlar öylesine siyahtı ki, tavandan gelen ışığı içiyor gibiydi. Uzakta demir aletler şaklıyordu. Bir yerlerde hidrolik krikolar hırıldıyordu, tıpkı acı çeken ciğerler gibi. Tamirhanelerden ve garajlardan oldum olası hoşlanmazdı. İnsanın kemiklerini donduran buz gibi havadan, burun deliklerini dolduran yağ ve gres kokusundan. Kesici ve soğuk aletler kullanan kapkara ellerden. İnsanların ellerini sabunla değil, kumla yıkamak zorunda kaldıkları bu iç karartıcı yerlerden hoşlanmıyordu.</span></p>
				<p class="duz-21"><span class="duz" style="font-size:1em;" xml:lang="tr-TR">Mavi tulum giymiş şişman adam, tezgâhın arkasında, gözde cümlesini tekrarlıyordu:</span></p>
				<p class="duz-21"><span class="duz" style="font-size:1em;" xml:lang="tr-TR">– İzin vermek benim işim değil. Şefle görüşmeniz gerek.</span></p>
				<p class="duz-21"><span class="duz" style="font-size:1em;" xml:lang="tr-TR">– Ne zaman döner</span><span class="duz" style="font-size:1em;" xml:lang="tr-TR">?</span></p>
				<p class="duz-21"><span class="duz" style="font-size:1em;" xml:lang="tr-TR">– Yemeğe gitti. Bir saat sonra burada olur.</span></p>
				<p class="duz-21"><span class="duz" style="font-size:1em;" xml:lang="tr-TR">Diane çok güç durumda kalmış görünmeye çalıştı. Aslında, oraya gitmek için, şimdi karşısında duran gibi yetkisiz biriyle konuşmak amacıyla öğle vaktini beklemişti. Karşı tarafın eksperi henüz gelmediğinden, otomobiline yaklaşmasının tek yolu buydu. İçini çekti:</span></p>
				<p class="duz-21"><span class="duz" style="font-size:1em;" xml:lang="tr-TR">– Bakın. Oğlum hastanede. Ağır yaralı. Yanına gitmem gerekiyor, ama ondan önce, otomobildeki teknik bir belgeyi almak zorundayım!</span></p>
				<p class="duz-21"><span class="duz" style="font-size:1em;" xml:lang="tr-TR">Tamirci ağırlığını bir ayağından ötekine verdi. Bu durumdan nasıl kurtulacağını bilemez görünüyordu.</span></p>
				<p class="duz-21"><span class="duz" style="font-size:1em;" xml:lang="tr-TR">– Maalesef. Eksper gelmeden, kimse arabaya yaklaşamaz. Sigortanın şartı bu.</span></p>
				<p class="duz-21"><span class="duz" style="font-size:1em;" xml:lang="tr-TR">– İyi ya işte! Belgeyi isteyen de sigorta!</span></p>
				<p class="duz-21"><span class="duz" style="font-size:1em;" xml:lang="tr-TR">Adam hâlâ tereddüt ediyordu. Üzerinde kaza geçirmiş bir otomobil taşıyan bir çekici rampayı tırmandı, gaz homurtuları arasında, büronun birkaç metre ötesinde durdu. Diane rahatsızlığının arttığını hissetti. Adam sonunda poflayarak sordu:</span></p>
				<p class="duz-21"><span class="duz" style="font-size:1em;" xml:lang="tr-TR">– Anahtarınız var mı?</span></p>
				<p class="duz-21"><span class="duz" style="font-size:1em;" xml:lang="tr-TR">Diane cebindeki anahtarları şıngırdattı. Adam homurdandı:</span></p>
				<p class="duz-21"><span class="duz" style="font-size:1em;" xml:lang="tr-TR">– 58 numara. İkinci bodrum. En dipteki park yeri. Acele edin. Eğer patron siz oradayken gelirse, yanarız...</span></p>
				<p class="duz-21"><span class="duz" style="font-size:1em;" xml:lang="tr-TR">Diane arabaların arasından süzüldü, sonra tamirhaneyi boydan boya geçti. Koyu beton duvarlar boyunca ilerledi, yağ birikintilerinin üzerinden atladı. Neonların ışığı, karanlıkta gizli, dünya dışı – gündüz aydınlığının tam tersi – bir anlam taşır gibiydi.</span></p>
				<p class="duz-21"><span class="duz" style="font-size:1em;" xml:lang="tr-TR">Hafif meyilli bir rampadan inip, ikinci bir garaja vardı. Arabalar madenî bir uykuya yatmış, soğuk canavarları andırıyordu. Diane içindeki huzursuzluğun giderek arttığını hissediyordu. Ayakkabılarına yapışan yağlar. Gırtlağına sinen yanık yağ kokusu. Zemindeki silinmek üzere olan numaraları izledi. Parçalanmış Toyota’yla karşılaşma düşüncesi bile midesini bulandırıyordu. Ama o ayrıntıyı kontrol etmeliydi.</span></p>
				<p class="duz-21"><span class="duz" style="font-size:1em;" xml:lang="tr-TR">Emniyet kemeriyle ilgili ayrıntıyı.</span></p>
				<p class="duz-21"><span class="duz" style="font-size:1em;" xml:lang="tr-TR">Çocuk, o emniyet kemeri bağlı olmadığı için koltuğundan fırlamıştı. Demek ki katiller, eğer katiller varsa, bu konuda kendilerine çok güveniyorlardı. Diane’ın çocuğun kemerini bağlamayacağını, böylesi bir güvenlik önlemini es geçeceğini nasıl biliyorlardı?</span></p>
				<p class="duz-21"><span class="duz" style="font-size:1em;" xml:lang="tr-TR">Toyota Landcruiser birkaç metre ötede göründü. Diane göçmüş kaputu, ezilmiş ön camı, korkunç kıvrımlarla bükülmüş sol çamurluğu gördü. Bir sütuna yaslanmak zorunda kaldı. Eğilip kusacağını sandı ama, kan eğik kafasına hücum etti, böylelikle genç kadına hiç beklemediği bir denge, bir güç kazandırdı. Tüm kuvvetini toplayarak doğruldu, arabaya yaklaşıp, sağ arka kapının yanına gitti.</span></p>
				<p class="duz-21"><span class="duz" style="font-size:1em;" xml:lang="tr-TR">Çantasından halojen el fenerini çıkarıp sağ arka kapıyı açtı. Yeni bir şok. Çocuk koltuğunun kenarında kara ve kurumuş kan lekeleri. Bütün arka koltuğa yayılmış cam inciler.</span></p>
				<p class="duz-21"><span class="duz" style="font-size:1em;" xml:lang="tr-TR">Kafasında birbiriyle örtüşen iki zıt görüntü vardı.</span></p>
				<p class="duz-21"><span class="duz" style="font-size:1em;" xml:lang="tr-TR">Lucien’ın koltuğunun yanında emniyet kemerinin örgülü kayışını, güvenlik tokasını görüyordu. Anlaşıldığı kadarıyla, kullanılıp takılmamış bir kemerdi bu. Aynı zamanda kendini çocuğu koltuğuna oturtup, emniyet kemerini takarken de izliyordu. Hem yeni bir şey de değildi bu. Gün geçtikçe, kanıtlar tam tersini söylesede, inancı daha güçlenmiş, daha belirginleşmişti; kemeri taktığından emindi artık. Şimdi, arabanın karşısındayken, hiç kuşkusu kalmamıştı.</span></p>
				<p class="duz-21"><span class="duz" style="font-size:1em;" xml:lang="tr-TR">Bu iki gerçek birbiriyle nasıl bağdaşacaktı? El fenerini dişlerinin arasına sıkıştırıp otomobilin içine girdi. Bağlantı sistemini dikkatle gözden geçirdi. Artık bir sabotajdan kuşkulanıyordu: zayıflatılmış bir kemer, eğelenmiş bir perçin... Ama hayır, hiçbir şeye dokunulmamıştı. Arka koltuğa oturdu. Koltuğun üzerinde yaptığı çalışmaların fotokopilerini tıktığı dosyalar, içi ataçlarla dolu plastik kutucuklar, haki renkli bir battaniye vardı. Bütün bu eşyalar, çarpma anında koltuğun arkalığına gelip dayanmıştı. Her birine teker teker baktı, inceledi, yerlerinden kaldırdı. Bir şey bulamadı.</span></p>
				<p class="duz-21"><span class="duz" style="font-size:1em;" xml:lang="tr-TR">Aramaya devam etti. Bir dizini koltuğa dayadı, arkalığın üzerinden bagaja uzanmaya çalıştı. Çarpmanın şiddeti bagajın kapağını koparmıştı. Diane kapağı ensesinde hissettiğini hatırladı. Bagaj boşluğunun üzerine eğilerek, fenerin ışığını gezdirdi: yine dosyalar, eski bir bez torba, yürüyüş ayakkabıları, benzine bulanmış bir parka. Göze çarpan, değişik görünen bir şey yoktu.</span></p>
				<p class="duz-21"><span class="duz" style="font-size:1em;" xml:lang="tr-TR">Oysa kafasında yavaş yavaş bir düşünce oluşmaya başlıyordu. İmkânsız, ama elinin tersiyle süpürüp atamayacağı bir varsayım. Feneri söndürüp ön koltuğun arkalığına yaslandı. Aklındakini doğrulamak için, olayın tek tanığını sorgulamak gerekecekti.</span></p>
				<p class="duz-21"><span class="duz" style="font-size:1em;" xml:lang="tr-TR">Bizzat kendini.</span></p>
				<p class="duz-21"><span class="duz" style="font-size:1em;" xml:lang="tr-TR">Aklını kaybedip kaybetmediğini, bu olayın mantık sınırlarını aşıp aşmadığını anlamak için, hafızasının derinliklerine inmek zorundaydı.</span></p>
				<p class="duz-21"><span class="duz" style="font-size:1em;" xml:lang="tr-TR">Ne var ki insanın kendi içinde böylesi bir dalış yapmasını sağlayacak tek bir yöntem vardı.</span></p>
				<p class="duz-21"><span class="duz" style="font-size:1em;" xml:lang="tr-TR">Ona yardım edecek de tek bir insan.</span></p>
				<p class="duz-21"/>
				<p class="duz-21"/>
			</div>
		</div>
	</body>
</html>