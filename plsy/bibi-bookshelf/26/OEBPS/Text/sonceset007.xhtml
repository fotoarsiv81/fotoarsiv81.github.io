<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.6</h1>

  <p>"Bana bir katil gerek" dedi Kadir Güler heykel bakışlarıyla "Muazzez'i ben öldürdüm."</p>

  <p>"Ciddi misiniz ?" dedim.</p>

  <p>"Son derece" dedi.</p>

  <p>"Neden öldürdünüz ?" dedim.</p>

  <p>"Sorma" dedi. "Aile arasında."</p>

  <p>"Sormam o zaman" dedim.</p>

  <p>Havuza aniden atladı Kadir Güler. İtirafının ateşini suda söndürmek ister gibi. İşe yaradı mı bilmiyorum. Koca gövdesinin sıçrattığı suların birkaç damlası ayaklarıma geldi. Kafası suyun üstünde durdu bir süre. Sonra derin bir nefes alıp daldı. Bir süre çıkmadı yüzeye. Çok derinde olmadığından gölgesini görebiliyordum suyun içinde. Sonra havuzun ortalarında bir yerde çıktı dışarıya. Bana baktı. Bıraktığı gibi duruyordum. Kötü kulaçlarıyla havuzun uzak kenarına doğru gitti.</p>

  <p>Canım çok sigara istiyordu.<br /></p>

  <p>Bikini giymiş orta yaşlı kadınlardan biri de atladı suya. Duyamadığım bir şeyler söyleyerek arkadaşını çağırdı. Onun girmesini beklemeden yüzmeye başladı. Kadir Güler'e doğru. Konuştuklarımızı duymadığından emin oldum böylece.</p>

  <p>Bacaklarımı yeniden kollarımın arasında topladım.</p>

  <p>Kadir Güler kendisine doğru gelen kadını gördü. Yeniden daldı suya. Kadının ötesinde çıktı. Köpeklemeyle geldi bana doğru. Havuzun kenarına tutundu.</p>

  <p>"O zaman intikam değil" dedim. Sesimi biraz yükseltmiştim duysun diye.</p>

  <p>"Kendi kendimden intikamımı sonra alırım" dedi bir eliyle yüzündeki suları temizlerken. Sonra tek bir hamleyle havuzdan çıktı. Demin fırlattığı havluyu aldı düştüğü yerden, sağını solunu kurulayarak yanıma geldi. Tek başına havuzun kenarına tutunan kadına baktı. Sonra oturdu.</p>

  <p>"Şu sıralar tutuklanmasam iyi olur" dedi havluyu şezlongun arkalığına bıraktıktan sonra "Yapmanı gereken çok iş var."</p>

  <p>"Çok soğukkanlısınız" dedim. Canım hâlâ çok sigara istiyordu.</p>

  <p>"Ne yani" dedi. "Evde oturup ağlasam daha mı inandırıcı olurum ? İnsan yediği haltı temizlemeli. Ama sen beni cenazede gör. Nasıl rol keseceğim. Çiçeklerin miçeklerin ortasında Buradan üç dört ilçe başkanı taşınır ta Tekirdağ'a"</p>

  <p>"Dün akşam da bu kadar soğukkanlı mıydınız ?" dedim. "Misafirlikte."</p>

  <p>"Görmeliydin" dedi.<br /></p>

  <p>"Renk vermediğinize emin misiniz ?" dedim.</p>

  <p>"Kimse emin olamaz. Tamam, bir iki telefon geldi amirlerine, çok üstüme</p>

  <p>gelmediler dün akşam ama bakışlarından hoşlanmadım" dedi. "Senin dediğin gibi polisler önce kimden şüpheleniyorsun diye sorarlar, doğru. Ama kendileri en çok ellerindeki kocadan şüphelenirler. Dün akşamki bakışlarından hiç hoşlanmadım."</p>

  <p>"Kim olsa hoşlanmaz o bakışlardan" dedim.</p>

  <p>Bikini giymiş orta yaşlı kadınlar ayaktaydı. Havlularını, çantalarını koltukaltlarına almışlardı. Biraz da yukarda çay içeceklerdi belki. Japon grup aynı yerde duruyordu. Hallerinden memnundular. Ayasofya'yı, Yerebatan'ı dün gezmişlerdi, Kapalıçarşı da yarına kalabilirdi artık.</p>

  <p>"O yüzden hızla bulmalısın Sinan'ı" dedi Kadir Güler. "Ben biraz hırpalarım, sonra veririz polise. Daha inandırıcı olur. O sorguda ne gevelerse gevelesin, biraz zaman kazanırım. Şimdi içeri girmenin sırası değil. Bir iki şeyi ayarlamam lazım. Sonra söz vermeyeyim ama, belki paşa paşa giderim polise. Sen de paranın keyfini çıkarırsın."</p>

  <p>Ağzına kurşun sıkılmasından biraz hırpalanmaya terfi edivermişti Sinan Bozacıoğlu bir anda Onun adına sevindim.</p>

  <p>"Hi-Mem'de sizi hemen işaret edecek bir şey yok mu?" dedim.</p>

  <p>"Olsa dün akşam bulurlardı" dedi Kadir Güler. "Politika denen bok çuvalında boşuna debelenmedim ben bunca yıldır."</p>

  <p>"Benim için hâlâ çok riskli bu iş" dedim. "Sevmedim. Her iki durumda da sizinle işbirliği etmiş oluyorum. Başım çifte belaya girer. Sevmedim."</p>

  <p>"Demin söylediklerini şakaydı canım" dedi Kadir Güler. Parmaklarını tabancaya benzeterek ağzına doğru bir kurşun salladı.</p>

  <p>Ayağa kalktım. Tepeden bakıyordum şimdi Kadir Güler'e. Kafasının açık yeri, oturunca katlanan göbeğinin yuvarlağına çok benziyordu bu açıdan.</p>

  <p>"O zarfı polislerden birine vermeyi deneyin" dedim. "Bu iş beni sarmadı."</p>

  <p>Kadir Güler dudaklarını büzdü. Cengiz Han hoşuna gitmeyen bir şey duyunca dudaklarını böyle büzer miydi, bilmiyordum.</p>

  <p>"Dur yahu!" dedi. "Kırk yılın başında bir havuza girdik, iki satır konuşuyoruz, hemen kaçıyorsun. Üzülürüm hemen gidersen."</p>

  <p>Gözleri amerikan barın tarafına doğru kaydı. Haklı sayılabilirdi, benim giyinmem zaman alacaktı soyunma odasında, adamlar giyinikti. Kımıldamadan durdum iki ayağımın üstünde.</p>

  <p>"Bak şimdiii..." dedi aklına yeni bir şey gelmiş gibi. Büzülen dudaklan gevşedi-"Aklıma başka bir formül geldi, bana Sinan'ı bulmayı reddettiğine göre ."</p>

  <p>İyi dedim içimden. Bakalım. Yerimden kıpırdamadım. Aklına gelen formülün hoşuma gitmeyeceğini adım gibi biliyordum.</p>

  <p>"Belki de başka bir katil adayı gerekir polislere" dedi kendi kendine yüksek sesle konuşuyor gibi.</p>

  <p>"Kalanı tamam. Bu da iyi. Deminki kadar iyi değil belki ama yine de iyi..." Kendi kendine konuşmuyordu ama.<br /></p>

  <p>Bekledim devamı gelsin diye. Giyinik olsam beklemezdim belki. Kadir Güler bana bakıyordu.</p>

  <p>"Seni niye vermeyelim polislere ?" dedi. "Ne dersin? Üstüne atlarlar vali a. Gazetelerin de hoşuna gider." Eliyle gazete manşeti çeker gibi bir işaret yaptı. "'Özel detektif katil çıktı!' Bak bak bak! Bu bana epeyi zaman kazandırır. Ne dersin?"</p>

  <p>Önerdiği başlıktan daha iyisini bulabilirlerdi gazeteciler. Bunu ona söylemeye gerek duymadım.</p>

  <p>"En akılsız polis bile inanmaz buna" dedim. "Durduk yere."</p>

  <p>"Durduk yere olur mu ?" dedi Kadir Güler. "Dün akşam sen oradaydın."</p>

  <p>Ayağa kalktı. Amerikan bara doğru eliyle bir işaret yaptı.</p>

  <p>"Ne kadar ilginç" dedim. "Sıra sizde dediğimde anlatmalıydınız bunları. Yine de dinlerim."</p>

  <p>"Dinle, dinle..." dedi. Döndü, tam karşıma oturdu. Benim ondan yüksek bir konumda duruyor olmamdan hiç rahatsız olmuşa benzemiyordu.</p>

  <p>"Bak, dinle... Çok eğlenceli" dedi sakin bir sesle. "Kanınla senin evde buluştunuz. Cenk şahit buna istediğin parayı vermek için süre istedi. Akşam gel, veririm dedi. Beşiktaş'a gelince önce bankaya gitti parayı çekmek için. Sonra işyerine geldi. Sen gelene kadar faturalarla boğuştu. Sen geldiğinde kimse yoktu."</p>

  <p>Burada araya girme gereği duydum.</p>

  <p>"O saatte gelmeyi ben mi istedim, karınız mı?" dedim. Dönüp arkama baktım sonra. Adamlar bize doğru geliyorlardı. Kollan iki yana doğru kabarıktı.<br /></p>

  <p>Yüzüme baktı Kadir Güler. Neyi kastettiğimi anlamamıştı. Ya da anlamamış göründü.</p>

  <p>"Fark etmez" dedi. "Geldiğinde yalnızdı. Biraz konuştunuz. Sonra sen niyeti bozdun."</p>

  <p>"Nasıl yani?" dedim. Yüzümde konunun gerektirdiği yırtık bir gülümseme yoktu ama.</p>

  <p>"Edepsizleşme, aramızda konuşuyoruz" dedi Kadir Güler kafasını kaldırıp yukarı doğru bakarak. "Muazzez'in yatakta çıplakken bile kimseye çekici gelmeyeceğini ben biliyorum. Polisler nereden bilsin? Laf buraya geldiğinde dişlerimi sıkarım öfkeyle. Bir iki küfrederim. Neyse, sen Muazzez'e sulandın. Abazandın epeydir. Haddini bildirdi sana. Erkekliğine falan laf etti. Sen de dayanamadın... Nasıl?" Arkama bir kere daha baktım. Adamlar beş metre arkamızda bekliyorlardı. Ellerini önlerinde kavuşturmuşlardı şimdi. Birinin boyu benim kadar vardı. Öteki daha kısaydı, ama yere sağlam basıyordu.</p>

  <p>"Fena değil" dedim. "Oradaymış gibi anlattınız."</p>

  <p>"Değil mi ?" dedi. Eğleniyordu bayağı.</p>

  <p>O kadar eğlenmesine dayanamadım.</p>

  <p>"Sizden başka bilen var mı oraya geldiğimi ?" dedim. "Girerken filan biri görmüş mü ?"</p>

  <p>"Yoo..." dedi Kadir Güler. "Akşam geleceğinden haberim vardı."</p>

  <p>"Güzel" dedim. "Yine de bir şeylere dokunmuş falan olmalıyım orada olduğuma göre."</p>

  <p>"Orası kolay koçum" dedi. Göbeği hopladı bu kez güldüğünde. Cengiz Han geri geldi. Ardından Mussolini- Arkamdaki adamlara baktı başımın üzerinden.<br /></p>

  <p>"Orası kolay" dedi yeniden. "Şimdi bizim çocuklarla atlar gideriz. Daha erken, kimse gelmemiştir. Dün akşam pudra sürmedikleri yerlere dokunursun güzelce.</p>

  <p>Belki kullandığın bir mendili falan da bırakırız bir köşeye. Ne dersin ?" "Şahane" dedim. "Ama yine de hoşlanmadım."</p>

  <p>"Eh, normal" dedi Kadir Güler. "Kudret ile kardeşi ikna eder seni arabada giderken olmazsa. Ne dersin? Ya sen ya Sinan."</p>

  <p>Adam ciddiydi. Cengiz Han ile Mussolini de ciddilerdi muhtemelen, ama onlar ölüp gitmişti. Kadir Güler karşımda oturuyordu. Kudret ile kardeşi üç beş adım arkamda</p>

  <p>Tam karşısına oturdum.</p>

  <p>"Biraz düşüneyim" dedim. "Sigaranız da var mı o çantada?"</p>

  <p>"Puro var" dedi hafif gülümseyerek.</p>

  <p>Puro daha iyiydi.</p>

  <p>"Fazla düşkün değilimdir ama idare eder" dedim. "Rica edeyim."</p>

  <p>Çantasına doğru uzandı. Kendisine doğru çekti. Açtı. Derinlere daldırdı elini. Tabancaya dokundu mu parmakları bilmiyorum. Kulüp başkanlarının şeref tribününde içtikleri türden kaim bir puro çıkardı. Uzattı. Ardından da bir çakmak.</p>

  <p>"Teşekkür ederim" dedim.</p>

  <p>"Bir şey değil" dedi.</p>

  <p>Puronun selofanını çıkardım. Hemen yaktım. iki üç kere çektim iyice yanması için. Havaya kocaman bir duman bulutu saldım. Puro kokusu klor kokusuna karıştı. Ağzıma keskin bir nikotin tadı geldi.<br /></p>

  <p>"İyi geldi" dedim.</p>

  <p>Çakmağı geri verdim.</p>

  <p>"Ben masajdan sonraya saklıyorum" dedi Kadir Güler.</p>

  <p>Çakmağı çantanın içine attı.</p>

  <p>Arka arkaya birkaç nefes daha çektim. Çaktırmadan Japonların tarafına baktım. Kadınların biri beni gösteriyordu gruptakilere.</p>

  <p>"Masajdan hoşlanmam" dedim.</p>

  <p>"Yazık" dedi Kadir Güler, "İlik gibi yapıyor insanı. Hele saunadan sonra"</p>

  <p>Cevap vermedim. Puromu çekmeye devam ettim. Kapalı yüzme havuzunun durgun atmosferinde bir duman bulutu birikmeye başlamıştı kafamın üstünde.</p>

  <p>"Karara varabildin mi ?" dedi Kadir Güler. "Seni mi veriyoruz, Sinan'ı mı ?" "Durun hele" dedim. Bir nefes daha çektim. "Henüz erken."</p>

  <p>Kadir Güler arkamdaki adamlara bir kez d alı a baktı. Memnun olmuş gibi kafasını salladı .</p>

  <p>"Ben bir batıp çıkayım o zaman" dedi. Çantasına doğru baktı. "Aklından bir şey geçirme, ikisinde de var" dedi.</p>

  <p>"Puronun keyfini çıkarıyorum" dedim.</p>

  <p>Kadir Güler ayağa kalktı. Gördüğüm en kötü balıklama atlayışların biriyle kendini fırlattı havuza. Bir dolu su fışkırttı dört yana. Bana doğru gelen damlalardan puromu korudum öteki elimle. Daha gerekliydi bana.</p>

  <p>Japonlara doğru baktım. Üç kişi kalmışlardı.</p>

  <p>Bir bulut daha saldım havaya. Ağzım acımaya başlamıştı. İnatla birkaç nefes daha çektim.</p>

  <p>Kadir Güler'in kafası suyun üstünde göründü. Karşı kıyıya doğru yüzmeye başladı. Onu seyrettim.</p>

  <p>Beyaz gömlek, beyaz pantolon, beyaz ayakkabılı genç bir garsonun bana doğru geldiğini gördüm gözümün ucuyla Bir nefes daha saldım.</p>

  <p>Çok terbiyeliydi oğlan. Yüzünde bir gülümsemeyle yaklaştı bana Profesyonel bir gülümseme. Kudret ile kardeşinin biraz uzağından geçmişti.</p>

  <p>"Havuzda sigara içmek yasak beyefendi" dedi hafifçe eğilerek. "Söndürseniz..." "Sigara içmiyorum" dedim.</p>

  <p>Kadir Güler bizim tarafa doğru yüzmeye başladı. Kudret ile kardeşi dikkatle bizi izliyorlardı.</p>

  <p>"Puro da yasak beyefendi" dedi garson.</p>

  <p>Kadir Güler havuzun ortasına gelmişti. İşleri biraz hızlandırmaya karar verdim, i "Söndürmezsem ne yaparsın?" dedim beyazlı garsona.</p>

  <p>Yüzündeki gülümseme silinmedi. Gömlek cebindeki telsizi eline aldı yalnızca "Güvenlik" dedi alete. "Güvenlik kapalı havuza." Bir an dinledi. Çatırtılar arasında kendisine bir cevap verildi.</p>

  <p>"Hemen!" dedi garson. Arkasına baktı. Telsizi hâlâ elinde tutuyordu.</p>

  <p>Kadir Güler havuzun kenarına erişti. Bir hamlede çıktı dışarıya. Yerleri ıslatarak yanımıza geldi.</p>

  <p>"Ne oluyor?" dedi.</p>

  <p>"Beyefendi..." diye başladı beyazlı garson beni göstererek telsizli eliyle. Sözünü kestim.</p>

  <p>"Puronun markasını beğenmedi" dedim. "Daha pahalı bir puro olsaydı belki sesini çıkarmazdı."</p>

  <p>"Eşşoğlu eşek!" dedi Kadir Güler bana. Sakindi ama Garsona döndü.</p>

  <p>"Sen git koçum, ben hallederim" dedi.</p>

  <p>Japon grup ayağa kalkmış bize doğru bakıyordu. Bir duman bulutu daha saldım havaya Ardından bir daha. Biraz daha zamana ihtiyacım vardı herhalde.</p>

  <p>"Söndür şunu da gidelim" dedi bana Eliyle kolumu tutmak ister gibi bir hareket yaptı. Kudret ile kardeşi bir adım attılar öne doğru. Öteki eliyle onlara dur işareti yaptı Kadir Güler.</p>

  <p>Kolumu elinden kurtardım.</p>

  <p>"Siz verdiniz bunu bana" dedim. "Ha masajdan önce, ha masajdan sonra Bir tane de siz yakın."</p>

  <p>Ne yapmaya çalıştığımı anladı mı bilmiyorum Ama gözünde öfkeli bir şimşek çaktı. "Kudret!" dedi iki adamdan kısa boylu olanına. Sonra soyunma odalarına doğru baktı ve sustu. İyi haber dedim içimden, ben de o tarafa döndüm.</p>

  <p>Gri takım elbise giymiş iki adam bize doğru geliyordu. İkisinin de kafası tıraşlıydı. Birinin bıyıklan çenesinin altına doğru uzuyordu. Kudret ile kardeşinden kalıplıydı ikisi de. Arkalarından bize doğru bakan iki tane daha beyazlı garson gördüm.</p>

  <p>Artık havaya duman salmama gerek yoktu. Ama iki parmağımın arasında tutmaya devam ettim puroyu.</p>

  <p>"Günaydın Kadir Bey" dedi bıyıkları uzun olan. "Sorun nedir?"</p>

  <p>Eli telsizli garson Kadir Güler'den önce atıldı.</p>

  <p>"Uyardım beyefendiyi ama.." dedi beni göstererek.</p>

  <p>"Arkadaşınız mı?"</p>

  <p>Soru Kadir Güler içindi.</p>

  <p>Kadir Güler önce bana baktı. Sonra gri takım elbiseli güvenlikçilere. Kendi adamlarına En son tekrar bana. Gülümsedi, içten bir gülümseyişti bu. Omuzlarını silkti.</p>

  <p>"Daha önce hiç görmedim" dedi. Kaldırıp kendisini havuza attı yeniden. Bu kez balıklaması daha ustacaydı. Sular sıçradı ama yine de. Altımız birden birer adım geriye sıçradık sulardan korunmak için.</p>

  <p>Uzun bıyıklı bana döndü.</p>

  <p>"Beyefendi" dedi. "Konuklarımızı rahatsız ediyorsunuz. Lütfen burayı terk eder misiniz ?"</p>

  <p>Bir şey söylemeden ayağa kalktım. Uzun bıyıklı yana çekildi geçmem için. Puro elimde yürüdüm. Kudret'in önünde durdum.</p>

  <p>Puroyu eline doğru uzattım. Şaşkınlıkla aldı.</p>

  <p>"Şunu söndür bir tarafta" dedim. "Kötü kokuyor."</p>

  <p>Kardeşine döndüm sonra</p>

  <p>"Patronuna aynen söyle" dedim. "Vefa'dan dönünce ararım kendisini." Sonra ekledim:</p>

  <p>"Mereti kendi bildiğim gibi içmeyi tercih ederim hep" dedim. "Üstüne tarçın marçın ekmeden."</p>

  <p>Sonra terlik getirmeyi akü etmediğim için kendime bir kere daha kızarak soyunma odalarına doğru yürüdüm. Güvenlikçiler arkamdan geldiler. Teşekkür ederim Alfred Amca dedim kendi kendime puroyla karışık klor kokulu havuz bölgesini terk ederken. Geç vakit yayınlanan filmleri seyretmenin böyle yararlan vardı.</p>

  <p>Gri takım elbiseli güvenlikçiler hiç seslerini çıkarmadan giyinmemi beklediler soyunma odalarının kapısında. Beşiktaş İlçe Başkanı Kadir Güler'le aramızda bir tür ilişki olduğunu sezmişlerdi herhalde, nazik ama kararlı gülümsemelerden öteye gitmediler. İyice kurulandım. sonra yavaş yavaş giyindim. Islak mayomu soyunma odasına bakan adamdan istediğim poşete tıkıştırıp paltomun iç tarafındaki kocaman ceplerden birine koydum. Yukarı doğru yöneldiğimde güvenlikçiler önce peşimden geldiler, ama lobi katma çıkmamı beklemeden bir koridorun köşesinde yok oluverdiler.</p>

  <p>Kapıdaki doorman yeniden selamladı beni.</p>

  <p>Kapının önünde durdum. Hava hâlâ pislik gibiydi Otelin önündeki taksilerin başındaki şoför, ön camın arkasından gözleriyle davet etti beni arabasına. Başımla hayır dedim. Cebimi karıştırdım düşünürken. Paketimi çıkardım, doğru dürüst bir sigara yaktım vızır vızır işleyen caddeye doğru. Purodan çektiğim onca nefesin ardından hiç keyifli gelmedi. Fırlattım kaldırıma. Bu havada vapura binmek içimi açmayacaktı. Kararımı verdim.</p>

  <p>Hayır dediğim taksiye doğru ilerledim. Arka kapıyı açıp girdim. Şoför dönüp bana baktı.</p>

  <p>"Vefa'ya" dedim. Sonra düzelttim kendimi. "Vefa da nereden çıktı yahu, Kadıköy'e gidiyoruz."</p>

  <p>"Köprü parası size ait abi" dedi şoför. "Baştan söyleyeyim de..."</p>
</body>
</html>
