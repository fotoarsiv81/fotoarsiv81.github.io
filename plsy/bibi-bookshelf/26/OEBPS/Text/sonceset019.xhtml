<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.18</h1>

  <p>Ufak tefek bir kız girdi içeriye elinde bir tepsiyle. Hafif kenar mahalle kızıydı, ama yapmacıksız bir ifade vardı yüzünde. Bu kız ağlamıştır garanti Muazzez Güler'in öldürüldüğünü duyduğunda dedim içimden. Kahvemi önümdeki alçak sehpaya bıraktı yüzüme bakmadan. Sonra Kadir Güler'in madensuyunu içeren bardağını çalışma masasının üstüne koydu. Sessizce çıktı odadan.</p>

  <p>Kahvemden bir yudum aldım. Yeterince sıcaktı. Musluk suyuyla yapılmamıştı.</p>

  <p>Kahvesi dengeli konmuştu. Ne eksik, ne fazla.</p>

  <p>"Bitti mi sorularınız ?" dedim bir nefes de Dunhill'den aldıktan sonra. Bu ikili iyi gidiyordu.</p>

  <p>Kadir Güler madensuyundan bir yudum aldı. Yüzünü buruşturdu.</p>

  <p>"Bitti" dedi sonra "Aklımda bir şey yok şimdilik."</p>

  <p>"O zaman benim de bir iki sorum var" dedim.</p>

  <p>"Bir dakika, bir dakika... "dedi çok önemli bir şey hatırlamış bir insanın vurgularıyla. "Halletmemiz gereken bir şey var."<br /></p>

  <p>Bir kez daha sağa doğru eğilip çekmeceyi açtı. Biraz karıştırdı. Sonunda elinde bir çek defteriyle döndü masaya</p>

  <p>Sesimi çıkarmadım. Sorularımı daha sonra da sorabilirdim.</p>

  <p>Ceketinin iç cebinden afili bir dolmakalem çıkardı. Gözlerini kısarak bir şeyler yazdı çekin üzerine. Bitirince yazdığı her şeyi kontrol etti. Sonra kopardı yaprağı, bana doğru uzattı masanın üzerinden.</p>

  <p>Hafifçe uzanıp çeki aldım. Okudum.</p>

  <p>Hamiline yazılıydı. Üzerinde Dedeman Oteli'nin havuzunda söz konusu ettiğimiz miktarın yüzde elli fazlası belirtilmişti hem rakamla hem yazıyla. Tarihi bugüneydi.</p>

  <p>Çeki masanın üzerinden Kadir Güler'e doğru uzattım.</p>

  <p>"Bunu alamam" dedim.</p>

  <p>"Neden ?" dedi içten bir hayretle.</p>

  <p>"Vilayet'teki dosyamın eksiklerini biliyorsunuz' dedim. "Zaten makbuz falan da vermiyorum kimseye. Birilerinin gelip Kadir Güler'den bu parayı neden aldın diye sormasını istemem."</p>

  <p>Yüzüme bir kez daha dikkatle baktı Kadir Güler.</p>

  <p>"Vilayet'teki dosyanın eksiklerini şu andan itibaren unut desem bana inanır mısın?" dedi ciddi bir ifadeyle.</p>

  <p>"İnanırım" dedim.</p>

  <p>Niye inanmayacaktım ? Bir an düşünür gibi yaptı.<br /></p>

  <p>"Bekle bir dakika" dedi sonra ayağa kalkıp. Gövdesinden umulmayacak bir çeviklikle kapıya gitti. Arkasından kapatıp yok oldu.</p>

  <p>Keyifli bir yudum daha aldım her şeyi uygun kahvemden. Üstüne bir Dunhill daha. Oturduğum yerden karşıma düşen fotoğraflara bakmaktan başka yapacak bir şeyim yoktu. Öyle yaptım. Sonra küçük çerçeveli fotoğraflardan birineki bir yüz tanıdık geldi bana. Gerçekten mi dedim imden. Ayağa kalkıp yakından inceledim. Lacivert kruvaze takım elbiseli adam spor giysiler içindeydi bu kez. Elini Kadir Güler'in omzuna atmıştı bir buçuk insan boyu çelenklerin önünde. Yanlarında çirkin suratlı bir gelin ile başına gelenlere anlam veremeyen bir damat vardı.</p>

  <p>İçimden gülümsemek bile gelmedi. Yerime oturdum. Bir yudum kahve daha çektim. Bekledim.</p>

  <p>Çok sürmedi bekleyişim.</p>

  <p>Kadir Güler içeri girdi. Elinde bir zarf vardı. Şişkin bir zarf. Bana uzattı. "Allah'tan varmış biraz paramız kasada" dedi. "Partiden borç aldım, Cenk sonra bozdurur verir onlara."</p>

  <p>Zarfı paltomun iç ceplerinden sol taraftakine tıkıştırdım. Kalbimin üstüne doğru hafifçe baskı yaptı, ama bundan rahatsızlık duymadım.</p>

  <p>"Teşekkür ederim" dedim.</p>

  <p>Dunhill iyice küçülmüştü. Sehpanın üzerindeki kül tablasına bastırdım.<br /></p>

  <p>"Gidiyor musun ?" dedi Kadir Güler. Sonra saatine baktı.</p>

  <p>"Hayır" dedim.</p>

  <p>Neden gitmediğimi sorgular gibi yüzüme baktı.</p>

  <p>"Bir iki sorum olduğunu söylemiştim" dedim.</p>

  <p>"Neyle ilgili ?" dedi yavaş yavaş koltuğuna doğru ilerlerken.</p>

  <p>Neyle ilgili sorularım olabileceğini biliyordu elbette, ama bir strateji oluşturmak için zamana ihtiyaç duyulurdu her zaman.</p>

  <p>"O akşam hakkında.." dedim.</p>

  <p>Koltuğuna oturdu. Yüzünü ovuşturdu iki eliyle birden. O gece olanları hatırlamak istemiyor gibi bir görüntü vermeye çalıştı. Başaramadı ama.</p>

  <p>Elini yüzünden çekince dostça bir ifadeye büründü yüzü.</p>

  <p>"Polis o akşam hakkında her soruyu sordu" dedi. "Sen neden kurcalıyorsun artık? Muazzez'in istediğini bir telefonla yaptın. Benim istediğimi yaptığını söylüyorsun. Sana inandım. Paranı aldın. Daha?"</p>

  <p>"Muazzez Hanım'ı kimin öldürdüğünü bilmek istemiyor musunuz?" dedim.</p>

  <p>"İstiyorum" dedi Kadir Güler. "Eninde sonunda namus meselesi bir bakıma..."</p>

  <p>Devam edecekmiş gibi durdu. Araya girmedim-Oturduğu yerden duvardaki fotoğraflara baktı bir iki saniye. sonra devam etti.</p>

  <p>"İstemeyebilirim de" dedi. "Emniyet kuvvetlerine bırakabilirim. B ir politikacıyım şunun şurasında. Duruma bakar. Esas sen neden kurcalamak istiyorsun ? Pir aşkına iş yapacak adam olmadığını öğrendim artık."</p>

  <p>"Muazzez Hanım'ı çok sevdim diyelim" dedim.</p>

  <p>"Muazzez'i kimse sevmezdi" dedi Kadir Güler. "Huysuz, aksi, her şeyi kendisinin bildiğini düşünen bir kadındı. Doğru dürüst bir şey söyle de inanayım."</p>

  <p>"Ama kızmak yok" dedim.</p>

  <p>"Tamam. Yok" dedi.</p>

  <p>Katilin kendisi olduğunu söylememi bekliyormuş gibi bakıyordu yüzüme.</p>

  <p>Katilin kendisi olduğunu söylemeye niyetim yoktu.</p>

  <p>"Kıçımı kurtarmak için" dedim.</p>

  <p>"İyi bir neden" dedi. "Ama anlayamadım alakayı."</p>

  <p>Güzel kahveme baktım. Bir yudum kalmıştı fincanın içinde. Ama soğumuştu muhakkak. Boş ver.</p>

  <p>"Alaka şu" dedim. "Polislere o akşam benim de oraya gideceğimi bildiğinizi söylemediniz şimdiye kadar. Çünkü bana ihtiyacınız vardı. Malı denize attığım an ihtiyacınız kalmadı. Yarın ya da bir hafta sonra kararınızı değiştirirseniz ben ne yaparım ? Ya size bir katil lazım olursa yeniden? Havuzun kenarındaki teorinize inanmak çok kolay."</p>

  <p>"Elin sağlam olsun istiyorsun kapına dayanırlarsa" dedi.</p>

  <p>"Küçük bir ihtimal, ama evet" dedim. "Beğendim bunu" dedi Kadir Güler. "Ya senin istediğin gibi oynamazsam ne olacak ?"</p>

  <p>"Kapıma dayanırlarsa, bakın yeniden söylüyo rum, küçük bir ihtimal, sizi veririm onlara" dedim.</p>

  <p>"Allah Allah!" dedi Kadir Güler. "Bu fikri bir yerden hatırlıyorum ama neyse. İşe yarayabilir. Bunu bir şeye dayandırman gerek biliyorsun."</p>

  <p>"Kolay" dedim. "Zaten sevmiyordunuz karınızı. Huysuz, aksi, her şeyi kendisinin bildiğini düşünen bir kadındı. Sinan Bozacıoğlu'nu korkutayım derken eski bir hikâyeyi yumurtladığınız için azarladı sizi. İş büyüdü. Erkekliğinize laf attı. Dayanamadınız."</p>

  <p>"Koray yanımızdaydı" dedi Kadir Güler. "Hikâyeni desteklemezse."</p>

  <p>"Koray Şimşek sizden önce çıktı Hi-Mem'den" dedim.</p>

  <p>"Korkulur senden Remzi Ünal" dedi gözlerini kocaman kocaman açarak. "Korkulur senden. Bunu nereden biliyorsun?"</p>

  <p>"Ben bilirim" dedim.</p>

  <p>Kadir Güler partisinin genel başkanlığına adaylığını koyup koymamaya karar veriyormuş gibi düşündü beş saniye kadar. Hani heykel gibi...</p>

  <p>"Ben çıktığımda yaşıyordu Muazzez" dedi. "Öğrenmek istiyorsan."</p>

  <p>"Ne konuştunuz ?" dedim.</p>

  <p>"Senin söylediklerini aşağı yukarı" dedi. "Benim beceremediğimi, senin bir telefonla iş hallettiğini. Tabiî o eski hikâyenin ortalığa dökülmesine çok kızdı. Bağrıştık biraz. Ama onu ben öldürmedim."</p>

  <p>Bu sefer masanın üstündeki sumenin yerini beğenmedi, iki parmak kenara aldı.</p>

  <p>"İşin dallanıp budaklandığını söylediniz mi ona?" dedim.</p>

  <p>"O sıra bilmiyordum" dedi. "O Ağababa denen herif sonra, tam polisler aradıktan biraz sonra telefon etti bana. Böyle böyle dedi. Haklı çıktı karı dedim. Sana yolladım Cenk'i."</p>

  <p>"Ne dedi de haklı çıktı Muazzez Hanım ?"</p>

  <p>"Esas kızma nedeni oydu bana Siyasetçisin sen, pisliklerinin ortaya dökülmesini isteyen çok adam vardır falan diye söylendi durdu. Bir duyulursa ne halt edersin... Nasıl temizlersin falan... "</p>

  <p>"Siyasette başarılı olmanızı istiyordu yani?" dedim.</p>

  <p>Kadir Güler kafasını kaldırıp duvarları dolduran fotoğraflara baktı cevap vermeden önce.</p>

  <p>"Daha fazlası" dedi. "Hakkını yememek lazım. Ben bu mevkiye geldiysem onun sayesinde geldim aslında"</p>

  <p>"O kadar..." dedim.</p>

  <p>"Bu parti bir kadın ilçe başkanını kaldırabilse, bu masada benim yerime o oturuyor olurdu, inan."</p>

  <p>Tam havaya girmişken daha neler sorabilirim diye düşündüm. Cevaplarının doğru olup olmadığını düşünmek sonranın işiydi.</p>

  <p>"Benim evdeyken birisi aradı Muazzez Hanım'ı" dedim. "Bir toplantıdan bahsedildi. Kim aradı biliyor musunuz ?"</p>

  <p>"Bendim canım" dedi Kadir Güler. "O zaman bu bokluklar yoktu ortada Bir ev alma işi vardı, onu konuşacaktık."</p>

  <p>"Çağırmanızı istediği kafasız ?" dedim.<br /></p>

  <p>"Kim olacak. Kardeşi."</p>

  <p>"Sonra sizi bir daha çağırdı demek ki ?"</p>

  <p>"Evet" dedi Kadir Güler. "Sinan denen pezevenkle konuşup fitili alınca acele gelin diye. Ev alma işi de unutuldu gitti patırtıda."</p>

  <p>"Maçka'daki ev dar mı geliyordu ?" dedim.</p>

  <p>"Muazzez kendisine alacaktı o evi" dedi Kadir Güler.</p>

  <p>"Ayrılıyor muydunuz ?" dedim.</p>

  <p>"O kadar uzun boylu değil" dedi Sinan Güler. "Muazzez istese bile Tekirdağ'daki ailesi izin vermezdi. İkimiz de daha rahat ederiz diye düşünmüştük. Ayrı ayrı. Arada sırada"</p>

  <p>Hafif hafif gerildiğini hissettim Kadir Güler'in. Aile meselelerinden ayrılmakta fayda gördüm.</p>

  <p>"Hi-Mem'den gittikten sonra telefon ettiniz mi sonradan ?" dedim.</p>

  <p>Hi-Mem'den çıktıktan sonra karısını aramış olmasının kendisi için iyi mi kötü mü olacağına karar veremiyormuş gibi tereddüt etti Kadir Güler konuşmadan önce. "Ettim" dedi. "Keşke etmeseydim."</p>

  <p>"Ne konuştunuz ?" dedim.</p>

  <p>"Belki biraz yumuşatırım diye aramıştım" dedi Kadir Güler. "Daha bok oldu iş. Nevri döndü iyice. Bağırmaya başladı deliler gibi."</p>

  <p>Olabilir, dedim içimden. Olabilir.</p>

  <p>Artık gitsem iyi olur diye düşündüm. Son bir hamlem kalmıştı. Önemli bir şey söyleyecekmişim gibi yerimde kıpırdandım.</p>

  <p>"Karınızı kimin öldürdüğünü biliyorum galiba" dedim Kadir Güler'e.</p>

  <p>"Ha siktir!" dedi odasına girdiğimden beri üçüncü kez. Dudaklarıyla söyledi bunu yalnızca, gövdesinde, yüzünde tek bir kas oynamadı. Koltuğuna geriye doğru tam olarak yayılmıştı, iki eli iki yandan masadaki sumenin iki kenarını okşuyordu fark edilmesi zor küçük hareketlerle. Deminki kararsız görünen adam gitmiş, Mussolini ile Cengiz Han birlikte girivermişlerdi odaya "Bence de!" dedim, "Emin değilsin ama?" dedi gözlerimin içine bakarak. "Yoksa gevelemezdin lafı deminden beri o kadar." "İnsan neden emin olabiliyor ki bugünlerde?" dedim. "İkiz kuleleri kimin indirdiğine dair bile bir sürü tevatür var ortalıkta."</p>

  <p>"Afganistan'a atılan bombalar tevatür değildi ama" dedi.</p>

  <p>"Ayni fikirdeyim" dedim. "O zaman ?" dedi.</p>

  <p>"Yanlış yeri bombalatmaktan korkuyorum" dedim.</p>

  <p>"Elini korkak alıştırmak iyi değildir" dedi Kadir Güler.</p>

  <p>Duvardaki fotoğraflara baktım cevap vermeden önce. Elimi korkak alıştırmakla ilgili bir problemim yoktu. Problemim, kendisinin elini korkak alıştırmamış oluşuyla ilgiliydi. Ya da öyle görünmek istemesiyle.</p>

  <p>"Elini korkak alıştırmak iyi değildir" dedi Kadir Güler yeniden. "Söyle! Ne lazımsa yapalım!"<br /></p>

  <p>"Daha değil" dedim.</p>

  <p>"Neden?"</p>

  <p>"Söylersem yapacağınız şey işleri daha da karıştırır diye korkuyorum" dedim.</p>

  <p>"Biraz hareket iyidir" dedi Kadir Güler.</p>

  <p>"Emniyet kuvvetlerine güvenen politikacıya ne oldu?" dedim.</p>

  <p>"Siktir et emniyet kuvvetlerini" dedi.</p>

  <p>"Şöyle yapalım isterseniz" dedim. "Bakmam gereken bir iki şey daha var. Emin olmak için. Siz eve gidin en iyisi. Ya da havuza Masaj falan yaptırın, ne bileyim. Biraz sakinleşin. Ben durumu kesinleştirince size haber edeyim. Bana gelirsiniz olmazsa"</p>

  <p>"Bu süre, bir şekilde, Muazzez'i öldüren orospu çocuğunun ortadan kaybolmasına yararsa bozulurum ama" dedi Kadir Güler. Bozulmasının maliyetlerini bana hatırlatmak ister gibi gülümsedi.</p>

  <p>Ben ayağa kalktım.</p>

  <p>"Söz" dedim. "Karınızı öldürenin ruhu duymayacak olanı biteni ben size bildirmeden önce."</p>

  <p>Kadir Güler beni geçirmek için ayağa kalkmaya yeltenmedi bile. Kaykıldığı koltuğunda şöyle bir kımıldattı kıçını. Sonra sağ eliyle uzanıp masanın altında bir yerlerden bir çekmeceyi çekti. Elini daldırdı. Dedeman Oteli'nin havuzunda gördüğüm koca tabancayı çıkardı. Eliyle tarttı. Masanın üstüne koydu. Sonra avucunu bir pençe gibi tabancanın üstüne yerleştirdi.</p>

  <p>"Biz verilen sözü böyle anlarız" dedi gözlerimin, içine bakarak.<br /></p>

  <p>En az onun kadar ciddi bir ifadeyle kafamı salladım.</p>

  <p>"Hoşça kalın" dedim. "Bir ricam var. Cenk beni atabilir mi gideceğim yere. Arabamı almadım."</p>

  <p>"Ne demek..." dedi Kadir Güler. "Ne demek rica... Derhal."</p>

  <p>Tabancanın üzerindeki elini telefona götürdü. Üç tuşa bastı bir kez daha ahize elindeyken. sonra kulağına götürdü.</p>

  <p>"Cenk nerede ?" dedi telefona havlıyor gibi.</p>

  <p>Cevabı bekledi.</p>

  <p>"Siktir et kıymalıyı mıymalıyı" dedi. "Dinle. Bir arkadaş var burada Aşağıya iniyor. Cenk'e söyle bıraksın istediği yere. Opel'i alsın. Sonra yer kıymalısını."</p>

  <p>Ahizeyi yerine bırakıp yüzüme baktı.</p>

  <p>"Teşekkür ederim" dedim.</p>

  <p>Çok derin bir şeyler düşünüyormuş gibi kafasını salladı. Tabancayı avuçlayıp çekmeceye geri koydu.</p>

  <p>"Bekliyorum" dedi çekmeceyi gürültüyle yerine itip.</p>

  <p>"En çok iki saat" dedim. "Haber edeceğim."</p>

  <p>Tepkisini beklemeden dönüp elimi kapıya attım. Saatime baktım odadan çıkıp kapıyı ardımdan kapamadan önce. Koridorda kimseler yoktu. Sonra geriye döndüm birden. Kapıyı açıp kafamı içeriye uzattım.</p>

  <p>Kadir Güler ayakta duruyordu koltuğunun önünde. İki elini yumruk yapmış, masaya</p>

  <p>dayamıştı. Gözleri masanın kenarındaydı.</p>

  <p>"Pardon" dedim kafasını kaldırıp beni görmesini beklemeden.</p>

  <p>Sessizce yüzüme baktı.</p>

  <p>"Abbas Ağa Sokak'ta hırsızlık çok mu oluyordu?" dedim.</p>

  <p>"Hi-Mem'e girdiler iki kere sonbaharda" dedi. "Hatta Beşiktaş emniyet amirine rica ettim biraz göz kulak olsunlar diye."</p>

  <p>Kafamı salladım bir şey söylemeden. Kadir Güler de bana bir şey sormadı. Kapıyı çektim. Neden merdiven otomatiğini yaptırmadınız diye sormayayım dedim artık içimden.</p>

  <p>Koridordan yürüdüm geldiğimiz yöne doğru. Kapılar hâlâ kapalıydı. Arkalarından ses gelmiyordu. Merdivenlerden indim ağır ağır.</p>

  <p>Cenk Bozer resepsiyon masasının yanında bekliyordu. Sakallı adam gitmişti. Sacit ile Kudret de ortalarda yoktu. Memleketin en az seyredilen haber programındaki spiker kimsenin kendisini dinlemediğinin farkında olmadan anlatıyordu bir şeyler öylesine. Merdivenlerden indiğimi görünce bana doğru ilerledi Cenk Bozer.</p>

  <p>Yüzünde beni gördüğüne sevinmiş gibi bir ifade vardı.</p>

  <p>"Merhaba Remzi Abi" dedi. "Sen miydin?"</p>

  <p>"Merhaba" dedim. "Kıymalı ziyafetini yarım bıraktırdım galiba"</p>

  <p>"Aman abi" dedi elini ağzına götürerek. "Yemediğimiz şey mi? Bir gün buyur, beraber yiyelim."</p>

  <p>Acıkmış mıydım ? Bilmem.</p>

  <p>"Küfretti mi Koray Bey çok arkamdan?" dedim. Her anlama gelebilecek bir el işareti yaptı Cenk Bozer.<br /></p>

  <p>"Burası ne zaman kapanıyor?" dedim. "Kadir Abi ne zaman çıkarsa" dedi döner kapının önünde önce benim geçmemi beklerken. "Senin evin nerede?" dedim arkama doğru. "Dolapdere'de Remzi Abi" dedi. "Bilgi Üniversitesi'nin arkasında."</p>

  <p>"İyi yer" dedim. "Kızları görüyorsundur okula gelip giderlerken."</p>

  <p>"Yok be abi" dedi. "Benim ev arkalarda. Kız mız gördüğü yok. Bir ara bir taşınma lafı oldu ya, gerisi gelmedi."</p>

  <p>Dışarısı iyice soğumuştu. Nemle birleşince yakıcı bir etkiye ulaşıyordu. Paltoma sarındım. Cenk Bozer'in üstünde ilk gördüğümde giydiği mont vardı, "İşin bitince araba sende mi kalıyor?" dedim. "Duruma bakar" dedi Cenk Bozer. "Bazen işimiz hiç bitmez." Bir adım önümden yürüyordu. Opel Corsa iki 4x4'ün arasında duruyordu elli metre kadar ileride. Cenk Bozer elinde tuttuğu uzaktan kumandayı otomobile doğru uzatınca keyfinden vik vik diye iki ses çıkardı otomobil. Ben yolcu kapısına doğru yöneldim. Cenk Bozer neden arkaya oturmadığıma şaşırmış gibi baktı.</p>

  <p>İki yandan aynı anda bindik otomobile, ilk denemede çalıştı Opel Corsa. Dört tarafımızdaki pencereler buğudan dışarıyı göstermiyordu. Cenk Bozer birtakım düğmelere bastı, birtakım düğmeleri çevirdi. Uzun süre dinlenirse insanın uykusunu getirecek bir hırıltı kapladı otomobilin içini.</p>

  <p>"Nereye gideceğiz Remzi Abi ?"</p>

  <p>"Benim eve."</p>

  <p>Gaza bir iki kere hafif hafif yüklendi. Ön camın alt tarafından ince bir çizgi halinde çekilmeye başladı buğu.</p>

  <p>Emniyet kemerini bağlamak için biraz uğraştım. Sonra koltuğa iyice yerleştim arkama yaslanıp.</p>

  <p>Cenk Bozer el frenini indirip, Opel Corsa'yı geri vitese taktı.</p>

  <p>İki kere ileri geri gidip kurtulduk 4x4'lerin arasından. Arkamızdan gelen CocaCola kamyonuna yol vermek için biraz bekledik. sonra yumuşak bir hareketle çıktık yola Cenk Bozer bağlamamıştı emniyet kemerini.</p>

  <p>"Ne zamandan beri çalışıyorsun patronların yanında?" dedim derin bir nefes aldıktan sonra Buz gibi hava, hara'mda istediğim kadar derinlere gitmedi ama idare etsindi artık.</p>

  <p>"Bir yıl oldu aşağı yukarı" dedi Cenk Bozer. Yüzüme bakmadı, dikkati yolda gibiydi.</p>

  <p>Ortabahçe Caddesi'nde el ayak çekilmişti sanki. İki yana dizilmiş otomobillerin arasından rahatça ilerliyorduk. Kimi dükkânların vitrinlerinde ışık vardı içlerinde kimselerin olmamasına karşın. Caddeyi boydan boya kaplayan bez pankartta "Delikanlı Adam Renkli Takım Tutmaz" yazıyordu.</p>

  <p>"Memnun musun ?" dedim, "İşinden ?"</p>

  <p>"Başımıza gelen felaket olmasaydı Allah'tan daha ne isterim durumundaydım abi aslında" dedi. "Ne ayda?"</p>

  <p>"Esas memleket?" dedim.</p>

  <p>"Sivaslıyım abi" dedi nihayet bana dönüp cevap ererek. Yüzünde bir gülümseme belirmişti sanki.</p>

  <p>İşe başlasam ufaktan ufaktan artık diye düşündüm. Dur bakalım dedim sonra "Kadir Abin de Sivaslı, değil mi?" dedim.</p>

  <p>Yüzündeki gülümseme daha da genişledi.</p>

  <p>"Evet" dedi. "Sivaslıdır sağ olsun. Babamın uzaktan akrabası olurmuş. Babam ölünce cenazeye geldim istanbul'a Kadir Abi'nin sağlam bir adama ihtiyacı varmış, bırakmadı beni."</p>

  <p>"Askerlik?" dedim.</p>

  <p>"Komandoydum" dedi sanki bu konuda daha fazla konuşmak istemiyormuş gibi sertçe. Oysa övünmesi gerekirdi. Üstelemedim.</p>

  <p>"Sigaran var mı?" dedim.</p>

  <p>"Torpidoda olacak" dedi başıyla işaret edip.</p>

  <p>Torpidoya uzanıp açtım. Karmakarışık duran evrakların en tepesinde altı paket açılmamış Virginia Slims, en üstlerinde açık bir uzun Marlboro paketi vardı. Marlboro'yu elime aldım. Arkasından Amor marka bir prezervatif kutusunun kenarı gözüktü. Marlboro'dan bir tane çıkarıp dudaklarımın araşma yerleştirdim. Paketi Cenk Bozer'e doğru uzattım.</p>

  <p>Başını salladı.</p>

  <p>Cebimden çakmağımı çıkarıp sigaramı yaktım. Torpidoyu açıp aldığım yere bıraktım paketi.</p>

  <p>Pazar kurulan meydandaki köpekler üzerimize geldiklerinde gidişimiz hiç yavaşlamadı. Yanımızdan havlayarak koştular. Sağa, yokuşa vurunca bıraktılar peşimizi. Opel Corsa'nın ön camı tümüyle kurtulmuştu buğudan. Cenk Bozer hafif yan oturuyordu direksiyonda Otomobil yokuşta hafif hafif bağırıyordu. Chefs Restaurant'ın önünde iki otomobil dokunmuştu birbirlerine, şoförleri bağrışıyordu.</p>

  <p>Barbaros Bulvarı'nın üst tarafına kavuşuncaya kadar sessizlik içinde gittik. Ben sigaramı içtim efendice. Cenk Bozer konuşmadı.</p>

  <p>Üst geçitten inip bulvara dahil olduk. Opel Corsa hızlandı trafiğin izin verdiğince.</p>

  <p>Pencereyi indirip sigarayı attım. Buz gibi bir ayaz vardı dışarıda. Otomobilin içi sıcaktı. Uykum gelmese eve gidene kadar dedim kendi kendime. Gelmemeliydi. Lafa nereden gireyim diye düşündüm.</p>

  <p>"Yukarı gelirsin, pantolonunu da veririm" dedim. "Yıkadım."</p>

  <p>Önce ses çıkarmadı Cenk Bozer. Neden söz ettiğimi anlamamış gibiydi. sonra düştü jetonu.</p>

  <p>"Hatırlatma be Remzi Abi" dedi. "Hatırlatma. Ne kötü oldum o gün. Hâlâ utanıyorum. Demek yıkadın. Sağol... Elin dert görmesin."</p>

  <p>"Dert değil" dedim. "Ne olacak, atıverdim makineye."</p>

  <p>"Hiç olmazdım ya öyle..." dedi başını iki yana sallayarak. "Nasıl olduysa..."</p>

  <p>"Olur bazen" dedim önümdeki yola bakarak. "Birayla cilalamak iyidir, ama seninki biraz fazla kaçmış "</p>

  <p>Önümüzdeki Halk Otobüsü mü saçmaladı, Cenk i Bozer mi farkına varamadım. Adam sola sinyalini vermişti duraktan ayrılırken. Sıkı bir fren yaptı Cenk Bozer. Emniyet kemerim gerildi omuzlarımdan aşağı. Sıyırdık. Arkamızdan kornalar çaldı.<br /></p>

  <p>"Yavaş yavaş" dedim. "Heyecanlanma yahu. O kadar büyük suç değil esrar içmek."</p>

  <p>İki eliyle sıkı sıkı sarıldı direksiyona Cenk Bozer. Birden sıradan bir İstanbul şoförünü kızdıracak kadar yavaşlamıştı Opel Corsa "Yok abi" dedi. "Sen öyle birden söyleyince..."</p>

  <p>"Ne olacak canım" dedim. "Aramızda..."</p>

  <p>Balmumcu Kışlası'nın karşısındaki kırmızı ışıklarda salimen durduk. Yıldız Posta Caddesi'nden bir ambulans gelip önümüzden geçti bağıra çağıra Arkasından dörtlüleri yakmış bir otomobil fırladı.</p>

  <p id="sigil_toc_id_1">Cenk Bozer bana döndü.</p>

  <p>"Nerede verdim façayı?" dedi yarı mahcup gülümseyerek.</p>

  <p>"Cebinde unutmuşsun" dedim.</p>

  <p>"Sen sarsaydın Remzi Abi bana ceza olarak" dedi sırrını paylaşmış olmanın verdiği cesaretle. Biraz rahatlamıştı.</p>

  <p>Hazır kırmızı ışıkta bekliyorken diyeyim diyeceğimi dedim. Hani kimseye çarpmasın diye.</p>

  <p>"Herhalde o akşam Muazzez Hanım'ın cesedini görünce heyecanlandın esas" dedim. "Ondan da olabilir."</p>
</body>
</html>
