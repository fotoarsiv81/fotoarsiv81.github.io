<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.9</h1>

  <p>"Sinancığım" polislerin arkasından baktı istekası elinde, sonra arkadaşlarına döndü, en son bana Eli kemerinin arkasına gitmedi ama Ne yapacağı konusunda kararsız gibiydi.</p>

  <p>Elimdeki istekayı masanın üzerine bıraktım. Soluğum düzene girmişti biraz.</p>

  <p>Sağımı solumu çekiştirdim. Üçü de beni izliyordu.</p>

  <p>Vaktim azdı. Çok azdı. Momenti kaçırmadan söyleyecek akıllıca bir şey bulmam gerekiyordu. Kafamı hızla çalıştırdım. Aklıma bir şey gelmedi.</p>

  <p>"Siktir git hadi!" dedi Sinan Bozacıoğlu sonra. Sinan Bozacıoğlu olmalıydı. Başka bir Sinan büyük tesadüf olurdu. Hayatta bu kadar büyük tesadüflere yer yoktu. Bende hareket görmeyince yeniden konuştu. "Bir daha görmeyelim seni burada Tamam mı ?"</p>

  <p>İki elim yana açık, yaklaştım.<br /></p>

  <p>"Gelme lan üstüme" dedi bir adım gerileyerek "Bak fena olacak!"</p>

  <p>Zihnim açıldı birden.</p>

  <p>"Kadir karar vermeden biraz konuşmalıyız" dedim.</p>

  <p>Durdu. Doğru anladığından emin olmak istiyordu.</p>

  <p>"Ne Kadir'i?" dedi. "Ne kararı?"</p>

  <p>"Bok çukuruna hangimizi iteceği konusunda" dedim.</p>

  <p>"Ne diyor lan bu ?" dedi pilot montlu.</p>

  <p>"Dur biraz" dedi ona Sinan Bozacıoğlu. Bana döndü.</p>

  <p>"Ne diyorsun sen ?" dedi.</p>

  <p>"Kapıdan içeri giren polisler hep trafikçiler olmayabilir" dedim. "Burasını bulmak kolay."</p>

  <p>"Uzayın siz biraz" dedi Sinan Bozacıoğlu pilot montlu ile atkuyrukluya "Emin misin Sinan?" dedi pilot montlu. "Herif iyi mala benzemiyor."</p>

  <p>Yüzünde ciddi bir ifade vardı, ama mavrayı kaçıracağı için üzüldüğüne emindim. "Uzayın siz dediim... "</p>

  <p>Cebimden sigaramı çıkardım. Sinan Bozacıoğlu'na tuttum.</p>

  <p>"Sonra belki" dedi. "Gel şöyle oturalım"</p>

  <p>Dördümüz birden kapıya doğru ilerledik. Biz kapının hemen yanındaki masanın önünde durduk. Diğer ikisi sallanan kapıyı bir kez daha sallandırdılar.</p>

  <p>"Otur abi" dedi Sinan Bozacıoğlu.</p>

  <p>"Abi"ye terfi ettik hemen dedim içimden. Bu tür dereceye'de kolay terfi ediliyordu.</p>

  <p>Oturduğum yerden pilot montlu ile atkuyruklunun caddenin aşağısına doğru gittiklerini görebiliyordum. Red Kit hikâyelerinin salonlarındaki sandalyelerden karşımdakine Sinan Bozacıoğlu oturmuştu. Onun açısından ne görünüyordu anlayamadım. Sigaramı yakmamıştım.</p>

  <p>"Bir şey içer misin ?" dedi sonra</p>

  <p>Kendi evindeymiş gibi rahat oturuyordu karşımda. Uzun deri paltosunun altına boğazlı siyah bir kazak giymişti. Yeni bırakılmaya başlamış gibi gözüken bir sakalı vardı. Kumral saçları kısaydı, kafasına doğru basılmış kulakları vardı. Gözlerinde sert bakışlarla bastırılmaya çalışan bir saflık okudum.</p>

  <p>"Kahvem yarım kaldı" dedim.</p>

  <p>Sinan Bozacıoğlu arkasını dönüp bardaki kıza bağırdı.</p>

  <p>"Bir kahve! Bir bira!"</p>

  <p>Bana doğru eğildi sonra</p>

  <p>"Ne ayak?" dedi.</p>

  <p>"Eğer salak değilsen çok cesursun anlaşılan" dedim.</p>

  <p>Salak lafına alınmadı. Cesur olduğuna inanmasını doğal karşıladım. Yüzündeki soru ifadesi silinmedi ama.</p>

  <p>"Dünya âlem seni arıyor" dedim. "Daha da arayacak. Belki polisler de. Sen ortalıktasın." Güldü. Kendinden emin bir gülüştü bu. "İnsan en iyi ilk aranacağı yerde saklanır" dedi. "Bir filmde vardı."</p>

  <p>"O filmi ben de gördüm" dedim. "Her zaman çalışmaz."<br /></p>

  <p>Kendimi gösteren bir hareket yaptım elimle.</p>

  <p>Kafasını salladı, ikna olmamıştı belki.</p>

  <p>"Sen aslında Selma'yı arıyordun" dedi.</p>

  <p>"Seni bulmak için arıyordum" dedim.</p>

  <p>"Neden?" dedi.</p>

  <p>Arkasından uykulu bakışlı kızın elinde bir tepsiyle geldiğini gördüm. Sustum. Sigaramı ağzıma götürdüm. Kız kahvemi ve birayı masaya bıraktı. Dünyada hiçbir şey onu şaşırtamazmış havalarıyla gitti.</p>

  <p>Sigaramı yaktım.</p>

  <p>"Neden ?" dedi Sinan Bozacıoğlu yeniden. Bir yudum bira çekti sonra.</p>

  <p>"Paçamı kurtarmak için" dedim. "Belki de seninkini."</p>

  <p>"Ne gibi?" dedi.</p>

  <p>Giriş cümlelerinin hiçbirini kullanmamaya karar verdim birden.</p>

  <p>"Kadir Güler" dedim, "Önce karısını senin öldürdüğünü düşünüyordu. Bir ara kendisinin öldürdüğünü söyledi. Ayrıldığımızda benim öldürdüğüme karar vermişti. Şu anda hangimizi seçtiğini bilmiyorum."</p>

  <p>Kocaman, gerçek bir ıslık çaldı Sinan Bozacıoğlu. Lafım bitince kahvemden bir yudum almıştım, iyi geldi. Antrenmanlardan sonraki kahve gibi.</p>

  <p>"Yapma yahu" dedi. "Peki kim öldürdü esas ?"</p>

  <p>"Bilmiyorum" dedim.</p>

  <p>"Polis?" dedi Sinan Bozacıoğlu.</p>

  <p>"Onlar da bilmiyorlar bence" dedim, "İşin içinden çıksalaıdı gazetelere yansırdı."</p>

  <p>Birasından bir yudum daha çekti Sinan Bozacıoğlu. Aklına yeni gelmiş gibi sordu.</p>

  <p>"Bu arada sen kim oluyorsun ?"</p>

  <p>Tahminimden daha akıllı olduğuna karar verdim.</p>

  <p>"Muazzez Hanım seninle konuşmam için tutmuştu beni" dedim.</p>

  <p>Bir ıslık daha çaldı.</p>

  <p>"Çok karışık yahu" dedi.</p>

  <p>"Öyle" dedim.</p>

  <p>"Özel detektif misin sen ?" dedi.</p>

  <p>"Evet" dedim.</p>

  <p>Mesleğim üzerine yorum yapmadı.</p>

  <p>"Şimdi ne olacak?" dedi.</p>

  <p>"Biraz konuşacağız" dedim. "İkimiz için de iyi olur bu."</p>

  <p>"Muazzez Abla'yı ben öldürmedim" dedi. "Aklına bir şey gelmesin, tamam mı? Tırnağım kadar sevmezdim kadını, ama niye öldürecekmişim ? Manyak mıyım ben, başıma iş açacağım."</p>

  <p>"Kadir Güler'e bakarsan" dedim, "beni tuttuğu için çok kızmışsın. Muazzez Güler de ileri geri konuşunca, kendini kaybetmişsin. Öyle söyledi. Belki de haklı adam. Çabuk parlıyorsun." , Elimle bilardo masalarının tarafını gösterdim.</p>

  <p>"O manyağın söylediklerine kargalar bile güler" dedi Sinan Bozacıoğlu. "Deminki patırtı başka. Ayrıca anlatırım."</p>

  <p>"Karga değilim ama, ben de gülebilirdim" dedim, daha sonrası hiç komik değildi sana söyleyeyim."</p>

  <p>Gülmeye hiç niyeti yoktu yüzüme bakarken.<br /></p>

  <p>"Seni bulmam için büyük para teklif etti" dedim "Bulunca ağzına sıkacağı tabancayı da gösterdi bana"<br /></p>

  <p>"Ha siktir" dedi Sinan Bozacıoğlu.</p>

  <p>"Bence de" dedim.</p>

  <p>Masada bir sessizlik oldu. Bir yudum kahve ve bir nefes sigara için yararlandım bu sessizlikten. Yarı açık kapıdan gelen soğuk paltoma işlemiyordu, ama yüzümde hissediyordum esintiyi.</p>

  <p>"Muazzez Abla ne konuşmanı istiyormuş benimle ?" dedi sonra Sinan Bozacıoğlu. Bunu bilmemesine şaşırdım.</p>

  <p>"Seni borcunu ödemeye ikna etmemi" dedim.</p>

  <p>"Ne borcu ?" dedi Sinan Bozacıoğlu.</p>

  <p>Buna bir kez daha şaşırdım.</p>

  <p>"Hi-Mem'den aldığın bilgisayar ya da her neyse onların parası" dedim.</p>

  <p>"Kim söyledi bunu sana?"</p>

  <p>"Kendisi. Borcunu ödememişsin. Kocası aramış seni, oralı olmamışsın. Kadın da beni tuttu son çare olarak."</p>

  <p>"Borcumu ödememişim ha?" dedi Sinan Bozacıoğlu biraz da kendi kendine.</p>

  <p>"Hatta" dedim, "Seni bulduğumda biraz da sıkıştırmamı istedi benden. Hani aklın başına gelsin diye."</p>

  <p>Bu ihtimal hoşuna gitmiş gibi gülümsedi Sinan Bozacıoğlu.</p>

  <p>"Sen ne dedin?"</p>

  <p>"İyi bilardo oynayamam dedim."</p>

  <p>"Güzel" dedi Sinan Bozacıoğlu. Kesik kesik güldü sonra. Çok eğleniyor gibi bir hali yoktu oysa.</p>

  <p>"Bu işte bir bokluk var" dedi gülmesini aniden kesip.</p>

  <p>"Hangi işte yok ki ?" dedim.</p>

  <p>"Bokluk şurada" dedi. "Benim Hi-Mem'e ya da Muazzez Abla'ya tek kuruş borcum yok. Seni kandırmış."</p>

  <p>"O zaman niye aratıyordu seni?" dedim.</p>

  <p>"Bilmem" dedi düşünceli düşünceli.</p>

  <p>Kahvem bitmişti. Sigaramı söndürdüm.</p>

  <p>"Kadir Güler neden bulmak istiyor seni?" dedim.</p>

  <p>"Onu biliyorum galiba" dedi Sinan Bozacıoğlu. Deminki gibi kesik kesik güldü. Deminki gibi hiç ama hiç eğlenmediğini anladım. Bir şansım olabilir diye düşündüm.</p>

  <p>"Ben de bilirsem paçayı kurtarma şansımız olabilir" dedim.</p>

  <p>Sinan Bozacıoğlu yüzüme baktı.</p>

  <p>"Siktir et" dedi. "Daha adını bile bilmiyorum. Sana neden güveneyim?"</p>

  <p>"Adım Remzi Ünal" dedim. "Çok güven verici bir adın var" dedi. "Babama söylerim" dedim. "Yine başlamayalım" dedi. "Başlamayalım" dedim. "Bir kahve daha?" dedi. "Ben içeceğim." Başımı salladım cevap yerine. Olumsuz anlamda. Sinan Bozacıoğlu arkasını dönüp elini kaldırdı, bardaki kızın dikkatini çekmeye çalıştı. Önündeki dağı işaret etti sonra</p>

  <p>Pencereden dışarı bakıyordu şimdi. Onunla aynı yöne baktım, insanlar gelip geçiyordu. Sıradan insanlar. Sıradan dertleri olan insanlar. Bizse burada keyfimize bakıyorduk dışardan göz atıldığında.</p>

  <p>Şansımı bir daha denemeye karar verdim.</p>

  <p>"Dükkânı kime devrediyorsun?" dedim.</p>

  <p>"Nereden biliyorsun?" dedi başını çevirmeden.</p>

  <p>"Ağababa'yla konuştum" dedim.</p>

  <p>Hâlâ dışarı bakıyordu. Benim görmediğim ne gördüğünü merak ettim. Uykulu gözlü kız tepsisiz getirdi bu sefer bira bardağını. Masanın ortasına bıraktı. Boşları alırken bana baktı tembel tembel. Bir "İşler yolunda" selamı çaktım gözümü kırparak. Sinan Bozacıoğlu kızın gelip gittiğinin farkında değilmiş gibi yaptı.</p>

  <p>"Salağın tekine..." dedi kendi kendine konuştu gibi. "Bu krizde dükkân devralıyor. Askerden yeni dönmüş, babası evini satıyor iş güç sahibi olsun diye."</p>

  <p>Ağababa'yla konuşmuş olmamı sanki sonradan algıladı. Kafasını sertçe çevirdi bana doğru.</p>

  <p>"Dur ulan" dedi. "Ne zaman gördün sen Ağababa'yı?"</p>

  <p>Güldü kendi söylediğine. Sonra zorla topladı kendini. Yüzüme baktı. Hiç alınmamıştım.</p>

  <p>"Sen uğradıktan biraz sonra" dedim. "Güzel dükkân. Geniş."</p>

  <p>"İçeri de mi girdin ?" dedi.</p>

  <p>"Ağababa beni senin o salak sandı" dedim.</p>

  <p>"Yahu" dedi Sinan Bozacıoğlu. "Sen bu özel hafiyelik işini bayağı ciddiye alryorsun be... Para da vermişsindir o açgözlüye."</p>

  <p>"Sonra geri aldım" dedim.</p>

  <p>Dudaklarını gererek güldü. Dişlerinin bakıma ihtiyacı olduğunu fark ettim o gülerken. Yeniden dışarı baktı.<br /></p>

  <p>"Seni sevdim biliyor musun Remzi Ünal" dedi. "Dur bir çişe gideyim."</p>

  <p>Kişiliğimle ilgili kuşkulara kapılmaya başlayarak şişman polisin gittiği yöne doğru yürümesini seyrettim Sinan Bozacıoğlu'nun. Herkes sevmeye başlamıştı beni. Herkes seviyordu, ama doğru dürüst bir şey anlatmıyordu. Belki biraz daha az sevmelerinde yarar vardı. Bunu aklının bir köşesine yazdım. Sinan Bozacıoğlu'nun tuvalete gitmek için yola çıkıp arkalarda bir kapıdan dönmemek üzere uzaklaşma ihtimalini de düşündüm. Ama yerimde oturdum. Benden öğrenmesi gereken şeyler vardı daha. Eh, benim de ondan öğrenmem gereken şeyler olduğuna göre ben de ön kapıdan çekip gitmiyordum. Paltoma biraz daha sarıldım.</p>

  <p>Bir kahve daha isteyebilirdim uykulu kızdan. Vazgeçtim.</p>

  <p>Bir sigara daha yakabilirdim. Vazgeçtim.</p>

  <p>Sokağa bakmaktan da vazgeçtim. Bakmaya değecek iki tip girmişti içeri.</p>

  <p>Sinan Bozacıoğlu'nun "İnsan en iyi ilk aranacağı yerde saklanır" teorisinin yerle bir olduğunu anladım herifleri görünce, insan kaderini filmlere bağlamamalıydı her zaman.</p>

  <p>Tiplerin kocaman olanı Mr. T'ye benziyordu. Belki biraz daha büyük. Böyle tipler kof olur genellikle, Ama niyet belirtir. Bizimkinin niyetinin iyice bozuk olduğu giydiği kolsuz anoraktan belli oluyordu. Anorağın dolgu maddesiyle artırılmış kalınlığı, adamın olduğundan daha heybetli görünmesine neden oluyordu. içine boğazlı bir kazak giymişti. Bacakları blucininin dikişlerini neredeyse patlatacaktı. Neyse ki saçlarını Mr. T gibi kestirmeye cesaret etmemişti. Ensesi neredeyse yoktu. ikincisi tam bir yılandı.</p>

  <p>Bir yılan nasıl tarif edilir?</p>

  <p>Charles Bronson'un gözlerini alın; Prens Charles'ın yüz yapışma yerleştirin; Oliver Kahn'ın dudaklarını, Saddam Hüseyin'in çenesini, Nihat Kahveci'nin kulaklarım ve Mike Tyson'ın burnunu bu yüzde bir araya getirin; Yeni Karamürsel'deki en süslü damat elbisesini giydirin incelikten kopacak gibi duran gövdesine: işte yılanınız.</p>

  <p>Yılan, içeri girer girmez gözlerini benim üzerimden geçirip boş salonu hızla taradı. Madonna konserine karaborsa bilet satmaya çalışan birinin tavırlarıyla bara doğru yürüdü. Mr. T kapının yanında duruyordu. Kollarını gereğinden çok kabartmıştı. Bana bakmıyordu.</p>

  <p>Uykulu kızın yerinde olsam çoktan uyanırdım.</p>

  <p>O da öyle yaptı mecburen. Oturduğum yerden yüzünde müthiş bir korku ifadesi gördüm. Bence haklıydı korkmakta. Konuşurlarken gözü çok kısa bir an tuvalet yönüne doğru kaydı. Ama başını salladı cevap yerine. Sinan Bozacıoğlu'nun birasını elime alıp ağzıma götürdüm. Acı geldi. Nasıl içerler bu mereti dedim kendi kendime.</p>

  <p>Yılan tezgâhın arkasındaki şişeleri göstererek bir şey istedi kızdan. Kız arkasını döndü hazırlamaya koyuldu. Ben bir sigara yaktım. Yılan sırtını bara vermiş, boş salonu seyrediyordu. Göz göze gelmedik.<br /></p>

  <p>Sigaramı masadaki kül tablasına yanar biçimde bıraktım. Ayağa kalktım. Alımdaki sandalye zeminde kayınca gürültüyle gıcırcadı. Mr. T kafasını çevirdi. Yılan oralı olmadı. Yere bakarak tuvaletlerin olması gereken yöne doğru ağır adımlarla yürüdüm. Önünden geçerken Yılan'ın bana baktığını hissettim. Ben ona bakmadım ama.</p>

  <p>Karamsar Bar'ın tuvaletleri, yine yarım kapılarla girilen bir koridorun sonundaki iki kapının ardındaydı. Koridorun bir duvarı, üst üste konulmuş içecek kasalarıyla doluydu. Sağdaki kapının üzerinde toplu, uzun namlulu bir tabanca, soldakinde jartiyerli bir kadın bacağı resmi vardı. Tabancalı kapıyı ittim. Ortalıkta kimse görünmüyordu.</p>

  <p>Birinin üzerinde "bozuk" yazılı bir karton olan dört pisuvarın karşısındaki üç kabinin de kapısı aralıktı. Teker teker kafamı uzattım içerilerine. Burnuma gelen kokulardan başka bir şey elde edemedim. Gelmişken, deyip pisuvarın lavabolara en yalan olanının önünde vaziyet aldım.</p>

  <p>Elimi yıkarken Mr. T girdi içeriye.</p>

  <p>Klozetlerin içindeki suda yüzüyor olmam gerekirken, dışarıda geziyormuşum gibi baktı bana Sonra benim yaptığımı yaptı. Yüzünü buruşturarak çekti kafasını son kabinin kapısından. Yüzünü buruşturması kokudan değildi ama</p>

  <p>Ellerimi kurulamak için etrafıma baktım. Kâğıt havluların olması gereken kutu boştu. Saçlarımı sıvazladım ıslak ellerimle. Mr. T benden önce çıkmak için hareketlendi. Ona yol verdim.</p>

  <p>Mr. T tabancalı kapıdan çıkar çıkmaz, hiç tereddüt etmeden jartiyerli kapıya girdi.</p>

  <p>Acaba, dedim içimden.</p>

  <p>Koridorun sonundaki sallanan yarım kapıya doğru bir iki adım attım.</p>

  <p>Bir gürültü geldi jartiyerli kapının arkasından. Bir tokat sesi. Ardından bir çığlık.</p>

  <p>Salak, dedim içimden.</p>

  <p>Salak.</p>

  <p>Geri dönmeyi aklımdan geçirdim bir an. Vazgeçtim sonra. Fiyatın biraz yükselmesini beklemeye karar verdim. Bir iki tokattan bir şey çıkmazdı.</p>

  <p>Bilardo salonuna girdim. Yılan aynı noktadaydı. Elinde uzun bir bardakta, renkli bir içki vardı. Kız barın arkasında, Yılan'la arasına üç metre koymuş, bir şeyler yıkıyordu. Masama doğru yürüdüm. Yerime oturdum. Bıraktığım sigaranın külü uzamıştı, söndürdüm. Dışarıya bakmaya başladım.</p>

  <p>Çok beklemedik.</p>

  <p>Mr. T ile Sinan Bozacıoğlu tuvalete açılan koridorun sallanan kapısından çıktılar.</p>

  <p>Sanki Sinan Bozacıoğlu kapılardan daha çok sallanıyordu. Boştaki elini ağzına götürmüştü. Mr. T sıkı sıkı tutuyordu oğlanın öteki kolundan. Düşmesin diye değil ama Öteki elinde bir tabanca vardı, iğrenmiş gibi namlusundan taşıyordu.</p>

  <p>İkili Yılan'ın önüne kadar geldi. Mr. T bir şeyler söyledi Yılan'a, duyamadım.</p>

  <p>Sinan Bozacıoğlu'nu adamın önüne doğru itti. Oğlan bana baktı düştü düşecek iki adım atarken. Gözlerinde korku vardı. Fiyat arttı dedim içimden. Bakalım ne kadar artmıştı.</p>

  <p id="Sigil_toc_id_1">Yılan Mr. T'ye bir şeyler söyledi. Mr. T tabancayı barın üstüne bıraktı, sonra bana doğru yürüdü. Gözlerini hiç üzerimden ayırmadan önüme geldi. Sinan Bozacıoğlu bırakıldığı yerde kalmıştı. Yere bakıyordu.</p>

  <p>"Patron siktir olsun gitsin, diyor" dedi Mr. T. "Hesabı ödemesen de olurmuş."</p>

  <p>Bir deneyeyim, dedim içimden.</p>

  <p>"Patronuna söyle, üçlü bir parti çevirebiliriz isterse" dedim.</p>

  <p>"Ha!" dedi.</p>

  <p>"Sen git söyle..." dedim. "Üçlü daha heyecanlı olur diyor, de."</p>

  <p>Kafasını iki yana doğru salladı. Bu konuda bir karar almaya çalıştığı yüzünden anlaşılıyordu. sonra geri döndü. Bara doğru yürüdü. Adımları gelirken attıklarından daha az kendinden emindi.</p>

  <p>Ne konuştuklarıyla ilgilenmiyormuş gibi dışarıya baktım.</p>

  <p>Yılan kafasını iki yana salladı, barın üstündeki tabancayı cebine koydu. Elinde uzun bardağı masama doğru yürümeye başladı. Mr. T Sinan Bozacıoğlu'nun yarım adım ötesindeydi. Benimle ilgilenmeyi Patronuna bıraktığına memnun olmuş gibi görünüyordu.</p>

  <p>"Buyur" dedim Yılan masamın tepesine dikilince "Otur da laflayalım."<br /></p>

  <p>Oturmadı.</p>

  <p>"Sen de kim oluyorsun?" dedi. "Üçlü müçlü?"</p>

  <p>Yakından bakınca yılandan çok bir karıncayiyene benziyordu suratı.</p>

  <p>"Kötü bir bilardo oyuncusu, iyi bir ikiyüzlü alçağım" dedim.</p>

  <p>"İkiyüzlü alçakları severim" dedi yüzünde kıl oynamadan.</p>

  <p>"Otur o zaman" dedim.</p>

  <p>Oturdu. Bardakileri rahatlıkla görebilmek için sandalyesini masaya yan duracak biçimde yerleştirdi. Bakmadı o tarafa ama;</p>

  <p>"Ne istiyorsun ?" dedi. Bakışlarıyla tartmaya çalışıyordu beni.</p>

  <p>"Demin iki polis vardı burada" dedim. "Seninkine baktılar. Geri gelebilirler." Yalan söylemediğim için bir yerlerimin kızarmasından korkmama gerek yoktu. Elime koluma da hâkimdim.</p>

  <p>"Polis mi?" dedi Yılan. Karıncayiyen. Adı neyse.</p>

  <p>"Polis valla" dedim. "Herif çok popüler. Polis arıyor. Ben arıyorum. Sen arıyorsun. Sen buldun önce. Ben yanlış kenefe bakmışım."</p>

  <p>"Sen niye arıyorsun ?" dedi.</p>

  <p>"Belki aynı nedenle arıyoruzdur" dedim. "Güçlerimizi birleştirelim."</p>

  <p>"Öt!" dedi.</p>

  <p>Lafı gevelemekten başka çarem yoktu. Öyle yaptım. Gevşek bir ipin üstünde cambazlık yaptığımın farkındaydım.</p>

  <p>"Senin arama nedenin ile benimki aynıysa, bundan ikimiz de kazançlı çıkabiliriz" dedim.</p>

  <p>"Ee, öt o zaman" dedi. "Kafamı bozmaya başladın."</p>

  <p>Elimdekinin değerinin ne kadar düşük olduğunu biüyordum. Bu kadar erken açamazdım elimi.</p>

  <p>"Oğlanı çağır gelsin" dedim. "Adam gibi konuşalım üçümüz şurada"</p>

  <p>Yılan önce bana, sonra barın önünde süklüm püklüm duran Sinan Bozacıoğlu'na baktı. Yüzünde acayip bir gülümseme belirdi. Hiçbir şey söylemeden bardağını ağzına götürüp kafasına dikti. Yüzünü buruşturdu. Bardağı masaya sertçe vurduktan sonra ayağa kalktı.</p>

  <p>Tüh, dedim içimden. Ya yutturamadık, ya kendi başına karar alamayacağı kadar ciddi bir iş bu.</p>

  <p>Bara doğru yürürken arkasından baktım. Yolun yarısında başıyla beni gösterdi Mr. T'ye. Mr. T bana doğru hareketlendi. Yüzünde küçümseyici bir ifade vardı. Yılan bara ulaştığında bir tane daha anlamında elini vurdu barın üstüne. Besbelli keyfini çıkarmaya niyetliydi olacakların.</p>

  <p>Bismillah, dedim içimden. Mr. T yaylanarak geldi. İki adım ötemde durdu. Kolsuz anorağından fırlayan kollarını gururla sergiledi. Oturduğum yerden küçük bir dağ gibi gözüküyordu. Bu düşündüğümden de kof dedim içimden.</p>

  <p>"Hadi" dedi. "Gidiyorsun."</p>

  <p>Bir yerden başlamalıydı elbette. Ona yardım etmeye karar verdim.<br /></p>

  <p>"Niye?" dedim. "Birazdan arkadaşlar gelecek, bilardo oynayacağız."</p>

  <p>Mr. T ne yapacağına karar veremedi önce. Ama başladığı işi yarım bırakamayacağını da biliyordu.</p>

  <p>"Uzatma" dedi. "Kötü olur uzatırsan. İşimiz gücümüz var. Başka yerde oynayın." İyice yaklaştı yanıma Eliyle omzumu dürtükledi. Cüssesinin etkisinden emindi, istediği tepkiyi vermedim. Otururken karşılık vermek işime gelmiyordu.</p>

  <p>Kavga edenleri seyretmekten hoşlanmayan bir burçta doğmuş olan uykulu kız dayanamamıştı anlaşılan artık. Koşar adımlarla yanımızdan geçip, kovboy kapılarının arasından dışarı süzüldüğünü gördüm. Yılan'a ikinci içkisini verdi mi acaba diye düşündüm.</p>

  <p>Mr. T tepkisizliğimi yanlış yorumladı. Bir kere daha dürtükledi.</p>

  <p>"Hadi moruk" dedi. "Belanı başka yerde ara."</p>

  <p>Ağır ağır ayağa kalktım. Hiçbir şey yapmayacak, başını belaya sokmak istemeyen birisi kadar ağır ağır. Ne yapacağımı anlamak için dikkatle beni izleyeceğini biliyordum. Öyle yaptı.</p>

  <p>"Hadi" dedi. "Çabuk. Oyalanma!"</p>

  <p>Sözlerine biraz ağırlık katmak için omzumu üçüncü defa dürtükledi. Hatası da bu oldu.</p>

  <p>Elinin dışı omzuma değer değmez sağ elimi şimşek gibi elinin üstüne getirip keskin kenarından sıkıca yakaladım. Sağa doğru çevirip büktüm. Gözlerin de ne yapıyor bu herif sorusu belirdi. Ardından direnmeye niyetlendi. Geç kalmıştı. Hiçbir uke'me uygulamadığını kadar sertçe büktüm.</p>

  <p>Sağ ayağımla geriye doğru bir adım atarak boştaki elinden uzaklaştım.</p>

  <p>Başım belada ifadesini gördüm gözlerinde. Erkendi ama Daha yapacaklarım vardı. Sol kolumu, sağ elimle tuttuğum elinin üzerinden aşırıp, dirseğinin üzerine yerleştirdim. Ekleminin çaresiz olduğu noktayı bulup acımasızca bastırdım aşağıya</p>

  <p>"Ay! Ay! Ay!" diye bağırdı. Direnirse dirseğinin tuhaf bir biçimde kırılacağını sezdi. Dizlerinin üstüne çöktü. Boştaki eliyle yerden güç almaya çalıştı. Kafasını kaldırmış, yüzüme bakıyordu.</p>

  <p>Göz ucuyla Yılan'ın bize doğru hareketlendiğini gördüm. Elinde bir şey parlıyordu. Madem öyle, bundan sonrası kitapta yok, dedim içimden.</p>

  <p>Geriye çektiğim sağ bacağımı, kazandığı mesafeden de yararlanarak öne doğru getirdim hızla Dizimi Mr. T'nin çenesinin tam altına gömdüm.</p>

  <p>Beklediğimden fazla oldu darbenin etkisi. Sevimsiz bir ses duydum çene kemiklerinden. Koca gövdesi geriye doğru devrildi. Aşağı doğru bastırdığım kolunu bırakmamıştım, kendi ağırlığı binince kolundan daha da sevimsiz bir ses çıktı.</p>

  <p>Mr. T'yi yerde kıvranmaya bıraktım. Dikkatimi yeni gelen tehdide yönelttim. Elinde bir sustalı vardı.</p>

  <p>Neden cebindeki tabancayı kullanmaya niyetlenmediğini merak etmedim.</p>

  <p>Dışardakı küçük tahta bıçaklara benzemiyordu elindeki. Ucu sivri, kenarı keskindi. Üstündeki olukların ne işe yaradığını iyi biliyordum.</p>

  <p>O yüzden geriye bir adım atıp arkamdaki Red Kit sandalyesini aldım elime. Önüme tuttum.</p>

  <p>Filmlerdeki acemi kötü adamlar gibi kolladı beni. Açığımı arıyordu. Açık vermezdim vermesine ama, sonra ne olacağını bilemiyordum. İçeri iki polis girene kadar beklemenin bir çare olmadığını düşündüm. Sonra gördüğüm şeyin yüzüme yansımamasına çalıştım.</p>

  <p>Çare Yılan'ın arkasından geliyordu.</p>

  <p>Sinan Bozacıoğlu, elindeki Absolut votka şişesini boynundan çekiç gibi tutmuş yaklaşıyordu. Ona hiç bakmadım. Gözlerimi Yılan'ın gözlerine diktim.</p>

  <p>O kadar basit değildi ama işler.</p>

  <p>Arkasından gelen tehlikeyi sezdi Yılan. Tombul şişe kafasına doğru hareketlendiğinde yana doğru sıçradı. Bıçaklı eliyle tam bir dönüş yaptı, bıçağı Sinan Bozacıoğlu'nun böğrüne doğru salladı.</p>

  <p>Gitti oğlan, dedim içimden.</p>

  <p>Sol eliyle darbeyi engellemeye çalıştı Sinan Bozacıoğlu. Tam olarak engelleyemedi ama Sustalının ucunun deri paltoyu yanlamasına kesip içeriye girdiğini gördüm. Sinan Bozacıoğlu'nun yüzü acıyla buruştu. Ağzından ses çıkmadı ama Absolut yere düştü. Ama kırılmadı.</p>

  <p>Yılan bıçağmı savurmak için bana arkasını dönmek zorunda kalmıştı. Fırsatı kaçıramazdım.</p>

  <p>Red Kit sandalyesini olanca gücümle kafasına indirdim. Oturulan yerin kenarı ensesinin biraz üstüne geldi tam. iyi bir darbeydi. Sandalye sağlamdı, kırılmadı.<br /></p>

  <p>Sonra bir daha indirdim sandalyeyi kafasına Biraz yukarı bu sefer. Dizlerinin üstüne çöktü.</p>

  <p>Sinan Bozacıoğlu iki eliyle böğrünü bastırıyordu. Yüzünde başına gelenlere inanamayan bir ifade vardı. Ölmez herhalde, dedim içimden. Önce Mr. T'ye, sonra Yılan'a baktım.</p>

  <p>Mr. T yüzükoyun yerde yatıyordu. Sağlam eliyle yüzünü tutuyordu. Öteki kolu doğal olmayan bir pozisyondaydı. Anlamadığım birtakım sesler çıkıyordu ağzından. Herhalde küfretmeye çalışıyor dedim içimden.</p>

  <p>Yılan bu iki saniyede kendisini toparlamaya çalıştı. Elini yerde yatan sustalısına doğru uzattı.</p>

  <p>Bir tekme savurdum. Tekmenin yarısı eline, yarısı sustalıya geldi. Sustalı kayarak uzaklaştı. Yanına çöktüm. Sağ dizimi böğrüne dayadım. Sol bileğini sol elimle, dirseğinin hemen üstünü sağ elimle tuttum. Kolunu gövdesinden uzaklaştırıp yere bastırdım gergin kollarımla tkkyo'ydu bu kilit. Bir yerini acıtmazdı ama kıpırdayamazdı da.</p>

  <p>Zaten Yılan direnmedi.</p>

  <p>"Adam gibi konuşacaktık" dedim. "Neyse, başka sefere."</p>

  <p>Sağ elimle saçlarını kavradım. Yukarıya doğru çektim kafasını. Yüzü acıyla buruştu. Ağzından ses çıkmadı ama Dudağının kenarından salyaları akıyordu.</p>

  <p>"Şimdi seni bırakacağım" dedim. "Kıpırdarsan külahları değişiriz. Tamam mı ?" Almak istediğim cevabı yüzünü yere çarparak belirttim. Burnunun üstüne geldi. Sonra yeniden kaldırdım.<br /></p>

  <p>"Tamam mı?"</p>

  <p>Tutuşumun izin verdiği kadarıyla kafasını salladı evet anlamına.</p>

  <p>Sinan Bozacıoğlu'na baktım. Yüzünün rengi atmıştı ama ayaktaydı. Eliyle hâlâ böğrünü tutuyordu. Başımla kapıya doğru ilerlemesini işaret ettim. Yürümeye başladı. Güçsüzdü adımları ama.</p>

  <p>"Adam yaralamak kaç yıldan başlar bilmiyorum" dedim. "Kıza miza gelip efelendiğini duyarsam öğrenirim ama. Sen de öğrenirsin. Tamam mı koçum?"</p>

  <p>Yine salladı başını.</p>

  <p>Sinan Bozacıoğlu kapıya ulaşmış, bana bakıyordu.</p>

  <p>Yılan'ı bıraktım. Hiç kıpırdamadı. Tam olarak anlaştığımız konusunda kuşkuluydum. Elimle kafasına bastırıp cebindeki tabancayı aldım. Paltomun cebine koydum. Arkama doğru bakarak kapıya doğru yürüdüm. Yerde kan izleri vardı. İkisi de yerinden kıpırdamıyordu.</p>

  <p>Birlikte dışarı çıkarken sordum.</p>

  <p>"Araban burada mı ?"</p>

  <p>Başıyla onayladı.</p>

  <p>"Yan sokakta" dedi sonra</p>

  <p>Sesini beğenmedim. Çok kan kaybettiğini sanmıyordum, belki de şoka girmişti. Sağlam tarafındaki kolunu omzuma atıp alttan destek verdim. Birbirine uyumsuz adımlarla yürümeye başladık. Allah'tan gelen giden yoktu. Bir başla barın önünden geçtik. sonra bir diğerinin. Sokakta sola kıvrıldık.</p>

  <p>En aşağı 15 yaşında bir BMW 2002Tİİ duruyordu sokağın başında. Yakışıklı otomobildi. Ona doğru ilerledik. Sinan Bozacıoğlu cebinden anahtarını çıkardı. Elinden aldım. Yolcu tarafındaki kapıyı açtım. Koltuğu öne itip, Sinan Bozacıoğlu'nu arka koltuğa doğru yerleştirdim. İyice güçsüzleşmiş gibiydi. Ayaklarını zorla çekti içeriye. Kendisini yatar duruma getirmeye çalıştı. Kapıyı kapayıp BMW'nin çevresinden dolaştım. Direksiyona oturdum. Kontak anahtarını yerine soktum. Arkama döndüm. Uzanıp deri paltoyu açtım. Tahmin ettiğimden çok kan vardı. Oğlan kendine bakınca daha da sarardı.</p>

  <p>"Ne bok yiyeceğiz abi?" dedi titrek bir sesle. "Fenayım ben." Hızla düşündüm. Herhangi bir hastaneye gidemezdik. Kadir Güler kararını polislere bildirmiş olmasa bile gidemezdik. Kabak soyarken bıçağın üstüne düşmemişti Sinan Bozacıoğlu. Daha da hızla düşündüm.</p>

  <p>"Sana bakacak biri var mı ?" dedim. "Tanıdık doktor falan?"</p>

  <p>"Ayağını öpeyim abi" dedi. "Bırakma beni."</p>

  <p>Bir kere daha düşündüm. Vermem gereken kararı verdim.</p>

  <p>"Cep telefonunu ver" dedim.</p>

  <p>Gözlerinde bir umut ışığı parladı. Gövdesini zorla kımıldatarak deri paltosunun iç cebine götürdü elini. Hareket edince can daha çok yanmış gibi yüzünü buruşturdu. Çok gelişmemiş model bir Ericsson çıkarıp uzattı bana. Kapalıydı telefon.<br /></p>

  <p>Açma düğmesine bastın.</p>

  <p>"Şifreni söyle çabuk" cediım.</p>

  <p>"On dokuz sıfır yedi" dedi.</p>

  <p>Telefonu konuşulur hale getirdim.</p>

  <p>Sonra Yıldız Turanlı'nın cep telefonu numarasını tuşlamaya başladım.*</p>

  <p>(<i>* Bkz. Remzi Ünal'ın Bin Lotluk Ceset adlı macerası.</i>)</p>
</body>
</html>
