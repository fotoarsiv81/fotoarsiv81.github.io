<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.8</h1>

  <p>Merdivenlerden hızlı, ama koşturmadan indim. Sokağa çıkınca soğuk havayı ciğerlerime çekip yürümeye başladım duraksamadan. Acıkmıştım. İnsanoğlu acıkıyordu. Kahve ve sigara iyiydi, içki az iyiydi, insanın eli titriyordu fazla içince, yolcular çığlık çığlığa bağrışıyordu, raportörler rapor yazıyordu, insanın meslektaşları kötü kötü bakıyordu yüzüne.</p>

  <p>Cebimdeki disk kutusuna dokundum paltomun dışından.</p>

  <p>Aklıma gelen kötü düşünceleri kovdum. İş üstündeydim. Müşterim öldürülmüştü, niye öldürüldüğünü bilmiyordum. Ama iş üstündeydim. Müşterimin kocasıyla hiçbir müşterimle etmediğim kadar uzun bir pazarlık etmiştim, fiyat tam olarak belirlenmemişti ama iş üstündeydim.</p>

  <p>İş üstündeydim ve acıkmıştım.</p>

  <p>Hızlı hızlı yürüdüm SinanComp'tan biraz daha uzaklaşmak için. Sağdaki soldaki dükkânlar yavaş yavaş hareketlenmeye başlamıştı. Kendime bir dönerci seçtim. Kıyak bir dönerci büfesi.</p>

  <p>Dönercinin kıyaklığı dönerinin olmasındaydı. Et çevirmeye bu kadar erken başlamalarının nedenini sormadım Diyarbakırlı ustaya. Bir buçuk porsiyon ve kola istedim sadece. Verdi. İkimiz de yorum yapmadık.</p>

  <p>Döneri belirgin bir iştahla, kopya MS Flight Simulator 2002 Professional Edition'ın fotokopiyle çoğaltılmış kapağını okuyarak yedim. Kolam erken bitti. Bir tane daha istedim.</p>

  <p>İnsanlar böyleydi işte. As real as it gets istiyorlardı. As real as it gets. Gerçeğinde de, kopyasında da. Eğer iyi kopyalanmışsa, gerçeği ile kopyası fark etmiyordu. Bilgisayara ilk yüklendiğinde çalışıyorsa mesele yoktu. 11 Eylül'ün sikip attığı bir New York silueti üzerinde uçup dururdunuz, gerçeğe bu kadar yalan olur diye kendinizi kandırarak. Çalışmıyorsa talihinize küserdiniz. Verdiğiniz parayı, eğer para verdiyseniz, daha önce çalışan onlarca kopya programınıza sayıp yürür giderdiniz.</p>

  <p>Dönerimi, ikinci kolamı bitirdim. Masanın üstündeki küçük küçük kesilmiş yağlı kâğıtların ikisini kullanarak ağzımı sildim. Kalkmadan bir sigara yaktım hayli pahalıya gelen Marlboro paketimden. Diyarbakırlı ustaya uzaktan afili bir selam vererek kalktım. Yine yorum yapmadı.</p>

  <p>Dışarı çıkar çıkmaz rastladığım ilk çöp kutusunun içine fırlattım kopya CD kutusunu. Karamsar Bar'ın kapısını bulana kadar başka bir şey düşünmedim. Karamsar Bar'ın kapısı siyahtı. Yalnız kapısı değil, bütün ön cephesi kapkara boyanmıştı. Binayı çevreleyen alçak duvar, orta yerindeki boşluğun iki yanından birleşen siyaha boyanmış sopalı süpürgelerle buyur ediyordu insanı. Esas kapı kovboy filmlerinde ileri geri sallanan yarım kapılardandı. Bu havada ısıyı içerde nasıl tutuyorlar diye merak ettim kapının bir kanadını itip içeri girerken. İçeri girdiğimde kimse dönüp bana bakmadı. Nerede olduğunu kestiremediğim bir yerlerdeki hoparlörlerden B. B. King'in sesi geliyordu ama bar değildi burası. Bir kafe de değildi. Burası apaçık bir bilardo salonuydu. Evet, bir amerikan bar vardı caddeyi gören köşeye mevzilenmiş. Evet, kapının öteki yanında cam önüne dizilmiş dört masa vardı. Ama burası bir bar ya da kafe değildi.</p>

  <p>Ultralight uçak hangarı büyüklüğünde bir alana yayılmış bir düzine kadar bilardo masası vardı burada. insan siyah olmalarını bekliyordu ama siyah değilerdi. Tepelerinde kocaman tencere kapakları sallanıyordu hepsinin. Yalnız bir kapak aydınlatıyordu altındaki masayı. Masayı kullanan üç kişi vardı, ikisi oynuyor, biri seyrediyordu. Seyredenin yerlere kadar uzanan deri paltosu vardı.</p>

  <p>Karamsar Bar'daki tek kız uzun barın iç tarafına oturmuş, barın pencereye yalan ucuna dirseklerini dayamış dışarıyı seyreden kızdı. Onun Selma olduğundan kuşkuluydum. Yine de o yana doğru yürüdüm. Paltomun önünü açmıştım.</p>

  <p>Yanındaki uzun bar iskemlesine oturdum. Dirseklerimi dayadım tezgâha. Biraz arkamda açık hava ısıtmasında kullanılan dev mantara benzer tüp gazlı soba harıl harıl yanıyordu. Buradan dışarısını seyretmek keyifli olabilirdi. Başka zaman belki.<br /></p>

  <p>Kız varlığımı fark etsin diye öksürdüm.</p>

  <p>Döndü yüzünde şaşkın bir bakışla "Günaydın" dedim tüm sevimliliğimle.</p>

  <p>"Günaydın" dedi.</p>

  <p>Uykulu bakışları vardı. Saçlarını arkadan bağlayıp ucuna kırmızı bir bez bağlamayı başarmıştı ama Burnunun ucu kalkıktı. Boğazlı bir kazak ve elbette blucin giymişti. Kazağı göğüslerini saklamayı başarıyordu.</p>

  <p>"Dışarısı çok soğuk" dedim.</p>

  <p>"Birazdan ısınırsınız" dedi.</p>

  <p>"Bir kahve yardım ederdi ısınmama" dedim.</p>

  <p>"Sizi bir yerden tanıyor muyum ?" dedi kız mahmur gözlerini kısarak. "Bir diziden falan."</p>

  <p>"Sanmam" dedim.</p>

  <p>"Sanki tanıyor gibiyim" dedi barın alt tarafına doğru eğilirken. "Süt ister misiniz kahvenize ?"</p>

  <p>"Hayır" dedim.</p>

  <p>Kız kahvemi hazırlarken iskemlenin üzerinde yüz seksen derece dönüp bilardo masasının başındakilere baktım. Devam ediyorlardı. Bana bakan yoktu.</p>

  <p>İyi bir yerdi burası. Akşama doğru kalabalıklaştığında daha keyifli olurdu mutlaka</p>

  <p>Ama iş üstündeydim.</p>

  <p>Kız kahvemi önüme bıraktı. Döndüm. Siyah bir fincandaydı kahve. Sonra yüzüme baktı. Kahvenin dumanları tütüyordu. Burnumu dumanlara doğru tuttum.</p>

  <p>"Teşekkür ederim" dedim.</p>

  <p>Kız yüzüme bakmaya devam ediyordu.</p>

  <p>"Başak'sınız siz!" dedi birden.</p>

  <p>Kahvemden bir yudum aldım. Bolca koymuştu kahveyi. İyiye işaretti bu.</p>

  <p>"Evet" dedim.</p>

  <p>"Ne iş yapıyorsunuz ?" dedi.</p>

  <p>"Emekli pilotum" dedim. Bu daha iyi işaretti. Eski mesleğim sohbetleri geliştirirdi hep.</p>

  <p>"Yok canım..." dedi. "Olur mu hiç!"</p>

  <p>"Olmayan ne ?" dedim. Kahvemden bir yudum daha aldım. Haklıydı kız, ısınmaya başlamıştım.</p>

  <p>"Ya pilot değilsiniz ya Başak" dedi.</p>

  <p>"Çok zaman önceydi" dedim.</p>

  <p>"Değişmişimdir."</p>

  <p>"Siz" dedi kız ders verir gibi, "düzen tertibe çok önem veren biri olmalısınız. Muhasebeci falan..."</p>

  <p>"Uçmak tahmin edilenden çok düzen ve tertip ister" dedim. "Çoğu kimse bilmez bunu ama"</p>

  <p>"Ama daha çok teknik bir iş değil mi pilotluk ?" dedi kız. "Yok, siz mesela araştırmacı falan olmalısınız. Üniversitede. Ha?"</p>

  <p>"Olur" dedim.</p>

  <p>Güldü kız. Gözlerindeki mahmurluğun arkasından güldü. Fırsatı kaçırmayayım dedim kendi kendime.</p>

  <p>"O zaman biraz araştırmacılık yapmama izin verirsiniz değil mi?" Yüzü gerildi birden.</p>

  <p>"Ne araştırması ?" dedi.<br /></p>

  <p>"Selma'ya bakmıştım" dedim gayet sakin bir sesle. "Buraya takıldığını söylediler bana."</p>

  <p>Kız bir adım geriledi barın arkasında. Bakışları arkamdaki bilardoculara gitti geldi.</p>

  <p>"Hangi Selma?" dedi. Bir kere daha baktı bilardo oynayanlara</p>

  <p>"Selma... Selma.." dedim. "Bilgisayarcıda çalışıyormuş, üstteki sokakta"</p>

  <p>"Ne yapacaksınız bulursanız ?" dedi kız.</p>

  <p>"Sen de Başak'sın galiba" dedim.</p>

  <p>Gülmedi kız.</p>

  <p>"Ne yapacaksınız Selma'yı?" dedi yeniden. Dudağının kenarını ısırdı.</p>

  <p>"İş teklif edeceğim" dedim.</p>

  <p>"Ne tür bir iş?" dedi kız.</p>

  <p>"Bir anket çalışması" dedim. "Krizin kapattığı işyerleriyle ilgili bir anket yapacağız."</p>

  <p>"Atıyorsunuz" dedi.</p>

  <p>"Selma'ya zarar verecek birine mi benziyorum" dedim.</p>

  <p>"Buna ben karar veremem" dedi kız. "Beyler versin."</p>

  <p>Boynunu uzattı arkada bilardo oynayanlara seslenmek için. Onun bakışlarıyla birlikte ben de döndüm.</p>

  <p>"Baksanıza beyler!" dedi. "Bir baksanıza.."</p>

  <p>Yerlere kadar uzayan deri palto giymiş delikanlı baktı ilk önce. Sonra ayakta sırasını bekleyen. En son, vuruşunu yapmaya hazırlanan pilot montlu bak tı. Hiçbir şey söylemeden yalnızca baktılar. Baştan ayağa incelendiğimi hissettim.</p>

  <p>"Selma'yı arayan biri var burada" diye bağırdı kız.</p>

  <p>Delikanlıların üçüne birden gülümsedim. Hiçbiri geri yollamadı gülümsememi.</p>

  <p>Pilot montlu doğruldu.</p>

  <p>"Siz mi arıyorsunuz Selma'yı?" dedi yüksek sesle bizim tarafa doğru.</p>

  <p>Başka kim olabilir anlamında bir hareket yaptım elimdeki fincanı düzgün tutmaya gayret ederek, incelemesinden ne sonuç çıkarttığını kestirememiştim.</p>

  <p>"Bugün uğramadı" dedi sesini biraz alçaltarak, işi bitmiş, oyununa devam etmek istiyormuş gibi önüne döndü. Beğenmedi beni herhalde dedim içimden. Elimdeki fincanı barın üstüne bıraktım. Uzun iskemleden aşağı indim. Boyumu gösterdim yani. sonra üçüne doğru yürüdüm. "Bulsam iyi olurdu" dedim.</p>

  <p>"Ben de bulsam iyi olurdu" dedi uzun deri palto giymiş olan. Eliyle öteki arkadaşının atkuyruğuna vurdu alttan konuşurken. Ötekiler ortada çok komik bir şey varmış gibi kıkırdadılar.</p>

  <p>Bir iki adım daha attım. Tam karşısındaydım şimdi uzun paltolunun.</p>

  <p>"Bulsam gerçekten iyi olurdu" dedim, arada sırada kullandığım bir ses tonuyla. Pilot montlu bir adım attı, arkadaşının yarıma geldi. istekası elinde duruyordu. Sıkı tutmuyordu ama Uzun sopayı. Tam gerektiği gibi, ne sıkı ne gevşek. Birbirlerine baktılar.</p>

  <p>Hep böyle olurdu. Sorduğum birisinin konuma melekleri çıkıp gelirdi bir yerlerden. Kanatlı ya da istekalı.<br /></p>

  <p>"Heyecanlanmayın çocuklar" dedim. Elimi evrensel banş işaretine benzer bir biçimde öne doğru uzattım.</p>

  <p>"Heyecanlansak ne olur ?" dedi pilot montlu. Üçüncü delikanlı da arkadaşlarının omzunun yanına yerleştirdi omzunu. Atkuyruklunun kulağında küçük dairevî bir küpe vardı. O da istekasını yanına almıştı. Avucunun içine vurup duruyordu.</p>

  <p>"Bir şey olmaz" dedim. İki elim yana açıktı şimdi. "Bir şey olmaz. Medenice bir şey sordum. Cevap vermek istemiyorsanız, giderim."</p>

  <p>Bokken çalışmazsan böyle olur dedim içimden. Üstelik üç kişiye karşı. İşin zor. Ellerimi yanıma indirdim.</p>

  <p>"Ya biz sana bir iki şey soracak olursak?" dedi pilot montlu olanı.</p>

  <p>"Soruya bakar" dedim.</p>

  <p>"Amcam ukala..." dedi atkuyruklu.</p>

  <p>"Eh biraz" dedi uzun paltolu arkadaşına. "Dur bir anlayalım neden arıyormuş Selma'yı."</p>

  <p>Ağababa'nın kendi kendini kandırdığı yalanın, bu çocuklan da kandırmaması için bir sebep yoktu. Omuzlarımı silkerek konuştum.</p>

  <p>"Çalıştığı bilgisayarcıyı devralıyorum" dedim-"Orada çalışıyormuş önceden, hani isterse yeniden başlayabilir diyecektim."</p>

  <p>Bu söylediğimde kızacak ne vardı bilmiyorum.</p>

  <p>Kızdırmak için söylememiştim. Sonuç istediğim gibi olmadı. Bir gerilim bekliyordum ancak hemen değil. Ama uzun paltolu çok kızdı. Denetleyemediği bir öfkeyle yakama sarıldı. Bir kafa attı.</p>

  <p>Birisi size kafa attığında şu kadar zamandır aikido çalışıyor olsanız da olmasanız da fark etmez. Size kafa atacak kadar yalana gelmesine izin verdiğiniz için baştan kaybetmişsinizdir bile denebilir.</p>

  <p>Kafayı alnımın ortasına yiyince feleğim şaştı. Geriye doğru sarsıldım. Duyduğum büyük acıya karşın ellerimi yüzüme götürmemeyi başardım özel iradî bir çabayla. Ardından gelecek olanı gözlemeye çalıştım.</p>

  <p>Ardından sağ gözümün üstüne doğru bir yumruk hareketlendi. Yok, buna hazırlıklıydım. Hazırlıklı olmalıydım, bunu yersem ikincisi yoldaydı.</p>

  <p>Her zamanki tenkan'ı yaptım. Kendime aferin dedim hızımdan dolayı. Yumruğu sağ elimle engelledim önce, tuttum bileğini delikanlının, ileri doğru gitmesine izin verdim. Sol elimi açık tutarak dirseğinin iç kısmına bir darbe indirdim aşağıya doğru çekerek. işe yaradı.</p>

  <p>Paltosunun etekleri Matrix filmindeki adamların paltolarının salınışına benzer bir biçimde salınarak açıldı, blucinli bacakları savrularak devrildi yere. Düştüğü yerde bir kere daha döndü kendi çevresinde.</p>

  <p>Öteki ikisi şaşkınlıkla bana bakıyordu. Atkuyruklu istekayı eline vurmayı bile unutmuştu.</p>

  <p>"Ne bakıyorsunuz lan öyle!" diye bağırdı uzun Paltolu yerden doğrulmaya çalışarak. Sesinde utanç ve öfke karışıktı.</p>

  <p>Ok yaydan çıkmıştı. Ama hazırdım gelecek olana.<br /></p>

  <p>Pilot montlu delikanlı, elindeki istekayı kafama doğru salladı avazı çıktığı kadar bağırarak. Koca salon çın çın öttü. Bir şey bildiğinden değil, karate filmlerinde öyle gördüğü için bağırmıştı yalnızca Doğrusu beni korkutmadı.</p>

  <p>Biri yerde, biri ayakta, öteki ikisi ne olacak bakalım diye beklediler.</p>

  <p>Çok özel bir şey olmadı.</p>

  <p>Yıllardır antrenman yapmanın bedenime yüklediği alarm duygusunun tetiklediği neredeyse hayvanı bir dürtüyle geri çekildim. Başka bir şey yapamazdım.</p>

  <p>Saldırgan uzağımdaydı, elim boştu.</p>

  <p>İsteka kafamın on santim uzağından geçti. Havayı yararken çıkardığı sesi duydum. Sonra gürültüyle masaya çarptı. Tek eliyle savurduğu için sekti, elinden fırladı delikanlının. Ayaklarımın dibine düştü.</p>

  <p>Bir tekme attım istekaya iki masa öteye gitti yuvarlanarak.</p>

  <p>"Manyamayın lan!" dedim üçüne birden.</p>

  <p>Atkuyruklu sıranın kendisine geldiğini düşündü. Denemezse ayıp olacaktı arkadaşlarına karşı. Yüzünden anladım bunu. istekasını sol eliyle yönlendirerek, ucunu karnıma doğru dürttü.</p>

  <p>Bu hatalıydı bence. Hafif yana döndüm, hara'mı kurtardım istekanın ucundan. Sağ elimle kavradım, sol elimin desteğiyle tutarak sağa geriye bir yarım dönüş yaptım. Bıraksa daha iyi olurdu, akıl edemedi, sıkıca tuttuğu istekanın peşinden o da geldi, hareketin hızıyla dışarı doğru savruldu. Yere düştü.</p>

  <p>Gittiği yerde bir tekme attım böğrüne sol ayağımla. Ayakkabım karaciğerinin biraz üstüne gömüldü. Nefesinin kesildiğini ben bile görebiliyordum. Ama görmediğim şeyler de vardı.<br /></p>

  <p>Sıra yeniden uzun deri paltoluya gelmişti anlaşılan. Çoktan ayağa kalkmıştı. Atkuyruklunun düşürdüğü istekayı aldı yerden. Ben o sırada pilot montluyu kontrol etme hatasını yapmakla meşguldüm. Uzun paltolu, sopasını ilk arkadaşının savurduğu gibi yukardan aşağı değil, soldan sağa doğru savurdu. Hızlıydı da. Kaçamadım bu sefer. Darbe sol kolumun üstüne geldi.</p>

  <p>"Ahh!" diye bağırdım.</p>

  <p>Pilot montlu kendisini toparlamıştı herhalde bu arada. İki koluyla birden sarılarak atıldı üzerime. Bir anlık duraksamamı iyi değerlendirmişti. ikimiz birden masanın altma doğru yıkıldık. Havadayken dönmeye çalıştım. Yarım dönebildim ancak. Ama hiçbir şey yapamadım altıma almaya çalıştığım oğlana. Atkuyruklu çocuk geleneksel bir saldırıda daha başarılı olabileceğini düşünmüştü. Haklıydı da Tekmesi böbreklerimin üstüne geldi. Sonra bir tekme daha Pilot montluyu bıraktım. Kendi çevremde üst üste dönüşler yaparak uzaklaşmaya çalıştım tekmelerden. Devam ediyordu hâlâ. Çok başarılı olmadı bu manevra Ama en azından atkuyruklunun yeni tekmelerini engelledi. Arkadaşı aramıza girmişti çünkü. Bense rahatlıkla ayağa kalkabileceğim bir alan kazanana kadar dönmeye devam etme niyetindeydim.</p>

  <p>Gözüme yerde yatan isteka çarptı birden.<br /></p>

  <p>İki kolumla birden uzandım bilardo masasının tekinin ayağına takılıp kalmış cilalı sopayı yakalamak için. İki elimle yaktılar yakalamaz, yattığım yerden bana en yakın ayağa doğru salladım. Atkuyruklu "Allah !" diye bağırarak çöktü dizinin üstüne.</p>

  <p>Bununla yetinmedim. İsteka ikinci hamlemde uzun paltolunun dizini buldu. Kemiğe değmiş gibi bir ses çıktı oğlanın dizinden.</p>

  <p>"Ananı sikeyim!" dedi. "Ananı sikeyim." Yere çökmedi ama Darbeyi almış ayağının üstünde sekti iki kere. Yüzü her türlü sağduyusunu kaybettirecek boyutta bir acıyla buruşmuştu sanki. Elini paltosunun içine soktu, belinin arkasına götürdü. İş ciddileşiyor dedim yattığım yerden.</p>

  <p>Göbeğime doğru gelecek bir kurşunu atlatacak bir aikido tekniği öğretilmemişti bana. Öğretecek sensei de yoktu dünya yüzünde bana kalırsa. Bir şeyler düşünmeliydim. Nanosaniyeler içinde düşündüm.</p>

  <p>Aklıma ilk gelen burada alenen bana ateş etmeyeceği oldu. İyimser bir düşünceydi bu ama, sarılacak başka şey gelmedi aklıma Bence tabancayı kafama doğru tutacak, elimdeki istekayı atmamı, sonra siktirip gitmemi söyleyecekti. İkiletmezdim. Siktirip giderdim.</p>

  <p>Ya da öyle olmazdı. Basardı tetiğe. Üst üste basardı. Önce kulaklarım delinirdi. Ortalığı bayram günlerinden kalma bir barut kokusu kaplardı. Tenkan men kan çare etmezdi üst üste gelen kurşunlara siktirip bu dünyadan giderdim. Vakit erkendi, ertesi günün gazetelerinde yeterince yer bulurdu haber. Ben iyimser düşünceye sarıldım. Epeyi verimli çalıştığımız istekaya, bir ihtiyar bastonu muamelesi çekerek doğruldum. Belimi hafif bükük tutmaya özen gösteriyordum. Gözüm gözlerindeydi. Bir elimi dur, yapma der gibi uzattım uzun paltoluya Arkadaşları bir ona, bir bana bakıyordu. Bir an kocaman bir sessizlik oldu bilardo salonunun içinde. Kimse bir şey söylemedi. Birilerinin konuşması gerekiyordu oysa. Birileri birilerini tehdit etmeli, birileri tamam, sakin ol demeliydi birilerine.</p>

  <p>Neden kimsenin konuşmadığını, uzun paltolunun ¡özlerinde ani bir kısılmayla arkamda bir noktaya baktığını algıladığımda anlar gibi oldum. Elini belinden çekince tam olarak anladım. Dönüp baktım. Derin bir oh çekmemek için soluğumu tuttum gördüğüm şey karşısında</p>

  <p>İçeriye iki polis giriyordu. Önce şişman olanı geçti içeri doğru açılan yarım bar kapısından. Kışın açık havada çalışmaya karşı donanımlı, çizmesi, rüzgârlıklı pantolonu, montu ve koluna taktığı kaskıyla belki de olduğundan daha heybetli görünen bir motosikletli trafik polisi, motosikletini dışarı park etmişti elbette. Belindeki kayışta kocaman bir tabanca sallanıyordu. Bize bakmadı bile. Hafifçe sallanarak bara doğru yürüdü. Hemen ardından girdi arkadaşı. Kılık aynı, kalıp daha inceydi. O, arkadaşının nereye yöneldiğinden emin, bizi denetledi göz ucuyla Biz bu havada dışarı da salak sürenlerle uğraşırken, siz ne güzel eğleniyorsunuz gülümsemesiyle arkadaşının peşinden yürüdü.</p>

  <p>Uzun paltolu delikanlıya baktım. Gülümsedim, istekamı bilardocular gibi tutup, salonun aydınlatılmış tek masasına doğru ilerledim. Masanın köşesinde duran tebeşiri sürmeye başladım uzun sopanın ucuna. Soluğumu denetlemeye çalışıyordum bir yandan da.</p>

  <p>Uzun paltolu başını salladı. Hafif sektiğini çaktırmadan yürüdü, masanın başına, karşıma geçti.</p>

  <p>Fildişi toplar da hazırdı zaten.</p>

  <p>Kısa bantlı bir vuruşa hazırlanırken, göz ucuyla bara baktım. Şişman polis ortalarda yoktu. Öteki kızla konuşuyordu, önünde bir bardak su vardı.</p>

  <p>Vuruşumu yapılın.</p>

  <p>Kötü bir vuruş oldu. Ama çuhayı yırtmadım en azından. Sıra sende anlamında doğruldum. Atkuyruklu ve pilot montlu bizi seyrediyordu.</p>

  <p>Uzun paltoluyla ciddi bir maç yapsak kesin kaybederdim. Sıkı bir vuruş yaptı. Toplar birbirine kendi başlarına karar veriyorlarmış gibi tokuştular. Sonra bir daha, bir daha.</p>

  <p>Sıra uzun süre bana gelmeyecekti." Polisler gidince ne olacağma ilişkin düşünecek epeyi zamanım vardı. Kafamı çalıştırmaya çalıştım</p>

  <p>Şişman polis salonun arkalarından bir yerden, kostak yürüyüşünde hiçbir şey eksilmemiş olarak göründü. Bir eli fermuarındaydı. Elini yıkadığından emin değildim. Doğrudan kapıya, yöneldi Ark adaşı, kıza eliyle teşekkür edip onu izledi. Şişman polis, kapıya bir adım kala durdu. Bize döndü.</p>

  <p>"Sonra görüşürüz Sinancıgım dedi.</p>
</body>
</html>
