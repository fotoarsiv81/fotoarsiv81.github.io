<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.2</h1>

  <p>"Bazı şeyleri baştan konuşalım ama" dedim sigaranın dumanlarını burnumdan boşaltarak. Koltuğun arkalığına yaslanmış, biraz tepeden konuşuyordum. Muazzez Güler oturduğu yerden beni dinliyordu, yüzünde zafer kazanmış birisinin ifadesi yoktu. Ne diyeceğimi biliyormuş gibiydi, ama yine de dinlemeye niyetliydi. "Konuşalım" dedi.</p>

  <p>Durumumu bozmadan devam ettim.</p>

  <p>"Adamınızı bulup konuşurum" dedim gözlerinin içine bakarak. "Sonuç alacak sözcükleri seçmeye de gayret ederim. O kadar. Kabadayılık yapmamı beklenmeyin benden. Henüz o kadar düşmedim."</p>

  <p>Onaylarcasına başını salladı Muazzez Güler. Neden bu kadar çabuk kabul ettiğini merak ettim. Ama sormadım. Yeri gelmişken konuyu açtım.</p>

  <p>"Vilayet'teki dosyamın bulunduğu dolapta uyuk lamaya devam etmesi dışında..." dedim. "Bir şeyler ödemeniz gerektiğinin de farkındasınızdır herhalde."</p>

  <p>"Ne kadar?"</p>

  <p>Sigaramdan bir nefes daha çektim. Bunu düşünmeliydim. İki duvarın birleştiği köşeye bakarak gazete ilanlarından yeni bir bilgisayarın, ful aksesuar fiyatını hatırlamaya çalıştım. Sonra onla çarptım. Faullü oynadığı için çıkan miktarın yarısını daha ekledim. Dumanı salarken rakamı söyledim.</p>

  <p>"Makbuz falan da vermem" dedim ardından.</p>

  <p>Miktar Muazzez Güler'i etkilemedi anlaşılan. Makbuz konusu da. Koltuğun dibinde duran çan tasma doğru davrandı.</p>

  <p>"Çek istemem" dedim.</p>

  <p>Doğruldu.</p>

  <p>"Neden?" dedi.</p>

  <p>"Ben güvenebileceğim başka detektif tanımıyorum" dedim.</p>

  <p>Muazzez Güler, evime geldiğinden beri ilk defa, içtenlikle gülümsedi. "Anlayabiliyorum bunu" dedi.</p>

  <p>"Buradan çıkar çıkmaz, vereceğim hesaba yatırırsınız" dedim. "Mesai saati bittiğinde yokladığımda bakiyem değişmemişse, gider bir Hürriyet gazetesi alırsınız."</p>

  <p>"Olabilir" dedi Muazzez Güler. Hâlâ gülümsüyordu.</p>

  <p>"Bir kahve daha ister misiniz ?" dedim.</p>

  <p>Derin bir soluk aldı.</p>

  <p>"İçelim bari" dedi.</p>

  <p>Benim mutfakta bir kötü kahve daha hazırlamamı beklerken pencereden dışarı bakmak istiyor gibi ayağa kalktı. Ona yol verdim. Ardından sehpanın üzerindeki kupaları elime alıp salonun kapışma doğru ilerledim. Daha masayı geçmemiştim ki bir cep telefonu çaldı.<br /></p>

  <p>Bu evi tutmak için emlak komisyoncusuyla geldiğimizden beri, evin sınırlan içinde çalan ilk cep telefonuydu. Televizyonda çalanlar hariç. İnsanı sinir etmeye eğilimli bir zırıltısı vardı. Bir an durup omzumun üstünden geriye baktım. Muazzez Güler çantasına eğildi. Kolaylıkla çekip çıkardı telefonunu. Ekranından kimin aradığına baktı, sabırsızlık ile kızgınlık karışımı bir sesle "Alo" dedi kulağına yapıştırıp.</p>

  <p>Mutfağa girdim.</p>

  <p>Kullanılmış kupaları tezgâhın üzerine bıraktım. Su ısıtıcısının düğmesine bastım. Temiz iki kupa daha bulmak için dolapları karıştırdım. Buldum neyse. Temiz kaşık bulmak daha kolaydı. Kupalara kahve boşalttım. Muazzez Güler'inkine daha az koymaya dikkat ettim bu kez. Üstüne bir poşet krema Suyum kaynamıştı bu arada. Sonra şekeri hatırladım. Baktım, kesme ya da toz, hiç şekerim yoktu gerçekten. Omzumu silktim. Kupaları elime alıp mutfağın kapısını ayağımla ittim.</p>

  <p>Muazzez Güler arkasını kapıya dönmüş, sırtını hafif kamburlaştırmış, pencereden dışarıya bakarak konuşuyordu.</p>

  <p>"Ama elli kere anlattım ona" dediğini duydum salona girdiğimde.</p>

  <p>Kupalar elimde, ona doğru ilerledim. Koltuğa oturmadım ama, ayakta bekledim. Muazzez Güler biraz dinledi karşısındakini. sonra yarım döndü dinlemeye devam ederek, beni gördü. Kaşları çatıldı.<br /></p>

  <p>"Tamam, hemen geliyorum" dedi telefondakine. "Sen o kafasızı da çağır."</p>

  <p>Biraz daha dinledi karşısındakini.</p>

  <p>"Yok" dedi sabırsızca. "Yarım saat sürmez. Açıktır yollar şimdi. Sen hemen telefon et. Ben geliyorum." Bana baktı kulağı cep telefonunda.</p>

  <p>"Tamam, telaşlanma, kaçırmayız" dedi sonra Telefonu kapadı. Eğilip çantasına yerleştirdi. Doğrulduğunda gözlerinde yine o kopya yakalamış öğretmen parıltıları vardı. Bana doğru bir adım attı. Elimdekileri çantayı tutan elini kaldırarak gösterdi.</p>

  <p>"Boşa yaptınız galiba onları Remzi Bey" dedi. "Acele çıkmam gerekiyor."</p>

  <p>"Önemli değil" dedim. "Ben içerim."</p>

  <p>Kararlı adımlarla ilerledi salonun ortasına Muazzez Güler. Yanımdan geçip kapıya doğru yöneldi. Elini sıkarak yolcu edeceğime göre, kahveleri sehpaya koymak için hareketlendim ben de.</p>

  <p>Aniden döndü Muazzez Güler. Saatine baktı.</p>

  <p>"İsterseniz şöyle yapalım" dedi. "Ben şimdi gider gitmez çektiririm paranızı bankadan. Dilerseniz uğrayın akşama, hemen takdim edeyim. Hem siz de benim bir kahvemi içmiş olursunuz."</p>

  <p>Bana göre hava hoştu. Kahve kahveydi, nakit de nakit. Omzumu silktim.</p>

  <p>"Yedide gelebilir misiniz ?" dedi Muazzez Güler.</p>

  <p>"El ayak da iyice çekilir o zaman."</p>

  <p>Ben de saatime baktım. Başımla onayladım.</p>

  <p>"Bir kâğıt kaleminiz var mı?" dedi Muazzez Güler.</p>

  <p>On dakika sonra, günün ilk yansında dünyada ve Türkiye'de olup bitenleri hâlâ acemi bir sessiz film oyuncusuna benzeyen spiker aracılığıyla aktarmaya çalışan haber kanalına bakarak salonda yalnız otururken, koltuktan aşağı sarkan elimdeki kâğıtta Muazzez Güler'in işyerinin adresi, cep telefonunun numarası vardı. Kendisinden beklemeyeceğim kadar düzgün bir yazıyla yazmıştı. Yuvarlak, dengeli, kaim, hatasız. Eğitiminde bir miktar Amerikan okulu esintisi sezdirecek derecede yumuşak harflerle. Kaim iki çizgi çizmiş, altına hedefimin adını, cep telefonunu, işyerinin adresini, telefon ve fakslarını eklemişti. içmediği, benim de yazmasını beklerken içemediğim kahvelerin kalıntılarını kaldırmamıştım. Ağzına kadar dolan kül tablasını boşaltmamıştım. Koltukta kaykılmış, ayaklarımı alabildiğine uzatmıştım. Kımıldamıyordum. Bir kedim olsa kucağıma atlardı muhakkak. Ama bir kedim yoktu.</p>

  <p>Odayı havalandırmam gerekiyordu. Yerimden kımıldamadım.</p>

  <p>Vilayet'teki dosyamı düşünmüyordum. Dünyada her şey eskisi gibi olmayabilirdi bundan böyle, ama bir Muazzez Güler gelip önümdeki birkaç günü değiştirmişti. Neler olacağını düşünüyordum. Kıçımı yerinden kıpırdatmak zorundaydım. Bir insanı bir Şeye ikna edebilmek için oturup konuşmak gerekirdi. Oturup konuşabilmek için hiç tanımadığım birisini tanımak zorundaydım. Bu da kolay olmazdı. Çoğunlukla aradığım birine ulaşabilmek için başka birileriyle itişir, birileriyle tepişirdim. Hiç istemediğim halde birilerinin hayatını değiştirmek ihtimal dahiline girerdi.</p>

  <p>Bakarsın Muazzez Güler'i bile daha yakından tanımak zorunda kalırdım. Hep öyle olurdu. İş hep büyürdü. Hep karışırdı. İstemediğim şeyler önüme dökülür, anlamadığım şeyleri anlayabilmek için akıllıca sorular sormak zorunda kalırdım.</p>

  <p>O zaman akıllıca sorular sormakla yetinmeyip aldığım yanıtların ne kadarının doğru olduğunu kestirmeye çalışırdım. Bütün müşterilerimin kötü alışkanlıkları olurdu bu konuda. Ona bakarsan benim de kötü alışkanlıklarım vardı. Kötü alışkanlıklar birbirine çarpar, kötü sonuçlar doğururdu.</p>

  <p>Kaderim belliydi, üstüme iyi kötü bir şeyler giyip yollara düşecektim yeniden. Kötü bir trafik, çukurlarla bezeli asfalt yollar, kimin önce geçeceği hep ama hep tartışmalı kavşaklarla dolu caddeler vardı önümde.</p>

  <p>Bir yerden bir yere karayolundan gitmeye alışık olanlar, havadan yolculuğun düz bir çizgi üzerinden gitmek olduğunu sanırlar hep. Öyle değildir oysa Çıkış noktası ile varış noktası arasındaki sayısız karmaşık harita çizgisi içinden bulup hoplamanız gereken bir sürü hayalî ya da gerçek waypoint vardır. Sırayla gidersiniz. Dört numaralı waypoint'ten beş numaralı waypoint'e. Düzeni bozarsanız, gökyüzünün içinden bir yerlerden, hiç görmediğiniz ve hiç görmeyeceğiniz birileri, metalik sesler ve çoğunlukla bozuk bir İngilizce'yle azarlar, yola sokar sizi.</p>

  <p>Havadan ya da yerden, yeni bir yolculuğa hazır gibi hissetmiyordum kendimi bir yandan.</p>

  <p>Ama Muazzez Güler'le anlaşmıştım. Önce paramı verecek, sonra bilgisayarları alıp karşılığını ödemeyen adamı ikna edip etmediğimi soracaktı bana. Bu kadar basit olabileceğinden kuşkuluydum. Bir sürü kuşku dolaşacaktı ortalıkta Kuşkular soruları, sorular başka sorulan, cevaplar yeni sorulan doğururdu. Soruların cevaplarının bazılarını uyduracaktım mecburen. Hep öyle yapardım. Kimi zaman işe yarardı.</p>

  <p>Koltuktan aşağı sarkan elimdeki kâğıdı buruşturdum. Top yaptım avucumun içinde. Yerimden kımıldamak istemiyordum. Kımıldamadım ben de. Parmaklarımı kımıldattım yalnızca. Kablolu yayının bütün kanallarını gözden geçirdim sessiz sessiz. Plaj kıyafetleriyle şarkı söyleyen kızlara beşe sayana kadar izin verdim ekranda kalmaları için. Sekiz kere taradım yayını baştan sona. Sigaraya uzanmak için bile kımıldamadım yerimden.</p>

  <p>Sonra sıkıldım öyle kaykılmış oturmaktan. Hep aynı kızlar geliyordu önüme. Çıplak ayaklarımın parmaklarını oynattım. Önce birisini, sonra ötekini. Sanki başkasının parmakları gibiydi, benden uzakta Saate baktım.</p>

  <p>Sonra pencereyi açtım bir gayret.</p>

  <p>Dışarının soğuk havası beni kendime getirir gibi oldu.</p>

  <p>Oda havalanırken kahve kupalarını mutfağa götürdüm iki seferde. Sanki acelesi varmış gibi akan sıcak suyun altında yıkayıverdim üstünkörü. Ters çevirip kurumaya bıraktım. İçeri dönüp kül tablasını aldım. Dışarıdaki soğuk hava yeni yeni yerleşiyordu içeriye. Kül tablasının içindekileri çöpe döktükten sonra onu da yıkadım hızla Çöp kovasındaki ağzına kadar dolmuş market poşetini düğümledim, alt dolabın arkalarına doğru iteledim. Yeni bir poşet taktım kovaya Ellerimi kurulamak için pantolonuma sürttüğümde top edip cebime attığım kâğıt geldi elime. Çıkarıp onu da çöpe attım. Yeni poşetin içine. Buzdolabını açıp içine baktım sonra. Gördüğüm şeyler iştahımı açmadı. Hemen kapadım. Kuru, temiz bir kül tablası alıp içeri gittim. Pencereyi de kapadım. Kalorifer peteğinin ısısını kontrol ettim elimle. Saatime baktım yeniden. Koltuğa oturmadan telefonun başına geçtim.</p>

  <p>Bir denemekte fayda vardı. Uçuşa başlamadan önce lastiklerin havasını bile kontrol etmeli dedim kendi kendime.</p>

  <p>Karşı taraftan bir numara tuşladım. SinanComp adında küçük bir bilgisayar bayiinin, fiyat almak, adres sormak, akıl danışmak, şikâyet etmek, ödeme istemek için defalarca çalan telefonunu bir de ben çaldırdım.</p>

  <p>Hemen açıldı telefon.</p>

  <p>"Buyurun, SinanComp" dedi bıkkın olup olmadığını anlayamadığım bir genç kız sesi. İşyerinden gurur duyuyor gibi değildi ama "Sinan Bozacıoğlu lütfen" dedim.</p>

  <p>"Kendisi biraz dışarıya çıktı" dedi kız. "Ben yardımcı olabilir miyim ?"<br /></p>

  <p>"Bundan çok emin değilim" dedim.</p>

  <p>Bir an duraksadı karşımdaki kız. Sonra toparladı kendini.</p>

  <p>"Bir notunuz varsa alabilirim" dedi.</p>

  <p>Bir an düşündüm. Eh, dedim kendi kendime, bir yerden başlamak gerekiyor nasıl olsa.</p>

  <p>"Kalem kâğıt var mı yanınızda?" dedim. "Aynen yazmanızı istiyorum notumu."</p>

  <p>"Bir dakika" dedi kız. Sesinde ciddi bir durumla karşı karşıya olduğunu fark etmiş birinin telaşı vardı.</p>

  <p>"Evet?" dedi sonra</p>

  <p>Teker teker çıkmasına özen gösterdim sözcüklerin ağzımdan.</p>

  <p>"Muazzez Hanım... beni... aradı..." dedim. "Sinan Bozacıoğlu'nun borcunu... ödemesi için... ikna etmemi... istedi."</p>

  <p>Kız araya girdi telaşla.</p>

  <p>"Efendim biz o ödemeyi..."</p>

  <p>"Sözümü kesmeyin lütfen" dedim olabildiğince haşin bir sesle. "Yazmaya devam edin!"</p>

  <p>Ses gelmedi karşıdan. Yine tane tane konuştum.</p>

  <p>"İnsanları... bir konuda.." dedim, "İkna., etmek... için... nasıl... davranılması gerektiğini... bilen birisiyim... Bildiklerimi... uygulamaya., gerek... kalmayacağım... umuyorum. Yazdınız mı?"</p>

  <p>"Yazdım" dedi telefonun öteki ucundaki kız. "Bir Şey söyleyebilir miyim ?" "Söyleyemezsiniz" dedim, "İyi günler."</p>

  <p>Telefonun mandalını boştaki elimle kapattığım için kızın da bana iyi günler dileyip dilemediğini duymadım. Kapatmasam güldüğümü duyacaktı çünkü.<br /></p>

  <p>Hadi bakalım dedim kendi kendime. İnşallah daha fazla düşmene gerek kalmaz Remzi Ünal. Krize de, çıkarana da, çıkarmayana da, Muazzez Güler'e de, politikacı kocasma da, Vilayet'teki dosyama da, Sinan Bozacıoğlu'na da adamakıllı küfrettim odanın içinde ileri geri yürüyerek. Bir tek telefonu açan kıza küfretmedim. Sakinleştim sonra. Saate baktım bir kez daha.</p>

  <p>Biraz kestirmek, sonra Muazzez Güler'le Beşiktaş'taki Hi-Mem adlı bilgisayar şirketinde bir kahve içmek için yeterince vaktim vardı.</p>

  <p>Münasebetsiz bir rüya görmesem bari diye düşünerek yatak odasına doğru ağır ağır yürüdüm. Telefon çalarsa uyanmayayım diye kapıyı sıkı sıkı kapadım. Perdeler zaten kapalıydı. Üstümdekileri hızla çıkarıp yatağa attım kendimi. Uyumadan önce çarşaf ve yastık kılıfını artık değiştirmem gerektiğine karar verdim. İçimdeki saati makul bir süreye ayarlayıp anında daldım uykuya. içimdeki saatin çalmasına gerek kalmadı uyanmam için ama.</p>

  <p>Dünyada hiçbir şey eskisi gibi olmazdı ya da olurdu, onu bilemiyordum ama, üst katımdaki yeniyetmenin müzik dinleme konusundaki alışkanlıkları değişmemişti kesinlikle. On sekiz yaşından küçüklerin görmesinde sakınca olmayan bir rüyanın sonlarına doğru. yeni ama ilkel bir temponun vuruşlarıyla uyandım.</p>

  <p>Ne gördüğümü hemen unuttum.<br /></p>

  <p>Gözlerimi açar açmaz saate baktım. Daha epeyce zamanım vardı.</p>

  <p>Bir iki küfür ettikten sonra kalktım. Yatak odasından doğruca banyoya koştum. İçeri girer girmez Muazzez Güler'in evime yaptığı küçük ziyarette tuvalet ihtiyacı duymamasına sevinmem için yeteri kadar nedenim olduğunu gördüm. Küçük toparlanma operasyonunda banyoyu unuttuğum için kendimi hemen affettim, ama temizlikçi kadınımı arayıp istediği parayı vereceğimi söylemeye de karar verdim. Ağır ağır, uzun uzun yıkandım. İnce bir tıraş çektim suratıma.</p>

  <p>Çıktığımda bir yandan başımı kurularken, bir yandan pencereye yaklaşıp dışarıya baktım. Gün kararmıştı. Filmlerdeki meslektaşlarını gibi şapka giymediğimden, üşütme ihtimaline karşı, her zamankinden daha uzun kuruladım saçlarımı. Belki de bir saç kurutma makinesi almalısın dedim kendi kendime.</p>

  <p>Sonra yatak odasına gidip, çoktandır dışarı çıkmayan biri gibi özenle giyindim. Biraz sonra, ince fitilli siyah kadife pantolonum, boğazımı koruyan balıkçı yaka siyah kazağım, boyatılmaya ihtiyacı olduğu apaçık belli olan botlarım ve çift taraflı paltomla aynanın karşısındaydım. Paltoyu sportif yüzü içeriye, protokoler yüzü dışarıya gelecek şekilde giymiştim, içine ne isterseniz koyabileceğiniz bir sürü kocaman cebi vardı paltomun her iki yanda. Arada sırada işe yarardı.</p>

  <p>Kendime baktım aynada. Herkes gibi bir adamdım ben de işte. Remzi Ünal.</p>

  <p>Remzi Ünal... Şu Hava Kuvvetlerinden müstafi, THY'den kovulma, kendisine saygısı olan hiçbir frequent flyer'ın adını bile duymadığı sekizinci sınıf charter şirketlerinde bile tutunamayan, şu sıralar sayenizde MS Flight Simulator'ın Cessna'sına elini sürmekten âciz eski pilot, exkaptan, nevzuhur özel detektif Remzi Ünal.</p>

  <p>İşe çıkıyordum. Yeniden işe çıkıyordum. Pabuçlarımın işine...</p>

  <p>Bir şapka yakışır mıydı acaba diye düşündüm kendi kendime.</p>
</body>
</html>
