<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.11</h1>

  <p>Gülendam Şenalp apartmanın zemin katında oturuyordu, çok debelenmedik kapısmı bulmak için. Komşularına da rezil olmadık. Dış kapıdaki zilde yalnızca G ve Ş harfleri vardı. Doktor moktor yazmıyordu herhangi bir yerde.</p>

  <p>Uzun deri paltosuna sarınmış olan Sinan Bozacıoğlu duvara yaslanmıştı benim zili çalmamı beklerken. Yüzünde kendinden geçmiş bir ifade vardı. Eliyle yarasını bastırıyordu.</p>

  <p>Zile basmadan önce içime çektiğim soluğu boşalttım.</p>

  <p>Kapı daha altıya kadar sayamadan açıldı. Bekleniyorduk galiba.</p>

  <p>"Girsenize" dedi kapıyı açan genç kadın. Hızla dönüp, girmemizi istediği odaya doğru önümüzden ilerledi, arkasından gördüm ilk gördüklerimi.</p>

  <p>Blucin kumaşından askılı bir bahçıvan pantolon vardı üstünde. Yanlış tercihti bence, çok uzun olmayan boyunu, kocaman kalçalarını daha çok vurguluyordu. Siyah saçları uzundu, geniş omuzlarını aşıp beline kadar geliyordu. İki yana sallanarak acele acele yürüyüşünü izledik arkasından. Sonra onu takip ettik.</p>

  <p>Diğer iki odaya doğrudan açılan kapıların olduğu kare, küçük bir salondaydık. Toplama eşyalarla oluşturulmuş bir öğrenci evinden biraz halliceydi salon. Birbirinden farklı iki koltuk kalın ciltli kitapların sıralandığı siyah bir kitaplığın iki yanında yüz yüze duruyordu. Sırtı pencereye dönük duran koltuğun oturma yeri daha çok kullanılmış gibi göçüktü. En az on yaşında bir televizyon, Kapalıçarşı'dan alınmışa benzer bir çeyiz sandığının üstündeydi. Çeyiz sandığının önünden Behramkale işine benzeyen bir örtü sarkıyordu aşağıya doğru. Dışarıya bakan iki pencerenin arasındaki yüksek taburenin üstünde yeterince gelişmemiş bir benjamin duruyordu. Salonun kesintisiz tek duvarının önü kol koyacak yerleri olmayan, kolayca yatağa dönüşebilen bir divan tarafından işgal edilmişti. Yerde sıradan bir kilim vardı.</p>

  <p>Sinan Bozacıoğlu paltosunun kanatlarını sıkı sıkı önünde birleştirmiş ayakta bekliyordu.</p>

  <p>Ev sahibimiz bana döndü.</p>

  <p>"Remzi Ünal, galiba?" dedi.</p>

  <p>Başımı salladım.</p>

  <p>Gövdesine oranla küçük bir yüzü vardı. Hani bebek gibi dediklerinden. Sıkı bir rejime girse sinemada kariyer yapabilirdi. Yaşını hiç belli etmiyordu ve bir on yıl daha belli etmeyecekmiş gibi duruyordu, kalın bir gövdesi vardı, ama göbeği gözü rahatsız etmiyordu.</p>

  <p>"Yıldızı çok etkilemişsiniz" dedi.</p>

  <p>Yine başımı salladım. Sonra bir kafa hareketiyle ilgisini Sinan Bozacıoğlu'na çekmeye çalıştım. Gülendam Şenalp bakışlarımı izledi.</p>

  <p>"Hayırdır ?" dedi bir doktora yakışmayan bir ses tonuyla.</p>

  <p>"Arkadaş elma keserken bıçağın üstüne düştü" dedim son derece ciddi bir suratla Gülendam Şenalp gülmedi. Espri anlayışım hakkında uzun bir konuşma yaptıklarını düşündüm Yıldız Turanlı'yla. Bir eliyle Sinan Bozacıoğlu'nun omzuna dokunup öteki eliyle divanı gösterdi.</p>

  <p>"Bir bakalım" dedi. "Şöyle uzansanıza.. İsterseniz paltoyu çıkaralım önce." Sinan Bozacıoğlu kararsız bir ifadeyle bana baktı. "Hadi" dedim. "Utanma Hanım doktor. Olan oldu." Sinan Bozacıoğlu duvara bakarak paltosunu çıkardı, divana çarşaf gibi yaydı. Pantolonunun önü ıslıktan koyulaşmıştı. Paltosunun üstüne uzandı sonra, eliyle gözlerini kapadı.</p>

  <p>Gülendam Şenalp, oğlanın karın bölgesine doğru eğildi. Ben pencereye yürüdüm. "Ne zaman oldu bu ?" dediğini duydum kadının arkamdan.</p>

  <p>"Bir saat önce" dedi Sinan Bozacıoğlu kısık bir sesle.</p>

  <p>Ağaçların yapraksız dallarının gökyüzünü görme nize izin verdiği aralıktan bir uçağın arkasında bıraktığı izleri gördüm. Sesi duyulmuyordu. Gidiyordu ama ben görmesem de gidiyordu. İnişe geçecekti eninde sonunda inişe geçecekti.</p>

  <p>"Bir dakika bekle" dediğini duydum Gülendam Şenalp'ın.</p>

  <p>Geriye döndüm. Sinan Bozacıoğlu'nun karın bölgesindeki giysiler geriye sıyrılmıştı. Beyaz teninin üstünde kırmızı lekeler vardı. Yüzünde korku dolu bir ifade gördüm oğlanın. Gözlerimin içine baktı, ama bir şey söylemedi.</p>

  <p>Gülendam Şenalp elinde plastik küçük bir leğenle geri döndü. Leğenin içinde tıbbî malzemeler gördüm. Hareketlerinde gövdesinden beklemediğim bir çeviklik vardı. Sinan Bozacıoğlu'nun üzerine eğildi yeniden. Ben sırtımı onlara, yüzümü pencereye döndüm.</p>

  <p>"Acıyacak biraz" dediğini duydum az sonra.</p>

  <p>Sinan Bozacıoğlu'ndan ses çıkmadı.</p>

  <p>Dalların arasından başka uçak geçmedi. Kuş da geçmedi. Göremediğim bir yerlerde bir otomobilin alarmı çalmaya başladı. Sahibi susturdu hemen.</p>

  <p>"Allah!" diye bağırdı Sinan Bozacıoğlu.</p>

  <p>Geriye dönmedim.</p>

  <p>"Bitiyor" dedi Gülendam Şenalp.</p>

  <p>Sinan Bozacıoğlu bir kez daha bağırdı.</p>

  <p>Pencerenin altındaki kalorifer peteğinden yüzüme doğru sıcaklık yükseliyordu. Canım sigara istedi birden. Kendimi denetledim. Dışarıya bakmaya devam ettim. Bakılacak pek fazla şey yoktu.</p>

  <p>Sinan Bozacıoğlu iki kere daha bağırdı. Sanki alışmış gibiydi yapılanlara, sesi giderek daha alçaktan çıkıyordu. Kendi kendime gülümsedim.</p>

  <p>"Tamam" dedi Gülendam Şenalp sonra. Geriye döndüm. Doğrulmuştu. Elindeki leğen kanlı bezlerle dolmuştu. Sinan Bozacıoğlu'nun karnına beyaz sargı bezleri yapıştırılmıştı. Elini yüzünden çekmişti oğlan. Zorlasam gülümsüyor derdim. "Önemli bir şey yok" dedi Gülendam Şenalp bana bakarak. "Küçük. Çok girmemiş. Diktim."</p>

  <p>"Teşekkür ederim" dedi Sinan Bozacıoğlu yattığı yerden.</p>

  <p>Doktor ona cevap vermedi. Yüzünü buruşturdu.</p>

  <p>"Şimdi geliyorum" dedi. Tıbbî malzemeleri aldığı odaya değil, yanındakine girdi şimdi daha yavaş adımlarla "Demiştim sana" dedim.</p>

  <p>"Rezil oldum" dedi Sinan Bozacıoğlu. "Yara bir şey değil."</p>

  <p>"Dert etme" dedim.</p>

  <p>"Bir sigara içebilsem" dedi.</p>

  <p>"Benim de canım istiyor" dedim.</p>

  <p>"Ayıp olur herhalde burada içmek" dedi.</p>

  <p>Başımı salladım. Gülendam Şenalp odanın kapısından çıktı. Elinde kahverengi bir eşofman altı, yüzünde az önce çok komik bir şey duymuş gibi bir gülümseme vardı.</p>

  <p>"Kalkabilir misin ?" dedi Sinan Bozacıoğlu'na.</p>

  <p>Sinan Bozacıoğlu dirseklerine dayanarak yarı doğruldu. Ona yardım etmeye teşebbüs etmedim.</p>

  <p>Yüzünde soran bir ifade vardı.</p>

  <p>"Şunları giyin isterseniz" dedi Gülendanı Şenalp "Banyo şurada" "Sen"den "Siz"e geçişindeki ustalığa hayran oldum. Elden ele geçen eşofman altının altında siyah bir şey daha vardı.<br /></p>

  <p>Sinan Bozacıoğlu ayağa kalktı. Sendeledi. İkimiz de yardıma niyetlenmedik. Sonra iki ayağmın üstünde dengesini bulmaya çalıştı. Yüzümüze bakmadan kendisine gösterilen kapıya doğru yürüdü. Gülendam Şenalp arkasından seslendi.</p>

  <p>"Dolabın içinde poşetler var, sizinkileri koyarsınız."</p>

  <p>Sinan Bozacıoğlu başını salladı. Kapımn arkasında kayboldu.</p>

  <p>"Bizi kırmadığınız için teşekkür ederim" dedim.</p>

  <p>"Yıldız'a teşekkür edin asıl siz" dedi.</p>

  <p>Yüzünde çapkın bir gülümseme vardı. Evet, uzun bir konuşma olmuştu aralarındaki. "Ona da ederim" dedim.</p>

  <p>Başıyla içeriyi işaret etti.</p>

  <p>"Biraz dinlense iyi olur" dedi.</p>

  <p>"Hallederiz" dedim.</p>

  <p>"Daha çok, korkmuş" dedi. "Fazla kan kaybı yok. Şoka girse yaradan daha tehlikeli olurdu."</p>

  <p>Bu konudaki katkımdan söz etmeye gerek duymadım.</p>

  <p>"Daha genç" dedim.</p>

  <p>"Ne zor bu yaşta.." dedi Gülendam Şenalp. "Polis duymasın diye şurada burada..." "Öğrenecek" dedim.</p>

  <p>"Neyi?" dedi. "Hiç yaralanmamayı mı, tanıdıklarının arasına kuralları takmayan doktorları katmayı mı ?</p>

  <p>"Kurallar bozmak içindir" dedim. "Teşekkür ederim gerçekten."</p>

  <p>"Önemli değil Remzi Bey" dedi Gülendam Şenalp. "Yıldız'ın sevdiği biri için kaçmam böyle şeylerden. Bu arada sizin de kurallarla aranız pek iyi değilmiş anladığıma göre."</p>

  <p>"Kuralları koyarken bana sormuyorlar" dedim.</p>

  <p>"Şu kuralı unutmayın ama" dedi. "Alırsın, verirsin."</p>

  <p>"Bu durumda size mi, Yıldız'a mı vereceğim?" dedim.</p>

  <p>Ağzını cevap vermek için açtı Gülendam Şenalp. Sonradan düşündüğünde utanabileceği bir cevap verecek gibiydi, kapıdaki hareketi hissedince sustu. Sinan Bozacıoğlu yüzünde mahcup bir gülümseme, içeri girdi. Poşeti elinde sıkı sıkı tutuyordu. İkimiz de dönüp ona baktık. Kahverengi eşofman biraz bol gelmişti, biraz değil, epeyi bol, yaşlı bir buldok köpeğinin yanakları gibi yanlardan sarkıyordu kat kat. Salondaki küçük gerilimi sezmiş gibi ikimizm de yüzüne baktı sırayla Gülendam Şenalp kendini toparladı. "Nasılsın şimdi ?" dedi oğlana. "İyiyim" dedi Sinan Bozacıoğlu. Yeniden yatayım mı der gibi divana kaydırdı gözlerini.</p>

  <p>Eğilip paltosunu toparladım divanın üstünden. "Biz hoplayalım artık" dedim. Paltosunu eline verdim. Sinan Bozacıoğlu'nun. "Sen arabaya git bekle. Geliyorum." Ardından BMW'nin anahtarını uzattım.</p>

  <p>"Birkaç gün dinlenirse iyi olur" dedi Gülendam Şenalp. Daha çok bana Bir an düşündüm.<br /></p>

  <p>"Bir çare buluruz" dedim. "Sen git, ben geliyorum."</p>

  <p>Sinan Bozacıoğlu ağır, denetimli hareketlerle paltosunu giydi. Sağını solunu çekiştirdi. Önünü kapamadı.</p>

  <p>Elini uzattı Gülendam Şenalp'e.</p>

  <p>"Teşekkür ederim" dedi. "Biraz acıttınız ama, hayatımı kurtardınız. Size borcumu ödemek isterim." Yüzünde sevimli bir gülümseme vardı.</p>

  <p>İkisinin de aşağı yukarı aynı yaşlarda olduğunu o zaman fark ettim. Aynı şeyi Gülendam Şenalp'in fark ettiğini sanmıyorum ama Yine de kendisine uzatılan eli sıktı. Bir doktor gibi.</p>

  <p>"Borcunuz yok" dedi. "İki gün sonra pansumanı değiştirin mutlaka. Herhangi bir sağlık merkezinde yapabilirler."</p>

  <p>"Anlaştık" dedi Sinan Bozacıoğlu. Bana döndü. "Arabadayım abi."</p>

  <p>"Geliyorum" dedim.</p>

  <p>Sinan Bozacıoğlu ağır adımlarla kapıdan çıktı. Kimse geçirmeye niyetlenmedi oğlanı.</p>

  <p>"Uyarınızı dikkate alacağım" dedim Gülendam Şenalp'e.</p>

  <p>"Sevinirim" dedi. "Yıldız'ı çok severim. Bana çok yardımı oldu."</p>

  <p>"Bana da" dedim.</p>

  <p>"Belki görüşürüz o zaman" dedi.</p>

  <p>"Belki" dedim.<br /></p>

  <p>Merdiven yoktu ağır ağır inecek. O yüzden apartmanın girişindeki yazıları inceledim bir süre. Burada da vardı aidat ödemeyenler. Bizim apartmandan farklı olarak sıcak su belli saatlerde veriliyordu, özel istek<span style="fontsize: 17px;">te</span>bulunulmaması gerekiyordu. Kapıcının yetki ve sorumlulukları on dört madde halinde sıralanmıştı.</p>

  <p>Sinan Bozacıoğlu egzozundan beyaz dumanlar çıkaran BMW'nin yolcu koltuğunda oturuyordu. Koltuğu iyice geriye doğru yatırmıştı. Elini paltosunun üstünden yarasının bulunduğu bölgeye bastırmış, gözleri kapalı dinleniyordu. Şoför kapısını açıp girdim. Kapının sesine gözlerim açtı. Otomobilin içi sıcaktı. "Çok beklettim mi ?" dedim otomobili geri vitese alırken.</p>

  <p>Sınıfı geçtin lan, aferin dedim içimden. Tüymemişti. Demek ki bir ara oturup biraz daha konuşabilirdik.</p>

  <p>"Karı donu da giydik ya sonunda Remzi Abi!" dedi Sinan Bozacıoğlu.</p>

  <p>"Dert etme" dedim. "Kimseye söylemem."</p>

  <p>"Şimdi ne olacak?" dedi. "Eve gidemem."</p>

  <p>"Hallederiz" dedim arkama bakıp geri geri giderken. Poşeti nereye koyduğunu sormadım artık. Yola çıkınca BMW'yi birinci vitese takıp, ağır ağır ilerledim. Uçaksavar Sitesi'nin giriş kapısından geçtik. Düşünüyordum.</p>

  <p>"Sana da epeyi yük oldum be Remzi Abi" dedi Sinan Bozacıoğlu.</p>

  <p>Yeter bu kadar dedim sonra Dışarı çıktım.</p>

  <p>"Alırsın... verirsin..." dedim. Bir şeyler düşünüyordum. Bana cevap vermedi.<br /></p>

  <p>Sola döndüm. Fatih Sultan Mehmet Köprüsü'ne gidecekmiş gibi ilerledim yokuştan aşağıya. Kavşağa gelince sola, Tepecik Yolu'na kavuşan yokuşa vurdum. BMW'yi denemek istiyor gibi gaza biraz yüklendim yokuşta. Ceylan gibi tırmandı. Sola döndüm. Sağa döndüm. Sinyalini vermiş, Alkent'e girmek için bekleyen bir Jaguar'a yol verdim. Selektör yaparak beni selamladı direksiyondaki kadın.</p>

  <p>Elimle selamını karşıladım. Sanatçılar Parkı'nın önünden aşağı indim. Düşünüyordum. Sinan Bozacıoğlu'ndan ses çıkmıyordu. Zeytinoğlu Caddesi'ne girdiğimizde kar yağmaya başladı.</p>

  <p>Kararımı verdim. Hem biraz yalnız kalmalıydım, hem elimin altında olmalıydı.</p>

  <p>Topal bakkalın önünde ikinci sıraya park ettim BMW'yi. Flaşörleri yakıp fırladım. Bakkalda başka müşteri yoktu. Buzdolabına, raflara bakıp hızlı hızlı saymaya başladım. Apartman yöneticimiz emekli asker rakıyı severdi. Biraz da meze niyetine bir şeyler aldım. Kuruyemiş falan. Elimde poşet dışarı fırladım. Sokakta kar dikkatli yürümeyi gerektirecek kadar birikmişti. Kocaman kocaman yağıyordu. Sise benzer bir koyu beyazlık kaplamıştı ortalığı. Hava aniden kararmış gibiydi. BMW'ye girdim. Poşeti yolcu koltuğundaki telefonun yanma bıraktım.</p>

  <p>"Hayırdır Remzi Abi ?" dedi Sinan Bozacıoğlu.</p>

  <p>"Misafirliğe gidiyoruz" dedim. "Ev sahibi kabul ederse tabiî."</p>

  <p>Evin önündeki otopark maksatlı meydana kadar sessizlik içinde geldik. Park edecek bir boşluk aramadan önce apartmanın girişine giden yaya yolunu, meydandaki araçları, otoparkta yerinden kımıldamadan en uzun süre kalma rekoruna yaklaşan otomobilimi uzaktan denetledim. Bir tuhaflık göremedim. Otomobilimin üstünü kaplamaya başlayan kar, günlerdir biriken şehir kirini gizlemişti. Başka bir sürü şehir kirini de gizleyecekti. Kar bitip güneş açtıktan sonra birtakım adamlar otomobillerini yıkatmaya götüreceklerdi. Ben götürmeyecektim. Servise bile sonra götürecektim.<br /></p>

  <p>BMW'yi yanmayan sokak lambasının altında bulduğum boşluğa park ettim. Çıkıp Sinan Bozacıoğlu'nun inmesine yardım ettim. Bakkaldan aldıklarımı bileğime taktım poşetin saplarından, cep telefonunu oğlanın uzun paltosunun cebine soktum. Meydana bakan pencerelerden bizi seyredenler varsa fazla eğlenmesinler diye çok sokulmamaya dikkat ediyordum. Düşmesin diye kolundan tuttum yalnızca. Uygunsuz saatte içmeye başlamış adamlar gibi sallana sallana yürüdük.</p>

  <p>Apartmanın giriş kapısının önünde ayaklarımı yere çırptım altlarında toplanan karlar dökülsün diye. içeri girdik. Demir kapıyı ardımdan kapattıktan sonra posta kutumu gözden geçirdim. Evlere servis yapan, birbirinin rakibi iki pizzacı broşürünün arasındaki banka kredi kartı ekstresini, içine bakmadan ikiye katlayıp cebime soktum. Pizzacılann broşürlerini, bir üst katımda abuk sabuk müziklerle gündüz uykulanmı piç eden oğlanın ailesinin kutusuna bıraktım. Apartman içi panosunda, adımın karşısında yazılı yakıt borcu hiç azalmadan duruyordu. Listenin altına ödemeleri geciktirenlere yönelik yeni bir tehdit iliştirilmişti.</p>

  <p>Merdivenleri hiç telaş etmeden çıkmaya başladık. Kapıların ardından olağan akşamüstü sesleri geliyordu.</p>

  <p>Apartman yöneticisi emekli askerin kapısının önünde durdum. Sinan Bozacıoğlu'na baktım. Rengi fena değildi.</p>

  <p>"Nereliydin sen?" dedim.</p>

  <p>Aptal aptal baktı suratıma "Antalya.." dedi.</p>

  <p>"Antalya'dan yeni geldin" dedim, "İstanbul'da hiç yaşamadın. Sorarlarsa Antalya'dan bir şeyler anlat."</p>

  <p>Suratındaki ifadenin değişmesini beklemeden kapının zilini çaldım.</p>

  <p>Aidat borcumu ödemeye geldim sanacak şimdi dedim içimden.</p>

  <p>İçerden sert tabanlı terlik sesleri geldi kapı açılmadan önce. Sinan Bozacıoğlu duvara yaslanmıştı Kapı tereddütsüz açıldı.</p>

  <p>Apartman yöneticisi iyi teftiş geçirmiş bir bölük komutanı gibi sırıtıyordu kapıda. Elinde bir zarf vardı Zarfı bana doğru salladı.</p>

  <p>"Pencereden gördüm geldiğini" dedi. "Misafiri var, sonra veririm demiştim."</p>

  <p>"Merhaba" dedim. "O da nedir? Beni icraya vermeye mi karar verdiniz sonunda."</p>

  <p>"Yok yahu" dedi kıs kıs gülerek. "Aramızda öyle şey olur mu? Bu sana geldi. Pencereden görünce geldiğini... "</p>

  <p>Bana doğru uzattığı zarfı aldım elinden. Üzerinde kötü bir sekreter tarafından, eski bir daktiloyla yazılmış yazılar vardı. Kendi adımı ve evin adresini gördüm önce. Sonra ev sahibimin adını. Bir de avukat bilmem kim vardı zarfm üstünde. Sinan Bozacıoğlu'na baktım. İdare ediyordu.</p>

  <p>"Postacı mı getirdi ?" dedim.</p>

  <p>"Postacı getirdi. Seni evde bulamayınca benim kapımı çaldı. Veririm ben dedim, telaş etme oğlum... Seni de pencereden görünce demin..."</p>

  <p>"Bir şey imzaladınız mı ?"</p>

  <p>"İmzaladım" dedi asker emeklisi apartman yöneticimiz. "Yoksa götürüp muhtara bırakacakmış. Gecikme mecikme şey olmasın dediydim. Arkadaş kim?"</p>

  <p>"Tanrı misafiriniz" dedim.</p>

  <p>"Efendim ?" dedi. Gözleri kocaman açılmıştı. Sinan Bozacıoğlu'na alıcı gözle baktı sonra Gözü tutmamışa benziyordu pek. Çok önemsemedim, "Arkadaş Antalya'dan" dedim. "Eski bir hostes arkadaşımın yeğeni." Burada bir göz kırptım apartman yöneticisine. Anladığını belirtmek için sırıttı Sinan Bozacıoğlu'na çaktırmamaya çalışarak.</p>

  <p>"Karnından biyopsi yaptılar ne olduğunu anlamak için" dedim. "İyi çıkacak inşallah ama biraz yatıp dinlenmesi gerekiyor."</p>

  <p>"Geçmiş olsun" dedi kendi başına gelmediği için , sevinerek içten içe.</p>

  <p>"Benim evi biliyorsunuz" dedim. "Bekâr adamım Bok götürüyor. Mikrop falan kapmasın dediydim."<br /></p>

  <p>"Ne demek? Ne demek?" dedi ben sana sonra sorarım vurgusuyla. Son darbemi indirdim. Bakkalda doldurduğum poşeti eline tutuşturdum.</p>

  <p>"Burada bir şeyler var" dedim. "Sana... Yengeye. Hani sonra parlatırız diye."</p>

  <p>Bir kez daha göz kırptım.</p>

  <p>"Bir akşamlığına ses etmez herhalde" dedi. "Ama sonrasını bilemem."</p>

  <p>"Aslansınız" dedim. "Ben de bir yoluna koyarım ortalığı. Aslansınız."</p>

  <p>Sinan Bozacıoğlu'nun kolundan tutup kapıya doğru çekiştirdim. İster istemez kenara çekildi emekli asker apartman yöneticimiz. Bir göz de oğlana kırptım. "Yarın görüşürüz" dedim ikisine birden.</p>

  <p>Şoku atlatmadan ortalıktan yok olmak için dönüp koridorda hızla yürüdüm merdivenlere doğru.</p>

  <p>"Remzi Ünal, Remzi Ünal" dedi arkamdan Sinan Bozacıoğlu'nun bir gecelik ev sahibi.</p>

  <p>Mecburen döndüm.</p>

  <p>Bana doğru bir iki adım attı. Alçak bir sesle konuştu.</p>

  <p>"Yemedim o biyopsi hikâyesini ya neyse" dedi "Benim de var sana bir iki borcum. Neymiş o zarf anladın mı?"</p>

  <p>"Karım boşanma davası açtı herhalde..." dedim sağ gözümü iki kere kırparak. Elimle omzuna vurdum dostça teşekkür mahiyetinde. sonra hemen döndüm duygusal bir sahneye dönüşmesin diye iş. Merdivenlere adımımı attığımda kapısının kapanma sesini duydum.</p>

  <p>Merdivenlerin ortasında bir telefonun uzun uzun çaldığını duydum. Kimse cevap vermedi.</p>

  <p>Kendi kapıma yaklaştığımda telefonun sesi daha da yükseldi. Anahtarımı çıkarırken acele etmeye başladım. Kapı aralandığında emin oldum telefonun benim için çaldığına.</p>

  <p>İçeri girer girmez, telefona koştum. Daha yetişemeden telesekreter devreye girdi. Eh, dedim, bekleyeyim bari.</p>

  <p>Gözüm telefonda, paltomu çıkardım, masanın üstüne bıraktım, iki mesajın daha olduğunu belirten rakam yanıp sönüyordu. Telesekreter bir şeyler söyledi kendi kendine, sonra bip dedi kısaca. Bipten sonrası gelmedi. Karşı taraf kapamıştı. İyi dedim kendi kendime. Sana sonra bakarız. Gözlerimle salonu gözden geçirdim. Bıraktığım gibiydi. İçinde soluk alınmamış, kahve içilmemiş, yemek yenmemiş, ayak uzatılmamış bir salon. Yani sabahtan beri. Tek çöp yerinden oynamamış.</p>

  <p>Derin bir nefes aldım sonra Çift taraflı paltomu masanın üzerinden alıp astım. BMW'nin anahtarlarını portmantonun çekmecesine, benim otomobilimin ahtarlarının yanına attım. Hatırladım sonra, paltomun cebinden poşeti alıp mayomu banyoda sudan geçirdim, kapının arkasındaki askıya astım. Geri döndüm. Öteki cepteki tabancayı çıkardım. Nereye koyayım diye düşündüm. Salona girdim. Televizyonun karşısındaki koltuğumun solunda, duvarın dibine birikmiş eski gazete yığınının altı gözüme uygun göründü. Bu kararımı uyguladım. Geriye iki adım atıp baktım. Yığının görüntüsünde bir şey değişmemişti. Apartman yöneticisinin verdiği zarfı aldım, mutfağa girdim. Kahve makinesine iki çay poşeti atıp düğmeye bastım. sonra mutfak penceresine ilerledim. Kar yağmaya devam ediyordu. Şiddeti azalmıştı biraz ama yine de yağıyordu.</p>

  <p>Kahve makinesinde cızırdamaya başlayan suların sesi hoşuma gitti. İlk damlalar inmeye başlamıştı hazneye. Üstü günlerdir toplanmamış mutfak masasına oturdum. Zarfı açtım.</p>

  <p>Uzun bir mektuptu. Görünüşte uzun. Bir avukatın bir başka avukata yazdığı izlenimini veren "İhtarname"nin özü iki sözcükten oluşuyordu: evimden çık! Bunu şöyle okumak da mümkündü: sen yeterince oturdun evimde. Başkasına daha fazla kira karşılığı vermeye niyetim var. Çok daha fazlasına.</p>

  <p>Pekâlâ dedim içimden. İhtarnameyi zarfın içine soktum, zarfı ikiye katlayarak arka cebime tıkıştırdım. Kahve makinesinin haznesi dolmamıştı henüz, ama iyice buğulanmıştı içten içe. İçeri, salona geçtim. Telefonun başına oturdum. Telesekreterin düğmesine bastım.</p>

  <p>Olağan çıtırtılar, düdükler, hatırlatmalar geldi önce. sonra mesajlara geçildi.</p>

  <p>Bir numaralı mesaj adını vermeyen kadındandı.</p>

  <p>Neredeyse sevindim sesini duyunca Aylardır sürüp gidiyordu aramızdaki oyun. Kadın beni önemli bir iş için arıyor ama nedense adını ve telefon numarasını vermiyordu. Beni evde bulacağı bir anı bekliyordu karşılıklı konuşabilmek için. Ama nedense bir türlü bulayamıyordu beni evde. Türk Telekom'un clipellikti santrallarından birinin bulunduğu bir semte taşınırsam oyunun çok daha eğlenceli hale geleceğini düşünerek gülümsedim kendi kendime. İki numaralı mesajı reklamcı arkadaşım bırakmıştı. Akşam çalışmaya gelip gelmeyeceğimi merak ediyordu. Cevabını biraz sonra almış olacaksın zaten dedim içimden.</p>

  <p>Mutfağa yürüdüm. İnce belli bir çay bardağı buldum kendime dolapların birinden. Doldurdum. Hemen bir yudum içtim. Demleme çaya benzemiyordu ama, idare ederdi. Çay bardağı elimde, salona doğru yürüdüm gerisin geriye. Çayım elimde, karı seyredecektim.</p>

  <p>Kapının zili çaldı.</p>

  <p>"Amaan" dedim içimden.</p>

  <p>Kafamı kaldırıp kapı tarafına doğru baktım. Karısı su koydu muhakkak diye geçirdim içimden.</p>

  <p>Bir kere daha çaldı kapının zili. Uzun uzun çaldı bu kez. Aşağıdan değil, kapının önünden çalındığını algıladım bu son çalışta.</p>

  <p>Garanti o diye düşündüm. Garanti su koydu karısı.</p>

  <p>Ayağa kalktım. Çay bardağını masaya bıraktım. Odadan çıktım. Başım önümde yürüdüm koridorun içinden kapıya doğru. Yürürken bir yandan da küfür etmeye devam ediyordum. Olmadı bu hiç mesajı ve ren bir surat takınmaya çalıştım.</p>

  <p>Sonradan çok pişman olacağım bir şey yaptım.</p>

  <p>Elimi uzatıp ardına kadar açtım öfke belirten bir hareketle.</p>

  <p>Öfkem işe yaramadı.</p>

  <p>Mr. T'nin yumruğu tam burnumun üstüne indi. Hazırlıklıydı pezevenk herhalde, yüzüme doğru geldiğini görmedim bile. Balyoz gibi indi sağlam bıraktığım kolunun ucundaki yumruk. Hakem on sekize kadar saysa bile kolay kolay ayağa kalkamam herhalde diye düşündüm arkaya doğru düşerken. Geriye doğru usulüne uygun bir mae ukemi yanımdan bile geçmedi. Koridora sırtüstü yayıldım.</p>

  <p>Mr. T işi garantiye almak niyetindeydi. Daha ben düşmemi tamamlamadan girdi içeriye, üstüme doğru koştu, olur da ayaklanmaya kalkarım diye hazır bekledi yanı başımda Öteki kolu askıda değildi, ama yandan hareketsiz sallanıyordu. Gereksizdi aldığı önlem.</p>

  <p>Kendimi kaybetmeden önce son gördüğüm, Yılan'ın içeri girip kapıyı ardından kapatması oldu.</p>

  <p>Yanında biri daha vardı galiba. Kruvaze, lacivert bir takım elbise giymiş, suratında pis bir gülümseme olan bir adam.</p>

  <p>Hoş gelmediniz dedim içimden. "Aklınla yaşa Remzi Ünal" diye tebrik ettim kendi kendimi. Sonra gözlerimi kapadım. Yani istemeden.</p>
</body>
</html>
