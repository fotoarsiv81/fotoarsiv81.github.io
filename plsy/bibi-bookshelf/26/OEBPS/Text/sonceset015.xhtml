<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.14</h1>

  <p>Koray Şimşek ağzındaki kahveyi tükürecek gibi oldu birden. Kendini tuttu ama Fincanı hızla sehpaya bıraktı, elinin tersiyle çenesindeki bir iki damlayı sildi. Kahvesinin yarısı dışarı dökülmüştü sarsıntıyla bıraktığında Yeniden saatine baktı. Gereksizdi bu elbette. Sesimi çıkarmadan bekledim.</p>

  <p>"Neyin peşindesiniz ?" dedi bir kez daha kendini topladığında.</p>

  <p>"Bunu daha önce de sormuştunuz" dedim.</p>

  <p>Buna cevap vermedi Koray Şimşek. "Nereden biliyorsunuz burada toplandığımızı ?" dedi onun yerine.</p>

  <p>"Bir ihtimal olarak kafamdan geçti" dedim.</p>

  <p>Bir deneme yapmaya karar verdi. Kendini topladığından emin değildi sanıyorum ama yine de denedi.</p>

  <p>"Bakın Remzi Bey" dedi kararlı olmasına özen göstermeye çalıştığı bir sesle. "Sizi sesimi çıkarma dan dinledim şimdiye kadar. Bir ödemeden bahsettiniz, iş gelip o gece ne yapıp yapmadığımıza dayandı Beni sorgulamaya hakkınız olmadığını biliyorum. Üstelik polis de sordu buna benzer şeyler, hepsini anlattık."</p>

  <p>Hiç tartışmadım.</p>

  <p>"Tamam" dedim. "Ödemeye dönelim o zaman."</p>

  <p>"Ne ödemesi?"</p>

  <p>"SinanComp'un Hi-Mem'e olan borçları" dedim. "Hatırladınız mı, ben ilk o yüzden girdim devreye."</p>

  <p>"Ne olmuş?" dedi.</p>

  <p>"Şu olmuş" dedim. "Sinan Bozacıoğlu Hi-Mem'e tek kuruş borcu olmadığını söylüyor. Hepsini ödemiş. Tamam, biraz geciktirmiş belki ama hepsini ödemiş."</p>

  <p>"Ödemiş mi?" dedi biraz kendi kendine, biraz bana "Ödemiş" dedim.</p>

  <p>"Ödemiş..." dedi kendini tekrardan hiç sıkılmadan.</p>

  <p>Başımı salladım.</p>

  <p>"Ne zaman ?" dedi.</p>

  <p>"İki ya da üç gün önce" dedim.</p>

  <p>"Kime?" dedi.</p>

  <p>"Her zamanki gibi" dedim. "Banka hesabına.</p>

  <p>"Ödemişse kayıtlarda vardır" dedi gözlerini kocaman kocaman açarak. Aksi, meslekteki namına leke sürecekmiş gibi...</p>

  <p>"Vardır herhalde" dedim başımı yana doğru eğerek.</p>

  <p>"Bakarız olmazsa" dedi. "İyi olur" dedim.<br /></p>

  <p>Nereye bakacaksa oraya bakmak için acele ediyormuş gibi oturduğu koltuktan kalçasını kaldırdı. sonra yeniden oturdu yerine aklına bir şey gelmiş gibi. "Bir dakika yahu" dedi. "Bir dakika.." Yüzüne baktım.</p>

  <p>"Bir dakika" dedi yeniden. "Belki banka hesaba geçmekte falan gecikmiştir. Bazen oluyor böyle şeyler."</p>

  <p>"Olabilir" dedim.</p>

  <p>"O zaman boşuna tuttu sizi Muazzez" dedi.</p>

  <p>Bu ihtimal Koray Şimşek'i çok rahatlatmış gibi geldi bana. Cevabını bildiğim bir soruyu sorsam iyi olur dedim içimden.</p>

  <p>"Peki ama" dedim, "Sonra Kadir Güler neden ısrar etti Sinan Bozacıoğlu'nu bulmam için?"</p>

  <p>Gözlerime bakmaya devam etti Koray Şimşek. Dört saniye kadar.</p>

  <p>"Bu sorunun yanıtının kime faydası olacak ?" dedi sonra</p>

  <p>"Güzel bir soru" dedim. "Cevabı?" dedi. Cevap yerine paketime davrandım. Bir sigara çıkardım. Sonra vazgeçtim, yerine soktum sigarayı, arkama yaslandım. Uzun bir konuşma yapmaya hazırlandım. Koray Şimşek uzun bir konuşma yapmamı bekliyor gibiydi.</p>

  <p>"Koray Bey... "diye başladım.</p>

  <p>Devam edemedim ama.<br /></p>

  <p>Kapı vurulmadan açıldı. Cenk Bozer kafasını uzattı içeriye. Kendi yatak odasına girmiş gibi rahatlıkla konuştu.</p>

  <p>"Koray Abi" dedi. "Kız bu mu?"</p>

  <p>Beni gördü sonra Yüzü değişti.</p>

  <p>"Merhaba Cenk" dedim.</p>

  <p>Koray Şimşek bir bana, bir Cenk Bozer'e baktı.</p>

  <p>"Tanışıyor musunuz ?" dedi şaşkınlıkla</p>

  <p>Cenk Bozer cevap vermedi. Kaşları çatıldı. Benim burada ne aradığımı bulmaya çalışıyor gibiydi. Odadan içeri girdi kararsızca.</p>

  <p>Koray Şimşek saatine baktı. Ayağa kalktı sonra</p>

  <p>"Remzi Bey de başsağlığma gelmiş" dedi sonra. "Laflıyorduk biraz."</p>

  <p>"Laflıyorduk..." dedim. "Otursana."</p>

  <p>Koray Şimşek kimin ev sahibi olduğunu hatırlatmak ister gibi araya girdi.</p>

  <p>"İşimiz var biraz Remzi Bey bizim" dedi. "Bize izin verseniz..."</p>

  <p>"Beklerim" dedim. Vurguyu artırmak için sigara paketime uzandım.</p>

  <p>Cenk Bozer, Koray Şimşek'e baktı. Kafasıyla içeri doğru işaret etti.</p>

  <p>Koray Şimşek bir kere daha denemeye karar verdi.</p>

  <p>"Remzi Bey" dedi. "Bakın, medeni bir adamım, ama uzatırsanız içerde sizden genç üç tane delikanlı var. Güle güle."</p>

  <p>Cenk Bozer söyleyeceği şey çok komikmiş gibi önceden güldü.</p>

  <p>"Dört" dedi.<br /></p>

  <p>Koray Şimşek bana baktı. Kararımı bekliyor gibiydi. Kararımı vermiştim ben de. Ağır ağır ayağa kalktım. Sigara paketimi cebime attım.</p>

  <p>"Pekâlâ" dedim. "Sonra görüşürüz."</p>

  <p>Koray Şimşek sırıttı.</p>

  <p>"Kusma bakmayın" dedi... Cenk Bozer bu kadar kolay pes etmeme şaşırmış gibiydi. "Kadir Abine selam söyle" dedim yanından geçerken.</p>

  <p>Cevap vermedi.</p>

  <p>İkisinin de önünden geçip salona girdim. Masadaki dörtlü bıraktığım gibi oturuyordu. Sigaralar sönmüştü yalnızca. Salona açılan çift kanatlı camlı kapının önünde bir kişi daha vardı. İstanbul'a yeni gelmiş, minibüsçülüğe mi otoparkçılığa mı başlayacağına karar verememiş birisi gibiydi. ATM'den para çekerken kafasını omzunuzdan uzatacak biri. Sigara içiyordu. Ben içeri girince, yere bakan atkuyruklu kız başını kaldırdı. Masadaki öteki üçlü sonra baktılar bana</p>

  <p>Cenk Bozer ile Koray Şimşek arkamdaydılar.</p>

  <p>Tek avantajım şaşırtmak olacaktı. Şansımı denedim.</p>

  <p>"Hadi Selma, gidiyoruz" dedim.</p>

  <p>En az şaşıran atkuyruklu kız oldu. Ayağa kalktı, kimsenin yüzüne bakmadan bana doğru ilerledi. Yanıma gelmesini beklemeden kapıya doğru yürüdüm ben de. Kapıda duran delikanlının yüzünde göbeği açık bir kızı, televizyon ekranı dışında ilk kez görüyormuş gibi bir şaşkınlık belirdi. Omzumun üstünden arkamda bir yere baktı önce. sonra omuzlarım kabarttı.</p>

  <p>"Bırakma!" diye bir ses duydum arkamdan. Koray Şimşek'ti bu.</p>

  <p>"Hüseyin!" diye bağırdı başka bir ses. Cenk Bozer'in sesi.</p>

  <p>Hüseyin sigarasını yere attı. Üstüne basmaya zahmet etmedi. Kollarını iki yana doğru açtı iyice. Şimdi dikkatini bana vermişti.</p>

  <p>Hiç duraksamadan ilerledim.</p>

  <p>İlk hamleyi Hüseyin'in yapması gerektiğini biliyordum. Kütlesine ve enerjisine ihtiyacım vardı. Adımlarımı aramızda gittikçe azalan mesafeyi gözeterek attım. Aramızda bir buçuk adım kalınca durdum. Arkamdaki kızı korumak istiyormuş gibi hafif yana döndüm. Benimle birlikte atkuyruklu kız da durdu.</p>

  <p>Arkamızdakiler taş kesilmiş bizi seyrediyorlardı. Adım gibi emindim.</p>

  <p>Hüseyin durmamı yanlış anlayacaktı. Bundan da adım gibi emindim.</p>

  <p>Beni yanıltmadı.</p>

  <p>Bir an düşündü. Bir kere daha baktı arkamdakılere.</p>

  <p>Sonra elleriyle iki yandan sıkmak ister gibi boğazıma doğru hamle etti.</p>

  <p>Buna benzer bir hareket bekliyordum.</p>

  <p>Bundan sonra olanlara çok şaşırdı Hüseyin.</p>

  <p>Bileği çok acımış olmalı. Sol bileği. Neden yere doğru çöktüğümü, kolunun altından geçtiğimi, bacağımı, hareketi arkamızdakilere göstermek için bir tangocu gibi açarak döndüğümü, kolunun nasıl olup da güvercin kanadı gibi tavanı gösterdiğini, kendisini salonun ortasına doğru kafaüstü fırlatmak için gerekli gücü nereden bulduğumu hiç anlamadı, anlaması da gerekmiyordu.<br /></p>

  <p>Atkuyruklu kız ondan daha kavrayışlı çıktı.</p>

  <p>Ben hareketi bitirip yüzüm bizi seyredenlere dönük kaldığımda, bir şey söylememi beklemeden arkama geçti, camlı kapıyı açtı. Çıktı.</p>

  <p>Beni seyredenlere bir selam versem mi vermesem mi kararsız kaldım. Cenk Bozer sırıtıyordu yalnızca. Koray Şimşek kendisine en yakın masanın üzerindeki telefona sarıldı.</p>

  <p>Öteki eliyle masada oturan çocuklara işaret etti beni göstererek. Ayağa kalkmalarını beklemedim. Camlı kapıyı arkamdan kapadım.</p>

  <p>Atkuyruklu kız dairenin kapısında beni bekliyordu.</p>

  <p>"Sen çık" dedim ona.</p>

  <p>Holde tavana kadar yükselen kolilerin yan tarafına geçtim. Bilgisayar parçaları hafif olurdu. Omzumla ittirmeme bile gerek kalmadı. Koliler önce hafifçe direndiler, sonra alttan ikincinin köşesi havaya kalktı, derken karton gürültüleriyle yıkıldılar. Çift kanatlı cam kapının önüne. En üstteki koliden onlarca mouse fırladı yerlere. Kuyrukları poşetlerin i çinde toplu onlarca mouse.</p>

  <p>Bu onları en azından otuz saniye meşgul ederdi Kendimi dışarı attım Hi-Mem'den. Atkuyruklu kız dört basamak aşağıda bekliyordu. Beni görünce inmeye başladı. Onu izledim.</p>

  <p>Merdivenlerden hiç konuşmadan indik.</p>

  <p>Sokağa çıktığımızda sağa sola baktım. Kimseler yoktu. Barbaros Bulvarı yönüne doğru yürüdüm. Atkuyruklu kız yanımdaydı. Karların buza dönüşme ihtimaline karşı dikkatli yürüyordum. Sokağın bulvarla kesiştiği noktaya kadar geriye bakmadık.</p>

  <p>Sola, yukarıya bir göz attım sarı boyalı, üstünde kocaman sayı ve harflerle plakası yazılı bir otomobil görmek umuduyla</p>

  <p>Göremedim.</p>

  <p>Sokağın içine doğru baktım sonra.</p>

  <p>Hi-Mem'in kapısındaki hareketlenme kararımı hızlandırdı.</p>

  <p>Atkuyruklu kızı dirseğinden tuttum. Aşağı doğru sürükledim. Kaldırımlar burada kardan temizlenmiştidaha hızlı yürüyebiliyorduk. Dört adımda bir dönüp arkama bakıyordum taksi geliyor mu diye. Son bakışımda Hi-Memcilerin bulvara ulaştığını gördüm.</p>

  <p>Kalabalığa, insanlara doğru dedim kendi kendime. Taksi yoksa...</p>

  <p>Mobilyacının önünden hızla geçtik.</p>

  <p>Otobüs şirketlerinin, dershanelerin, büfelerin önünden hızla geçtik aşağıya doğru.</p>

  <p>Arkama baktım.</p>

  <p>Hi-Memciler koşmaya başlamışlardı.</p>

  <p>Çarşı'nın içine giren trafiğe kapalı sokağın başındaki taksi durağında vardı boş bir taksi. Küçük bir hesap yaptım. Şoförün durağın içindeki futbol mavrasından ayırıp direksiyona geçmesini, taksinin Çarşı'ya doğru bir an önce gitmekte kararlı kalabalığı yarıp zaten ağır akan trafiğin arasına sokulmasını beklemek çok uzun sürecekti. On kere yetişirlerdi bize. Taksi bulma umudumu Beşiktaş Caddesi'ne sakladım.<br /></p>

  <p>Bahçelerindeki masalar toplanmış, karları kürelenmemiş pastane ile kafenin önünden ilerledik. Paltolarımızın etekleri bacaklarımızın arasında çırpınıyordu.</p>

  <p>Sinanpaşa Camii'ne erişen aralığın önündeki kalabalığa karışmadan önce bir kez daha baktım geriye. Geliyorlardı.</p>

  <p>Aralığa yönelen kalabalığa bir kez daha baktım. Atkuyruklu kızı ittim insanların arasına</p>

  <p>Boynundaki fuları çözüp başını bağladı atkuyruklu kız. Akıllı bu kız, kolay anlaşacağız dedim kendi kendime.</p>

  <p>Hemen sağdaki musalla taşının başı kalabalıktı. Yeşil örtülü tabutun çevresi çelenklerle doluydu. Gerçek çelenklerle. Bir adam, on sekiz yaşlarında bir çocuğun omzuna başını dayamış, ağlıyordu.</p>

  <p>Hizaya gelmeye çalışan kalabalığın içinde sağdan soldan söylenmeler başladı. Kadınların cenaze namazına katılmalarıyla ilgili hiçbir tartışmaya girmeden kendimize bir yer bulduk Osmanlı'dan kalma mezar taşlarını koruyan paslı demirlerin yanı başında.</p>

  <p>Aralıktan giren var mı diye bakmadım artık zaten önümüz kapanmıştı kalabalıktan.</p>

  <p>"Muhterem cemaat, safları sıkıştıralım biraz" diye gür bir ses duydum. Göremediğimiz imamın sesiydi bu. Ön taraflara doğru bir kıpırdama oldu sağımızdaki solumuzdaki insanlardan.</p>

  <p>"Ne yapacağımı bilmiyorum" diye fısıldadı atkuyruğu saçlarını fularıyla yarım yamalak örtmüş kız.</p>

  <p>"Yanındakiler ne yapıyorsa onu yap" dedim.</p>

  <p>Benim için de geçerli, ama hatalıydı bu elbette. Ama jetonum sonra düştü.</p>

  <p>"Hatun kişi niyetine..." dedi imamın sesi. Tok, güven veren, işini seven bir sesi vardı. Ardından "Allahüekber..."</p>

  <p>İki yanımızdaki erkekler ellerini kulaklarına götürdüler, sonra indirip göbeklerinin altında bağladılar.</p>

  <p>Atkuyruklu kız gecikti biraz ellerini yukarı götürmekte, ama tam zamanında indirip birleştirdi ellerini örgülü kazağının bitiş noktasında Hay Allah dedim içimden.</p>

  <p>Kimse bir şey demedi. Kötü kötü bakmadı.</p>

  <p>Selama kadar öyle idare ettik.</p>

  <p>Birden açıldı sağımız solumuz sonra. Bir grup musalla taşına doğru hamle etti.</p>

  <p>Kızı yine dirseğinden tutup geriye, metal çelenklerin dayalı olduğu duvara doğru sürükledim. Dağılan kalabalığın araşma bakıyordum bir yandan. İçim rahat etmişti biraz. Duvarın dibinde gözleri kırmızı dört kadından en genç olanı cemaatin içinden ayrılıp gelen hemcinsine baktı merakla Önünden geçerken gözlerimle usulüne uygun bir selam verdim. Hafif gülümseyerek aldı selamımı. Sonra yanındaki kadına eğildi mendil tutan eliyle bizi göstererek.</p>

  <p>Sinanpaşa Camii'nin tuvaletlere açılan öteki girişinden çıktık dışarıya Etrafa baktım bir kez daha</p>

  <p>"Bir dakika" dedi atkuyruklu kız. Eşarbını boynuna bağlayıvermişti yeniden. Yüzüne sorarak baktım. Hafif solgun gibiydi.</p>

  <p>Eliyle "Kadın WC" yazısını işaret etti.</p>

  <p>Başımı salladım. Aklıma bir şey gelmişti, iki şey aslında.</p>

  <p>Atkuyruklu kız kadınlar tuvaletinin girişine doğru ilerledi. Ben erkekler tarafının merdivenlerinden üç dört tanesini indim. Paltomu çıkardım. Elimi kollarının için sokup hızla tersyüz ettim. Sonra giydim. Başka bir adammış gibi çıktım merdivenleri. Belki de gerek yoktu buna. Hi-Mem ekibinden kimse görünmüyordu. Kadınlar tuvaletinin çıkışma doğru yürüdüm. Paketimi çıkardım iç taraftaki cebimden. Bir sigara yakıp derin bir nefes çektim. Kadınlar tuvaletinin başka çıkışı yoktu, içim rahattı o açıdan.</p>

  <p>Atkuyruklu kız, sigaram bitmeye yüz tuttuğunda çıktı.</p>

  <p>Paltomdaki renk ve doku değişikliği dikkatini çektiyse de bir şey söylemedi. Biraz rahatlamış, gevşemiş gibiydi. Şimdi ne yapacağız der gibi yüzüme baktı. Beşiktaş Caddesi'ne açılan küçük parkın içinden yürüdük. Yoğun kar salvolarının arasından çıkan yalancı güneş parlatmıştı ortalığı. Başımla ilerideki üst geçidi işaret ettim.</p>

  <p>Geçidin üstü ayaklar altında erimiş kar sularıyla oluşmuş küçük göletlerle doluydu. Sulara mümkün olduğunca az basmaya çalışarak ilerledik. Tepeden bir kez daha baktım aşağıdaki kalabalığa.</p>

  <p>Beni Hi-Mem'e almaya gönülsüzlük gösteren çocuk Ortabahçe Caddesi'nden hızlı adımlarla geldi, simit, otobüs bileti ve açık sigara satan adamın yanında ileri geri giderek çevreye bakmaya başladı.</p>

  <p>Geçidin merdivenlerinden inerken hızlandık.</p>

  <p>Resim ve Heykel Müzesi'nin yanından hiç konuşmadan ilerledik. Barbaros Hayrettin İskelesi bizi karşıladı. Denizi sağımıza alıp yürüdük. Motorlara, uzaktan geçen tankerlere, martılara, iki adım ötemize gelip gelip çarpan dalgalara yüz vermeden, başımız önde yürüdük. Yanlış yerde, yalnız zamanda dolaşan bir Çingene falımıza bakmaya niyetlendi. Terslemeye bile gerek duymadım kadını.</p>

  <p>Beşiktaş İskelesi'nin gişesinin önünde kuyruğa girdim. Atkuyruklu kız ne olursa olsun şaşmamaya kararlı bir tavırla bekledi beni. Sonra jetonların birisini avucuna kaydırdım. İskele verilmişti. Beklemeden vapura geçtik. Yine yüzüme baktı kız. Başımla yukarıyı gösterdim. Üst güvertede kimsecikler yoktu. Sırtımızı salona verdik rüzgârdan korunmak için.</p>

  <p>Ben sigaramı cebimden çıkardığımda hareket etti vapur. Pervanelerin altında perişan olan suların sesini duyduk.</p>

  <p>Dudaklarıma bir sigara yerleştirdim. Paketi kıza doğru tuttum.</p>

  <p>Mantosunu gövdesine iyice sardıktan sonra, kolunu dikkatle uzatıp aldı bir tane. "Adın Selma, değil mi ?" dedim sigarasını yakarken.<br /></p>

  <p>İlk nefesini çekerken başını olumlu anlamda salladı. sonra doğruldu, ilk nefesi saldı Boğaz'ın rüzgârına.</p>

  <p>"Selma" dedi. "Selma Akar." Dedim ya, akıllı kızdı canım.</p>

  <p>Kendi sigaramı da yaktım. Kendi adımı söylemedim.</p>

  <p>Selma Akar yan dönüp suratıma baktı uzun uzun.</p>

  <p>"Teşekkür ederim" dedi. "Beni kaçırdığınız için."</p>

  <p>"Bir şey değil" dedim.</p>

  <p>"Dükkâna mı gidiyoruz ?" dedi.</p>

  <p>Önce oraya gitmeyecektik, ama başımı salladım.</p>
</body>
</html>
