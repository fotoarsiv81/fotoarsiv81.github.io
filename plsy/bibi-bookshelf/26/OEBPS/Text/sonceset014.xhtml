<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.13</h1>

  <p>Aklımdan geçen ilk düşünce, pencereden bakmama gerek yok, BMW'nin anahtarı benimkinin yanında oldu.</p>

  <p>Anlat diye yüzüne baktım adamın sonra.</p>

  <p>O yere baktı konuşurken.</p>

  <p>"Ne oldu anlamadım valla" dedi bir ayağıyla hayalî bir sigara izmaritini ezerek. "Hanım yemek hazırlıyordu mutfakta Ben aptes alıyordum. Delikanlıya İsmet'in odasını göstermiştik biraz yatsın diye... "</p>

  <p>İsmet yıllardır Almanya'da yaşayan çocuklarıydı. Belki bir gün döner diye odasını hazır tutuyorlardı. Benim kullanılmayan misafir odasının tam altındaydı.</p>

  <p>"... Sonra iyi misin diye bir bakayım dedim kapıdan" diye devam etti apartman yöneticisi dostum.</p>

  <p>Oda boştu. Eee, banyoda ben vardım, nerede bu oğlan ? Aklıma bizim odayı mı karıştırıyor diye geldi önce inan. Valla aldım günahını. Baktım. Yok tabii.</p>

  <p>Apartman yöneticisi dostum. "İnsanlıktan uzak bunlar. Hep bu aşağı gecekondularda oturanlar... Gidip bir bakayım. Bu saatte nereden bulacağım camcı? Şimdi söylenecek yine altı numaradaki. Söylenecek ki ne söylenecek. "</p>

  <p>"İyi şanslar" dedim arkasından. "Bir dakika bekle" dedim kebapçının çırağına. Poşeti olduğu gibi salondaki masanın üstüne bıraktım. Gidip çekmeceden cüzdanımı aldım. Lahmacunları da, bahşişi de haydi haydi karşılayacak bir banknot çıkarıp verdim çocuğa.</p>

  <p>Parayı görünce teşekkür etmek aklına gelmeden döndü gitti. Ardımdan kapıyı kapadım, lahmacun poşetine boş verip telefonun başına çöktüm.</p>

  <p>Yıldız Turanlı'nın cep telefonunu tuşladım aylar sonra aynı gün içinde ikinci kere.</p>

  <p>Hemen açıldı.</p>

  <p>"Benim" dedim.</p>

  <p>"Vay Remzi Ünal!" dedi sesimi duyunca. "Duvara çöpler sokmalı vallahi de billahi de."</p>

  <p>"Bir ricam daha var" dedim.</p>

  <p>"Bu sefer kim yaralandı ?" dedi Yıldız Turanlı.</p>

  <p>"Yok" dedim. "Şu gündüz seni aradığım telefon var ya.."</p>

  <p>"Evet" dedi Yıldız Turanlı. Sesimde bir tür ciddiyet algılamıştı sanıyorum.</p>

  <p>"Senin telefondan bir bakıp söylesene bana numarasını."</p>

  <p>"Bir dakika" dedi. Sesi kesildi. Beklemeye almıştı beni herhalde.</p>

  <p>Gözüm lahmacun poşetinde bekledim.</p>

  <p>"Buldum" dedi sonra Yıldız Turanlı. Numaraları saymaya başladı tane tane.<br /></p>

  <p>Beşinci numaradan sonra ben de içimden sıralamaya başladım kulaklıktan duyduğum numaraların aynısını.</p>

  <p>Yakalandın Remzi Ünal dedim kendi kendime. Dün akşamüstü bu evin bu odasında, Muazzez Güler seni üstüne saldığı Sinan Bozacıoğlu'nun her bir numarasının yanı sıra, cep telefonunun da numarasını vermemiş miydi ? Ve sen bugüne kadar hangi telefon numarasını, hangi adresi unuttun da, şimdi Yıldız Turanlı'yı bir kez daha aramalara vesile olsun diye unutuyorsun ?</p>

  <p>Yaşlanıyorsun Remzi Unal dedim kendi kendime. Bu numaraları başkalarından yemezdin, kendinden hiç yemezdin.</p>

  <p>Tamam mı ?" dedi Yıldız Turanlı telefonun öteki ucunda "Tamam" dedim.</p>

  <p>Bir boşluk oldu. "Orada mısın ?" dedi Yıldız Turanlı. "İnşallah buradayımdır" dedim. "Bu da ne demek?" dedi. "Bu akşam boş musun ?" dedim. "Bu da ne demek ?" dedi yeniden. "Bu akşam boş musun dedim" dedim.</p>

  <p>Müthiş bir kahkaha attı. "İyi misin Remzi Ünal ?" dedi.</p>

  <p>"Bilmiyorum" dedim.</p>

  <p>Yıldız Turanlı mesleği gereği anlayışlı kızdı. Ak şam nerede, kaçta buluşacağımızı, önce ne, sonra ne yapacağımızı birbiri ardından sıraladı. Hiçbirini unutmadım. Evden çıkmadan önce üç kere aradım Sinan Bozacıoğlu'nu cep telefonundan, üçünde de açılmadı.</p>

  <p>Eve geç vakit döndüm. Bindiğimiz taksiler sıcaktı, gittiğimiz yerler sıcaktı, içtiğim kahveler sıcaktı. Telesekreterde not yoktu. Sinan Bozacıoğlu'nunki dahil. Yatmadan önce bir kere daha aradım. Bulamadım. Sonra bir tur attım televizyonda Dünyanın hali canımı sıkmadı. Masanın üzerinde öylece duran lahmacun siparişlerini olduğu gibi çöpe attım. Soğanların kokusu eve yayılmasın diye sıkı bir düğüm attım kovanın içindeki torbaya Uykum gelsin diye uzun zamandır okumaya niyetlenip bir türlü elime alamadığım yerli, kalın bir polisiye aldım. Adını söylemeyeceğim.</p>

  <p>Sabah kendi kendime uyandım. Sabah dediysem...</p>

  <p>Ne üst kattaki lise öğrencisinin müziği uyandırdı beni, ne telefon falan çaldı. İçimdeki çalar saati salmışım demek ki dedim kendi kendime yatağın içinde gerinirken.</p>

  <p>Pencereden baktım ilk olarak. Yağış dinmişti. Yerlerdeki kar duruyordu ama Otomobillerin üstündekiler de. Ortalıkta çocukları okula götüren servislerden iz yoktu. Evin içi sıcaktı. Don gömlek ısınma hareketleri yaptım. Antrenmanları aksatmamaya söz verdim kendi kendime. Terlemeye başlayınca duşa attım kendimi. Dişlerimi fırçaladım. Sıkı bir tıraş oldum.</p>

  <p>Kahveye sonra sıra geldi.</p>

  <p>Gazetem ile ekmek gelmişti çoktan. Hızla gözden geçirdim buzdolabımda bulabildiklerimle sıkı bir kahvaltı ederken. Dünya bildiğiniz gibiydi.</p>

  <p>Kendime gelince hiç umudum olmamasına karşın, aramam gerekiyor diye bir kere daha aradım Sinan Bozacıoğlu'nun cep telefonunu. Cevap almayınca canım sıkılmadı .</p>

  <p>Giyindim. Sonra biraz oyalandım evin içinde. Sonra biraz daha oyalandım. Bir kahve daha içtim, çıkmadan Sinan Bozacıoğlu'nu bir kere daha aradım. Yıldız Turanlı'yı aramadım elbette. O kadar da değil.</p>

  <p>Paltomun protokoler yüzünü dışa getirdim giymeden önce. BMW 2002Tİİ'nin anahtarını attım cebime.</p>

  <p>Merdivenlerden ıslık çalarak indim. Apartmanın demir kapısının aralıklarındaki cam, tam insanın elini uzatıp kapının kilidini içerden açabileceği yerden kırılmıştı. Yerlerde olması gereken cam kırıkları temizlenmişti ama. Burnumun üstü kaşındı.</p>

  <p>BMW bıraktığımız yerde duruyordu. Kendimden emin adımlarla yanına gittim.</p>

  <p>Kapısını açtım, şoför koltuğuna oturdum. Çevreme baktım. Sağı solu kurcaladım. Arka koltukta çok fazla kan yoktu. Güneşlikte, yerlerde, yan ceplerde olmaması gereken bir şey yoktu. Aradığımın, yani bir şey arıyorsam, küçük botlarda olması gerektiğini biliyordum. Öyle bir şey yoktu ortalıkta. Torpido gözü kilitliydi. Biraz zorladım sağını solunu, açamadım. Kontak anahtarının yanındaki anahtar bagajındı. Torpido gözünün anahtarı biraz daha ufak bir şey olmalıydı.</p>

  <p>Otomobilden indim sonra. Önce şoför koltuğunun, sonra yolcu koltuğunun altındaki boşluklara göz attım. Artık simitçilerin bile kabul etmediği iki küçük demir paradan başka bir şey yoktu. Sonra yolcu koltuğunu yatırıp, arkadaki oturma yerini sökmeye çalıştım yerinden. Biraz zor oldu ama başardım. Başarmam bir işe yaramadı. Tozdan başka bir şey yoktu altta. Yerine taktım. Pek iyi oturmadı ama, o kadar olacaktı artık.</p>

  <p>Otomobilden çıktım. Arkaya geçtim. Bagajı açtım.</p>

  <p>Bir zamanlar, benim de bir şeyler sakladığım yerler dahil olmak üzere iyice aradım bagajı. Zamanımı boşa harcadım sonuçta Bir otomobilin bagajında yasal nedenlerle olması gereken ıvır zıvırın dışındaki tek şey bir yumak haline getirilmiş uzunca bir telefon kablosuydu. Bir ucunda telefonun altındaki prize giren duy vardı. Öbür ucundan açık teller sarkıyordu.</p>

  <p>Ellerimin lekelenmesine üzülmemeyi öğreneli çok olmuştu. Bagajı kapadım. Yana geçip BMW'yi kilitledim sonra Anahtarı cebime attım.</p>

  <p>Yerlerden kalkmamış olan karlar hafif buzlanma eğilimi gösteriyordu yokuşta Dikkat ederek yürüdüm caddeye kadar. Köşe başında bekleyen taksiye attım kendimi. "Beşiktaş'a "dedim kravat takmış taksi sürücüsü nereye gideceğimi sormadan önce.</p>

  <p>Sigara bile içmedi adam Beşiktaş'a kadar.<br /></p>

  <p>İki gün önce akşamüstü indiğim noktada indim. Taksiciye taksimetrede yazandan epeyi fazla verdim. Düzgün bir Türkçe'yle teşekkür etti. İyi gidiyor bugün işler dedim kendi kendime.</p>

  <p>Hi-Mem'in sokağı kar açısından bizim sokaktan daha iyi durumdaydı. Çöp tenekeleri boştu. İki okul kaçkını, piyangodan çıkan tatilde âdet yerini bulsun diye kartopu oynamaya çalışıyordu.</p>

  <p>Sokağı boydan boya gözden geçirdim yürürken. Orada olmaması gereken bir otomobil görmedim. Tepesinde siren lambası olanlardan da, olmayanlardan da. Geleni gideni olmayan kendi halinde bir sokak gibi duruyordu.</p>

  <p>Açık mavi mantolu bir kız dışında, Saçlarını atkuyruğu yapmış, ayak bileklerine kadar uzanan açık mavi mantolu bir kız, Hi-Mem'in ahı gitmiş vahı kalmış binasının önünde duruyordu. Bir şey arıyor gibiydi sanki, Adımlanmı ağırlaştırdım.</p>

  <p>Kız kapının girişinde bir yerlere bakıyordu. Sonra cebinden bir şey çıkardı, sökülüp atılmış zil butonlannın yanında boynu bükük duran eski posta kutusuna koydu. Kapağını kapatıp binadan içeri girdi.</p>

  <p>Bıraktım girsin. Aynı ağır adımlarla ilerledim. Bir yandan da çevre binaların pencerelerine falan bakıyordum sokağı. Seyreden birileri var mı diye. Yoktu.</p>

  <p>Olsa kararımı değiştirir miydim bilmiyorum.</p>

  <p>Girişe gelince hiç duraksamadan elimi eski posta kutusuna attım. Tek hamlede aldım içindekini. Cebime attım.</p>

  <p>"Ya Settar!" dedim kendi kendime binanın bakımsız giriş kapısından içeri girerken.</p>

  <p>Merdivenler gündüz gözüyle daha az kasvetli görünüyordu. Orta yaşı geçme küskünlüğüyle kendine bakmaktan vazgeçmiş, ama küçük bir makyajla yine ortalığı dağıtabileceğini uman bir kadına benzettim nedense binanın içini. Merdivenleri olağandan ağır tırmanmam belki de o yüzdendi.</p>

  <p>Yok, o yüzden değildi.</p>

  <p>Cebimden çıkardığım ganimetimi inceledim her basamakta durarak merdivenleri çıkarken.</p>

  <p>BMW'nin torpido kilidini buldun belki Remzi Ünal dedim içimden. Kesin değildi bu ama. Üzerinde amblem falan yoktu. Takılı olduğu anahtarlık daha ilginçti.</p>

  <p>Minicik ve yassı, uzaktan kumandaya benzeyen bu şey otomobillerde o hiç sevmediğim buz rengindeydi. Anahtarın bağlandığı deliğin hemen yanında televizyona yönelttiğinizde yanan cinsten kırmızı, küçük bir lambacık vardı. Üstünde boydan boya "Afaya" yazıyordu.</p>

  <p>Kendi kendime gülümsedim.</p>

  <p>Anahtarlığı paltomun cebine koyup hızlandım. Sekize kadar saymadan kapının önündeydim.</p>

  <p>Bu sefer kapısı kapalıydı Hi-Mem'in.</p>

  <p>Sonradan takıldığı, kapının üst taraflarından bir yerden içeriye uzanan kablodan belli olan zilin düğmesine dokundum.</p>

  <p>Bu mevsimde ortalıklarda görmenize imkân ol mayan bir kuşun sesi geldi içerlerde bir yerlerden.</p>

  <p>Kapıyı açan olmazsa bir kez daha basar mıydım o zile, emin değildim.</p>

  <p>Gerek kalmadı ama.</p>

  <p>Saysam sekize gelmeme fırsat bırakmayacak sürede açıldı kapı. Benim kebapçının çırağından iki yaş büyük, ama işini en az onun kadar sevmediğine bahse girebileceğim bir delikanlı önce elime, sonra yüzüme baktı anlamsız anlamsız. "Buyurun" falan da demedi.</p>

  <p>"Bismillah" dedim içimden. "Başlıyoruz..."</p>

  <p>"Koray Bey burada mı ?" dedim dışımdan.</p>

  <p>"Hı, hı..." diyerek başını salladı delikanlı. Elini kapının pervazından çekmemişti. Bu durumda içeri girmeme izin vermiyordu kafasınca. "Çok acıyacak" dedim.</p>

  <p>"Ne?" dedi.</p>

  <p>"Elini oradan çekmezsen çok acıyacak" dedim kafamla elini göstererek.</p>

  <p>Elini kapının pervazından çekmedi. Yüzüme baktı onun yerine. Tam olarak anlamamış gibiydi.</p>

  <p>"Bak" dedim delikanlının gözlerine bakarak, "İçeri girmemin uygun olmadığını düşünüyorsun. Tamam, bunu anlıyorum. Ama ben girmek istiyorum aksi gibi." Delikanlı Sanskritçe konuşuyormuşum gibi yüzüme baktı. Belli ki hiçbir şey anlamamıştı.</p>

  <p>"Şimdi" dedim, "bu konuda nasıl karar alacağız ? Eğer ikimiz de diretirsek niyetimizde, kararı güçlü olan verecek."</p>

  <p>Oğlanın kafası iyice karışmıştı. Gözlerinden okuyabiliyordum bunu.<br /></p>

  <p>"Tamam, senin avantajın gençlik. Ama benini de avantajlarım var."</p>

  <p>Oğlan dayanamadı.</p>

  <p>"Ne diyon lan sen?" dedi, kapının pervazındaki elini yandan kafama doğru salladı. Çok iyi bir darbe değildi bu, şuadan bir shomenuchi ikkyo işimi görürdü. Gördü de zaten.</p>

  <p>Kafama doğru gelen darbeyi, çaprazdaki sol kolumla durdurdum. Sağ elimle kolunu dirseğinden yüzüne doğru ittirdim. Hafif dengesi bozuldu geriye doğru. Sol elimle bileğinden, sağ elimle dirseğinden kilitledim, kapı aralığının izin verdiği kadar bir adım atarak aşağıya doğru bastırdım oğlanı.</p>

  <p>Dizlerimin üstüne çökmedim ama. Sensei olsa hareketi bitirmemi söylerdi.</p>

  <p>"Sana bir şans daha veriyorum" dedim oğlana tepesinden.</p>

  <p>Kaldırabildiği kadar kaldırdı kafasını. Hiç ses çıkmamıştı ağzından.</p>

  <p>"Şimdi seni bırakacağım" dedim. "Hiç itiraz etmeyeceksin. Anlaştık mı?"</p>

  <p>Hızlı hızlı kafasını sallayarak onayladı beni.</p>

  <p>"Eyvallah" dedim.</p>

  <p>İki elimi birden gevşettim. Geriye düşecek gibi oldu oğlan, sonra toparlandı. Sesini çıkarmadan dirseğini ovalamaya başladı. İçeri doğru yürüdüm.</p>

  <p>Giriş holü geçen seferki kadar iç karartıcıydı. Yerdeki sigara izmaritleri süpürülmüştü yalnızca.</p>

  <p>Buzlucamı olan kapıyı elimle itip atölye rolü oynayan salona girdim.<br /></p>

  <p>Herkes bana baktı.</p>

  <p>Herkes dört kişiydi.</p>

  <p>Çelik çalışma masalarının en dipte, pencere kenarında olanının çevresinde toplanmışlardı. İkisi bana kapıyı açan delikanlının yaşmda, en az onun kadar bezgin görünen çocuklardı. Ondan tek farkları bu sabah tıraş olmayı akıl edebilmiş olmalarıydı. Üçüncüsü babaları yaşlarında bir adamdı. Ütüsü geçmiş bir takım elbise giymiş, kravatını kötü bağlamıştı. Ayakkabılarının boyaya olan ihtiyacı benimkinden fazlaydı. Dördüncüsü kapıdan girdiğini gördüğüm atkuyruklu kızdı. Salondaki tek paltolu oydu, örgülü açık mavi kazağını yine açık mavi kadife pantolonunun üstüne çekmişti. Boynundaki fular kıyafetine hiç uymuyordu. Ya da ben Fashion TVyi bilinçli izlemiyordum. Kız öbür üçünden biraz açıkta oturuyordu. Bir elinde buruşmuş bir mendil vardı. Rengi atmıştı biraz.</p>

  <p>Salona yerleşmiş sigara kokusunun biraz daha artmış olmasına şaşmamak gerekiyordu. Masanın üzerindeki kül tablasında dumanı tüten üç sigara vardı. İçeri girmeme izin vermeye niyetli olmayan delikanlı da girdi arkamdan salona "Teşekkür ederim" dedim dönüp ona</p>

  <p>Ütüsü geçmiş takım elbise giyen adam kaşlarını çattı.</p>

  <p>"Koray Bey" dedim adama doğru sağ elim önde yürüyerek.</p>

  <p>Adam yüzünde soru işaretleriyle bana doğru bir adım attı. O da elini uzatmıştı mecburen.<br /></p>

  <p>"Koray Bey değil mi ?" dedim elini sıkarken. "Benim adım Remzi Ünal."</p>

  <p>Adım odasında yığılı kartoteklerden birinde yazılıymış da bulmaya çalışıyormuş gibi kafasını yana yatırıp gözlerini kısarak baktı bana. Bulamadığını belli etti sonra. Soyadını söyleme gereği duymadı bu arada.</p>

  <p>"Biraz konuşabilir miyiz ?" dedim başımla odasını göstererek.</p>

  <p>"Ne hakkındaydı Remzi Bey?" dedi. "Remzi Ünal dediniz değil mi?"</p>

  <p>Zaten bana bakan sekiz göz aniden keskinleşti. Kapıyı açan oğlan bakmıyordu yüzüme bir tek.</p>

  <p>Lüzumsuz bir pislik olduğuma karar vermiş gibi elini salladı adam.</p>

  <p>"İlanın parası için geldiyseniz biz onu Muharrem'le halledeceğiz" dedi. "Dün akşam konuştum."</p>

  <p>Kızdım kendime. İhtiyarlıyorsun Remzi Ünal dedim içimden. Vefat ilanlarından da iş çıkabileceğini unuttun, ihtiyarlıyorsun. Kafamın içinde not aldım bunu. "Hayır" dedim. "Sinan Bozacıoğlu'nun başsağlığı dileklerini getirdim yalnızca" Bir çift göz aniden çok keskin bir bıçak oldu, yüzüme saplandı. Bunu da not ettim.</p>

  <p>Muazzez Güler'in kardeşi, Hi-Mem'in muhasebe cisi Koray Bey belki de demin zannettiğinden daha büyük bir pislik olduğuma karar vermek üzereydi. Ona yardımcı olmam gerektiğini düşündüm. Bir başkasına da.</p>

  <p>"Bir karışıklığı açıklığa kavuştururuz belki bu arada" dedim.</p>

  <p>"Ne karışıklığı?" dedi.</p>

  <p>"Bazı ödemeler, ödememeler..." dedim açık avucumu bir tavana bir döşemeye göstererek iki üç kez. Yüzüme ilk kez görüyormuş gibi baktı.</p>

  <p>"Ne karışıklığıymış bu Allah aşkına ?" dedi. "Sanırım bir yanlışlık olmalı. Şirketimizin kayıtları eksiksizdir. Kiminle ilgili demiştiniz ?" oturanlara baktı amaçsızca sonra gülümsemeye çalıştı.</p>

  <p>"Buyurun konuşalım" dedi. "Buyurun." Eliyle odasının kapısını gösterdi. Hi-Mem'e ilk gelişimde girdiğim ilk odayı. Ben ona yol verdim. Dörtlüye baktım girmek için hamle etmeden önce. Yüzüme saplanan bıçak şimdi biraz daha bilenmişti. Atkuyruklu kız sigarasını masadaki kül tablasına bastırıp ayağa kalktı. Mantosunun eteklerini topladı. Kapıya doğru yöneldi.</p>

  <p>Koray Bey kızın gitmeye çalıştığını algıladı, hızla döndü. Kendini toparlamaya çalıştığım belli eden bir le söylendi.</p>

  <p>"Bir yere ayrılma!" dedi. "Hemen biter." sonra masadaki oğlanlara baktı yeniden.</p>

  <p>Masanın çevresinde oturan oğlanlardan ikisi de ayağa kalktı anında Bizi Koray Bey'in odasına geçirmek için kalkmamışlardı ama. Konukseverlik anlayışlarına yorum yapma gereğini hissetmedim. Kapıyı açıp içeri giren adamın arkasından yürüdüm.</p>

  <p>Oda geçen akşam gördüğümden beri değişmemişti. Masa lambası yanıyordu değişiklik olarak. Adam doğruca patron koltuğuna yürüdü. Bana bir şey söylemesini beklemeden masanın önündeki koltuklardan birine oturdum. Alçaktı koltuklar, oturunca masanın sahibini olduğundan daha önemli bir adammış gibi görüyordunuz. Sehpada, üzerindeki güllü dallı kabartma gelin damat çiziminden düğün davetiyesi olduğu anlaşılan iki zarf duruyordu. Sayın Muazzez Güler yazıyordu üsttekinde. Nedense bacak bacak üstüne atmak istedim konuşmaya başlamadan önce. Birden sehpaya çarptı ayağım. Düzeltmek için hamle ettim. Üstteki zarfa elim çarptı galiba, biraz yana kaydı. Sayın Koray Şimşek ve eşi yazıyordu zarfın üstünde kesik uçlu bir kalemin harfleriyle. İçimin rahat ettiğini hissettim.</p>

  <p>Koray Şimşek ne içmek isteyeceğimi sormadı. Doğrudan konuya girdi arkasına yaslanarak.</p>

  <p>"Bir ödemeden bahsettiniz" dedi.</p>

  <p>"Evet" dedim.</p>

  <p>"Bir de işaret yaptınız elinizle şöyle" dedi. El hareketimi yineledi.</p>

  <p>"Evet" dedim.</p>

  <p>"Yani?" dedi.</p>

  <p>"Baştan alayım mı ?" dedim.</p>

  <p>"İyi olur" dedi Koray Şimşek. "Kısa olsun ama. Çok zamanım yok."<br /></p>

  <p>Bazen baştan almak iyi olurdu. Baştan almak bazen kısa, bazen uzun sürerdi. Bakacaktık artık. Geriye yaslanıp cebimden sigara paketimi çıkardım. Koray Şimşek'e tuttum kolumu masanın üzerinden uzatarak. Başıyla hayır işareti yaptı. Ağır ağır bir sigara çıkardım kendime paketimden. Nereden başlayacağımı düşünüyordum bu arada sonra yaktım sigaramı.</p>

  <p>"Sinan Bozacıoğlu... "diye başladım.</p>

  <p>Başını salladı Koray Şimşek. Söze devam etmemi bekledi.</p>

  <p>"Muazzez Hanım geçen gün evime gelerek, Sinan'ı bulup iki satır konuşmamı istedi benden" dedim. "Bu arada başınız sağ olsun demeyi unuttum, özür dilerim."</p>

  <p>Başını salladı yeniden Koray Şimşek. Ablası iki gün önce öldürülmüş birinden daha farklı bir tepki beklerdim doğrusu. Mesleğimi de sormadı. İhtiyaç duymadı diye düşündüm. Kriz zamanıydı, millet birbirine borç takıyordu durmadan. Normaldi böyle şeyler.</p>

  <p>"Neyse" dedim. "Bu işi almamı çok istiyordu."</p>

  <p>Yeniden başını salladı Koray Şimşek. Sigaramdan bir nefes daha çektim.</p>

  <p>"O kadar çok istiyordu ki, bana bir tür şantaj bile yaptı" dedim dumanı liflerken.</p>

  <p>"Normal" dedi. "Beklenir Muazzez'den."</p>

  <p>Elimle barmenden bir duble rakı ister gibi bir hareket yaptım.</p>

  <p>"Küçük bir şantaj" dedim. "Masum."<br /></p>

  <p>"İşe yaradı mı ?" dedi Koray Şimşek. Sonra bu söylediğinden pişman olmuş gibi sumenin yerini değiştirdi.</p>

  <p>"Yaradı mı yaramadı mı bilmiyorum" dedim. "Sizden öğrenmeye geldim." ilgisini çekmeyi başarmıştım sonunda galiba. Öne doğru eğildi koltuğunda. Dudaklarında ilk kez gülümsemeye benzer bir şey gördüm.</p>

  <p>"Niye?" dedi Koray Şimşek. "Bulamadınız mı adamınızı? Yoksa buldunuz da ikna mı edemediniz?"</p>

  <p>"Buldum" dedim.</p>

  <p>Dudaklarındaki gülümseme biraz daha gelişti.</p>

  <p>"Tebrikler" dedi.</p>

  <p>"Buldum, ama sonradan işler karıştı" dedim. "Ödemeyi yapmış yapmamış kimsenin umurunda değil sanki."</p>

  <p>Koray Şimşek sumene baktı yeniden. Yerini değiştirmek yetmeyecekti, ayağa kalktı.</p>

  <p>"Bir şey ister misiniz içecek?" dedi.</p>

  <p>Herkesin zamana ihtiyacı olurdu aklını toparlamak için. Baştan almak işe yaradı dedim içimden.</p>

  <p>"Bir kahve mümkünse" dedim.</p>

  <p>"Nasıl olsun ?" dedi elini kapıya atarak.</p>

  <p>"Orta ya da şekersiz, sütsüz neskafe" dedim.</p>

  <p>Koray Şimşek kapıyı aralık bırakarak kayboldu. Oturduğum yerden içerisini görebiliyordum. Oğlanların biri bana doğru bakıyordu. Öteki ikisinin gözleri atkuyruklu kızdaydı. Kız yere bakıyordu.</p>

  <p>Bana bakan oğlana elimdeki sigarayı göstererek işaret ettim. Anlamadı. Anlamadığını kafasını iki yana sallayarak gösterdi. Sigarayı elime bastırır gibi yaptım. Anladı. Yandaki masadan bir kül tablası aldı. Hiç istemediği bir iş yaptığını göstere göstere, sallanarak girdi odaya. Sehpanın üzerine bıraktı.</p>

  <p>"Sağol koç" dedim oğlana. Cevap vermedi.</p>

  <p>Dönerken Koray Şimşekle karşılaştılar. Neredeyse çarpıyorlardı. Oğlan adama yol verdi kapının dibine büzülerek. sonra kıvrak bir hareketle sıvıştı dışarı. Koray Şimşek kapıyı kapadı, bir an kararsızmış gibi ayakta kaldı. sonra karşımdaki koltuğa oturdu.</p>

  <p>Etrafına baktı sanki bizi izleyen birileri olabilirmiş gibi.</p>

  <p>"Neyin peşindesiniz ?" dedi sonra dışarıdakilerin duymasını istemiyormuş gibi alçak bir sesle. Onu taklit ettim. "Dedim ya, epey karışık" dedim. "Karışık olan ne ?"</p>

  <p>"Karışık olan şu" dedim. "Herkes bir şeyin peşinde. Ben de neyin peşinde olduğumu tam olarak bilmiyorum. İnsanlarla konuştukça bir şeyler öğreniyorum.</p>

  <p>Bir şeyler öğrendikçe peşinde olunabilecek yeni şeyler çıkıyor."</p>

  <p>"Buraya da peşine düşülebilecek yeni şeyler bulmaya geldiniz..." diye fısıldadı. "Evet" dedim tıpkı onun gibi fısıldayarak.</p>

  <p>Arkasına yaslandı Koray Şimşek. Saatine baktı sonra.</p>

  <p>"Kaç para?" dedi.</p>

  <p>Bunu biraz yüksek sesle söyledi.<br /></p>

  <p>Ben de onun gibi yaptım.</p>

  <p>"Ne için?" dedim.</p>

  <p>Kendine güveni gelmişti biraz. İyice arkasına yaslanarak sıraladı.</p>

  <p>"Buraya geldiğinizi unutmak için... Muazzez'le görüştüğünüzü unutmak için... Öğrendiğiniz her şeyi unutmak için... "</p>

  <p>Sigaramı delikanlının gönülsüz getirdiği kül tablasına bastırdım.</p>

  <p>"İstediğim zaman istediğim kadar unutkan olabilirim" dedim. "Paraya da itirazım yok. Ama paranın yetmediği durumlar da var."</p>

  <p>Bunu bir yerden hatırlıyorum diye düşündüm. Hep olurdu bu.</p>

  <p>"Başka ne istiyorsunuz?" dedi Koray Şimşek.</p>

  <p>"Bir bakalım..." dedim. "Evime dün başka birileri geldi. Misafirliklerine çok sevinmediğim birileri. Onlar da oğlanı arıyorlardı."</p>

  <p>"Giderek ilginç olmaya başladı hikâyeniz" dedi Koray Şimşek.</p>

  <p>"Evet" dedim. "Misafirlerim bir kahvemi içmeden gittiler, ama bir daha gelmeleri ihtimalini hiç sevmedim."</p>

  <p>"Bunun Muazzez'le ya da benimle ya da Hi-Mem'le ne ilgisi var?" dedi elini konuşmasına katarak.</p>

  <p>"Kadir Güler'le ne kadar ilgisi varsa o kadar var dedim.</p>

  <p>Kadir Güler'le ne ilgisi var diye sormadı Koray Şimşek. Boş boş baktı yüzüme. Devam etmeye niyet lendim. Edemedim. Beni Hi-Mem'den içeri almaya değer bulmayan delikanlı elinde bir tepsiyle odaya girdi. Kapıyı falan vurmamıştı. Yüzüme baktı pis pis. Ona gülümsedim. Tepki vermemeye çalışarak tepsiyi aramızdaki sehpaya bıraktı. İki fincan, iki bardak su vardı tepside. Hiçbir şey söylemeden çıktı odadan. İçimden gülümsedim. Sırası geldi dedim kendi kendime.</p>

  <p>Koray Şimşek uzanıp kendi önündeki bardaktan bir yudum su içti. Sonra küçük bir yudum da kahvesinden aldı. Onu taklit etmedim. Doğrudan kahveye saldırdım. Köpüklüydü üstü. İkimiz de düşünüyor gibiydik.</p>

  <p>"Güzel kahve..." dedim ilk yudumdan sonra.</p>

  <p>Şekeri fazla kaçmıştı oysa.</p>

  <p>"Afiyet olsun" dedi Koray Şimşek.</p>

  <p>Bir yudum daha aldım kahvemden. sonra kocaman bir yudum daha. Dördüncüde bitirdim yüksük gibi fincandaki şekeri fazla kaçmış kahveyi. Şöyle bir salladım fincanı. Tabağı tepesine yerleştirdim sonra. Ters çevirip önümüzdeki sehpaya bıraktım. Koray Şimşek ne olduğunu anlamadan yüzüme baktı.</p>

  <p>"Ne olacak bu şimdi ?" dedi.</p>

  <p>"Fala bakacağız" dedim. "Fala bakmayı bilir misiniz?"</p>

  <p>"Neyin falına?" dedi.</p>

  <p>"Öldürüldüğü akşam bu binada kimler vardı karınızla birlikte, onu göreceğiz... "dedim.</p>
</body>
</html>
