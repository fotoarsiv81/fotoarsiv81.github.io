<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">1. BÖLÜM</span></h3>

  <p class="calibre1">Atış eğitimi yapmaktan dönen Clarice Starling hızlı bir yürüyüşten sonra soluk soluğa vardı toprağa yarı yarıya gömülmüş zemin katına. Ouantico’daki Akademi binasının bu katında FBl’ın dizi cinayetlerle uğraşan bölümü olan Davranış. Bilimlerinin büroları yer alıyordu. Uygulama alanında bir tutuklama eğitimi yaparken ateş altında kendini yere attığından dağınık saçlarında otlar, rüzgar ceketinde de ot ve toprak lekeleri vardı.</p>

  <p class="calibre1">Dış büroda kimse olmadığı için Clarice kapının camında nasıl göründüğüne baktı. Kendine fazla çekidüzen vermeye gerek olmadığını biliyordu. Elleri barut kokuyordu, ama yıkanacak zamanı da yoktu, Bölüm Şefi Crawford hemen diye haber yollamıştı.</p>

  <p class="calibre1">Jack Crawford yalnızdı. Başka birinin masası başında durmuş telefonda konuşuyordu. Clarice bir yıldan bu yana ilk kez onu doğru dürüst inceleme fırsatı bulmuştu.</p>

  <p class="calibre1">Crawford normalde üniversiteyi beysbol oynayarak bitirmiş orta yaşlı, sağlıklı bir mühendise benzerdi. Oysa şimdi zayıflamıştı, gömleğinin yakası boynuna bol geliyordu, kızarmış gözlerinin altı şişmişti. Gazete okuyan herkes Davranış Bilimleri bölümünün yaylım ateşine tutulmakta olduğunu bilirdi.</p>

  <p class="calibre1">Crawford konuşmasını sert bir "hayır"la bitirdi. Kızın dosyasını alıp açtı.</p>

  <p class="calibre1">"Starling, Clarice M. Günaydın."</p>

  <p class="calibre1">"Günaydın." Starling’ in gülümsemesi sadece saygılıydı.</p>

  <p class="calibre1">"Kötü bir şey yok. Umarım korkmamışsındır."</p>

  <p class="calibre1">"Hayır." Eh, bu pek doğru değil ya, diye düşündü Starling. "Eğitmenlerin başarılı olduğunu söylediler, sınıfın üst sıralarındaymışsın."</p>

  <p class="calibre1">"Umarım öyledir."</p>

  <p class="calibre1">"Ben durumunu zaman zaman sorup öğrenirim."</p>

  <p class="calibre1">Starling buna şaşırmıştı işte; Crawford’u ikiyüzlü biri olarak defterden silmişti çünkü.</p>

  <p class="calibre1">Özel Ajan Crawford, Virgina Üniversitesinde konuk konferansçıyken onunla tanışmıştı. Crawford’un kriminoloji seminerlerinin niteliği Starling’i FBI’ya çeken nedendi. Akademiye alındığı zaman adama bir not yazmış, ancak Crawford buna yanıt vermemişti. Ouantico’da eğitimde olduğu üç ay içinde de dönüp kıza bakmamıştı bile.</p>

  <p class="calibre1">Starling insanlardan iyilik ya da dostluk isteyen biri değilse de, Crawford’un davranışı karşısında şaşırmıştı. Ama şimdi karşı karşıya geldiğinde ondan yine hoşlandığını pişmanlıkla fark etti.</p>

  <p class="calibre1">Kötü giden bir şeyler olduğu apaçıktı. Crawford’un zekası dışında kendine özgü bir akıllılığı da vardı. Starling bunu adamın renk duygusunda ve elbise seçiminde fark etmişti. Şimdi ise üstübaşı yine düzgün olmakla birlikte, sanki günden güne eriyormuş gibi cansızdı.</p>

  <p class="calibre1">"Bir iş çıktı, aklıma sen geldin," dedi şefi. "Aslında iş değil de, da ha çok ilginç bir görev. Berry’ nin koltuğunu boşalt da otur şuraya. Başvurunda Akademiden mezun olur olmaz Davranış Bilimlerine gelmek istediğini yazmışsın."</p>

  <p class="calibre1">"Evet. "</p>

  <p class="calibre1">"Adli tıp görmüş olacaksın ama yasaları uygulama geçmişin yok. Bizse en az altı yıllık bir geçmiş ararız."</p>

  <p class="calibre1">"Babam polisti, ne demek olduğunu bilirim."</p>

  <p class="calibre1">Crawford hafifçe gülümsedi. "Psikoloji ve kriminoloji dersleri almışsın. Akıl Sağlığı Merkezinde kaç yaz çalışmıştın, iki mi?"</p>

  <p class="calibre1">"İki."</p>

  <p class="calibre1">"Danışman ruhsatın geçerli mi?"</p>

  <p class="calibre1">"Daha iki yıl geçerli. Siz üniversitede seminere başlamadan almıştım... bu konuda kararımı vermeden."</p>

  <p class="calibre1">"Kadro bekledin sonra."</p>

  <p class="calibre1">Starling başını salladı. "Talihli sayılırım ama. Böylece adli tıp okuyacak zaman buldum. Ondan sonra da Akademide bir yer açılana kadar laboratuvarda çalıştım.</p>

  <p class="calibre1">"Buraya gelme konusunda bana mektup yazmıştın, değil mi ve sanırım ben de sana bir yanıt vermedim... Vermediğimi biliyorum. Vermem gerekirdi."</p>

  <p class="calibre1">"İşiniz başınızdan aşkındı."</p>

  <p class="calibre1">"ASTP konusunu biliyor musun?"</p>

  <p class="calibre1">"Ağır Suçluları Tutuklama Programı olduğunu biliyorum. Yasal Yaptırım Bülteni’nde okumuştum, bir plan üzerinde çalışıyormuşsunuz ama henüz uygulamaya geçilmemiş."</p>

  <p class="calibre1">Crawford başını salladı. "Bir soru listesi hazırladık. Modern zamanların bilinen bütün dizi cinayet katillerine uygulanabilir." Kıza bir tomar kağıt uzattı. "Araştırmacılar için bir bölüm, eğer sağ kalanı varsa, kur banlar için de bir bölüm. Maviler katilin istediği takdirde yanıtlayacağı sorular, pembeler araştırmacının katile soracağı sorular ve ondan alacağı tepkiler. Epey bürokrasi var anlayacağın."</p>

  <p class="calibre1">Bürokrasi. Clarice Starling bir iş teklifi kokusu almıştı, herhalde yeni bilgisayar sistemine bilgi girmek gibi sıkıcı bir iş. Her ne pahasına olursa olsun Davranış Bilimlerine girmek istiyordu, ancak bir kadın bir kere sekreter olarak damga yedimi bunun artık hep öyle devam edeceğini de bilirdi. Bir seçme olanağı gelmekteydi ve iyi bir seçim yapmak istiyordu.</p>

  <p class="calibre1">Crawford bir şey bekliyordu, bir şey sormuş olmalıydı. Starling kendini hatırlamaya zorladı.</p>

  <p class="calibre1">"Hangi testleri uyguladın? Minnesota Kişilik Envanterini uyguladın mı? Ya Rorschach’?"</p>

  <p class="calibre1">"Minnesota evet, Rorschach hayır. Çocuklara Bender-Gestalt uyguladım ama."</p>

  <p class="calibre1">"Kolay korkar mısın, Starling?"</p>

  <p class="calibre1">"Şimdilik hayır. "</p>

  <p class="calibre1">"Gözaltında bulunan otuz iki bilinen dizi cinayet katilini sorguya çekip inceleyerek çözülmemiş vakalar için bir temel oluşturmak istedik. Çoğu bunu kabul etti, sanırım hepsi de gösteriş meraklısıydı. Yirmi yedisi işbirliğine yanaştı. Ölüme mahkum olup da temyize başvurmuş olan dört tanesi de tahmin edilebileceği gibi konuşmadılar. Ama en çok görüşmek istediğimizle konuşamadık. Yarın akıl hastanesinde onunla konuşmanı istiyorum."</p>

  <p class="calibre1">Clarice Starling hem sevinç, hem de korku hissetti.</p>

  <p class="calibre1">"Kimmiş bu?"</p>

  <p class="calibre1">"Psikiyatr Dr. Hannibal Lecter," dedi Crawford.</p>

  <p class="calibre1">Herhangi uygar bir toplantıda bu adın ardından hemen kısa bir sessizlik olurdu.</p>

  <p class="calibre1">Starling, Crawford’a dikkatle baktı. "Yamyam Hannibal," dedi.</p>

  <p class="calibre1">"Evet."</p>

  <p class="calibre1">"Eh, peki tamam. Bu fırsatı elde ettiğime memnunum, ama neden benim seçildiğimi de merak ettiğimi bilmenizi isterim."</p>

  <p class="calibre1">"Birinci neden hazırda olman," dedi Crawford. "Adamın işbirliğine yanaşacağını sanmıyorum. Bir kere reddetti, ama teklifimizi hastane müdürü aracılığıyla yapmıştık: Bizim yetkili soruşturmacımızın kendisi ne gidip bu teklifi doğrudan doğruya yaptığını söyleyebilmek isterim. Bunun seni ilgilendirmeyen bazı nedenleri var. Bu bölümde de bunu yapacak başka kimse kalmadı."</p>

  <p class="calibre1">"Buffalo Bill ve Nevada olayları yüzünden işiniz başınızdan aşkın olmalı."</p>

  <p class="calibre1">"Öyle. Eski hikaye, asla yeteri kadar adamın yoktur."</p>

  <p class="calibre1">"Yarın dediniz, aceleniz var. Bunun eldeki vakayla bir ilgisi var mı?"</p>

  <p class="calibre1">"Hayır. Keşke olsaydı"</p>

  <p class="calibre1">"Beni de reddettiği takdirde yine de psikolojik bir değerlendirme istiyor musunuz?"</p>

  <p class="calibre1">"Hayır. Boğazıma kadar Doktor Lecter’in erişilemeyen-hasta değerlendirme raporlarına batmış durumdayım ve bunların hiçbiri de birbirine benzemiyor."</p>

  <p class="calibre1">Crawford bir tüpten avucuna boşalttığı iki C vitamini tabletini musluktan doldurduğu bir bardak suya Alka Seltzer katarak yuttu. "Komik bir şey aslında Lecter ruh doktorudur ve psikiyatri dergilerine gerçekten olağanüstü şeyler yazar, ama kendi anormalliklerinden hiç söz etmez. Bir kere hastane müdürü Chilton’ın isteğiyle bazı testlere razı olmuştu, ama müdürden önce davranıp Chilton hakkında öğrendiklerini yazarak adamı rezil etti. Psikiyatri öğrencilerinin kendi yakasıyla ilgili olmayan konularda yazdıklarına ciddi yanıtlar da veriyor: Seninle konuşmazsa bile kesin bir rapor istiyorum. Nasıl davranıyor, hücresi nasıl, neler yapıyor, falan filan. Havasını iletmek yani. Oraya girip çıkarken gazetecilere dikkat et. Gerçek basın değil, süpermarket basını yani. Lecter’i Prens Andrew’den bile çok sever onlar."</p>

  <p class="calibre1">"Boyalı basından kendisine bazı yemek tarifleri karşılığında elli bin dolar teklif etmemişler miydi? Böyle bir şey hatırlıyor gibiyim," dedi Starling.</p>

  <p class="calibre1">Crawford başını salladı. "National Tattler’ın hastaneden birini satın aldığından eminim, o yüzden ben randevuyu aldıktan sonra senin oraya gideceğini öğrenebilirler</p>

  <p class="calibre1">Crawford başını kızın yüzünün bir karış ötesine kadar yaklaştırdı.</p>

  <p class="calibre1">"Şimdi dikkatle dinle beni, Starling. Dinliyor musun?"</p>

  <p class="calibre1">"Evet, efendim."</p>

  <p class="calibre1">“Hannibal Lecter’in karşısında çok dikkatli ol. Hastane müdürü Dr. Chilton sana nasıl davranacağını anlatacaktır. Sakın onun dedikleri dışında bir şey yapmaya kalkışma. Her ne nedenle olursa olsun kesinlikle onun dedikleri dışına çıkma Lecter seninle konuşmayı kabul ederse, bu sadece senin hakkında bir şeyler öğrenmek istediği için olacaktır. Yılanı kuş yuvasına baktıran bir meraktır bu. Bu tür görüşmelerde kendinden söz etmenin normal olduğunu bilirim, ama sen kesinlikle kendin hakkında ona bir bilgi vermeyeceksin. İnan bana Hannibal Lecter’ın kafana girmesini istemezsin. Will Graham’a yaptıklarını biliyorsun."</p>

  <p class="calibre1">"Gazetelerde okumuştum."</p>

  <p class="calibre1">"Will kendisini bulduğunda bir muşamba bıçağıyla canına okudu. Will’in ölmemiş olması gerçek bir mucizedir.. Kızıl Ejder’i hatırlıyor musun? Lecter, Francis Dolarhyde’ı Will ile ailesine saldırttı. Will’in suratı Picasso tablosuna döndü Lecter’in sayesinde. Hastanede de bir hemşireyi parçaladı. Görevini yap ama asla onun ne olduğunu unutma."</p>

  <p class="calibre1">"Peki nedir o? Siz biliyor musunuz?"</p>

  <p class="calibre1">"Onun bir canavar olduğunu biliyorum. Onun ötesinde kimse kesin bir şey söyleyemez. Bunu belki de sen öğrenebilirsin; seni bir sihirbaz gibi şapkadan çıkarmadım, Starling. Virginia’da ders verdiğimde bana birkaç ilginç soru sormuştun. Raporun açık ve düzgün olursa Başkan bunu görecektir. Buna da ben karar veririm. Ve Pazar sabahı dokuzdan önce masamın üstünde olmalı. Haydi bakalım, Starling. gerekeni yap şimdi."</p>

  <p class="calibre1">Crawford gülümsediyse de, gözleri ölüydü.</p>

  <h3 class="calibre3" id="sigil_toc_id_1"><a class="calibre4" id="bookmark1"></a><span class="calibre5">2. BÖLÜM</span></h3>

  <p class="calibre1">Baltimore Akıl Hastanesi müdürü elli sekiz yaşındaki Dr. Frederick Chilton’un üzerinde hiçbir sert ya da keskin bir şey olmayan geniş bir masası vardı. Clarice Starling odaya girdiğinde ayağa kalkmadı.</p>

  <p class="calibre1">"Buraya pek çok dedektif geldi ama sizin kadar güzelini hatırlamıyorum," dedi.</p>

  <p class="calibre1">Starling adamın elindeki parlaklığın saçını düzeltirken bulaşan yağ olduğunu gördüğü anda fark etti. Chilton’un elini önce o bıraktı.</p>

  <p class="calibre1">"Adınız Bayan Starling, değil mi?"</p>

  <p class="calibre1">"Starling, doktor. Bana vakit ayırdığınız. için çok teşekkür ederim."</p>

  <p class="calibre1">"Demek FBI da herkes gibi kızları kabul etmeye başladı, hah ha ha."</p>

  <p class="calibre1">"Büro da gelişiyor, Dr. Chilton."</p>

  <p class="calibre1">"Baltimore’da kalacak mısınız? Kenti tanırsanız burada da Washington ya da New York’ta olduğu kadar iyi vakit geçirebilirsiniz."</p>

  <p class="calibre1">Clarice adamın münasebetsiz gülümsemesini görmemek için bakışlarını kaçırdığı anda onun bu hoşnutsuzluğunu fark ettiğini anladı.</p>

  <p class="calibre1">"Burasının esaslı bir kent olduğundan eminim, ama aldığım emre göre Dr. Lecter’la görüşüp bu öğleden sonra raporumu vermem gerekiyor."</p>

  <p class="calibre1">"Gerekirse sizi Washington’da arayabileceğim bir numaranız var mı?"</p>

  <p class="calibre1">"Elbette. Bu projenin başında özel Ajan Jack Crawford bulunuyor, onun aracılığıyla beni istediğiniz zaman bulabilirsiniz."</p>

  <p class="calibre1">"Anlıyorum," dedi Chilton. Pembe yanakları saçlarının doğal olamayacak kızıllığıyla çelişiyordu. "Kimliğiniz, lütfen." Kadının kimliğini incelerken oturmasını söylemedi. Sonra kartı verip ayağa kalktı. "Bu iş pek uzun sürmeyecektir. Gelin bakalım."</p>

  <p class="calibre1">"Anladığım kadarıyla bana ön bilgi verecekmişsiniz, Dr. Chilton."</p>

  <p class="calibre1">"Bunu yolda da yapabilirim." Masasının ardından çıkarken saatine baktı. "Yarım saat sonra bir yemekte bulunmam gerekiyor. "</p>

  <p class="calibre1">Lanet olsun. Adamın nasıl biri olduğunu önceden öğrenmesi gerekirdi. Göründüğü gibi aptal olmayabilirdi. İşe yarayan bir şey biliyordu belki de. Pek beceremezse de, arada sırada sırıtmanın bir zararı yoktu.</p>

  <p class="calibre1">"Dr. Chilton, benim şu anda sizinle randevum var. Bu randevu saatini de siz kendiniz saptadınız. Görüşmem sırasında bazı şeyler ortaya çıkabilir, adamın yanıtlarını sizinle birlikte gözden geçirmem gerekebilir."</p>

  <p class="calibre1">"Hiç sanmam. Gitmeden bir telefon etmem gerek. Siz çıkın, dış büroda ben size yetişirim."</p>

  <p class="calibre1">"Pardösümle şemsiyemi burada bıraksam."</p>

  <p class="calibre1">"Dışarıda," dedi Chilton. "Dış büroda Alan’a verin. O bir yere kaldırır."</p>

  <p class="calibre1">Alan’in üstünde hastalara verilen pijama gibi tulumlardan biri vardı. Gömleğinin eteğiyle kül tablalarını siliyordu.</p>

  <p class="calibre1">Starling’in pardösüsünü alırken dilini yanağında dolaştırdı.</p>

  <p class="calibre1">"Teşekkür ederim," dedi Clarice.</p>

  <p class="calibre1">"Ben teşekkür ederim. Ne kadar sık sıçarsın?" diye sordu Alan.</p>

  <p class="calibre1">"Ne dediniz?"</p>

  <p class="calibre1">"Uzun, upuzun mu çıkar?"</p>

  <p class="calibre1">"Pardösümü ben asarım."</p>

  <p class="calibre1">"Görmeni engelleyecek bir şeyin yok önünde, eğilip bakabilirsin çıkarken havada rengi değişiyor mu diye. Bunu yapar mısın, ha? Kocaman kahverengi bir kuyruğun varmış gibi olur mu?" Pardösüyü bırakmıyordu.</p>

  <p class="calibre1">"Dr. Chilton seni içeride bekliyor," dedi Starling.</p>

  <p class="calibre1">"Hayır beklemiyorum, " dedi Dr. Chilton. "Alan, pardösüyü dolaba as ve biz yokken çıkarma. Ne diyorsam onu yap. Bir ara bütün gün çalışan bir sekreterim vardı ama parasal nedenler yüzünden göndermek zorunda kaldım. Şimdi sizi içeri alan kız günde üç saat çalışıyor, sonra da Alan geliyor. Silahlı mısınız?"</p>

  <p class="calibre1">"Hayır."</p>

  <p class="calibre1">"Çantanızı görebilir miyim?"</p>

  <p class="calibre1">"Kimliğimi gördünüz ya."</p>

  <p class="calibre1">"Kimliğinizde öğrenci olduğunuz yazılı. Çantanızı açın lütfen."</p>

  <p class="calibre1">Kalın çelik kapıların ilki ardından gürültüyle kapanıp sürgü sürülünce Clarice Starling’in tüyleri ürperdi. Yeşile boyalı ve lizol kokan koridor da Chilton iki adım önünden yürüyordu. Starling, Chilton’un çantasına elini sokmasına izin verdiği için kendi kendine kızıyordu, ama kafasını toplayabilmek için öfkesini tutmaya karar verdi.</p>

  <p class="calibre1">"Lecter tam bir baş belasıdır," dedi Chilton omzu üzerinden. "Bir hademenin kendisine her gün gelen yayınların tellerini açması bile on dakika sürer. Abone olduğu yayınların sayısını azaltmaya çalıştık ama mahkemeye başvurup davayı kazandı. Kendisine gelen mektupların sayısı akıl almayacak kadardı, ama neyse haberlerde başka olayların manşet olması üzerine şimdi epey azaldı. Bir ara sanki psikolojide yüksek lisans tezi hazırlayan her öğrenci tezinde Lecter’den bir şey bulunmasını istiyor gibiydi. Tıbbi dergiler hâlâ yazılarını yayınlıyorlar ama."</p>

  <p class="calibre1">"Klinik Psikiyatri Dergisi’ndeki ameliyat-hastası hastalar üzerindeki yazısı pek başarılıydı bence."</p>

  <p class="calibre1">"Öyle mi? Biz Lecter’i incelemeye çalıştık. İşte bir dönüm noktası olacak bir inceleme fırsatı, diye düşündük. Bunlardan birini sağ olarak ele geçirmek o kadar güçtür ki."</p>

  <p class="calibre1">"Nelerden birini?"</p>

  <p class="calibre1">"Katıksız bir toplumdışı tip olduğu kesin. Ancak standart testlere sığmayacak kadar da zeki. Ve bizden nefret ediyor. Crawford sizi Lecter üzerinde kullanmakla çok akıllılık etmiş."</p>

  <p class="calibre1">"Ne demek istiyorsunuz, Dr. Chilton?"</p>

  <p class="calibre1">"Onu 'canlandıracak' bir kadın. Lecter’in yıllardır bir kadın gördüğünü sanıyorum. Belki çok ender olarak temizleyici kadınlarından birini bir an görebilmiştir. Biz genellikle kadınları buradan uzak tutarız. Baş belası olurlar çünkü."</p>

  <p class="calibre1">Canın cehenneme, Chilton.</p>

  <p class="calibre1">"Ben Virginia Üniversitesinden birincilikle mezun oldum, doktor. Ve orası sosyete hanımı yetiştiren bir yer değildir."</p>

  <p class="calibre1">"Öyleyse kuralları hatırlamakta güçlük çekmeyeceksiniz demektir: Parmaklıklardan içeri uzanmak yok. Parmaklıklara dokunmak yok. Ona kağıttan başka bir şey veremezsiniz. Kalem verilmeyecek. Onun kendi keçe uçlu kalemi vardır. Vereceğiniz zımba teli, iğne ya da kıstırgaç olamaz. Verilen şeyler sadece yemek tepsisinin sokulduğu aralık tan verilebilir. Size parmaklıklar arasından uzattığı herhangi bir şeyi almanız yasaktır. Beni anlıyor musunuz?"</p>

  <p class="calibre1">"Anlıyorum."</p>

  <p class="calibre1">İki kapı daha geçtikten sonra doğal ışık geride kalmıştı. Şimdi hastaların birarada oldukları koğuşları geride bırakmışlar, pencereleri olmayan tek tek hücrelerin bulunduğu bölüme gelmişlerdi. Koridor lambaları gemilerin makine dairesindekiler gibi kalın demir ızgaralarla kaplıydı. Dr. Chilton ışıklardan birinin altında durdu. Ayak sesleri kesilince duvarların birinin ötesinden bağırmaktan çatallaşmış bir ses duyulabiliyordu.</p>

  <p class="calibre1">"Lecter hücresinden sımsıkı bağlı ve ağzında ağızlığı olmadan asla çıkarılmaz," dedi Chilton. "Bunun nedenini göstereceğim sana. Buraya geldikten sonraki bir yıl bir işbirliği örneğiydi. Çevresindeki güvenlik gevşetildi... Bu, benden önceki yönetim sırasındaydı. 8 Temmuz 1976 öğleden sonrası göğsünde bir sancıdan şikayet edince dispansere götürüldü. Elektro kardiyogram yapılabilmesi için bağları çıkarılmıştı Hemşire üzerine eğilince kadına bunu yaptı işte." Chilton, Clarice Starling’e yıpranmış bir fotoğraf uzattı. "Doktorlar kadının bir gözünü kurtarmayı başarabildiler. Lecter bunu yaptığı sırada monitörlere bağlıydı. Kadının diline erişmek için çenesini kırmıştı. Dili yuttuğu zaman bile nabzı seksen beşin üstüne Çıkmadı."</p>

  <p class="calibre1">Starling fotoğrafın mı, yoksa kendisine parıltılı gözlerle bakan Chilton’un dikkatinin mi daha kötü olduğunu bilemiyordu.</p>

  <p class="calibre1">"Onu burada tutuyorum," dedi Chilton kalın camlı çifte kapının yanındaki zile basarken. İriyarı bir hademe kendilerini içeri aldı.</p>

  <p class="calibre1">Starling güç bir karar vererek kapının hemen içinde durdu. "Dr. Chilton, bu testlere gerçekten ihtiyacımız var. Dr. Lecter sizi düşmanı olarak görüyorsa o zaman ona tek başıma yaklaşırsam konuşabilme şansım daha fazla olur. Ne dersiniz, ha?"</p>

  <p class="calibre1">Chilton’ un yanağı seğirdi. "Bence hiçbir sakıncası yok. Bunu benim odamda da söyleyebilirdiniz. O zaman sizi bir hademeyle gönderir, zahmetten kurtulurdum..."</p>

  <p class="calibre1">"Eğer beni orada aydınlatsaydınız hiç kuşkusuz öyle yapardım."</p>

  <p class="calibre1">"Sizi bir daha göreceğimi sanmıyorum, Bayan Starling. Barney, Lecter’le işi bitince zile bas da biri gelip dışarı çıkarsın."</p>

  <p class="calibre1">Chilton kadına bir daha bakmadan yürüdü gitti.</p>

  <p class="calibre1">Şimdi sadece iriyarı hademe, arkasındaki sessiz çalışan saat ve Mace kutusu, bağlar, kayışlar, ağızlık ve sakinleştirici tabancanın bulunduğu tel dolap vardı.</p>

  <p class="calibre1">Hademe kendisine bakıyordu. "Doktor Chilton parmaklıklara dokunmamanızı söyledi, değil mi?" dedi. Sesi kısıktı.</p>

  <p class="calibre1">"Evet, söyledi."</p>

  <p class="calibre1">"Tamam öyleyse. Sağdaki son hücre. Yürürken koridorun ortasın da kalın ve olup bitenlere aldırmayın. Sizi iyi karşılaması için mektuplarını götürebilirsiniz." Hademe için için eğleniyor gibiydi. "Mektupları tepsiye koyun ve itin. Tepsi içerideyse iple çekebilirsiniz, ya da o size gönderir. Tepsinin dışarıda durduğu yerde size dokunamaz." Hademe iki dergi, üç gazete ve birkaç açılmış mektup verdi. "</p>

  <p class="calibre1">Her iki yanında hücreler olan koridor otuz metre kadar vardı. Hücrelerin bir kısmı kapının ortasında uzun ve dar gözleme penceresi olan ve her yanı yumuşak maddeyle kaplı odalardı. Diğerleri parmaklıklı duvarı koridora açılan standart cezaevi hücreleri. Clarice Starling hücredekilere bakmamaya çalışarak yürüdü. Yolu yarılamamıştı ki bir ses, "Karı kokusu alıyorum," dedi. Starling duyduğunu belli etmeden yoluna devam etti.</p>

  <p class="calibre1">Son hücrenin ışıkları yanıyordu. Starling ayakkabısının topuklarının gelişini haber verdiğini bilerek koridorun sol tarafına doğru yaklaşıp öyle yürüdü.</p>

  <h3 class="calibre3" id="sigil_toc_id_2"><a class="calibre4" id="bookmark2"></a><span class="calibre5">3. BÖLÜM</span></h3>

  <p class="calibre1">Dr. Lecter’in hücresinin karşısında başka bir hücre değil, bir dolap vardı. Hücrenin ön yüzü. parmaklıkla kaplıydı, ancak iç tarafta insanın parmaklıklara erişemeyeceği kadar uzakta, yerden tavana ve duvardan duvara uzanan sağlam naylondan bir ağ ikinci bir engel gibi gerilmişti. Starling ağın öte yanında yere tutturulmuş bir masayla iskemle masanın üstü karton kapaklı kitaplar ve kağıtlarla doluydu.</p>

  <p class="calibre1">Dr. Hannibal Lecter ranzasına uzanmış Vogue’un İtalyancısını okuyordu. Sağ elinde tuttuğu sayfaları okudukça birer birer sol yanına bırakmaktaydı. Sol elinde altı parmağı vardı.</p>

  <p class="calibre1">Clarice Starling parmaklıklardan biraz bende durdu.</p>

  <p class="calibre1">"Dr. Lecter."</p>

  <p class="calibre1">Adam başını kaldırdı.</p>

  <p class="calibre1">"Adım Clarice Starling. Sizinle konuşabilir miyim?" Durduğu uzaklıkta ve ses tonunda belirli bir saygı vardı.</p>

  <p class="calibre1">Dr. Lecter parmağını büzdüğü dudağına dayayıp düşündü. Sonra kalktı, yürüdü, naylon ağın berisinde, sanki bu uzak kendi seçimiymiş gibi durdu.</p>

  <p class="calibre1">Starling onun ufak tefek olduğunu gördü; el ve kollarında kendisininki gibi sırım gibi bir güçlülük fark etti.</p>

  <p class="calibre1">Adam sanki çalınan kapıyı açmış gibi, "Günaydın," dedi. Kültürlü sesinin ardında herhalde kullanılmamaktan olmuş paslı bir hırıltı vardı.</p>

  <p class="calibre1">Dr. Lecter’in gözleri kestane rengiydi ve ışığı kızıl noktalar halinde yansıtıyordu. Işık noktacıkları kimi zaman gözünün ortasına doğru kıvılcımlanıyordu. Starling’i süzdü.</p>

  <p class="calibre1">Starling parmaklığa biraz daha yaklaştı. Kollarının tüyleri diken diken olmuş, elbisesinin kumaşına sürtünüyordu.</p>

  <p class="calibre1">"Doktor, bizim psikolojik profil konusunda bir sorunumuz var. Sizin yardımınızı rica ediyorum."</p>

  <p class="calibre1">" ‘Biz’ Ouantico’daki Davranış Bilimleridir sanırım. Siz de. Jack Crawford’ un elemanlarından biri olmalısınız."</p>

  <p class="calibre1">"Evet, öyle."</p>

  <p class="calibre1">"Kimliğinizi görebilir miyim?"</p>

  <p class="calibre1">Starling bunu beklemiyordu."Şey... kimliğimi yukarıda göstermiştim."</p>

  <p class="calibre1">"Yani Frederick Chilton’a gösterdiniz demek istiyorsunuz."</p>

  <p class="calibre1">"Evet."</p>

  <p class="calibre1">"Peki, siz onun kimliğini gördünüz mü?"</p>

  <p class="calibre1">"Hayır. "</p>

  <p class="calibre1">"Ya Alan’la tanıştınız mı? Pek sevimli, değil mi? Hangisiyle konuşmayı yeğlerdiniz?"</p>

  <p class="calibre1">"Sanırım Alan’ la. "</p>

  <p class="calibre1">"Chilton’un para karşılığı içeri aldığı bir gazeteci de olabilirsiniz. Sanırım kimliğinizi görmeye hakkım var."</p>

  <p class="calibre1">"Pekala. " Starling kimliğini kaldırıp gösterdi.</p>

  <p class="calibre1">"Bu kadar uzaktan okuyamam, gönderin lütfen."</p>

  <p class="calibre1">"Olmaz."</p>

  <p class="calibre1">"Sert olduğu için mi?"</p>

  <p class="calibre1">"Evet."</p>

  <p class="calibre1">"Barney’e sorun."</p>

  <p class="calibre1">Hademe gelip baktı. "Dr. Lecter bunu gönderiyorum. Ama istediğim zaman geri vermezsen, eğer herkesi rahatsız edip seni bağlamak zorunda kalırsak, o zaman gerçekten çok kızacağım. Beni kızdırırsan da keyfim gelene kadar sarıp sarmalanmış kalırsın. Yiyeceğin boruyla verilir, altın günde iki kere değişir, ne gerekirse yapılır yani. Bir hafta da mektup falan alamazsın. Anladın mı?”</p>

  <p class="calibre1">"Elbette, Barney."</p>

  <p class="calibre1">Dr. Lecter tepsiyle gelen kartı alıp ışığa tuttu.</p>

  <p class="calibre1">"Öğrenci mi? ‘Öğrenci’ yazıyor burada. Jack Crawford benimle konuşmak için bir öğrenci mi yolladı yani?" Kartı küçük beyaz dişlerine değdirip kokladı.</p>

  <p class="calibre1">"Dr. Lecter," dedi Barney.</p>

  <p class="calibre1">"Ah, elbette." Lecter kartı tepsiye bıraktı, Barney tepsiyi çekti.</p>

  <p class="calibre1">"Evet, hâlâ Akademide eğitimdeyim," dedi Starling. "Ama biz FBI’dan değil psikolojiden söz ediyoruz. Konuşacağımız konuda yeterli olup olmadığıma siz karar vermez misiniz?"</p>

  <p class="calibre1">"Hımmm. Doğrusu pek kaypaksınız. Barney, Memur Starling’e bir iskemle verebilir miydin acaba?"</p>

  <p class="calibre1">"Dr. Chilton bana iskemleden söz etmedi."</p>

  <p class="calibre1">"Barney, ne oldu senin terbiyene böyle?"</p>

  <p class="calibre1">"Bir iskemle ister miydiniz?" diye Barney kadına sordu. "Genellikle kimse burada oturacak kadar çok kalmaz da."</p>

  <p class="calibre1">"Teşekkür ederim, memnun olurum," dedi Starling.</p>

  <p class="calibre1">Barney karşıdaki kilitli dolaptan açılır kapanır bir iskemle getirip yanlarından ayrıldı.</p>

  <p class="calibre1">Lecter masasının başına oturdu. "Eh, söyle bakalım Miggs sana ne dedi?"</p>

  <p class="calibre1">"Kim?"</p>

  <p class="calibre1">"Yan hücredeki Miggs. Sana bir şeyler söyledi. Duydum. Ne dedi?"</p>

  <p class="calibre1">"Karı kokusu alıyorum dedi."</p>

  <p class="calibre1">"Ah, ben alamadım doğrusu... Evyan cilt kremi ve bazen de L’air du temps parfümü ama bugün değil. Bugün kesinlikle kokusuzsun. Miggs’in dedikleri seni nasıl etkiledi?"</p>

  <p class="calibre1">"Bilemediğim nedenlerle bir düşmanlığı var. Kötü bir şey. O insanlara düşman, insanlar ona düşman. Bir döngü."</p>

  <p class="calibre1">"Siz ona düşman mısınız?"</p>

  <p class="calibre1">"Hasta olduğu için üzgünüm. Ondan ötesi kuru gürültü. Parfümü nasıl bildiniz?"</p>

  <p class="calibre1">"Kartı çıkarırken çantanızdan gelen kokudan. Çantanız çok güzel."</p>

  <p class="calibre1">"Teşekkür ederim."</p>

  <p class="calibre1">"En iyi çantanızı getirdiniz, değil mi?"</p>

  <p class="calibre1">"Evet." Doğruydu. Bu klasik çanta için para biriktirmişti. Sahip olduğu en iyi eşyaydı.</p>

  <p class="calibre1">"Ayakkabılarınızdan çok daha iyi."</p>

  <p class="calibre1">"Eh, onlara da sıra gelir."</p>

  <p class="calibre1">"Hiç kuşkum yok."</p>

  <p class="calibre1">"Duvarlardaki resimleri siz mi yaptınız, doktor?"</p>

  <p class="calibre1">"Bir dekoratör mü çağırdım sizce?"</p>

  <p class="calibre1">"Musluğun üstündeki bir Avrupa kenti mi?"</p>

  <p class="calibre1">"Floransa. O da Palazzo Vecchio ve Duomo, Belvedere’den görünüşü."</p>

  <p class="calibre1">"Bütün bu ayrıntıları ezberden mi yaptınız?"</p>

  <p class="calibre1">"Memur Starling, anılar bende manzara yerine geçer."</p>

  <p class="calibre1">"Öteki bir çarmıha geriliş mi? Ortadaki çarmıh boş ama."</p>

  <p class="calibre1">"Çarmıhtan indirildikten sonra bu. Kasap kağıdına renkli boya ve keçe kalem. Kendisine Cennet vaat edilen hırsızın hali."</p>

  <p class="calibre1">"Ne varmış ki halinde?"</p>

  <p class="calibre1">"İsa ile alay eden arkadaşının olduğu gibi onun da bacakları kırılmış. Aziz John İncil’inden gerçekten habersiz misiniz? Duccio’ya bakın öyleyse, o çarmıha gerilişlerin doğrusunu çizer. Will Graham nasıl?"</p>

  <p class="calibre1">"Ben Will Graham diye birini tanımıyorum."</p>

  <p class="calibre1">"Kim olduğunu biliyorsunuz. Jack Crawford’un sizden önceki ada mı. Yüzü nasıl?"</p>

  <p class="calibre1">"Kendisini hiç görmedim."</p>

  <p class="calibre1">"Buna ‘eski dostları hatırlama’ denilir, umarım sizce bir sakıncası yoktur, Memur Starling."</p>

  <p class="calibre1">"Dr. Lecter, ben sizden bazı sorulara yanıt vermenizi rica etmeye geldim, bir bakar mıydınız acaba?"</p>

  <p class="calibre1">"Memur Starling, son zamanlarda Davranış Bilimlerinden çıkan yazıları hiç okudunuz mu?"</p>

  <p class="calibre1">"Evet."</p>

  <p class="calibre1">"Ben de okudum. FBI aptalca bir inatla bana Yasal Yaptırım Bülteni’ni göndermiyor ama ben eski kitapçılardan buluyorum nasıl olsa. Sonra John Jay’den Haberler ve bazı psikiyatri dergileri geliyor. Hepsi de dizi cinayet işleyen insanları iki gruba ayırıyorlar, düzenli ve düzensiz. Buna ne dersiniz?"</p>

  <p class="calibre1">"Bu... bu temel bir ayrım herhalde..."</p>

  <p class="calibre1">"Aradığınız sözcük basittir. Aslında bütün psikoloji çocukçadır ve Davranış Bilimlerinde uygulandığı biçimiyle de kafadan sakattır. Psikolojinin başlangıç olarak iyi bir malzemesi yoktur bir kere. Herhangi bir kolejin psikoloji bölümüne gidip öğretmenlerle öğrencilere bir bakın hele; amatör radyocular ve diğer kişilik yoksunu aptallar. Kampüsün hiç de en değerli beyinleri değildir. Düzenli ve düzensiz... bunu akıl eden gerçek bir hıyar olmalı."</p>

  <p class="calibre1">"Bu sınıflandırmayı siz nasıl değiştirirdiniz?"</p>

  <p class="calibre1">"Değiştirmezdim."</p>

  <p class="calibre1">"Yayınlardan söz ederken aklıma geldi, sizin ameliyat bağımlılığı ve yüz mimiklerinin sol ve sağ yan görüntüleri makalelerinizi okudum."</p>

  <p class="calibre1">"Evet, birinci sınıf yazılardı onlar," dedi Dr. Lecter.</p>

  <p class="calibre1">"Bence de öyle Jack Crawford da aynı fikirdeydi Yazıları bana o gösterdi. Onun için istiyor sizin.. "</p>

  <p class="calibre1">"Şu bizim soğukkanlı Crawford öğrencilerden yardım aradığına göre çok meşgul olmalı."</p>

  <p class="calibre1">"Öyle, sizden de... "</p>

  <p class="calibre1">"Buffalo Bill ile mi uğraşıyor?"</p>

  <p class="calibre1">"Sanırım."</p>

  <p class="calibre1">"Olmadı. ‘Sanırım’ değil, Memur Starling. Buffalo Bill ile başının dertte olduğunu biliyorsunuz. Jack Crawford’un sizi bunu sormanız için gönderdiğini sanıyorum."</p>

  <p class="calibre1">"Hayır."</p>

  <p class="calibre1">"Öyleyse konuyu oraya getirmeyi beceremiyorsunuz."</p>

  <p class="calibre1">"Hayır, ben size ihtiyaç..."</p>

  <p class="calibre1">"Buffalo Bill hakkında ne biliyorsunuz?"</p>

  <p class="calibre1">"Kimsenin pek bir şey bildiği yok."</p>

  <p class="calibre1">"Gazeteler her şeyi yazdılar mı?"</p>

  <p class="calibre1">"Sanırım. Dr. Lecter, ben o konuda herhangi gizli bir dosya görmüş değilim; benim işim... "</p>

  <p class="calibre1">"Buffalo Bill kaç kadın kullandı?"</p>

  <p class="calibre1">"Polis beş kadın buldu."</p>

  <p class="calibre1">"Hepsinin de derisi yüzülmüş müydü?"</p>

  <p class="calibre1">"Kısmen, evet."</p>

  <p class="calibre1">"Gazeteler onun adını açıklamadılar. Neden Buffalo Bill diye anıldığını biliyor musunuz?"</p>

  <p class="calibre1">"Evet."</p>

  <p class="calibre1">"Söyleyin bana."</p>

  <p class="calibre1">"Bu sorulara bir göz atarsanız söylerim."</p>

  <p class="calibre1">"Sadece bakarım. Söyleyin şimdi."</p>

  <p class="calibre1">"Her şey Kansas City cinayet masasında kötü bir şaka olarak başladı."</p>

  <p class="calibre1">"Evet..."</p>

  <p class="calibre1">"Kurbanlarının derisini yüzdüğü için."</p>

  <p class="calibre1">Starling korkusunun yerini küçük düşürülmüş olma duygusu aldığını fark etti. İkisinden korkuyor olmayı yeğlerdi.</p>

  <p class="calibre1">"Soruları gönder bakalım."</p>

  <p class="calibre1">Starling mavi dosyayı tepsiye koyup gönderdi. Lecter şöyle bir göz gezdirirken de oturup bekledi.</p>

  <p class="calibre1">Adam dosyayı yine tepsiye koydu. "Memur Starling, bu küçük kör bıçakla beni parçalara ayırabileceğinizi mi sanmıştınız?"</p>

  <p class="calibre1">"Hayır. Sizin bu çalışmayı ilerletecek bir görüş sağlayabileceğinizi düşünmüştüm</p>

  <p class="calibre1">"Bunu yapmak için ne gibi bir nedenim olabilirdi ki?”</p>

  <p class="calibre1">"Merak."</p>

  <p class="calibre1">"Hangi konuda?"</p>

  <p class="calibre1">"Neden burada olduğunuz hakkında. Size olanlar hakkında."</p>

  <p class="calibre1">"Bana hiçbir şey olmadı, Memur Starling. Ben oldum. Beni bir dizi etkiye indirgeyemezsiniz. Davranışı iyi ve kötü diye ayırmışsınız. Herkese ahlaki bir onurluluk donu giydirmişsiniz. Hiçbir şey kimsenin kusuru değildir. Bana bakın, Memur Starling. Bana kötü olduğumu söylemeye dayanabilir misiniz? Ben kötü müyüm, Memur Starling?"</p>

  <p class="calibre1">"Sizin yıkıcı olduğunuzu sanıyorum. Benim için ikisi aynı şeydir."</p>

  <p class="calibre1">"Kötü sadece yıkıcı mıdır? O zaman fırtınalar kötüdür eğer iş bu kadar basitse. Sonra yangın var, dolu var. Sigortacılar hepsini ‘Tanrının İşleri’ adı altında toplarlar."</p>

  <p class="calibre1">"İsteyerek..."</p>

  <p class="calibre1">"Ben vakit geçirmek için yıkılan kiliseleri toplarım. En son Sicilya’dakini gördünüz mü? Şahane bir şey! Kilisenin cephesi özel ayin sırasında altmış beş büyükannenin üstüne düştü. Bu kötülük müydü? Eğer öyleyse, kim yaptı? Eğer O yukarıdaysa, bunlara bayılıyor demektir, Memur Starling. Tifo ve kuğular... hepsi aynı yerden gelir."</p>

  <p class="calibre1">"Bunları size ben açıklayamam, doktor, ama kimin açıklayabileceğini biliyorum."</p>

  <p class="calibre1">Doktor Lecter elini kaldırarak onu susturdu. Starling adamın elinin çok biçimli olduğuna dikkat etti; orta parmağı birbirinin tıpatıp eşi iki taneydi. Çok parmaklılığın en ender rastlanan biçimiydi bu.</p>

  <p class="calibre1">Dr. Lecter yeniden konuşmaya başladığında sesi yumuşak ve cana yakındı. "Beni sınıflandırmak istiyorsunuz, Memur Starling. Çok hırslısınız, değil mi? Güzel çantanız ve ucuz ayakkabılarınızla gözüme nasıl görünüyorsunuz bilmek ister miydiniz? Tam bir köylüye benziyorsunuz. Zevksiz ve temiz bir köylü. Gözleriniz ucuz taşlardan farksız, bir yanıt alabildiğiniz zaman para parıl yanıyorlar. Ve onların ardında sizse zeki bir insansınız, değil mi? Anneniz gibi olmamak için çırpınıyorsunuz. İyi beslenme kemiklerinize biraz çekidüzen vermiş ama madenlerden kurtulmanızdan bu yana bir kuşak ancak geçmiş olmalı. Batı Virginia Starling’lerinden misiniz, yoksa Oklahomalılardan mı? Koleje girmekle askerliğe girmek arasında bir seçim yaptınız, değil mi? Size kendiniz hakkında birkaç şey söyleyeyim, Öğrenci Starling. Sıkıntılısınız. Her şey sıkıcı ve usandırıcı. Akıllı olmak çok şeyin keyfini çıkarmanızı önlüyor, değil mi?"</p>

  <p class="calibre1">Starling başını kaldırıp adamın gözlerinin içine baktı. "Çok şey görüyorsunuz, Dr. Lecter. Söylediklerinizin hiçbirini inkar edecek değilim. İsteseniz de istemeseniz de, şu anda yanıtladığınız bir sorum var: Bu gayet güçlü algılamanızı kendi yöneltecek kadar güçlü müsünüz? Bununla yüzyüze gelmek çok güçtür. Ben bunu son birkaç dakika içinde öğrendim. Ne dersiniz? Kendinize bakın ve gerçeği yazın. Kendinizden daha uygun başka birini bulabilir miydiniz? Ama belki de kendi kendinizden korkuyorsunuzdur."</p>

  <p class="calibre1">"Epey dayanıklısın, değil mi, Memur Starling?"</p>

  <p class="calibre1">"Bir dereceye kadar, evet."</p>

  <p class="calibre1">"Sıradan biri olduğunu düşünmekten nefret ederdin, değil mi? Ama hiç de sıradan biri değilsin, Memur Starling. Sadece öyle olduğun korkusu var sende. Haftaya Sevgililer Günü. Bir kart bekliyor musun, ha? "</p>

  <p class="calibre1">"Evet."</p>

  <p class="calibre1">"Düşünüyordum da aklıma komik bir şey geldi. Bak Sevgililer Gününde seni çok mutlu kılabilirim, Clarice Starling. "</p>

  <p class="calibre1">"Nasıl, Doktor Lecter?"</p>

  <p class="calibre1">"Sana şahane bir Sevgililer Günü kartı göndererek. Bu konuyu bir düşünmem gerek. Artık bana izin verebilirsin ama. Güle güle, Memur Starling."</p>

  <p class="calibre1">"Peki ya sorular?"</p>

  <p class="calibre1">"Nüfus sayım memurunun biri beni sınamaya kalkmıştı. Bende o’nun karaciğerini taze fasulye ve bir kadeh Chianti ile yedim. Haydi, okuluna dön, küçük Starling."</p>

  <p class="calibre1">Son ana kadar kibarlığı elden bırakmayan Hannibal Lecter kıza sırtını dönmedi. Geri geri yürüdü, yatağına varınca da oturup uzandı. Starling’den yine mezarı üstünde yatan taştan bir şövalye kadar uzaktı artık.</p>

  <p class="calibre1">Starling sanki kan vermiş gibi içinin boşaldığını hissetti. Bacakları üstünde duramayacağını hissettiği için kağıtları çantasına yerleştirmesi gereğinden uzun sürdü. Nefretle karşıladığı başarısızlığı ter içinde bırakmıştı kendisini. İskemleyi katlayıp dolabın kapısına dayadı. Bir daha Miggs’in önünden geçmek zorundaydı. Uzaktaki Barney bir şey okuyordu. Kendisini alması için çağıracaktı onu. Lanet olsun Miggs’e. Kentte her gün olduğu gibi inşaat işçilerinin yanından geçmekten farksızdı bu da. Koridorda yürümeye başladı.</p>

  <p class="calibre1">Miggs yakınlarında bir yerden, "Ölmek için bileğimi ısırdım," dedi. "Bak, nasıl kanıyor."</p>

  <p class="calibre1">Starling, Barney’i çağıracaktı, ama aniden şaşırdığı için hücreye baktı. Miggs’in parmaklarını salladığını gördü ve aynı anda kaçınamadan yanağına ve üstüne ılık damlalar düştü.</p>

  <p class="calibre1">Starling oradan uzaklaşırken bunun kan değil meni olduğunu fark etti. Lecter arkasından sesleniyordu.</p>

  <p class="calibre1">"Memur Starling."</p>

  <p class="calibre1">Adam kalkmış arkasından bağırıyordu. Starling çantasında kağıt mendil arandı.</p>

  <p class="calibre1">"Memur Starling. "</p>

  <p class="calibre1">Artık kendini toplamış, hızlı adımlarla kapıya doğru yürüyordu.</p>

  <p class="calibre1">"Memur Starling." Lecter’in sesi değişmişti.</p>

  <p class="calibre1">Starling durdu. Tanrım, bu kadar umutsuzca istediğim nedir? Miggs dinlemediği bir şeyler söylüyordu.</p>

  <p class="calibre1">Starling bir kere daha Lecter’in hücresi önüne gelince doktoru çok telaşlı gördü. Üstündeki kokuyu alacağından emindi. Her şeyin kokusunu alıyordu.</p>

  <p class="calibre1">"Size böyle bir şey olmasını istemezdim. Saygısızlık benim için anlatılmayacak kadar çirkin bir şeydir."</p>

  <p class="calibre1">Sanki cinayet işlemek kendisini daha küçük kabalıklardan temizlemiş gibiydi. Ya da onu böyle lekelenmiş görmek adamı heyecanlandırmıştı. Ama bilemiyordu Starling. Adamın gözlerindeki kıvılcımlar bir mağaraya doluşan ateşböcekleri gibi doluyordu kendi içinin karanlığına.</p>

  <p class="calibre1">Starling çantasını kaldırdı. "Lütfen yanıtlayın bu soruları."</p>

  <p class="calibre1">Ama belki de geç kalmıştı; adam yine sakinleşmişti.</p>

  <p class="calibre1">"Olmaz. Ama seni geldiğine memnun edecek bir şey yapacağım. Sana başka bir şey vereceğim. En çok sevdiğin şeyi vereceğim sana, Clarice Starling."</p>

  <p class="calibre1">"Neymiş o, Dr. Lecter?"</p>

  <p class="calibre1">"İşinde ilerleme fırsatı elbette. Her şey o kadar yerli yerine oturacak ki... çok memnunum, Sevgililer Günü aklıma getirdi bunu." Herhangi bir nedenle gülüyor olabilirdi. "Sevgililer Günü armağanın için Raspail’in arabasına bak. Duydun mu? Armağanların için</p>

  <p class="calibre1">Raspail’in arabasına bak. Artık gitsen iyi olur; kaçık bile olsa Miggs aynı şeyi bu kadar çabuk bir daha yapamaz, değil mi?"</p>

  <h3 class="calibre3" id="sigil_toc_id_3"><a class="calibre4" id="bookmark3"></a><span class="calibre5">4. BÖLÜM</span></h3>

  <p class="calibre1">Clarice Starling heyecan içindeydi, tükenmişti sanki, ancak irade gücüyle ayakta durabiliyordu. Lecter’in kendisi hakkında söylediklerinin bazıları doğruydu, bazıları da doğruya çok yakın. Bir an kafasının için de yabancı bir bilinçlenmenin başıboş dolaşmakta olduğunu hissetti.</p>

  <p class="calibre1">Adamın kendi annesi hakkındaki sözlerine kızmıştı ve öfkesini bastırması gerekiyordu. Bu bir işti.</p>

  <p class="calibre1">Hastanenin karşısına park ettiği eski Pinto arabasına girip oturunca bir süre derin soluklar aldı. Camlar buğulanınca kaldırımdan. gelip geçenlerin meraklı bakışlarından kurtulmuştu.</p>

  <p class="calibre1">Raspail. Bu adı hatırlıyordu. Lecter’in hastalarından ve kurbanlarından biri. Starling’in Lecter dosyasını inceleyecek sadece bir gecesi olmuştu. Dosya epey kabarıktı ve Raspail de pek çok kurbandan sadece biriydi Ayrıntıları yeniden okuması gerekecekti.</p>

  <p class="calibre1">Starling hemen acele etmek istiyorsa da, bu aceleciliği yaratanın kendisi olduğunun farkındaydı. Raspail dosyası yıllar önce kapanmıştı. Kimse tehlikede değildi. Zamanı vardı. Daha ileri gitmeden her şeyi tüm ayrıntılarıyla öğrenmesi iyi olacaktı.</p>

  <p class="calibre1">Crawford işi kendisinden alıp başkasına vermek isteyebilirdi. Bu kumarı göze alması gerekecekti.</p>

  <p class="calibre1">Amirini bir telefon kulübesinden aradıysa da, Meclis komisyonuna Adalet Bakanlığı için bütçe dilenmeye gittiğini öğrendi.</p>

  <p class="calibre1">Vakanın ayrıntılarını Baltimore Emniyet Müdürlüğü cinayet masasından da alabilirdi; ancak cinayet federal bir suç olmadığı için yanıt vermeyecekleri kuşkusuzdu.</p>

  <p class="calibre1">O yüzden Quantico’ya, kahverengi perdeleri ve cehennem dolu gri dosyalarıyla Davranış Bilimlerine döndü. Son sekreter gidene kadar orada kalıp Lecter mikrofilmlerine tek tek baktı. Eski moda gösterici karanlık odada fener gibi dönüyor, asık yüzünden resimlerin negatifleri geçiyordu.</p>

  <p class="calibre1">Baltimore Filarmoni Orkestrası birinci flütçüsü 46 yaşındaki Benjamin Rene Raspail, Dr. Hannibal Lecter’in hastasıydı.</p>

  <p class="calibre1">22 Mart 1975’te Baltimore’daki bir konsere gelmemişti. Cesedi 25 Mart Virgina’da Falls Church kasabası yakınlarındaki bir köy kilisesin de sırada oturur bir durumda bulunmuştu. Üzerinde sadece bir frak ceketi, boynunda da beyaz bir papyon kravat vardı. Yapılan otopside kalbinin delindiği ve timüs bezesi ile pankreasının alınmış olduğu saptanmıştı.</p>

  <p class="calibre1">Gençliğinin ilk yıllarında kasaplık konusunda istediğinden çok bilgi edinmiş olan Clarice Starling bu organların uykuluk olarak anıldığını bilirdi.</p>

  <p class="calibre1">Baltimore Cinayet Masası bunların Raspail’in kayboluşunun ertesi gecesi Lecter’in Baltimore Filarmoni Orkestrasının müdürü ve şefine verdiği bir yemeğin menüsünde bulunduğuna inanıyordu.</p>

  <p class="calibre1">Dr. Hannibal Lecter bu konularda hiçbir bilgisi olmadığını iddia etmişti. Orkestra müdürü ve şefi Dr. Lecter’in yemeğinde neler olduğunu hatırlamadıklarını söylemişlerdi. Oysa Lecter verdiği yemeklerle tanınmıştı ve dergilerde damak zevki üzerine pek çok yazısı yayınlanmıştı.</p>

  <p class="calibre1">Orkestra müdürü daha sonra Basel’de bir sinir sanatoryumunda iştahsızlık ve alkol bağımlılığı tedavisi görmüştü.</p>

  <p class="calibre1">Baltimore polisine göre Raspail, Lecter’in bilinen dokuzuncu kurbanıydı.</p>

  <p class="calibre1">Raspail vasiyetname bırakmadan öldüğü için akrabaları mirası paylaşmak için birbirlerini dava etmişler ve konu aylarca gazetelere malzeme olmuştu.</p>

  <p class="calibre1">Raspail’in akrabaları, diğer kurbanların aileleriyle birleşerek doktorun hasta dosyaları ve ses bantlarının ortadan kaldırılması için açtıkları davayı kazanmışlardı. Adamın ne gibi yüz kızartıcı sırlar açıklayabileceğini bilmediklerini ve dosyaların ise belge olabileceğini ileri sürmüşlerdi.</p>

  <p class="calibre1">Mahkeme Raspail’in avukatı Everett Yow’u mirasın paylaşılması konusunda görevlendirmişti.</p>

  <p class="calibre1">Starling arabayı incelemek için avukatı bulmak zorundaydı. Ancak avukat Raspail’in anısını korumakta titiz davranan biri olabilirdi ve önceden bildiği takdirde müşterisinin adını kirletmemek için kanıtları yok edebilirdi.</p>

  <p class="calibre1">Starling habersiz davranmak zorundaydı ve bunun için de öğüde ve yetkiye ihtiyacı vardı. Davranış Bilimlerinde tek başınaydı o sırada.</p>

  <p class="calibre1">Crawford’un ev telefonunu buldu.</p>

  <p class="calibre1">Telefonun çaldığını duymamıştı ama erkeğin sakin ve telaşsız sesi bir anda karşısındaydı.</p>

  <p class="calibre1">"Jack Crawford."</p>

  <p class="calibre1">"Clarice Starling. Umarım sizi yemekte rahatsız etmedim..." Starling karşı tarafın sessizliği üzerine devam etmek zorunda kaldı. "...Lecter bana bugün Raspail olayı hakkında bir şey söyledi, şimdi büroda onu araştırıyorum. Raspail’in arabasında bir şey olduğunu söyledi. Bu her neyse ancak avukatı aracılığıyla alabilirim, yarın da Cumartesi olduğuna göre size acaba... "</p>

  <p class="calibre1">"Starling, Lecter hakkında elde edeceğin bilgiler konusunda sana ne söylediğimi hatırlıyor musun?" Crawford’un sesi korku verici derecede sakindi.</p>

  <p class="calibre1">"Pazar sabahı saat dokuza kadar size bir rapor veririm.”</p>

  <p class="calibre1">"Öyle yap, Starling. Sana denileni aynen yap."</p>

  <p class="calibre1">"Peki efendim."</p>

  <p class="calibre1">Telefon kapandı. Starling’in yüzü kıpkırmızı kesilmişti.</p>

  <p class="calibre1">Oda arkadaşı Ardelia Mapp kütüphaneden geldiğinde, yıkanıp temizlenmiş ve FBI Akademi sabahlığını giymiş olan Starling raporunu ikinci kez yazmaktaydı. Mapp’ın kahverengi geniş ve aklı başında yüzü Starling’in gününün en iyi şeylerinden biriydi.</p>

  <p class="calibre1">Ardelia Mapp arkadaşının yüzündeki yorgunluğu hemen fark etti.</p>

  <p class="calibre1">"Bugün neler yaptın bakalım, kız?" Mapp sorularını hep sanki yanıtları hiç önemli değilmiş gibi sorardı.</p>
</body>
</html>
