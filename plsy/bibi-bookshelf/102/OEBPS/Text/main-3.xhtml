<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">14. BÖLÜM</span></h3>

  <p class="calibre1">Smithsonian Doğal Tarih Müzesi saatler önce kapandığı halde Crawford önceden telefon ettiği için bir bekçi Clarice Starling’i içeri almak İçin bekliyordu.</p>

  <p class="calibre1">Kapalı müzenin ışıkları loş, içerisi sessizdi. Sadece giriş kapısı karşısındaki bir Güney Denizi kabile reisinin dev heykeli tavandaki zayıf ışığın yüzünü aydınlatacağı kadar yüksekti.</p>

  <p class="calibre1">Starling’in rehberi Smithsonian bekçilerinin üniformasını giymiş iriyarı bir zenciydi. Adam başını kaldırmış asansör ışıklarına bakarken Starling onun kabile reisine benzediğini düşündü.</p>

  <p class="calibre1">İkinci katta Antropoloji ve Entomoloji bölümleri bulunuyordu. Starling antropolojik örnek sandıklarının duvarlarına yaslı olduğu uzun koridorlardan geçti. Sandıkların içinde ne olduğu sadece üzerlerindeki küçük kartlarda yazılıydı.</p>

  <p class="calibre1">Bekçi, "Bu kutularda binlerce insan vardır," dedi. "Tam kırk bin örnek."</p>

  <p class="calibre1">Adam elindeki feneriyle kutuları aydınlatarak yürüdü. Az sonra insanları geride bırakmışlar, daha eski ve daha düzenli böcekler dünyasına girmişlerdi. Şimdi koridorun iki yanında açık yeşile boyalı büyük madeni kutular vardı.</p>

  <p class="calibre1">"Otuz milyon böcek ve ayrıca da örümcekler. Böceklerle örümcekleri karıştırmamak gerek. Yoksa örümcekçiler kıyameti koparırlar. İşte, şu aydınlık oda. İşiniz bitince tek başınıza aşağı inmeye kalkışmayın. Sizi kapıya götüreceklerini söylemezlerse şu numaradan beni arayın, bekçi odasıdır. Ben gelir, sizi alırım." Adam bir kart verip gitti.</p>

  <p class="calibre1">Starling kapıdan girerken durakladı. Laboratuvar masası başında iki adam satranç oynuyorlardı. Biri siyah saçlı ve zayıf, diğeri kızıl saçlı ve şişman olan adamların ikisi de otuz yaşlarındaydı. Starling’i gördülerse bile belli etmediler. Satranç tahtasının üstünde, taşlar arasında dolaşan iri bir böceğin de farkında değil gibiydiler.</p>

  <p class="calibre1">Böcek tahtanın kenarına varmıştı.</p>

  <p class="calibre1">"Vakit tamam, Roden," dedi zayıf olanı.</p>

  <p class="calibre1">Şişmanı vezirini oynattı ve böceği tutup çevirdi. Böcek öteki uca doğru gitmeye başladı.</p>

  <p class="calibre1">"Böcek kenara değince vakit tamam mı oluyor?" diye sordu Starling.</p>

  <p class="calibre1">"Elbette," dedi şişmanı başını kaldırmadan. "Siz nasıl oynarsınız ki? Böceği iki tur mu dolaştırırsınız?"</p>

  <p class="calibre1">"Ben Özel Ajan Crawford’un size telefonla bildirdiği örneği getirdim."</p>

  <p class="calibre1">"Siren sesinizi niye duymadığımızı anlamadım," dedi şişmanı. "Bütün, gecedir burada FBI için bir böcek teşhis etmek üzere çakıldık kaldık. Bizim işimiz böceklerledir zaten. Ama kimse Özel Ajan Crawford’ un örneği hakkında bir şey söylemedi. O örneğini özel olarak aile doktoruna gösterse daha iyi olur sanırım. Tamam, Pilch!"</p>

  <p class="calibre1">"Numaranızı başka bir sefere seve seve sonuna kadar izlerim," dedi Starling. "Ama bu işin acelesi var, onun için bir an önce harekete geçelim. Tamam, Pilch."</p>

  <p class="calibre1">Siyah saçlı olanı başını kaldırınca elinde çantasıyla kapıya dayanmış duran kızı gördü. Böceği bir kutu içindeki çürümüş tahta parçaları üstüne koyup üzerini de salata yaprağıyla örttü.</p>

  <p class="calibre1">"Adım Noble Pilcher," dedi. "Bu da Albert Roden. Teşhis edilmesini istediğiniz bir böcek mi var? Size yardım etmek bizim için zevktir." Pilcher’ in uzun ve dostça bir yüzü vardı, ancak kara gözleri birbirine çok yakındı ve biri hafifçe şehlaydı. Elini uzatmadı.</p>

  <p class="calibre1">"Siz de.."</p>

  <p class="calibre1">"Clarice Starling."</p>

  <p class="calibre1">"Getirdiğinizi bir görelim bakalım."</p>

  <p class="calibre1">Pilcher küçük kavanozu ışığa tuttu.</p>

  <p class="calibre1">Roden de yanına gelmişti. "Bunu nerede buldunuz? Tabancanızla mı öldürdünüz? Annesini gördünüz mü?"</p>

  <p class="calibre1">Starling, Roden’in çenesine bir dirsek darbesi indirmek isterdi.</p>

  <p class="calibre1">"Şşşt," dedi Pilcher. "Bunu nerede bulduğunuzu söyleyin bize? Bir dala ya da yaprağa yapışık mıydı, yoksa toprakta mı buldunuz?"</p>

  <p class="calibre1">"Anladım, sizinle konuşan olmamış, " dedi Starling.</p>

  <p class="calibre1">"Müdür bize burada kalıp FBl’ın getireceği bir böceği teşhis etmemizi söyledi, hepsi bu."</p>

  <p class="calibre1">"Söylemedi, emretti," dedi Roden.</p>

  <p class="calibre1">"Gümrük için de, Tarım Bakanlığı için de sık sık bunu yaparız," diye açıkladı Pilcher.</p>

  <p class="calibre1">"Ama gecenin yarısında değil," dedi Roden.</p>

  <p class="calibre1">"Size bir cinayet davası hakkında bazı şeyler anlatmam gerekiyor. Eğer cinayet aydınlanana kadar bunu kimseye söylemezseniz anlatmama izin var. Çok önemlidir. Birtakım insanların hayatı bunların duyulmamasına bağlıdır. Dr. Roden, bana bu sırrı saklayacağınıza söz verir misiniz?"</p>

  <p class="calibre1">"Ben doktor değilim. Bir şey imzalamam gerekecek mi?"</p>

  <p class="calibre1">"Sözünüzün eriyseniz, hayır. Örneğin sizde kalmasını isterseniz onu aldığınıza dair bir kağıt imzalarsınız, hepsi o kadar."</p>

  <p class="calibre1">"Size elbette yardım ederim."</p>

  <p class="calibre1">"Ya siz, Dr. Pilcher?"</p>

  <p class="calibre1">"Söylemem."</p>

  <p class="calibre1">"Pilch de henüz doktor değil," dedi Roden. "İkimiz de aynı eğitim düzeyindeyiz; ama gördünüz mü, nasıl da kendisine doktor demenize ses çıkarmadı." Roden bu haklı görüşünü desteklemek istercesine parmağını çenesine götürdü. "Bize her şeyi anlatın. Sizin için önemsiz görünen bir şey bir uzman için çok önemli bir bilgi olabilir."</p>

  <p class="calibre1">"Bu böcek bir cinayet kurbanının gırtlağında bulundu. Oraya nasıl girdiğini bilmiyorum. Kadının cesedi Batı Virginia’da Elk Nehrindeydi ve öldürüleli sadece bir iki gün olmuştu."</p>

  <p class="calibre1">"Buffalo Bill’in işi," dedi Roden "Radyoda duymuştum."</p>

  <p class="calibre1">"Böceği radyodan duymadınız ama, değil mi?"</p>

  <p class="calibre1">"Hayır, ama Elk Nehrinden söz etmişlerdi. Oradan geldiğiniz için mi bu kadar geç kaldınız?"</p>

  <p class="calibre1">"Evet," dedi Starling.</p>

  <p class="calibre1">"Yorgun olmalısınız, bir kahve içer misiniz?" dedi Roden.</p>

  <p class="calibre1">"Teşekkür ederim, istemem."</p>

  <p class="calibre1">"Su?"</p>

  <p class="calibre1">"Hayır."</p>

  <p class="calibre1">"Bir kola?"</p>

  <p class="calibre1">"Sanmıyorum. Bu kadının nerede tutulduğunu ve nerede öldürüldüğünü bilmek istiyoruz. Bu böceğin özel ya da sınırlı bir çevresi olduğunu umuyoruz ki, böylelikle belirli bir yer saptayabilelim. Sizden bunu kimseye açıklamamanızı istememin nedeni de, katilin onu oraya bilerek koymuş olması durumunda, bunu yalnız o bileceği için, sahte itirafları ayıklayabilip zaman kazanmak. Katil en az altı kişiyi öldürdü. Zaman giderek azalıyor."</p>

  <p class="calibre1">"Şu anda biz bu böceğe bakarken bir yerde bir kadını daha tutuyor olabilir mi sizce?" diye sordu Roden. Gözleri iri iri, ağzı açıktı. Starling adamın ağzının içini görüyordu.</p>

  <p class="calibre1">"Bilemiyorum. Eline geçen ilk fırsatta bunu bir daha yapacaktır."</p>

  <p class="calibre1">"Bunu hemen hallederiz," dedi Pilcher. "Merak etmeyin, işimizde uzmanız." Kavanozdaki kahverengi şeyi ince bir maşayla tutup ışığın altındaki beyaz bir kağıt üstüne yerleştirdi. Sonra esnek kollu iri bir büyüteci çekti önüne.</p>

  <p class="calibre1">"Bir kere bu normal olarak açık havada bir ceset içine girecek bir şey değil, bir rastlantı dışında suda da olamaz," dedi Pilcher. "Böcekler konusunda ne bildiğinizi ve ne kadarını bilmek istediğinizi bilemiyorum."</p>

  <p class="calibre1">"Diyelim ki çok az şey biliyorum. Ve bana her şeyi anlatmanızı istiyorum."</p>

  <p class="calibre1">"Peki, bu bir pupadır, gelişmemiş bir böcek, bir krizalit... bu da böceğin gelişmekteyken içinde bulunduğu kozadır. Roden, Chu’nun gelişmemiş böcekler kitabını alsana... Tamam, bu şimdi büyük bir böceğin pupa evresi. Gelişmiş böceklerin çoğunun böyle bir pupa evresi vardır. Pek çoğu kışı böyle geçirirler."</p>

  <p class="calibre1">Pilcher böceği bir mikroskobun altına yerleştirdi, Roden de küçük bir elkitabının sayfalarını çevirmeye başladı. Biri böceğin gördüğü uzuvlarını sayıyor, diğeri kitapta bunların hangi böceklere ait olabileceğini okuyordu. Pilcher sonunda, "Bence bir Lepidoptera," dedi.</p>

  <p class="calibre1">"Burada da öyle yazıyor."</p>

  <p class="calibre1">"Kelebek ve güvelerin içinde bulunduğu aile bu. Pek geniştir."</p>

  <p class="calibre1">"Kanatlar ıslanmışsa saptamak güç olacak," dedi Roden. "Ben gidip bir referanslara bakayım. Sanırım ben yokken senin benim hakkım da konuşmanı pek önleyemem."</p>

  <p class="calibre1">"Herhalde," dedi Pilcher. Arkadaşı odadan çıkar çıkmaz da kıza, "Roden esaslıdır," dedi.</p>

  <p class="calibre1">"Bundan hiç kuşkum yok."</p>

  <p class="calibre1">"Öyle mi?" Kızın bu sözü Pilcher’i eğlendirmiş görünüyordu. "Onunla birlikte okuduk, burs almak için yapmayacağımız şey yoktu. O bir keresinde proton çözülmesini izlemek için bir kömür madenine inmişti. Orada karanlıkta çok uzun zaman kaldı. Aslında pek bir şeyi yoktur. Proton çözülmesinden söz etmeyin de."</p>

  <p class="calibre1">"Bu konudan uzak durmaya çalışırım."</p>

  <p class="calibre1">"Lepidoptera büyük bir ailedir. Yaklaşık otuz bin kelebek ve yüz otuz bin güve. Onu krizalitten çıkarmam gerekecek, eğer bu sınırı biraz daha daraltmak istiyorsak tabii."</p>

  <p class="calibre1">"Peki kesmeden yapabilir misiniz?"</p>

  <p class="calibre1">"Sanırım. Bakın, bu ölmeden önce çıkmaya başlamış bile. Krizalitin şurasını çatlatmış. Ama bu iş biraz uzun sürebilir."</p>

  <p class="calibre1">Pilcher kozayı çatlak yerinden ikiye ayırıp böceği çıkardı. Gövdeye sarılı kanatlar ıslanmıştı. Bunları iki yana açmak tortop edilmiş ıslak bir kağıt parçasıyla uğraşmaktan farksızdı.</p>

  <p class="calibre1">Roden kitaplarla dönmüştü.</p>

  <p class="calibre1">"Hazır mısın?" dedi Pilcher.</p>

  <p class="calibre1">İki adam uzun bir süre çalıştılar.</p>

  <p class="calibre1">Sonunda Roden, "Erebrus odora," dedi.</p>

  <p class="calibre1">"Gidip bakalım."</p>

  <p class="calibre1">İki adam örneği de alıp asansörle bir kat aşağı, büyük açık yeşil kutularla dolu salona indiler. Smithsonian’ın böceklerini daha rahat depolamak için salon iki kat halinde düzenlenmişti. Pilcher not defterine baktıktan sonra duvarın dizili kutu sıralarından biri önünde durdu.</p>

  <p class="calibre1">Ağır madeni kutuyu çıkarıp yere indirirken, "Bunlarla çalışırken çok dikkatli olmak gerek," dedi. "Ayağına düşürdün mü, bir daha haftalarca zıplarsın."</p>

  <p class="calibre1">Çekmecelerden birini seçip çekti.</p>

  <p class="calibre1">Starling tepside mikroskopik yumurtalar, alkolle dolu bir tüp içinde bir tırtıl, kendisininkine çok benzeyen bir koza ve kanat açıklığı neredeyse on beş santim olan, tüylü gövdeli ve ince antenli büyük bir kahverengi kelebek gördü.</p>

  <p class="calibre1">"Erebus odora," dedi Pilcher. "Kara Cadı pulkanatlısı."</p>

  <p class="calibre1">Roden sayfaları çevirmeye başlamıştı bile. "Sonbaharda Kanada’ya kadar uzanabilen bir tropik türü", diye okudu. "Batı Hint Adaları, Güney ABD ve Hawaii’de zararlı olarak kabul ediliyor."</p>

  <p class="calibre1">"Olmadığı yer yok," dedi Starling.</p>

  <p class="calibre1">"Ama her zaman her yerde bulunmazlar." Pilcher çenesini kaşıdı. "Roden, bunlarda çifte üreme görülür mü?"</p>

  <p class="calibre1">"Dur bakayım... Evet, Florida’nın güneyiyle Güney Teksas’ta."</p>

  <p class="calibre1">"Ne zaman?"</p>

  <p class="calibre1">"Mayıs ve Ağustos."</p>

  <p class="calibre1">"Senin getirdiğin örnek bizimkinden daha gelişmiş ve taze," dedi Pilcher. "Dışarı çıkmak için kozasını çatlatmış. Batı Hint Adalarında veya Hawaii’de bunu kabul edebilirim, ama burada kış var şimdi. Burada kozadan çıkmak için daha üç ay beklemesi gerekirdi. Bir rastlantı eseri bir serada bulunmamışsa ya da biri özel olarak yetiştirmiyorsa..."</p>

  <p class="calibre1">"O da ne demek?"</p>

  <p class="calibre1">"Sıcak yerde bir kafeste, tırtılların kozalarının içine girmesine kadar yiyecek akasya yaprakları bulundurarak... Güç bir şey değildir bu."</p>

  <p class="calibre1">"Peki, bu popüler bir uğraş mıdır? Meslekten olanlar dışında bunu yapan çok kişi var mıdır?"</p>

  <p class="calibre1">"Hayır, kusursuz bir örnek elde etmeyi ancak böcek uzmanları ya da birkaç koleksiyoncu isteyebilir. İpek sanayi de var, onlar da ipekböceği yetiştirirler ama bu türü değil."</p>

  <p class="calibre1">"Böcek bilginlerinin dergileri, mesleki yayınları, araç gereç satanları vardır," dedi Starling.</p>

  <p class="calibre1">"Elbette, yayınların çoğu da buraya gelir."</p>

  <p class="calibre1">"Ben size bir takım hazırlarım," dedi Roden. "Burada bir iki kişi küçük dergilere özel olarak abonedirler. Bunları kilit altında saklarlar ve para karşılığında baktırırlar. Onları da sabaha hazır ederim."</p>

  <p class="calibre1">"Teşekkür ederim, Bay Roden, ben de sonra aldırtırım."</p>

  <p class="calibre1">Pilcher Erebus odara hakkındaki bilgilerin fotokopisiyle böceği verdi kıza. "Sizi aşağıya indireyim," dedi.</p>

  <p class="calibre1">Starling onu bekleyen arabaya binip doğruca yatakhaneye döndü.</p>

  <p class="calibre1">Ardelia Mapp, Starling’in yatağı üzerine gelen mektuplarıyla yarısı yenmiş bir çikolata bırakmıştı. Kendisi uyuyordu.</p>

  <p class="calibre1">Starling portatif yazı makinesini çamaşır odasına götürüp bir rafa yerleştirdi. Sonra başına geçip böcek hakkında öğrendiklerini ve dönüşte yolda aklına gelenleri yazdı.</p>

  <p class="calibre1">Sonra Crawford’a bir not yazıp böcek dergileri yollanan kişilerin bilgisayarlı posta listelerinin FBl’ın suçlu dosyaları, kaçırılma olaylarına yakın yerlerdeki suçlu dosyaları, kelebeğin en çok bulunduğu Metro Dade, San Antonio ve Houston’daki seks suçlusu dosyalarıyla karşılaştırılmasının iyi olacağını belirtti.</p>

  <p class="calibre1">Bir şey daha vardı ve buna ikinci kere dikkat çekiyordu:Dr. Lecter’e neden katilin kafa derilerini yüzmeye başlayacağını düşündüğünü soralım.</p>

  <p class="calibre1">Starling raporunu gece nöbetçi memuruna verdikten sonra yattı. Uyuyakalmadan önce kelebeğin o küçük ve akıllı yüzünü gördü. O parlak gözler Buffalo Bill’i görmüştü.</p>

  <h3 class="calibre3" id="sigil_toc_id_11"><a class="calibre4" id="bookmark1"></a><span class="calibre5">15. BÖLÜM</span></h3>

  <p class="calibre1">Tennessee’deki East Memphis’de Catherine Baker Martin ve sevgilisi, erkeğin evinde televizyon seyrediyorlardı. Film arasındaki reklamlar giderek sıklaşıp uzamaktaydı.</p>

  <p class="calibre1">"Karnım acıktı," dedi kız. "Patlamış mısır ister misin?"</p>

  <p class="calibre1">"Evin anahtarını ver ben gidip alayım."</p>

  <p class="calibre1">"Sen yerinden kıpırdama. Zaten annemin telefon edip etmediğini öğrenmem gerek."</p>

  <p class="calibre1">Catherine Baker uzun boylu, iri kemikli, etine dolgun, gür saçlı genç bir kadındı. Sehpanın altından ayakkabılarını alıp sokağa çıktı.</p>

  <p class="calibre1">Şubat gecesinde soğuktan çok diri bir serinlik vardı. Geniş park alanı Mississippi Nehrinden gelen hafif bir sisle kaplıydı. Gökyüzünde ay kemikten bir olta iğnesinden farksızdı. Evde içtikleri esrarlı sigarayla genç kadının başı dönüyordu. Yüz metre ötedeki kendi evine doğru sendeleyerek yürümeye başladı.</p>

  <p class="calibre1">Apartmanın hemen yanında, karavanların arasında park etmiş kahverengi bir kamyonet gözüne çarptı. Annesinin sık sık gönderdiği armağanları getiren kamyonete benzediği için araba dikkatini çekmişti.</p>

  <p class="calibre1">Kamyonetin yanından geçerken sisin içinde bir ışık yandı. Arabanın arkasında asfaltın üstünde duran ayaklı bir abajurdu bu. Lambanın altında iri kırmızı çiçekli kumaşla kaplı bir koltuk duruyordu. Lamba ve koltuk sokağa bir mobilya mağazası vitrini havası vermişti.</p>

  <p class="calibre1">Catherine Baker Martin gözlerini kırpıştırarak yoluna devam etti. Gerçekdışı sözcüğü geldi aklına ve esrarlı sigarayı suçladı. Kendisi iyiydi yoksa. Biri ya gidiyor ya da geliyordu. Stonehinge Evlerinde birileri hep taşınırdı zaten. Kendi dairesinin perdesi dalgalanınca cama dayanmış olan kedisinin sırtını kabarttığını gördü.</p>

  <p class="calibre1">Elindeki anahtarı kilide sokmadan arkasına baktı. Kamyonetin ardından bir adam çıkmıştı. Catherine adamın elinin alçılı ve kolunun askı da olduğunu gördü. Evine girip kapıyı arkadan kilitledi.</p>

  <p class="calibre1">Perdenin aralığından bakınca adamın koltuğu kamyonetin arkasına yerleştirmeye çalıştığını gördü. Sağlam eliyle tutup diziyle itmeye uğraşıyordu. Koltuk yere düştü. Adam koltuğu doğrulttu, parmağını ağzına sokup yaladı ve kumaşın üstündeki lekelenmiş yere sürdü.</p>

  <p class="calibre1">Catherine dışarı çıktı.</p>

  <p class="calibre1">"Size yardım edeyim," dedi. Sadece yardım etmeye hazır bir ses tonu, hepsi o kadar.</p>

  <p class="calibre1">"Zahmet olacak, teşekkür ederim." Adamın sesi gergin ve bir garipti. Yerel aksanlardan biri değil.</p>

  <p class="calibre1">Abajur yüzünü alttan aydınlattığı için yüz hatları çarpık görünüyordu. Üzerinde ütülü bir pantolon, açık düğmelerinden çilli göğsünün göründüğü güderiyi andıran bir gömlek vardı. Yüzü ve çenesi bir kadının ki kadar düzgün ve tüysüzdü.</p>

  <p class="calibre1">Adam da kendisini süzüyordu. Erkekler çoğunlukla yakından baktıklarında iriliğine şaşarlardı ve bazıları da bu şaşkınlıklarını belli etmemeyi daha iyi becerirlerdi.</p>

  <p class="calibre1">"Güzel," dedi adam.</p>

  <p class="calibre1">Erkekten hoş olmayan bir koku yayılıyordu, Catherine güderi gömleğinin üzerinde hâlâ kıllar bulunduğunu görünce yüzünü buruşturdu... omuzlarda ve koltukaltında da kıvırcık kıllar.</p>

  <p class="calibre1">Koltuğu kaldırıp kamyonete yerleştirmek bir iş değildi.</p>

  <p class="calibre1">"Öne doğru kaydırabilir miydik?" Adam kamyonete girip öteberiyi çekiştirdi.</p>

  <p class="calibre1">Koltuğu öne kadar ittiler.</p>

  <p class="calibre1">"Ölçün kırk dört falan mı?" diye sordu adam.</p>

  <p class="calibre1">"Ne?"</p>

  <p class="calibre1">"Ayağının dibindeki o ipi uzatır mısın?"</p>

  <p class="calibre1">Catherine başını eğince adam kolundaki alçıyı kızın kafasına indirdi. Catherine başını bir yere çarptığını sanarak elini kaldırdığı anda alçı bir daha indi, parmakları ezildi. Ardından iki darbe de kulağına yiyince yere yığıldı.</p>

  <p class="calibre1">Adam bir an ona baktı, sonra alçıyı ve kolundaki askıyı çıkardı, lambayı arabaya sokup arka kapıları kapattı.</p>

  <p class="calibre1">Kadının ensesindeki etikete el fenerini tutup baktı, ölçüsünü okudu.</p>

  <p class="calibre1">"Güzel," dedi.</p>

  <p class="calibre1">Kadının bluzunu arkasından kesip çıkardı, ellerini arkadan kelepçeledi. Sonra yere bir battaniye yayıp sırtüstü yere yatırdı.</p>

  <p class="calibre1">Catherine sutyen takmamıştı. Adam iri memelerini parmaklarıyla yoklayarak ağırlıklarını ve esnekliklerini kontrol etti.</p>

  <p class="calibre1">"Güzel" dedi.</p>

  <p class="calibre1">Sol meme üzerinde pembe bir emme izi vardı. Parmağını yaladı ve az önce kumaşa yaptığı gibi kadının etine sürdü, kızarıklık hafif bir bastırmayla kaybolunca memnun bir tavırla başını salladı. Kadını sonra yüzüstü yatırıp gür saçlarını aralayarak parmaklarıyla kafatasını yokladı. Sargıya sarılı alçı bir yerinde iz bırakmamıştı.</p>

  <p class="calibre1">Sonra parmaklarını boynuna bastırıp nabzını yokladı.</p>

  <p class="calibre1">"Güzeel," diye söylendi. İki katlı evine kadar uzun bir yolu vardı daha.</p>

  <p class="calibre1">Kamyonet uzaklaşırken Catherine Baker Martin’in kedisi uzun uzun arkasından baktı.</p>

  <p class="calibre1">Kedinin ardında telefon çalıyordu. Yatak odasındaki cevap verme makinesinin kırmızı ışığı yandı, ses alma bandı çalışmaya başladı.</p>

  <p class="calibre1">Arayan Catherine’in Tennessee senatörü olan annesiydi.</p>

  <h3 class="calibre3" id="sigil_toc_id_12"><a class="calibre4" id="bookmark2"></a><span class="calibre5">16. BÖLÜM</span></h3>

  <p class="calibre1">Terörizmin Altın Çağı olan 1960’larda bir Kongre üyesinin ailesinden birinin kaçırılması olayında adli yetkililer olaya el koymakta gecikmezlerdi.</p>

  <p class="calibre1">Memphis FBI bürosu başındaki özel ajan sabah saat 2:45’te Washington merkezine Senatör Ruth Martin’ in biricik kızının kaybolduğu haberini verdi.</p>

  <p class="calibre1">Saat üçte Washington bürosunun Buzzard Point’teki binasının bodrum garajından iki işaretsiz kamyonet yola çıktı. Biri Senato binasına gitti, teknisyenler burada Senatör Martin’in telefonlarıyla çevredeki en yakın telefon kulübelerine dinleme aygıtları yerleştirdiler.</p>

  <p class="calibre1">Tek yönlü camla kaplı olan öteki "gözbebeği" kamyoneti Virginia Caddesindeki yerini alarak Senatör Martin’in Washington’daki evini gözetlemeye başladı. Kamyonetten inen iki teknisyen de içeri girip senatörün ev telefonlarına dinleme aygıtları taktılar.</p>

  <p class="calibre1">Bell Telefon Şirketi ülke içindeki dijital sistemli bir hattan yapılacak konuşmanın nerede yer aldığını yetmiş saniyede saptayabileceğini hesapladı.</p>

  <p class="calibre1">Fidye isteyeceklerin bir Washington adresi vermeleri olasılığına karşı Buzzard Point’teki Çevik Ekip iki vardiya halinde çalışmaya başladı.</p>

  <p class="calibre1">Rehine Kurtarma Ekibi en yüksek düzey alarma geçirildi.</p>

  <p class="calibre1">Herkes Catherine Baker Martin’in kaybolmasının fidye elde etmek için bir kaçırılma olduğuna inanmak istiyordu; bu olasılık sağ kalabilmesi demekti.</p>

  <p class="calibre1">En kötü olasılığı ise kimse dile getirmiyordu.</p>

  <p class="calibre1">O gece sabaha karşı Memphis’te Winchester Caddesinde bir hırsızlık şikayetini soruşturmakta olan bir memur yolun kenarındaki çöp tenekelerinden alüminyum kutu ve diğer hurdaları toplayan yaşlı bir adamı durdurdu. Adamın el arabasında önü ilikli bir kadın bluzu vardı. Bluzun arka tarafı yukarıdan aşağı kesilmişti. Bluzun temizleyici etiketinden Catherine Baker Martin’e ait olduğu anlaşıldı.</p>

  <p class="calibre7">***</p>

  <p class="calibre1">Arabasındaki telefon sabah saat altı buçukta iki dakika içinde ikinci kez çaldığında Jack Crawford Arlington’daki evinden güneye doğru gitmekteydi.</p>

  <p class="calibre1">"Dokuz iki iki kırk."</p>

  <p class="calibre1">"Kırk, Alfa 4 için beklemeye geç."</p>

  <p class="calibre1">Crawford yol kenarındaki ilk dinleme yerine girip tüm dikkatini telefona verdi. Alfa 4, FBI Başkanıydı.</p>

  <p class="calibre1">"Jack, Catherine Martin işini duydun mu?"</p>

  <p class="calibre1">"Gece nöbetçi memuru az önce telefonla haber verdi."</p>

  <p class="calibre1">"Öyleyse bluz konusunu biliyorsun. Anlat bakalım."</p>

  <p class="calibre1">"Buzzard Point kaçırılma alarmına geçti. Şu anda alarm durumundan çıkmamalarını yeğlerim. Çıktıktan sonra da telefonlar dinlenmeli. Kesilmiş bluz olsa da olmasa da bunun gerçekten Bill olduğunu kesin olarak bilmiyoruz. Onu taklit eden biri olabilir ve yine de para isteyebilir. Tennessee’de telefonları kim dinliyor, biz mi onlar mı?"</p>

  <p class="calibre1">"Onlar. Eyalet polisi. İşlerini iyi bilen insanlardır. Phil Adler Beyaz Saray’dan telefon edip Başkanın ‘yoğun ilgisini’ bildirdi. Bu işi çözmek bizim için çok yararlı olabilir, Jack."</p>

  <p class="calibre1">"Bunu ben de düşündüm Senatör nerede şimdi?"</p>

  <p class="calibre1">"Memphis’e doğru yola çıktı. Bir dakika önce beni evimden aradı. Durumu tahmin edebilirsin."</p>

  <p class="calibre1">"Ederim." Crawford bütçe konuşmalarından tanıyordu Senatör Martin’i.</p>

  <p class="calibre1">"Tüm ağırlığıyla üstümüze yüklenmeye hazırlanıyor."</p>

  <p class="calibre1">"Onu suçlayamam."</p>

  <p class="calibre1">"Ben de," dedi FBI Başkanı. "Ona elimizden geleni yapmakta olduğumuzu söyledim. Senin.., özel durumunu biliyor ve sana bir FBI Lear jeti verilmesini istedi. Uçağı kullan, Jack... fırsat bulursan akşam evine dön."</p>

  <p class="calibre1">"Çok iyi. Senatör dişli kadındır, Tommy."</p>

  <p class="calibre1">"Biliyorum. Önümüzde kaç gün var, altı mı yedi mi, Jack?"</p>

  <p class="calibre1">"Bilemiyorum. Kızın kim olduğunu öğrenince paniğe kapılırsa, bir an önce öldürüp bir yere atacaktır."</p>

  <p class="calibre1">"Sen neredesin şimdi?"</p>

  <p class="calibre1">"Ouantico’ya iki mil uzaklıkta."</p>

  <p class="calibre1">"Quantico’daki piste Lear inebilir mi?"</p>

  <p class="calibre1">"Evet."</p>

  <p class="calibre1">"Yirmi dakika."</p>

  <p class="calibre1">"Başüstüne."</p>

  <h3 class="calibre3" id="sigil_toc_id_13"><a class="calibre4" id="bookmark3"></a><span class="calibre5">17. BÖLÜM</span></h3>

  <p class="calibre1">Huzursuz geçen bir uykudan uyanmış olan Clarice Starling sırtında sabahlığı ve havlusuyla yan odadaki öğrencilerle paylaştığı banyoya girmek için sırasını beklerken radyodan gelen Memphis haberleriyle olduğu yerde donakaldı.</p>

  <p class="calibre1">"Aman Tanrım. HEY İÇERDEKİLER! BU BANYOYA EL KONDU! ÇIKIN ÇABUK DIŞARI!"</p>

  <p class="calibre1">Duşun altında yıkanmakta olan kızın yanına daldı hemen. "Gracie, kusura bakma, arkadaş. Ver şu sabunu bakalım."</p>

  <p class="calibre1">Banyodan çıktıktan sonra kulağı telefonda. olarak çantasına gecelik eşyalarını yerleştirdi, takımlarını kapının önüne bıraktı. Santrale odasında olduğunu bildirdi ve telefondan ayrılmamak için kahvaltı etmekten vazgeçti. Derse on dakika kala da, kimseye bir şey söylemeden takımlarını aldığı gibi Davranış Bilimlerine indi.</p>

  <p class="calibre1">Sekreter, "Bay Crawford kırk beş dakika önce Memphis’e hareket etti," dedi. "Burroughs ve Stafford da havaalanına gittiler."</p>

  <p class="calibre1">"Dün gece buraya onun için bir rapor bırakmıştım. Bana mesaj falan bırakmadı mı? Adım Clarice Starling."</p>

  <p class="calibre1">"Kim olduğunu biliyorum. Telefon numaran burada işte. Hayır, senin için bir şey bırakmadı, Clarice." Kadın Starling’in eşyalarına baktı. "Telefon ettiğinde bir şey söylememi ister misin?"</p>

  <p class="calibre1">"Memphis’in telefon numarasını bırakmadı mı?"</p>

  <p class="calibre1">"Hayır. Bugün dersin yok mu, Clarice? Ha, okuldasın, değil mi?"</p>

  <p class="calibre1">"Evet."</p>

  <p class="calibre1">Starling’in sınıfa geç girmesi, hele tam arkasında oturan ve o sabah duştan attığı Gracie Pitman’ın sert bakışları altında hiç de kolay olmadı.</p>

  <p class="calibre1">Starling öğle kutusuna baktığında herhangi bir mesaj bulamadı. Ve o zaman düş kırıklığının çocukluğunda içmek zorunda bırakıldığı balıkyağı kadar berbat bir şey olduğunu bir kez daha fark etti.</p>

  <p class="calibre1">Kimi günler insan bir değişiklik hissederek uyanırdı. Kendisi için de o gün öyle olmuştu. Bir gün önce Potter Cenaze Evinde gördüğü şeyler içinde bir deprem oluşturmuştu sanki.</p>

  <p class="calibre1">Starling iyi bir okulda psikoloji ve kriminoloji okumuştu. Yaşamı boyunca dünyanın çirkin bir şekilde rastgele bozduğu pek çok şey görmüştü. Ama gerçekte bunları bilmemişti ve şimdi biliyordu. İnsan soyu kimi zaman bir insan yüzü ardında, Potter’deki o gül desenli duvar kağıtlı odadaki masanın üstünde gördüğü şeyden zevk alan bir zihin yaratırdı. Starling’in o zihin karşısında duyduğu ilk korku otopside görebileceği her şeyden beterdi. Bu bilgi ölümüne kadar hep yüzeyde kalacaktı ve Starling yaşamak için onu nasırlaştırmak zorunda olduğunu biliyordu.</p>

  <p class="calibre1">Okulda kendisine yardımcı olamıyordu. Bütün gününü hep ufkun ötesinde bir şeylerin gerçekleşmekte olduğu duygusuyla geçirdi. Uzak bir stadyumdan gelen sesler gibi olayların mırıltısını duyuyordu sanki.</p>

  <p class="calibre1">Hareket eden her şey, koridordan geçen öğrenci grupları, başı üstünden akıp giden bulutlar, bir uçağın homurtusu onu rahatsız ediyordu.</p>

  <p class="calibre1">Starling dersin bitiminde uzun uzun koştuktan sonra havuza, girip yüzdü. Sudaki cesetleri düşünene ve ondan sonra suda kalmak istemeyene kadar yüzdü.</p>

  <p class="calibre1">Mapp ve diğer sekiz on öğrenciyle dinlenme odasında saat yedi haberlerini dinledi. Senatör Martin’in kızının kaçırılması Cenevre silahsızlanma görüşmeleri ardından ikinci haberdi.</p>

  <p class="calibre1">Memphis’ten bir de film vardı; bir devriye arabasının dönen ışığı üzerinden Stonehinge villalarının bir görüntüsü. Bildirecek yeni bir şey olmadığından muhabirler park yerinde birbirlerine sorular soruyorlardı. Memphis ve Shelby ilçesi yetkilileri alışık olmadıkları mikrofonlar önünde başlarını eğiyorlardı. Fotoğrafçılar oradan oraya koşuşuyorlar, resim çekmeye çalışıyorlardı.</p>

  <p class="calibre1">Catherine Baker Martin’in evinin penceresinde Crawford’un yüzü belirince odada bir alkış koptu. Starling yarım ağızla gülümsedi.</p>

  <p class="calibre1">Buffalo Bill’in de aynı haberi izleyip izlemediğini merak ediyordu. Crawford’un yüzünü gördüğünde ne düşünmüştü acaba? Crawford’un kim olduğunu biliyor muydu?</p>

  <p class="calibre1">Diğerleri de Bill’in programı seyretmekte olduğuna inanıyorlardı.</p>

  <p class="calibre1">Sonra Senatör Martin, Peter Jennings’le canlı yayına çıktı. Kızının yatak odasında tek başınaydı. Odanın duvarlarında bir Güneybatı üniversitesi flaması, birkaç poster ve Eşit Haklar Bildirisi asılıydı.</p>

  <p class="calibre1">Senatör Martin sade ve güçtü yüzlü, uzun boylu bir kadındı.</p>

  <p class="calibre1">"Şu anda kızımı kaçıran kişiye hitap ediyorum," dedi. Kameraya doğru yürüdü ve bir teröristle asla konuşmayacağı gibi konuştu.</p>

  <p class="calibre1">"Kızıma bir zarar vermeden bırakmak senin elinde. Kızımın adı Catherine’dir. Çok iyi huylu ve anlayışlı bir insandır. Lütfen bir zarar vermeden bırak onu. Bu durumda kontrol senin elinde. Güçlü olan sensin. Sevgi ve acıma hissedebildiğini biliyorum. Kızımı ona zarar verecek her şeyden sen koruyabilirsin. Şimdi bütün dünyaya büyük bir iyilik yapacak yeteneğin olduğunu, başkalarına dünyanın sana davrandığından daha iyi davranabileceğini göstermen için büyük bir fırsat var elinde. Kızımın adı Catherine’dir."</p>

  <p class="calibre1">Senatör Martin’in gözleri kameradan ayrılırken ekranda büyük bir köpeğin boynuna tutunarak yürümeye çalışan küçük bir çocuğu gösteren bir film başladı.</p>

  <p class="calibre1">Senatörün sesi duyuluyordu arka planda. "Bu filmde Catherine’in çocukluğunu görüyorsun. Catherine’i serbest bırak. Onu bu ülkenin herhangi bir yerinde kendisine bir zarar vermeden bırakırsan sana yardımcı olurum ve dostluğumu veririm."</p>

  <p class="calibre1">Ardından bir dizi fotoğraf belirdi ekranda: Catherine Martin sekiz yaşında, bir yelkenlinin dümeninde. Yelkenli kıyıya çekilmişti ve babası tekneyi boyuyordu. Sonra genç kadının son zamanlarda çekilmiş fotoğrafları.</p>

  <p class="calibre1">Sonra yine yakın çekimden Senatör Martin. "Sana tüm ülkenin önünde ihtiyacın olduğunda yardım edeceğime söz veriyorum. Sana yardım edebilirim. Ben bir Birleşik Devletler senatörüyüm. Silahlı Kuvvetler Komisyonu üyesiyim. Yıldız Savaşları diye adlandırılan Stratejik Savunma Girişimi üyesiyim. Sana müdahale edebilecek herkesi önleyebilirim. Düşmanların varsa onlarla baş edebilirim. Beni gece gündüz demeden arayabilirsin. Kızımın adı Catherine’dir. Lütfen bize güçlülüğünü göster, Catherine’i serbest bırak."</p>

  <p class="calibre1">"Çok akıllıca bir şey, " dedi Starling. Bir av köpeği gibi titriyordu.</p>

  <p class="calibre1">"Yıldız Savaşları mı?" dedi biri. "Uzaylılar Buffalo Bill’in düşüncelerini başka bir gezegenden kontrol ediyorlarsa, Senatör Martin onu koruyabilecek... Bu mu söylemek istediği?"</p>

  <p class="calibre1">Starling başını salladı. "Pek çok paranoid şizofren kendilerinin uzaylılar tarafından kontrol edildiklerine inanırlar. Bill de onlardansa, bu yaklaşım onu etkileyebilir. Esaslı bir koz, ve kadın oraya çıkıp kılını kıpırdatmadan oynadı elini. Bu, Catherine’e birkaç gün sağlayabilir: Bill üzerinde çalışmak için daha sonra biraz daha zaman bulabilirler. Ama bulamayabilirler de; Crawford onun zamanının kısalmakta olduğuna inanıyor. Bunu da deneyebilirler, başka şeyleri de."</p>

  <p class="calibre1">"Benim ailemden birini kaçırmış olsaydı, denemeyeceğim yol olmazdı. Peki, neden ikide bir ‘Catherine’ deyip durdu?"</p>

  <p class="calibre1">"Buffalo Bill’in Catherine’i bir insan olarak görmesini sağlamaya çalışıyordu. Kızı parçalamadan önce onu bir nesne olarak gördüğüne, bir insan kişiliğinden uzaklaştırmaya çalışacağına inanıyorlar. Dizi cinayet işleyenlerden bazıları cezaevlerinde de konuşurlar. Bunun bir oyuncak bebek üzerinde çalışmaktan farksız olduğunu söylerler."</p>

  <p class="calibre1">"Bu konuşmanın ardında Crawford mu var dersin?"</p>

  <p class="calibre1">"Belki, belki de Dr. Bloom... Ah, işte orada," dedi Starling.</p>

  <p class="calibre1">Ekrana Chicago Üniversitesinden Alan Bloom ile birkaç hafta önce seri cinayetler konusunda yapılan bir konuşma gelmişti.</p>

  <p class="calibre1">Dr. Bloom, Buffalo Bill’i tanıdığı diğer katillerle kıyaslamadığı gibi ‘Buffalo Bill terimini de kullanmayı reddediyordu. Aslında pek bir şey söylemiyordu ama konu üzerinde tek uzman olduğu bilindiği için televizyon istasyonu yüzünü göstermek istemişti.</p>

  <p class="calibre1">Programı bitirirken adamın son sözlerini kullandılar. Onu her gün karşı karşıya bulunduğundan daha korkunç bir şeyle tehdit edemeyiz. Yapabileceğimiz şey onun bize gelmesini istemektir. Ona iyi bakım ve rahatlama sağlayacağımız sözünü verebiliriz ve bunu kesinlikle yaparız da."</p>

  <p class="calibre1">"Rahatlamaya hepimizin ihtiyacı var," dedi Mapp. "En azından benim var. Laf kalabalığı hepsi de. Herif aslında bir şey söylemedi ya, ama Bill’i de fazla etkilemediği kuşkusuz."</p>

  <p class="calibre1">"Batı Virginia’daki o kızı bir süre düşünmüyorum," dedi Starling. "Yarım saat falan unutuyorum, ama sonra aniden boğazıma bir şey takılıyor. Tırnaklarının boyası... bırak, hiç konuşmayayım daha iyi."</p>

  <p class="calibre1">Starling akşam odasına dönerken mektup kutusunda bir not buldu:Lütfen Albert Roden’i ara. Ve bir telefon numarası.</p>

  <p class="calibre1">Ellerinde kitaplarıyla yataklarına otururlarken Mapp, "İşte benim kuramım doğrulandı yine," dedi.</p>

  <p class="calibre1">"Neymiş o?"</p>

  <p class="calibre1">"İki erkekle tanıştın, değil mi? Her seferinde hoşlanmadığın arar seni."</p>

  <p class="calibre1">"Ben bunu çoktan biliyordum."</p>

  <p class="calibre1">Telefon çaldı.</p>

  <p class="calibre1">Crawford uçaktan telefon ediyordu. "Starling, iki gecelik eşyanı topla, bir saat sonra buluşalım."</p>

  <p class="calibre1">Starling bağlantının kesildiğini sandı, telefonda sadece bir uğultu vardı, ama sonra ses birden duyuldu "... takımlara gerek yok, sadece giyecek bir şeyler al."</p>

  <p class="calibre1">"Nerede buluşacağız?"</p>

  <p class="calibre1">"Smithsonian’da." Crawford telefonu kapatırken yanındakiyle konuşmaya başlamıştı bile.</p>

  <p class="calibre1">"Jack Crawford," dedi Starling.</p>

  <p class="calibre1">Mapp elindeki Ceza Kanunu kitabının üstünden başını kaldırdı. Starling’e uzun uzun baktı.</p>

  <p class="calibre1">"Aklına bir şey getirmek istemiyorum," dedi.</p>

  <p class="calibre1">"Hem de nasıl istiyorsun." Starling bunun arkasından ne geleceğini iyi biliyordu.</p>

  <p class="calibre1">"Yarın Ceza’dan, iki gün sonra da beden eğitiminden sınavın var. Crawford’un dikkatli olmadığı takdirde okuldan atılacağını bilmesi gerek. Sana, ‘Aferin Starling, iyi iş becerdin,’ deyince, ‘Aman efendim, bundan büyük zevk aldım,’ deme sakın. Adamın gözlerinin içine bak ve, ‘Okuldan atılmamam için sana güveniyorum,’ de. Anladın mı?"</p>

  <p class="calibre1">"Ceza’yı ikinci sınavda başarırım."</p>

  <p class="calibre1">"Ama çalışacak zaman bulamazsan hiçbir şey yapamazsın. Benimle dalga mı geçiyorsun sen? Ne olduğunu anlamadan kapı dışarı ediverirler insanı. Bunu onun ağzından sağlama al. Notların iyi, bunu bir de o söylesin bakalım. Bir daha derse beş dakika kala senin kadar hızlı ütü yapabilen oda arkadaşını nereden bulurum ben?"</p>

  <p class="calibre7">***</p>

  <p class="calibre1">Starling eski Pinto’sunu hız sınırının hemen altında sürüyordu. Sıcak yağ ve küf kokusu, arabanın altından gelen takırtılar babasının eski kaptıkaçtısını, kardeşleriyle birlikte yaptıkları yolculukları hatırlıyordu.</p>

  <p class="calibre1">Ancak şimdi gece karanlığında kendi arabasını kendisi sürerken düşünecek zamanı vardı. Korkularının soluğunu hemen ensesinde hissediyordu ve yanında kıpırdanıp duranlar yakın zamana ait anılarıydı.</p>

  <p class="calibre1">Starling, Catherine Martin Baker’in cesedinin bulunmuş olmasından korkuyordu. Buffalo Bill kızın kim olduğunu öğrendiğinde paniğe kapılmış olabilirdi. Onu öldürmüş ve boğazına bir böcek tıkıp bir nehre atmıştı belki de.</p>

  <p class="calibre1">Belki de Crawford teşhis edilmek üzere böceği getiriyordu. Yoksa kendisini neden Smitlısonian’da istesindi? Ama herhangi bir ajan böceği müzeye götürebilirdi. Ayrıca yanına iki günlük eşya almasını da söylemişti.</p>

  <p class="calibre1">Crawford’un durumu güvenli olmayan bir telsiz hattından anlatamamasını anlıyordu, ama yine de merak onu çılgına çevirmekteydi.</p>

  <p class="calibre1">Radyoda bir haber istasyonu bulup hava durumunu bekledi. Haberlerin de bir yararı olmadı. Memphis haberleri saat yedi haberlerinin tekrarıydı. Senatör Martin’ in kızı kayıptı. Bluzu sırtından kesik olarak bulunmuştu. Tanık yoktu. Batı Virginia’da bulunan ceset teşhis edilememişti.</p>

  <p class="calibre1">Batı Virginia. Clarice Starling’in Potter Cenaze Evi anıları arasında sağlam ve değerli bir şey vardı. Dayanıklı bir şey, diğer karanlık şeylerin yanında ışıl ışıl bir şey. Saklayabileceği bir şey. Şimdi de bunu hatırlayınca bir muska gibi elinde sıkabildiğini hissediyordu. Potter Cenaze Evinde, musluğun başında kendisini şaşırtan ve sevindiren bir kaynak tan güç alabildiğini fark etmişti... annesinin anısından.</p>

  <p class="calibre1">Arabayı FBI binasının altına park etti. Kaldırımda televizyon ekipleri nöbetteydi Arkalarında J. Edgar Hoover Binası olduğu halde mikrofonlara konuşuyorlardı. Starling projektörlerin uzağından geçerek Smithsonian Müzesine doğru yürüdü.</p>

  <p class="calibre1">Yaşlı binanın birkaç penceresinin aydınlık olduğu görülüyordu. Binanın önünde bir Baltimore polis kamyoneti park etmişti. Crawford’ un sürücüsü Jeff onun arkasındaki yeni gözetleme arabasının direksiyonundaydı. Starling’in yaklaştığını görünce elindeki telsize eğilip bir şeyler söyledi.</p>

  <h3 class="calibre3" id="sigil_toc_id_14"><a class="calibre4" id="bookmark4"></a><span class="calibre5">18. BÖLÜM</span></h3>

  <p class="calibre1">Bekçi Clarice Starling’i Smithsonian’ın doldurulmuş büyük filinin üstündeki ikinci kata çıkardı. Asansör kapıları açıldığında elleri pardösüsünün ceplerinde olan Crawford loş holde tek başınaydı.</p>

  <p class="calibre1">"İyi akşamlar, Starling."</p>

  <p class="calibre1">"İyi akşamlar."</p>

  <p class="calibre1">Crawford omzu üzerinden bekçiye, "Bundan sonrasında yolumuzu buluruz, teşekkür ederiz." dedi.</p>

  <p class="calibre1">Crawford ile Starling iki yanı antropolojik örnek kutularıyla dolu koridorda yan yana yürüdüler. Tavan ışıklarından ancak birkaçı yanıyordu. Bir kampüs gezintisi yaparmış gibi yürürlerken Starling erkeğin elini omzuna atmak istediğini hissetti ve kendisine dokunması mümkün olabilseydi bunu yapacağını anladı.</p>

  <p class="calibre1">Onun bir şey söylemesini bekliyordu. Sonunda kız durdu, o da ellerini ceplerine soktu ve kemiklerin sessizliği arasında birbirlerine baktılar.</p>

  <p class="calibre1">Crawford başını sandıklardan birine dayayıp burnundan derin bir soluk aldı.</p>

  <p class="calibre1">"Catherine Martin hâlâ yaşıyor olabilir," dedi.</p>

  <p class="calibre1">Starling başını salladı, sonra da bir daha kaldırmadı. Belki de yüzü ne bakmazsa kendisiyle daha rahat konuşacaktı. Acaba karısı mı öldü, diye düşündü bir an. Ya da bütün gününü Catherine’in yaslı annesiyle geçirmek onu böyle yapmıştı.</p>

  <p class="calibre1">"Kızı park yerinde kaçırdığını sanıyorum," dedi. "Gören olmamış. Kız evine girmiş, sonra bilinmeyen bir nedenle yeniden dışarı çıkmış. Dışarıda çok kalmak niyetinde olmadığı anlaşılıyor, kapıyı aralık bırakmış ve arkasından kapanıp kilitlenmemesi için de sürgüyü itmiş Kapı anahtarları televizyonun üstündeydi. İçeride hiçbir şeye el sürülmemiş. Evinde çok kaldığını sanmıyorum Yatak odasındaki cevap verme aygıtına kadar bile gitmemiş. Sevgilisi sonunda polis çağırdığında aygıtın mesai ışığı hâlâ yanıp sönüyormuş.</p>

  <p class="calibre1">"Kısacası adam kızı ele geçirdi, Starling. Televizyon istasyonları bu kez geriye sayım yapmamaya razı oldular. Dr. Bloom bunun adamı harekete geçirdiğine inanıyor. Ama boyalı basın yapacaktır nasıl olsa."</p>

  <p class="calibre1">Daha önceki bir kaçırma olayında bulunan sırtı kesik bluzdan bunun Buffalo Bill in işi olduğu anlaşıldığında gazetelerde her gün siyah çerçeve içinde kaçırılmadan o yana kaç gün geçtiğini belirten rakamlar çıkmıştı. Ceset nehirde bulunduğunda sayı on sekizdi.</p>

  <p class="calibre1">"Böylece Starling, Catherine Martin Baker Bill in odasında bekliyor ve bizim de bir hafta kadar bir zamanımız var. En fazla bir hafta Bloom onun cinayetler arası döneminin giderek kısaldığına inanıyor."</p>

  <p class="calibre1">Crawford için çok uzun bir konuşmaydı bu. Starling sadede gelmesini bekledi.</p>

  <p class="calibre1">"Ama Starling, bu kez talihimiz yaver gidiyor olabilir." Kız umutla ona baktı kaşları altından.</p>

  <p class="calibre1">"Bir böcek daha var. Seninkiler, Pilcher ile... ötekisi"</p>

  <p class="calibre1">"Roden."</p>

  <p class="calibre1">"Çalışmaya başladılar bile."</p>

  <p class="calibre1">"Nerede bulundu peki? Cincinnati morgundaki kız..."</p>

  <p class="calibre1">"Hayır. Gel de göstereyim. Bakalım sen ne diyeceksin."</p>

  <p class="calibre1">"Entomoloji öteki tarafta, Bay Crawford."</p>

  <p class="calibre1">"Biliyorum."</p>

  <p class="calibre1">Köşeyi dönüp antropolojinin kapısına geldiler. Camlı kapının ardın da ışık vardı ve içeriden sesler geliyordu.</p>

  <p class="calibre1">İçeride parlak bir ışığın altındaki bir masanın başında laboratuvar önlüklü üç kişi çalışmaktaydı. Starling adamların ne yaptıklarını göremedi. Davranış Bilimlerinden Jerry Burroughs omuzları üstünden bakıp not alıyordu. Odada tanıdık bir koku vardı.</p>

  <p class="calibre1">Sonra adamlardan biri musluğun içine bir şey koymak için yerinden ayrılınca Starling neyle meşgul olduklarını görebildi.</p>

  <p class="calibre1">Masanın üstündeki paslanmaz tepsinin üstünde. Split City Ambarı’nda bulduğu baş olan ‘Klaus’ vardı.</p>

  <p class="calibre1">Burroughs telefona aldığı notları okurken eliyle ağızlığı örttü. "Jack, Klaus’un resimlerini kurutuyorlarmış."</p>

  <p class="calibre1">Crawford telefonu aldı. "Bobby, İnterpol’ü bekleme. Resimleri hemen faksla.</p>

  <p class="calibre1">İskandinav ülkelerine, Batı Almanya’ya, Hollanda’ya Klaus’un gemisinden kaçan bir tayfa olabileceğini bildir. Kendi ulusal sağlık kurumlarından kırık elmacık kemiği konusunda bir tazminat talebi olabileceğini söyle. Diş krokilerini de gönder." Telefonu Burroughs’a geri verdi. "Eşyaların nerede, Starling?"</p>

  <p class="calibre1">"Aşağıda bekçi odasında."</p>

  <p class="calibre1">Crawford asansör beklerlerken, "John Hopkins’de böceği buldular," dedi. "Baltimore polisi için başı inceliyorlardı. Batı Virginia’daki kız da olduğu gibi boğazındaymış. John Hopkins akşam saat yedide buldu. Baltimore savcısı beni uçaktan aradı. Olduğu gibi görebilmemiz için başla birlikte gönderdiler. Aynca Dr. Angel’dan Klaus’un elmacık kemiği çatladığında kaç yaşında olduğunu saptamasını istediler. Onlar da bizim gibi Smithsonian’la iş yapıyorlar."</p>

  <p class="calibre1">"Yani Klaus’u da öldüren Buffalo Bill olabilir mi demek istiyorsunuz? Hem de yıllar önce?"</p>

  <p class="calibre1">"Bu pek uzak bir olasılık mı? Büyük bir rastlantı mı sence?"</p>

  <p class="calibre1">"Şu anda öyle."</p>

  <p class="calibre1">"Biraz bekleyelim öyleyse."</p>

  <p class="calibre1">"Dr. Lecter bana Klaus’u nerede bulacağımı söylemişti."</p>

  <p class="calibre1">"Evet."</p>

  <p class="calibre1">"Dr. Lecter bana hastası Benjamin Raspail’in Klaus’u öldürmüş olabileceğini söylemişti. Ama aslında bunun kazayla boğulma olduğuna inanıyordu."</p>

  <p class="calibre1">"Evet, öyle demişti."</p>

  <p class="calibre1">"Dr Lecter’in Klaus’un nasıl öldüğünü bildiğini ve bunun ne boğulma sonucu olduğuna, ne de Raspail’in yaptığına mı inanıyorsunuz?"</p>

  <p class="calibre1">"Klaus’un boğazında bir böcek vardı, Batı Virginia’daki kızın boğazında bir böcek vardı. Bunu başka hiçbir yerde görmedim. Bu konuda ne bir şey okudum, ne de duydum. Sen ne diyorsun?"</p>

  <p class="calibre1">"Bana iki günlük eşya toplamamı söylemiştiniz Bunu Dr Lecter’e sormamı istiyorsunuz, değil mi?"</p>

  <p class="calibre1">"Adam ancak seninle konuşuyor, Starling." Crawford’un öyle acıklı bir hali vardı ki.</p>

  <p class="calibre1">Kız başını salladı.</p>

  <p class="calibre1">"Akıl hastanesine giderken konuşuruz," dedi Crawford.</p>
</body>
</html>
