<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">5. BÖLÜM</span></h3>

  <p class="calibre1">Elli üç yaşındaki Jack Crawford evinin yatak odasındaki koltukta oturmuş kitap okuyor. Karşısında iki yatak var. Biri kendisinin, diğerin de karısı Bella yatıyor. Crawford onun ağzından soluduğunu duyuyor. Karısı iki gündür ne yerinden kıpırdıyor, ne de onunla konuşuyor.</p>

  <p class="calibre1">Bella’nın soluğu kesilir gibi olunca Crawford başını kaldırıp yarım gözlüğünün üstünden bakıyor. Kitabı bırakıyor. Bella yeniden soluk alıyor, önce hafif, sonra derin bir soluk. Crawford kalkıp karısının nabzını sayıyor, tansiyonunu ölçüyor. Aylardır tansiyon ölçmede uzman oldu artık.</p>

  <p class="calibre1">Karısını geceleri yalnız bırakmak istemediği için yanına kendisi için bir yatak getirmiş. Karanlıkta ona uzandığı için kendi yatağı da onun hastane yatağı yüksekliğinde.</p>

  <p class="calibre1">Yatakları yükseltmek ve Bella’yı rahat ettirecek bir iki değişiklik dışında Crawford odayı hasta odasına benzemekten uzak tutmayı başarmış. Çiçek var ama çok değil. Ortalıkta ilaç yok. Crawford karısını hastaneden eve getirmeden koridordaki dolabı boşaltıp bütün ilaçları ve diğer gerekli eşyayı oraya yerleştirmiş. (Eve eşikten kucağında taşıdığı ikinci kez bu; bu düşünce az daha ağlatacaktı kendisini.)</p>

  <p class="calibre1">Güneyden sıcak bir esinti başlamış. Pencereler açık, Virginia havası taptaze. Karanlıkta küçük kurbağalar birbirlerine sesleniyorlar.</p>

  <p class="calibre1">Oda tertemiz, ama halı tüylenmeye başlamış, Crawford gürültülü elektrikli süpürgeyi odaya sokmayıp el süpürgesini kullanıyor. Dolaba gidip ışığı yakıyor. Kapının içinde iki tabela asılı. Birine Bella’nın nabız ve tansiyonunu kaydediyor. Gündüz hemşiresiyle onun rakamları sayfalar tutmuş. Öteki tabelada gündüz hemşiresi Bella’ya verdiği ve verilmesi gereken ilaçları yazmış.</p>

  <p class="calibre1">Crawford karısının gece ihtiyaç duyacağı her ilacı verebiliyor. Hemşire ona, karısını eve getirmeden önce bir limona, sonra kendi bacağına iğne yapmasını öğretmiş.</p>

  <p class="calibre1">Crawford karısının başında birkaç dakika durup yüzüne bakıyor. Kadının başında ipekli bir eşarp türban gibi sarılı. Karısı konuşabildiği zamanlarda bunda ısrar etmişti. Şimdi kendisi ısrar ediyor. Kadının dudaklarını gliserinle ıslatıyor, iri başparmağıyla gözünün kenarındaki çapağı alıyor. Kadın kıpırdamıyor. Henüz döndürecek saat gelmedi.</p>

  <p class="calibre1">Crawford aynaya bakıp: hasta olmadığını, onunla birlikte toprağa girmesi gerekmeyeceğini, sağlığının iyi olduğunu düşünüyor. Sonra da bu düşüncesinden utanıyor.</p>

  <p class="calibre1">Koltuğuna döndüğünde ne okuduğunu hatırlayamıyor. El yordamıyla yanındaki kitaplardan ısınmış olanını seçiyor.</p>

  <h3 class="calibre3" id="sigil_toc_id_4"><a class="calibre4" id="bookmark1"></a><span class="calibre5">6. BÖLÜM</span></h3>

  <p class="calibre1">Clarice Starling Pazartesi sabah mektup kutusunda Crawford’dan gelen şu mesajı buldu:</p>

  <p class="calibre1">CS:</p>

  <p class="calibre1">Raspail’in arabasına gidebilirsin. İstediğin zaman. Büromdan sana şehirlerarası telefon için kredi kartı verilecek. Avukatla görüşmeden ya da bir yere gitmeden bana haber ver. Çarşamba saat dörtte raporunu bekliyorum.</p>

  <p class="calibre1">Müdür altında senin adın ve imzan olan raporu aldı. Başarılı bir iş yaptın.</p>

  <p class="calibre6">JC</p>

  <p class="calibre6">SAIC/8 Kısım</p>

  <p class="calibre1">Starling çok memnundu. Crawford kendisine eğitim görmesi için fırsat veriyordu. Ama ona öğretmek de istiyordu. Başarılı olmasını da istiyordu. Starling için nezaketten önemliydi bu.</p>

  <p class="calibre1">Raspail öleli sekiz yıl olmuştu. Arabada bu kadar süre hangi kanıt kalırdı ki?</p>

  <p class="calibre1">Starling kendi ailesinin deneyimlerinden otomobillerin çok çabuk değer kaybetmesi yüzünden miras işlerine bakan mahkemenin bunların dava sona ermeden satılmasına izin verdiğini bildirdi. Raspail’inki gibi karmaşık ve tartışmalı bir miras durumunda da, bir arabanın bu kadar uzun süre kalmış olması hiç akla yakın değildi.</p>

  <p class="calibre1">Sonra zaman sorunu vardı. Öğle tatilini de sayarsa, iş saatleri içinde telefonu parasız kullanmak için günde sadece bir saat on beş dakikası vardı. Çarşamba öğleden sonra Crawford’a raporunu verecekti. Şu halde arabayı izlemek için üç günde toplam üç saat kırk beş dakikası vardı.</p>

  <p class="calibre1">Soruşturma Usulü derslerinde notları iyi olduğu için öğretmenlerine genel sorular sorma fırsatı da bulabilecekti.</p>

  <p class="calibre1">Starling Pazartesi öğle tatilinde Baltimore İlçe Mahkemesine telefon ettiğinde üç kere beklemesini söyleyip kendisini unuttular. Çalışma saatleri sırasında sonunda mahkemede Raspail mirası davasının dosyalarına bakan anlayışlı birini bulabildi.</p>

  <p class="calibre1">Katip bir araba satışı için izin verildiğini söyledi ve arabanın markasıyla şasi numarasını ve satın alan kişinin adını verdi.</p>

  <p class="calibre1">Starling Salı günü öğle tatilinin yarısında da Maryland Motorlu Araçlar Dairesinin bir arabayı şasi seri numarasıyla değil de, ancak kayıt ve en son plaka numarasıyla bulabileceğini öğrendi.</p>

  <p class="calibre1">Salı öğleden sonra aniden bastıran sağanak öğrencileri atış alanından içeri kaçırtmıştı. Islak elbise ve terden buharlaşan konferans odasında eski bir deniz piyadesi olan John Brigham, Starling’den sınıfın önünde bir Model 19 Smith Wesson tabancasının tetiğini bir dakikada kaç kere çekecek gücü olduğunu göstermesini istedi.</p>

  <p class="calibre1">Starling sol eliyle yetmiş dört kere çekti tetiği, gözlerine düşen saçlarını üfledi ve tabancayı sağ eline geçirerek devam etti. Başka bir öğrenci de sayıyordu. Starling bir yandan tetiğe basıp duvardaki hayali hedefe nişan alarak tetiği çekerken bir yandan da eğitmeni Brigham’a aklını kurcalayan şeyleri soruyordu.</p>

  <p class="calibre1">"Elinde sadece şasi numarası ve modeli...”</p>

  <p class="calibre1">"...altmış beş altmış altı altmış yedi altmış sekiz... "</p>

  <p class="calibre1">"... olan bir arabanın şimdi kimin üstüne kayıtlı..."</p>

  <p class="calibre1">".yetmiş sekiz yetmiş dokuz seksen seksen bir "</p>

  <p class="calibre1">"..olduğunu nasıl öğrenirsin..."</p>

  <p class="calibre1">"Tamam çocuklar," dedi eğitmen. "Buna dikkat etmenizi istiyorum. Atış sırasında elin gücü çok önemlidir. Siz beylerden bazıları buraya çağrılacağınız için kaygılısınız sanırım.</p>

  <p class="calibre1">Ama haklısınız, Starling her iki elde de ortanın üzerinde. Çalışıyor da ondan. Hepinizin yapabileceği gibi o küçük şeyleri sıkıyor avuçlarında çünkü. Oysa sizlerin çoğu bilmem nerelerinizden daha sert bir şey almazsınız elinize. Ciddi ol, Starling, sen de mükemmel değilsin. Mezun olmadan önce sol elinin doksanı aştığını göreceğim. Haydi şimdi ikişerli gruplar çalışın bakalım.</p>

  <p class="calibre1">"Sen değil, Starling. Sen buraya gel. Araba hakkında başka ne biliyorsun?"</p>

  <p class="calibre1">"Sadece şasi numarasını ve markasını. Bir de beş yıl önceki sahibini."</p>

  <p class="calibre1">"Pek dinle öyleyse. Çoğu insanın yanılma nedeni sahipleri arayarak ilerlemeye çalışmalarıdır. Eyaletler arasında kaybolur gidersin böylece. Polisler bile zaman zaman bu yanılgıya düşerler. Bilgisayarlarda da sadece kayıt ve plaka numaralar vardır. Hepimiz araç seri numarası yerine plaka numarasını kullanmaya alışmışızdır."</p>

  <p class="calibre1">Mavi kabzalı eğitim tabancalarının gürültüsünden sesini duyurmak için kadının kulağına eğildi.</p>

  <p class="calibre1">"Kolay bir yol vardır. Kent telefon rehberini çıkaran R.L.Polk şirketi aynı zamanda kullanılan arabaların marka ve seri numaralarını içeren bir listede çıkarır. Araba satıcıları reklamlarını buraya verirler. Bana sormak nereden aklına geldi?"</p>

  <p class="calibre1">"Sizin ICC’de çalışırken epey araba izlemek zorunda kalmış olacağınızı düşündüm. Teşekkür ederim."</p>

  <p class="calibre1">"Borcunu öde öyleyse, o sol elinin hakkını ver de şunları bir utandıralım."</p>

  <p class="calibre1">Starling telefon kulübesine girdiğinde eli öylesine titriyordu ki, yazısını neredeyse kendisi bile okuyamayacaktı. Raspail’in arabası Ford markaydı. Virginia Üniversitesi yakınlarındaki bir Ford satıcısı yıllardır sabırla Pinto’su için elinden geleni yapmıştı. Adam şimdi de aynı sabırla Polk listelerini araştırıyordu. Sonunda Benjamin Raspail’in arabasının son sahibinin adı ve adresiyle çıkageldi.</p>

  <p class="calibre1">Clarice işini bilir. Bırak saçmalığı da adamı evinden ara bakalım, Dur bakayım neydi adresi, Arkansas’ta Nine Ditch numara dokuz. Jack Crawford oraya gitmeme asla izin vermez. Ama hiç olmazsa adamla konuşabilirim.</p>

  <p class="calibre1">Telefonu ne kadar aradıysa bir karşılık alamadı. Gece denedi, yine kimseyi bulamadı.</p>

  <p class="calibre1">Çarşamba öğle tatilinde karşısına bir adam çıktı.</p>

  <p class="calibre1">"Bir ricam olacaktı, beyefendi. Bay Lomax Bardwel’i arıyordum. Adım Clarice Starling."</p>

  <p class="calibre1">Adam, "Clarice bilmem ne," diye seslendi yanındakilere. "Bardwel’den ne istiyordunuz?"</p>

  <p class="calibre1">"Burası Ford geri alma bölümünün Orta Güney bölge bürosu. LTD arabasına bedava bazı onarım yaptırmaya hakkı var da."</p>

  <p class="calibre1">"Bardwel benim. Ben de bana bir şey satmaya çalıştığınızı sanmıştım. Onarım yapma zamanı çoktan geçti, bana yeni bir araba gerek artık. Karımla Little Rock’taydık."</p>

  <p class="calibre1">"Evet?"</p>

  <p class="calibre1">"Arabanın rotu çıktığı gibi karteli deldi, ortalık yağa boğuldu, tam o sırada gelen bir kamyon da yağa dalınca savrulmasın mı?"</p>

  <p class="calibre1">"Geçmiş olsun. Peki sizin arabanız ne oldu?"</p>

  <p class="calibre1">"Hurdacı, Buddy Sipper’e enkazı almaya geldiği takdirde elli dolara vereceğimi söyledim. Herhalde parçalamıştır şimdiye kadar:"</p>

  <p class="calibre1">"Acaba bana hurdacının telefonunu verebilir miydiniz, Bay Bardwel?"</p>

  <p class="calibre1">"Sipper’le ne işiniz olabilir ki? Ortada bir para varsa, bu benim hakkımdır."</p>

  <p class="calibre1">"Anlıyorum, efendim. Ben saat beşte paydos edene kadar ne derlerse onu yaparım. Bana da arabayı bulmamı söylediler. Telefonunu biliyor muydunuz acaba?"</p>

  <p class="calibre1">"Telefon defterim yanımda değil. Ama idareden alabilirsiniz sanırım. Sipper Hurdacılık."</p>

  <p class="calibre1">"Çok teşekkür ederim, Bay Bardwel."</p>

  <p class="calibre1">Hurdacı da arabanın parçalarının alındıktan sonra silindirde ezildiğini bildirdi. Ustabaşı kayıtlarına bakarak arabanın seri numarasını okudu.</p>

  <p class="calibre1">Şimdi çuvalladık işte, diye düşündü Starling. Çıkmaz sokak. Ne de armağan ama.</p>

  <p class="calibre1">Sonra Lecter’dan biraz daha bilgi koparmaya çalışmasının doğru olacağını düşündü. Önceden randevu alsaydı belki de Crawford akıl hastanesine bir daha gitmesine razı olurdu. Dr. Chilton’un numarasını çevirdiyse de, sekreterini aşamadı.</p>

  <p class="calibre1">"Dr. Chilton şu anda adli tıp doktoru ve savcı yardımcısıyla birlikte," dedi kadın. "Şefinizle konuştu ve size söyleyebileceği. hiçbir şey yok. Güle güle."</p>

  <h3 class="calibre3" id="sigil_toc_id_5"><a class="calibre4" id="bookmark2"></a><span class="calibre5">7. BÖLÜM</span></h3>

  <p class="calibre1">"Dostun Miggs öldü," dedi Crawford. "Bana her şeyi söylemiş miydin, Starling?" Crawford’un yorgun yüzü bir baykuşunki gibi gelecek sinyallere açık ve yine bir o kadar acımasızdı.</p>

  <p class="calibre1">"Nasıl?" Starling’in bütün duyuları uyuşmuş gibiydi.</p>

  <p class="calibre1">"Sabaha karşı bir saatte dilini yutmuş. Chilton bu fikri ona Lecter’in telkin etmiş olduğu görüşünde. Gece hademesi Lecter’in Miggs’le alçak sesle fısıldaştığını duymuş. Lecter,</p>

  <p class="calibre1">Miggs hakkında çok şey biliyordu. Bir süre konuşmuş ama hademe Lecter’in dediklerini duyamamış. Miggs bir süre ağladıktan sonra susmuş. Bana her şeyi anlattın mı, Starling?"</p>

  <p class="calibre1">"Evet, efendim. Raporumda bütün olanları tek tek bildirmiştim. "</p>

  <p class="calibre1">"Chilton telefon edip seni şikayet etti..." Crawford susup bekledi; kızın bir şey sormamasına memnun olmuş gibiydi. "Kendisine senin davranışını tatmin edici bulduğumu söyledim. Chilton bir İnsan Hakları soruşturmasını önlemeye çalışıyor."</p>

  <p class="calibre1">"Böyle bir soruşturma yapılacak mı?"</p>

  <p class="calibre1">"Miggs’in ailesi isterse. İnsan Hakları Bölümü bu yıl herhalde sekiz bin soruşturma yapacaktır. Miggs’i listeye eklemekten memnun olacaklardır." Crawford kızın yüzüne baktı.</p>

  <p class="calibre1">"İyi misin?"</p>

  <p class="calibre1">"Ne hissetmem gerektiğini bilemiyorum."</p>

  <p class="calibre1">"Herhangi bir şey hissetmen gerekmez. Lecter bunu eğlence olsun diye yaptı. Bu yüzden kendisine bir şey yapamayacaklarını biliyor. Chilton bir süre için kitaplarını ve tuvalet kapağını alacak, hepsi o kadar." Crawford ellerini karnının üstünde kavuşturup parmaklarına baktı. "Lecter sana beni sordu, değil mi?"</p>

  <p class="calibre1">"İşinizin çok olup olmadığını sordu. Evet dedim."</p>

  <p class="calibre1">"Hepsi bu kadar mı? Görmekten hoşlanmayacağımı düşünerek beni ilgilendiren herhangi bir şeyi yazmazlık etmedin, değil mi?"</p>

  <p class="calibre1">"Hayır. Sizin soğukkanlı olduğunuzu söyledi, ama onu da yazdım. "</p>

  <p class="calibre1">"Doğru. Başka bir şey yok muydu?"</p>

  <p class="calibre1">"Hayır, hiçbir şeyi saklamış değilim. Kendisiyle dedikodu yaptım diye benimle konuştuğunu düşünmüyorsunuz sanırım."</p>

  <p class="calibre1">"Hayır. "</p>

  <p class="calibre1">"Sizin hakkınızda özel bir bilgim yok, olsaydı bile bunu onunla konuşmazdım. Eğer böyle bir şey yapabileceğime inanıyorsanız, bunu şu anda açıkça konuşmamızda yarar var."</p>

  <p class="calibre1">"Tatmin oldum. Devam et."</p>

  <p class="calibre1">"Şiz bir şey , ya da.. "</p>

  <p class="calibre1">"Devam et dedim, Starling."</p>

  <p class="calibre1">"Lecter’in Raspail’in arabası hakkında söylediği şeyler çıkmaza saplandı. Araba dört ay önce Arkansas’ta hurdacıda ezilerek demir olarak fabrikaya satılmış. Oraya gidip kendisiyle konuşursam belki bir şeyler öğrenebilirim."</p>

  <p class="calibre1">"İzi sonuna kadar sürdün mü?"</p>

  <p class="calibre1">"Evet."</p>

  <p class="calibre1">"Raspail’in sürdüğü arabanın tek arabası olduğunu nereden biliyorsun?"</p>

  <p class="calibre1">"Adına kayıtlı bir o araba vardı, yalnızdı, ben de tahmin ettim ki..."</p>

  <p class="calibre1">"Dur bakalım orada." Crawford’un parmağı, aralarındaki boşlukta görünmeyen bir ilkeye çevrildi. "Tahmin ettin. Tahmin ettin, Starling. Raspail’in bir araba koleksiyoncusu olduğunu biliyor muydun?"</p>

  <p class="calibre1">"Hayır. Arabalar hâlâ miras memurluğunda mı?"</p>

  <p class="calibre1">"Bilemem. Bunu bulabilir misin dersin?"</p>

  <p class="calibre1">"Bulurum."</p>

  <p class="calibre1">"Nereden başlardın?".</p>

  <p class="calibre1">"Mirası paylaştıracak olan kişiden. "</p>

  <p class="calibre1">"Hatırladığıma göre Baltimore’lu bir avukat, bir Çinli," dedi Crawford.</p>

  <p class="calibre1">"Everett Yow. Baltimore telefon rehberinde adı var."</p>

  <p class="calibre1">"Raspail’in arabasını araştırmak için bir belge gerekeceğini düşündün mü?"</p>

  <p class="calibre1">"Raspail öldüğüne ve herhangi bir şeyden sanık olmadığına göre, avukatın arabayı araştırmamıza izin vermesi durumunda bu izin geçerlidir ve bundan elde edilecek bilgiler mahkemede kanıt olarak kullanılabilir."</p>

  <p class="calibre1">"Çok doğru. Bak sana ne söyleyeyim: Baltimore büromuza senin oraya gideceğini bildireceğim. Cumartesi, Starling, kendi boş günün de. Git bakalım bir şey elde edecek misin."</p>

  <p class="calibre1">Crawford odadan çıkan kızın arkasından bakmamak için gayret gösterdi. Çöp sepetinden leylak rengi kalınca bir not kağıdı çıkarıp masasının üstüne yaydı. Not karısı hakkındaydı ve güzel bir el yazısıyla yazılmıştı.</p>

  <p class="calibre1">Bella için çok üzüldüm, Jack.</p>

  <p class="calibre1">Hannibal Lecter</p>

  <h3 class="calibre3" id="sigil_toc_id_6"><a class="calibre4" id="bookmark3"></a><span class="calibre5">8. BÖLÜM</span></h3>

  <p class="calibre1">Everett Yow arka camına De Paul Üniversitesi yaftası yapıştırılmış siyah bir Buick sürüyordu. Starling Baltimore’da yağmur altında izlerken arabanın adamın oturduğu tarafa doğru hafifçe çökmüş olduğunu gördü. Hava neredeyse kararacaktı; Starling’in dedektif olarak günü birazdan sona erecek ve bir daha bunun gibi bir fırsat bulamayacaktı.</p>

  <p class="calibre1">Yow zeki bir insandı, şişmandı ve soluk almakta güçlük çekiyordu. Starling onun altmış yaşında olduğunu tahmin etmişti. Şimdiye kadar bir güçlük çıkarmamıştı. Gününü kaybetmesinde adamın bir suçu yoktu; avukat bir haftadır bir iş için bulunduğu Chicago’dan dönüşünde Starling’le görüşmek için havaalanından doğruca bürosuna gelmişti.</p>

  <p class="calibre1">Yow, Raspail’in klasik Packard’ının ölümünden çok önce depoya kaldırıldığını anlatmıştı. Araba plakasızdı ve hiç kullanılmamıştı. Yow müşterisinin ölümünden az sonra bir envanter çıkarmak için uğraşırken arabayı görmüştü. Eğer Dedektif Starling müşterisinin çıkarlarını etkileyebilecek bir şey bulduğu takdirde ‘bunu kendisine açıkça söylerse’ arabayı gösterebilirdi. Bir arama belgesi ve bunun yaratacağı karışıklığa hiç neden yoktu.</p>

  <p class="calibre1">Starling FBI garajından bir günlüğüne telefonlu bir Plymouth almıştı. Crawford’un verdiği yeni kimlik kartında da FEDERAL DEDEKTİF yazıyordu. Starling kartın geçerlilik süresinin bitimine bir hafta kaldığına dikkat etmişti.</p>

  <p class="calibre1">Kentin dört mil dışındaki bir depoya gidiyorlardı. Starling yoğun trafikte adım adım ilerlerken telefonunu kullanarak bu ambar hakkında bilgi edinmişti. SPLIT CİTY AMBARI -ANAHTAR SİZDE KALSIN yazısını gördüğünde bu konuda epey bir bilgisi vardı artık.</p>

  <p class="calibre1">Split City, Bernard Gray adında birinindi ve Eyaletler arası Ticaret Komisyonundan nakliyeci belgesi vardı. Üç yıl önce Gary’nin adı bazı çalıntı malların nakliyesi işine karışmıştı ve şimdi belgesi gözden geçirilmekteydi.</p>

  <p class="calibre1">Yow tabelanın altından geçip anahtarlarını kapıdaki üniformalı gence gösterdi. Kapıcı plaka numaralarını kaydetti, kapıları açtı ve sanki yapacak çok önemli başka işi varmış gibi eliyle acele etmelerini işaret etti.</p>

  <p class="calibre1">Split City ambarı genellikle boşanan çiftlerin mallarının depo edildiği bir yerdi. Birimleri tıklım tıklım oturma odası takımları, mutfak üniteleri, lekeli şilteler, çocuk oyuncakları ve başarısız evliliklerin fotoğraflarıyla doluydu. Baltimore polisi ambarda iflas mahkemelerinden kaçırılan malların da depolandığına inanmaktaydı.</p>

  <p class="calibre1">Ambar bir askeri tesisi andırıyordu: otuz dönümlük bir arazide bir birlerinden yangın duvarlarıyla ayrılmış, her biri kepenkli kapılı tek tek büyük garaj birimlerinden oluşan uzun binalar. Aylık kira uygun olduğu için kimi depolardaki mallar yıllardır orada bulunuyordu. Güvenlik de iyiydi. Arazi fırtınaya dayanıklı çift sıra çitle çevriliydi ve çitler arasında günde yirmi dört saat bekçi köpekleri dolaşıyordu.</p>

  <p class="calibre1">Raspail’in 31 numaralı deposunun önünde bir karış kurumuş yaprak, boş kağıt bardak ve çöp yığılıydı. Kapının her iki yanında sağlam görünüşlü birer kilit asılıydı. Sol kilidin üstünde bir de mühür vardı. Everett Yow alacakaranlıkta eğilip mührü inceledi. Şemsiye ve el feneri Starling’deydi.</p>

  <p class="calibre1">"Beş yıl önce buraya geldiğimden bu yana açılmamış görünüyor," dedi avukat. "İşte benim mührüm burada sapasağlam duruyor. O zamanlar akrabaların bu kadar inatçı olup davanın böyle uzun süreceği aklıma bile gelmemişti."</p>

  <p class="calibre1">Yow feneri tuttu, Starling kilidin ve mührün fotoğrafını çekti.</p>

  <p class="calibre1">"Bay Raspail’in, mirasçıları kiradan kurtarmak için kapattığım bir de bürosu vardı," dedi avukat. "Orasının eşyalarını da getirip buraya koydum. Sanırım bir piyano, kitaplar ve bir de yatak getirmiştik."</p>

  <p class="calibre1">Yow kilide bir anahtar soktu. "Kilit paslanmış da olabilir." Hem eğilip hem soluk alması çok güçtü. Çömelmeye çalıştığında dizlerinin çatırtısı işitiliyordu.</p>

  <p class="calibre1">Starling çantasını karıştırıp arabasının kapı kilitlerinde kullandığı buz eritici spreyi çıkardı.</p>

  <p class="calibre1">"Siz isterseniz biraz arabanızda dinlenin, Bay Yow. Ben şununla bir deneyeyim. Yağmur da hafifledi, şemsiyeyi siz alın."</p>

  <p class="calibre1">Starling FBI Plymouth’unu kapıya yaklaştırıp farlarıyla aydınlattı. Sonra motordan yağ ölçme çubuğunu çıkarıp kilitlerin deliklerine bir kaç damla yağ damlattı, yağı inceltmek için de buz giderici spreyi sıktı. Bay Yow arabasında oturduğu yerden başını sallayıp gülümsedi. Starling, Yow’un zeki bir insan olduğuna memnundu; işini adamı kendisine düşman etmeden yapabilirdi.</p>

  <p class="calibre1">Hava artık iyice kararmıştı. Starling farların ışığında ve vantilatör pervanesinin homurtuları arasında kendini çok açıkta hissediyordu. Arabanın motoru çalışırken kilitlemişti kapıları. Bay Yow zararsız birine benziyorsa da, kapıyla araba arasında ezilme olasılığını göze almak istememişti.</p>

  <p class="calibre1">Kilit elinde iri bir kurbağa gibi sıçradı ve açıldı. Az sonra diğeri de açılmıştı.</p>

  <p class="calibre1">Bu kez de kapı yerinden kıpırdamıyordu. Starling bütün gücüyle asılınca gözlerinin önünde kırmızı noktalar uçuştu. Yow yardıma geldi, ancak kapının küçük tutamağıyla fıtığı fazla bir şey yapmasını önlüyordu.</p>

  <p class="calibre1">"Gelecek hafta oğlumla geliriz," dedi. "Ya da bir iki adam alırız. Artık evime gitmek istiyorum."</p>

  <p class="calibre1">Starling bir daha oraya dönebileceğinden hiç emin değildi; Crawford için telefonu açıp bu işle Baltimore’daki adamını görevlendirmek çok kolaydı. "Bay Yow, elimi çabuk tutmaya söz veriyorum. Arabanız da kriko var mıydı?"</p>

  <p class="calibre1">Starling krikoyu kapının tutamağının altına sokup koluna bütün ağırlığıyla abanınca kapı iki santim kadar kalktı. Sonra biraz daha. Sonunda altına bir yedek lastik sokup her iki krikoyu kapının iki yanına yerleştirdi, sırayla bir birini bir diğerini kaldırmaya başladı. Ancak kapı elli santim kadar kalkmış ve takılmıştı.</p>

  <p class="calibre1">Bay Yow yanına geldi, eğilip aralıktan baktılar. Yow bir kerede ancak iki saniye eğilmiş olarak durabiliyordu.</p>

  <p class="calibre1">"Sanırım içeride fare var," dedi. "Bana depolarda fare zehiri kullandıklarını söylemişlerdi. Kontratta da yazılıydı bu. Fare diye bir şey bilinmez burada demişlerdi. Ama seslerini duyuyorsunuz, değil mi?"</p>

  <p class="calibre1">"Duyuyorum." Starling fenerini içeri tutunca karton kutuları ve bir brandanın altında beyaz kenarlı büyük bir araba lastiği görüyordu. Lastik inikti.</p>

  <p class="calibre1">Arabayı farların ışığı kapının altına gelecek biçimde yerleştirip yer paspaslarından birini aldı.</p>

  <p class="calibre1">"İçeri mi gireceksiniz, Memur Starling? "</p>

  <p class="calibre1">"Bakmam gerek, Bay Yow."</p>

  <p class="calibre1">Adam mendilini çıkardı. "Farelerden korunmak için mantonuzun kollarını bağlamanızı tavsiye edebilir miyim?"</p>

  <p class="calibre1">"Teşekkür ederim, doğrusu bu iyi fikir, efendim. Bay Yow... Kapı arkamdan kapanırsa ya da başka bir şey olursa lütfen şu numaraya telefon eder misiniz? Baltimore büromuzun numarası bu. Şu anda sizinle burada olduğumu biliyorlar ve biraz sonra benden haber almadıklarında telaşa düşeceklerdir. Bilmem anlatabildim mi?"</p>

  <p class="calibre1">"Elbette." Avukat, Packard arabanın anahtarını verdi.</p>

  <p class="calibre1">Starling lastik paspası kapının önündeki ıslak yere serdi, elindeki fotoğraf makinesinin objektifini bir plastik torbayla örttü ve mantosunun kollarını mendile sıkıca bağladı. Kapının altından geçmek için yere uzanırken yüzüne çarpan fare ve küf kokusu arasında Latince bir şey geldi aklına.</p>

  <p class="calibre1">Adli tıp dersinin ilk günü öğretmeni karatahtaya Romalı bir doktorun düsturunu yazmıştı: Primum non nocere., Birinci iş olarak bir zarar vermeyin.</p>

  <p class="calibre1">Ama bunu fare dolu bir garajda söylememişti.</p>

  <p class="calibre1">Birden babasının elini kardeşinin omzuna dayamış olduğu halde kendisine söylediklerini hatırladı. "Söylenmeden oynamayacaksan eve gir, Clarice."</p>

  <p class="calibre1">Starling bluzunun üst düğmesini de ilikleyip kapının altından içeri süzüldü.</p>

  <p class="calibre1">Packard’ın hemen arkasında ve altındaydı şimdi. Araba deponun soluna duvarın dibine park edilmişti. Odanın sağ tarafında ise üst üste karton kutular yığılıydı. Starling sırtüstü kayarak arabayla kutuların arasındaki daracık boşluğa girdi. Fenerini kaldırınca her tarafın örümcek ağıyla kaplı olduğunu gördü. Arka çamurluğun yanında ayağa kalkabilecekti. Arabanın altından çıkana kadar süründü yerde, yüzü beyaz kenarlı lastiğe sürünüyordu.</p>

  <p class="calibre1">Başını vurmamaya dikkat ederek daracık boşlukta ayakları üstünde doğrularak eliyle örümcek ağlarını süpürdü. Peçe takan biri kendini böyle mi hissederdi?</p>

  <p class="calibre1">"İyi misiniz, Bayan Starling?" Bay Yow dışarıdan sesleniyordu.</p>

  <p class="calibre1">"Evet." Starling’in seslenmesiyle küçük tıkırtılar duyulmuştu deponun içinde, piyanonun telleri tıngırdadı. Dışarıdan gelen ışık bacaklarını dizlerine kadar aydınlatıyordu.</p>

  <p class="calibre1">"Piyanoyu buldunuz demek, Memur Starling?"</p>

  <p class="calibre1">"O sesi çıkaran ben değildim."</p>

  <p class="calibre1">"Ya!"</p>

  <p class="calibre1">Araba büyük, yüksek ve uzundu. Yow’un kayıtlarına göre 1938 Packard limuzin. Tüylü yanı yere bakan bir kilimle örtülüydü. Starling fenerini arabanın üzerinde dolaştırdı.</p>

  <p class="calibre1">"Bu kilim arabaya siz mi örttünüz, Bay Yow?"</p>

  <p class="calibre1">"Arabayı öyle buldum ve üzerini açmadım bile," diye seslendi Yow kapının altından. "Tozlu kilimlerle uğraşamazdım. Raspail öyle bırakmıştı. Ben sadece arabanın yerinde olduğunu tespit ettim. Benim adamlarım piyanoyu duvar kenarına bırakıp üstünü örttüler ve kutuları da yanına bıraktılar. Kendilerine saat başı ücreti ödüyordum. Kutularda da notalar ve kitaplar var zaten."</p>

  <p class="calibre1">Starling kalın ve ağır olan kilimi çekerken fenerin ışığında havaya tozlar uçuştu. İki kere aksırdı. Parmakları üstünde yükselerek kilimi arabanın üstünde ikiye katladı. Arka pencerelerin perdeleri örtülüydü. Kapı kolu tozla kaplıydı. Zaten kapıya erişmek için karton kutuların üzerinden eğilmek zorunda kalmıştı. Kolu aşağıya çevirmeye çalıştı. Ama kapı kilitliydi. Arka kapıda da anahtar deliği yoktu. Ön kapıya erişmek için kutuları kaldırmak zorundaydı ve buna da pek yer yoktu. Perdeyle arka pencerenin direği arasındaki aralıktan içerisini görebiliyordu.</p>

  <p class="calibre1">Starling gözünü cama dayayıp feneri içeri tuttu. Koltuğun üzerinde açık bir albüm vardı. Kötü ışıkta renkler pek seçilemiyorsa da, albüm sayfalarına Sevgililer Günü kartlarının yapıştırılmış olduğu görülüyordu.</p>

  <p class="calibre1">"Çok teşekkür ederim, Dr. Lecter." Starling konuşunca soluğundan pencere kenarındaki tozlar havalanıp camı örttü. Eliyle silmek istemediğinden yatışmasını bekledi. Fenerin ışığını biraz kaydırınca yerde bir çift erkek ayakkabısı gördü. Ayakkabının üzerinde siyah çoraplar, onun da üzerinde içlerinde bacaklar olan bir smokin pantolonu...</p>

  <p class="calibre1">Beş yıldır kimse bu kapıyı açmadı... sakin ol, sakin ol... "Bay Yow? Bay Yow’?"</p>

  <p class="calibre1">"Efendim, Memur Starling?"</p>

  <p class="calibre1">"Bay Yow, arabada biri var."</p>

  <p class="calibre1">"Aman Tanrım. Dışarı çıksanız iyi olacak galiba, Bayan Starling."</p>

  <p class="calibre1">"Henüz değil, Bay Yow. Lütfen orada bekleyin siz."</p>

  <p class="calibre1">Şu an düşünmek önemli işte. Yaşamın boyunca yastığına mırıldanacağın bütün palavralardan önemli şu an. Kendini topla ve gerekeni yap. Kanıtları yok etmek istemiyorum. Yardım istiyorum. Ama en çok da paniğe kapılmamak istiyorum. Baltimore bürosunu arayıp burasını polisle doldurursam işi berbat etmiş olurum. Bacağa benzeyen bir şeyler gördüm sadece. Arabada ceset olduğunu bilseydi herhalde Bay Yow beni buraya getirmezdi. Yow’un son gelişinden bu yana kimse girmemiş buraya. Bu da arabadaki her neyse, o oraya konulduktan sonra kutuların yerleştirilmiş olması demektir. Şu halde önemli bir kanıtı yok etmeden kutuları yerlerinden oynatabilirim.</p>

  <p class="calibre1">"İyi misiniz, Bay Yow?"</p>

  <p class="calibre1">"Evet. Polis çağırmamız gerekir mi, yoksa siz yeterli misiniz, Memur Starling?"</p>

  <p class="calibre1">"Bunu durum gösterecek. Siz lütfen orada bekleyin."</p>

  <p class="calibre1">Kutu sorunu bir bulmaca çözmekten farksızdı. Starling feneri kolunun altına sıkıştırıp işe giriştiyse de, iki kere yere düşürünce sonunda arabanın üstüne dayadı. Kutuları alıp arkasına yerleştiriyor, küçük olanlardan bazıları ise zaman zaman kayıp arabanın altına giriyordu.</p>

  <p class="calibre1">Şimdi ön yolcu koltuğunun tozlu camından sürücü koltuğunu görebiliyordu. Büyük direksiyonla vites kolu arasında bir örümcek ağı vardı.</p>

  <p class="calibre1">Sürücü bölmesiyle arka taraf arasındaki cam bölme kapalıydı.</p>

  <p class="calibre1">Starling Packard’ın anahtarını içeri girmeden yağlamış olmayı isterken anahtarı deliğe girince kolayca döndü.</p>

  <p class="calibre1">Daracık yerde kapıyı ancak bir karış açabilmişti. Kapı kutulara çarpınca her yandan farelerin ayak sesleri duyuldu. Arabadan çürümüşlük kokusuyla kimyasal bir madde kokusu yayıldı. Bu, Starling’in belleğin de adlandıramadığı bir anı uyandırmıştı.</p>

  <p class="calibre1">İçeri eğilerek sürücünün arkasındaki camı çekti, fenerini arka tarafa tuttu. Işık ilk olarak kol düğmeli beyaz bir gömleğe çarptı, oradan aşağı kayıp pantolonun açık önüne, sonra yukarı doğru papyon kravata ve boyuna kaydı. Gömleğin boynunda bir mankenin beyaz boyun parçası vardı. Başın olması gereken yerde bir papağan kafesini örtecek büyüklükte kara bir başlık vardı. Başlık arka tarafa yerleştirilmiş bir kontrplak parçasının üzerine oturtulmuştu.</p>

  <p class="calibre1">Starling ön koltuktan birkaç poz fotoğraf çekti. Sonra dışarı çıkıp doğruldu. Yüzü örümcek ağlarıyla kaplı olarak bir an durup ne yapması gerektiğini düşündü.</p>

  <p class="calibre1">Yapmayacağı tek şey pantolonunun önü açık bir mankeni göstermek için Baltimore bürosunun özel ajanını çağırmaktı.</p>

  <p class="calibre1">Starling arka koltuğa geçip başlığı çıkarmaya karar verince daha fazla düşünmedi.</p>

  <p class="calibre1">Sürücü bölmesinden uzanıp arka kapıyı içeriden açtı. Sonra dışarı çıkıp kutuların yerlerini değiştirdi. Kapıyı açtığında arabanın içinden gelen koku daha da artmıştı. Uzanıp albümü kenarından tutup arabanın üstüne yaydığı bir kanıt torbasının içine yerleştirdi. Sonra yeni bir torbayı yaydı koltuğun üzerine.</p>

  <p class="calibre1">İçeri girdiği anda arabanın yayları gacırdadı, koltuğa oturunca da manken hafifçe sallandı. Eldivenli sağ eli bacağından kayıp koltuğa düştü. Eldivenin içindeki el sertti. Starling eldiveni yavaşça sıyırdı. Bilek sentetik bir maddeden yapılmıştı. Pantolondaki kabarıklık kendisine bir an lisedeki bazı olayları hatırlattı.</p>

  <p class="calibre1">Koltuğun altından hafif tıkırtılar geliyordu.</p>

  <p class="calibre1">Starling okşarcasına hafif bir hareketle başlığa dokundu. Kumaş altındaki sert ve düz bir şeyin üzerinde kaydı. Üstündeki toparlağı hissedince onun ne olduğunu anlamıştı. Bu büyük bir laboratuvar kavanozuydu ve içinde ne bulacağını biliyordu. Korkarak ama hiç de kuşku duymadan başlığı çıkardı.</p>

  <p class="calibre1">Kavanozun içindeki baş çenenin hemen altından kesilmişti. Başı koruyan alkol kendisine bakan gözleri çoktan eritmişti. Açık ağızdan dili hafifçe fırlamıştı. Alkol yıllar boyunca buharlaştığı için baş şimdi kavanozun altına dayanmıştı ve üst kısmı sıvının dışında olduğundan çürümüştü. Altındaki gövdeyle bir açı oluşturarak yan yatmış bir halde Starling’e bakıyordu. Işık altında bile ölüydü.</p>

  <p class="calibre1">Starling o an duraklayıp kendini inceledi. Memnundu. Zevk duyuyordu: Bir an bunların değerli duygular olup olmadığını düşündü. Ancak o arabada bir kesik baş ve fareler otururken çok açık seçik düşünebiliyordu ve bununla gurur duymaktaydı.</p>

  <p class="calibre1">Yapacak çok işi vardı.</p>

  <p class="calibre1">Hafifçe arkasına yaslanıp çevresine bakındı.</p>

  <p class="calibre1">Burası özellikle seçilmiş ve yaratılmış bir çevreydi, 301 nolu anayoldaki trafikten bin ışık yılı kadar uzak bir çevre.</p>

  <p class="calibre1">Arabanın kristal vazoları içinde solmuş çiçekler vardı. Masası açılmış, üzerine bir örtü serilmişti. Masanın üstünde bir içki sürahisi parıldıyordu tozlar arasında. Sürahiyle yanındaki mum arasında bir örümcek ağını örtmüştü.</p>

  <p class="calibre1">Starling burada şimdi yanındaki kişiyle Lecter’in ya da bir başkasının oturduğunu, ona Sevgililer Günü albümünü gösterdiğini hayal etti. Başka neler olabilirdi? Starling mankeni fazla kıpırdatmadan üstünde bir kimlik aradı. Ama hiçbir şey bulamadı. Ceketin cebinde pantolonun paçalarını düzeltmekten artakalan kumaş parçaları vardı. Mankene giydirilen smokin, ceket ve pantolonu herhalde yeniydi.</p>

  <p class="calibre1">Pantolondaki kabarıklığı yokladı sonra. Lise için bile çok sert, diye düşündü. Pantolonun önünü açıp feneri içeri tutunca cilalı bir tahta parçası aydınlandı. Esaslı bir kabarıklıktı doğrusu. Sapık mıyım acaba , diye düşündü sonra.</p>

  <p class="calibre1">Kavanozu dikkatle çevirerek başta yara izi aradı. Ama görünürde hiçbir şey yoktu. Camın üstünde bir, laboratuvar malzemesi şirketinin adı yazılıydı.</p>

  <p class="calibre1">Yeniden yüze bakarken kendisine ömrünün sonuna kadar yetecek bir şey öğrendiğini düşündü. Cama değdiği yerde değişen bu renge bir amaçla bakmak rüyalarında Miggs’in dilini yuttuğunu görmek kadar kötü bir şey değildi. Eğer yapacak olumlu bir şeyi varsa herhangi bir şeye bakabileceğini hissediyordu. Starling gençti.</p>

  <p class="calibre7">***</p>

  <p class="calibre1">Jonetta Johnson, WPIK-TV yayın kamyonetinin durmasından on saniye sonra küpelerini takmış, güzel kahverengi yüzünü pudralamış ve durumu gözden geçirmişti bile. Baltimore polis telsizini dinleyerek kent içinde dolaşmakta olduklarından Split City’ye polis arabalarından hemen önce varmışlardı.</p>

  <p class="calibre1">Haber ekibi elemanları farların ışığında garajın kapısında sadece yağmurdan saçları yapışmış Clarice Starling’i gördüler.</p>

  <p class="calibre1">Jonetta Johnson acemi birini hemen seçerdi. Kamera ekibi ardında olduğu halde arabadan inip Starling’e yaklaştı. Parlak ışıklar yandı.</p>

  <p class="calibre1">Bay Yow Buick arabasının içine öylesine gömülmüştü ki, camdan yalnızca şapkası görünüyordu.</p>

  <p class="calibre1">"Adım Jonetta Johnson, WPIK haberlerindenim, cinayet ihbarını siz mi yaptınız?"</p>

  <p class="calibre1">Starling yasaları uygulayan birine benzemediğinin farkındaydı. "Ben federal bir memurum," dedi. "Burası da bir cinayet mahallidir. Baltimore yetkilileri gelene kadar burasının güvenliğiyle... "</p>

  <p class="calibre1">Yardımcı kameraman garaj kapısını tutmuş, kaldırmaya çalışıyordu.</p>

  <p class="calibre1">"Durun," dedi Starling. "Sizinle konuşuyorum. Durun. Lütfen geri çekilin. Şaka etmiyorum." Bir üniforması, hatta bir arması olsaydı.</p>

  <p class="calibre1">"Peki Harry," dedi televizyon muhabiri. "Bir memura her bakımdan yardımcı olmalıyız. Doğrusunu isterseniz bu ekip gayet masraflıdır ve yetkililer gelene kadar onları burada tutup tutmamam gerektiğini bilmem gerek. Hiç olmazsa içeride bir ceset olup olmadığını söyleyebilir misiniz? Kamera çalışmıyor. Bunu söylerseniz bekleriz. İstemediğiniz bir şeyi yapmamaya söz veriyorum. Ha?"</p>

  <p class="calibre1">"Yerinizde olsam beklerdim," dedi Starling.</p>

  <p class="calibre1">"Teşekkür ederim, pişman olmayacaksınız. Bakın, bende Split City hakkında kullanabileceğiniz bazı bilgiler var. Fenerinizi şu kağıda çevire bilir misiniz? Sanırım buralarda bir yerdeydi."</p>

  <p class="calibre1">Harry denen adam, "WEYE mobile ünitesi kapıdan giriyor, Joney," dedi.</p>

  <p class="calibre1">"Bakalım bulabilecek miyim? Hah, işte burada. İki yıl önce burasının bazı malları depo ettiği konusunda bir skandal vardı..." Jonetta Johnson, Starling’in omzu üzerinden ileri bakıyordu.</p>

  <p class="calibre1">Starling dönüp bakınca kameramanın yere sırtüstü yatmış, kapının altından girmeye çalıştığını gördü. Yardımcısı da çömelmiş, kamerayı vermeye hazırlanıyordu.</p>

  <p class="calibre1">"Hey! Ne yapıyorsun orada!" Starling adamın yanına çöküp gömleğini çekiştirdi.</p>

  <p class="calibre1">"Oraya giremezsiniz! Hey! Size oraya giremeyeceğinizi söyledim."</p>

  <p class="calibre1">Bu arada hepsi de yumuşak seslerle konuşuyorlardı. "Hiçbir şeye el sürmeyeceğiz. Bizler profesyoneliz, merak etmenize gerek yok. Polis gelince nasıl olsa bizi içeri bırakacak.</p>

  <p class="calibre1">Bir şey yok diyorum sana."</p>

  <p class="calibre1">Adamların bu aldatıcı tavrı Starling’in karar vermesini sağladı.</p>

  <p class="calibre1">Hemen kapının yanındaki krikoya koşup kolu pompaladı. Kepenk gacırdayarak beş santim indi. Bir daha pompaladı. Kepenk şimdi adamın göğsüne dayanmıştı. Adam yine de çıkmayınca Starling krikonun kolunu çıkardı. Şimdi başka ışıklar da yanmıştı. Starling kriko koluyla kepenge vurdu.</p>

  <p class="calibre1">"Beni dinleyin diyorum size," dedi. "Çık oradan dışarı. Hemen. Adalete engel olduğun için tutuklanmak üzeresin."</p>

  <p class="calibre1">"Sakin ol," dedi yardımcı kameraman. Starling’e dokundu. Ardından birileri bağırarak bir şeyler soruyordu. Tam o anda siren sesleri duyuldu.</p>

  <p class="calibre1">"Çek elini, ahbap!" Starling elinde kriko kolu olduğu halde adama döndü. Demiri kaldırmamıştı. Kaldırmadığı da iyi oldu, çünkü televizyon da zaten yeteri kadar berbat görünüyordu.</p>

  <h3 class="calibre3" id="sigil_toc_id_7"><a class="calibre4" id="bookmark4"></a><span class="calibre5">9. BÖLÜM</span></h3>

  <p class="calibre1">Yarı karanlıkta koğuşun kokuları çok daha yoğun gibiydi. Koridor da sesi kapalı bir televizyon ekranının ışığı Starling’in gölgesini Dr. Lecter’ in kafesinin parmaklıklarına düşürüyordu.</p>

  <p class="calibre1">Starling parmaklıkların gerisini göremiyorsa da, hademenin oturduğu yerden ışıkları yakmasını istememişti. Yoksa bütün koğuş birden aydınlanacaktı. Oysa Baltimore polisinin Lecter’e saatlerce projektör gibi ışıklar altında soru sorduğunu biliyordu. Lecter konuşmayı reddetmiş, ama kuyruğu çekilince başını kaldırıp indiren kağıttan bir tavuk yapıp adamlara göstermişti.</p>

  <p class="calibre1">"Dr. Lecter?"</p>

  <p class="calibre1">Starling kendi solumasını duyuyordu, ama Miggs’in boş hücresin de hiçbir soluk sesi yoktu. Miggs’in hücresi boşluğunu belli ediyordu adeta. Onun sessizliğini bir hava akımı gibi hissediyordu.</p>

  <p class="calibre1">Starling, Lecter’in karanlıktan kendisini gözetlediğini biliyordu. İki dakika geçti. Garaj kapısıyla uğraşmaktan sırtı ve bacakları ağrıyordu, elbisesi de sırılsıklamdı. Pardösüsünü yere yayıp parmaklıkların iyice berisine oturmuş, bacaklarını altına almıştı. Islak saçlarını ensesinden kaldırıp yakasının üstüne attı.</p>

  <p class="calibre1">Arkasındaki ekranda bir din adamı kollarını sallıyordu.</p>

  <p class="calibre1">"Dr. Lecter, ne olduğunu ikimiz de biliyoruz. Sizin benimle konuşacağınızı sanıyorlar."</p>

  <p class="calibre1">Sessizlik. Koridorun dışında biri ıslık çalıyordu.</p>

  <p class="calibre1">Starling beş dakika geçince, "Oraya girmek çok garip bir duyguydu," dedi. "Bunu bir gün sizinle konuşmak isterim."</p>

  <p class="calibre1">Lecter’in hücresinden aniden yemek tepsisi makaraları üstünde yuvarlanarak çıkınca Starling’in ödü patladı. Tepside temiz ve katlanmış bir peçete vardı. Oysa adamın kıpırdadığın, bile duymamıştı.</p>

  <p class="calibre1">Starling tepsiye baktı, peçeteyi alıp saçlarını kuruladı.</p>

  <p class="calibre1">"Teşekkür ederim."</p>

  <p class="calibre1">"Neden bana Buffalo Bill’i sormuyorsun?" Sesi yakından geliyordu. O da yerde oturuyor olmalıydı.</p>

  <p class="calibre1">"Onun hakkında bir şey biliyor musunuz?"</p>

  <p class="calibre1">"Dosyasını görseydim bilirdim."</p>

  <p class="calibre1">"O dosya bende değil," dedi Starling.</p>

  <p class="calibre1">"Seni yeteri kadar kullanmalarından sonra bu işin dosyasını da görmeyeceksin zaten."</p>

  <p class="calibre1">"Biliyorum. "</p>

  <p class="calibre1">"Buffalo Bill dosyasını alabilirsin. Raporları ve fotoğrafları. Görmek isterdim."</p>

  <p class="calibre1">Bundan hiç kuşkum yok.</p>

  <p class="calibre1">"Dr. Lecter, bu işi siz başlattınız. Şimdi lütfen bana Packard’daki adamdan söz edin."</p>

  <p class="calibre1">"Bütün bir insan mı buldun? Garip doğrusu. Ben sadece bir baş görmüştüm. Gerisi nereden geldi dersin, ha?"</p>

  <p class="calibre1">"Pek Kimin başıydı o?"</p>

  <p class="calibre1">"Sen ne biliyorsun bu konuda?"</p>

  <p class="calibre1">"Sadece bir ilk araştırma yaptılar. Beyaz bir erkek, yirmi beş - otuz yaşlarında, hem Avrupa’da hem Amerika’da diş tedavisi yaptırmış... Kim o?"</p>

  <p class="calibre1">"Raspail’in aşığı."</p>

  <p class="calibre1">"Peki nasıl öldü?"</p>

  <p class="calibre1">"Ağzımdan laf almaya mı çalışıyorsun, Memur Starling?. "</p>

  <p class="calibre1">"Hayır, bunu daha sonra sorarım."</p>

  <p class="calibre1">"Sana zaman kazandırayım öyleyse. Onu ben öldürmedim. Raspail öldürdü. Raspail denizcilerden hoşlanırdı. Bu da Klaus bilmem ne adın da bir İskandinavyalıydı. Raspail onun soyadını söylememişti bana."</p>

  <p class="calibre1">Dr. Lecter’in sesi daha alçaktan geliyordu şimdi. Belki de yere yattı, diye düşündü Starling.</p>

  <p class="calibre1">"Klaus, San Diego’da bir İsveç gemisinden indi. Raspail de orada ki konservatuvarda yazlık kurslar veriyordu. Delikanlıyı görünce aklını kaybetti. İsveçli de iyi bir fırsatı kaçırmayarak gemisini terk etti. Bir karavan alıp ormanlarda çırılçıplak dolaştılar. Raspail genci kendisine ihanet ettiği için boğduğunu söyledi.”</p>

  <p class="calibre1">"Bunları size kendisi mi anlattı?"</p>

  <p class="calibre1">"Elbette, tedavi seanslarında. Ama yalan söylediğini sanıyorum. Raspail hep gerçekten süsleyip püsleyip anlatmaya bayılırdı. Tehlikeli ve romantik görünmek isterdi.</p>

  <p class="calibre1">İsveçli herhalde erotik bir durumda soluksuz kalıp boğularak ölmüştü. Raspail onu öldüremeyecek kadar zayıf ve çelimsizdi. Klaus’un başının çenesinin hemen altından kesilmiş olduğuna dikkat ettin mi? Herhalde asılmanın oluşturduğu izi yok etmek içindi."</p>

  <p class="calibre1">"Anlıyorum."</p>

  <p class="calibre1">"Raspail’in mutluluk rüyası altüst olmuştu. Klaus’un başını bir torbaya koyup Doğu’ya döndü yine."</p>

  <p class="calibre1">"Peki, cesedi ne yaptı?"</p>

  <p class="calibre1">"Dağlarda gömdü."</p>

  <p class="calibre1">"Arabadaki başı size gösterdi demek?”</p>

  <p class="calibre1">"Elbette, tedavi seansları sırasında bana her şeyi söyleyebileceğine inanıyordu. Sık sık Klaus’un yanına gider, ona Sevgililer Günü kartlarını gösterirdi."</p>

  <p class="calibre1">"Sonra da Raspail... öldü. Neden?"</p>

  <p class="calibre1">"Doğrusunu istersen onun durmadan sızlanıp yakınmasından bıkmıştım. Aslında en iyisi ölmesiydi. Tedaviyle bir yere varacağı yoktu. Sanırım pek çok psikiyatrın bana göndermek istedikleri bir iki hastaları hep vardır. Daha önce bu konuyu kimseyle konuşmamıştım, şimdi de sıkılmaya başladım artık."</p>

  <p class="calibre1">"Peki, ya orkestra üyelerine verdiğiniz yemek?"</p>

  <p class="calibre1">"Misafirin geleceğini geç haber verse ve alışveriş edecek zaman bulamazsan ne yaparsın? Buzdolabındakilerle idare etmeye çalışırsın, Clarice. Sana Clarice diyebilir miyim?"</p>

  <p class="calibre1">"Evet. Ben de size... "</p>

  <p class="calibre1">"Dr. Lecter demeye devam edersin, senin yaşında ve durumunda biri için uygun olan da budur galiba."</p>

  <p class="calibre1">"Öyle."</p>

  <p class="calibre1">"Garaja girdiğinde neler hissettin?"</p>

  <p class="calibre1">"Korku duydum."</p>

  <p class="calibre1">"Neden?"</p>

  <p class="calibre1">"Fareler ve böceklerden. "</p>

  <p class="calibre1">"Cesaretlenmek istediğin zaman kullandığın bir şey var mıdır?" diye sordu Dr. Lecter. "Bu işe yarayan bir şey bilmiyorum; sadece bir şeyi istemem dışında."</p>

  <p class="calibre1">"Peki o sırada aklına bir şeyler ya da gözlerinin önüne bir sahne geldiği olur mu?" "Belki. Bunu pek düşünmüş değilim."</p>

  <p class="calibre1">"Geçmiş yaşamından bazı şeyler?"</p>

  <p class="calibre1">"Bundan sonra dikkat ederim."</p>

  <p class="calibre1">"Peki; eski komşum Miggs’in haberini aldığında neler hissettin? Bana o konuda bir şey sormuyorsun."</p>

  <p class="calibre1">"Sıra ona da geliyordu."</p>

  <p class="calibre1">"Haberi duyduğunda sevindin mi?"</p>

  <p class="calibre1">"Hayır."</p>

  <p class="calibre1">"Üzüldün mü peki?"</p>

  <p class="calibre1">"Hayır Onu o işe siz mi kandırdınız?"</p>

  <p class="calibre1">Dr. Lecter kıs kıs güldü. "Memur Starling, bana Miggs’i intihar etmeye ikna ettiğimi mi soruyorsunuz yoksa? Aptallaşma. Ama o lanet dilini yutmasında hoş bir benzerlik var, öyle değil mi?"</p>

  <p class="calibre1">"Hayır."</p>

  <p class="calibre1">"Yalan söylüyorsun, Memur Starling. Bana söylediğin ilk yalan bu. Acı bir an derdi Truman."</p>

  <p class="calibre1">"Başkan Truman mı?"</p>

  <p class="calibre1">"Önemi yok. Sana neden yardım ettim dersin?"</p>

  <p class="calibre1">"Bilemiyorum."</p>

  <p class="calibre1">"Jack Crawford senden hoşlanıyor, değil mi?"</p>

  <p class="calibre1">"Bilmem."</p>

  <p class="calibre1">"Bu da yalan herhalde, Onun senden hoşlanmasını ister miydin? Söyle, onu memnun etmek için içinde bir şeylerin kıpırdadığını hissediyor musun? Bu duygu seni rahatsız ediyor mu, ha? Onu memnun etme güdünü kuşkuyla mı karşılıyorsun?"</p>

  <p class="calibre1">"Herkes beğenilmek ister, Dr. Lecter."</p>

  <p class="calibre1">"Herkes değil. Jack Crawford’un sana karşı cinsel istek duyduğuna inanıyor musun? Şu anda çok sıkıntılı olmalı. Seninle seviştiğini, yattığını hayal eder mi sence?"</p>

  <p class="calibre1">"Bu hiç merak etmediğim bir şey Dr Lecter ve yine bu, ancak Miggs’in sorabileceği bir şey."</p>

  <p class="calibre1">"Artık soramaz ama."</p>

  <p class="calibre1">"Ona dilini yutmasını siz mi söylediniz? "</p>

  <p class="calibre1">"Crawford senden kesinlikle hoşlanıyor ve senin becerikli olduğuna inanıyor. Olayların garip akışı herhalde dikkatinden kaçmamıştır, Clarice. Sana hem Crawford yardım etti, hem de ben. Crawford’un neden yardım ettiğini bilmediğini söylüyorsun... peki, benim neden ettiğimi biliyor musun?"</p>

  <p class="calibre1">"Hayır, siz söyleyin."</p>

  <p class="calibre1">"Sana bakmaktan hoşlandığım ve seni yemeyi istediğimden, tadının nasıl olduğunu merak ettiğimden mi dersin?"</p>

  <p class="calibre1">"Öyle mi?"</p>

  <p class="calibre1">"Hayır. Crawford’un bana vereceği bir şeyi istiyorum ve bunu karşılıklı alışveriş biçiminde yapmak istiyorum. Ama beni görmeye gelmiyor. Buffalo Bill işinde benden yardım istemiyor, hem de bunun daha pek çok genç kadının ölümü demek olduğunu bildiği halde."</p>

  <p class="calibre1">"Buna inanamam, Dr. Lecter."</p>

  <p class="calibre1">"Ben çok basit bir şey istiyorum ve o da bunu elde edebilir." Lecter hücresinin ışık ayarlama düğmesini yavaş yavaş çevirince oda biraz aydınlandı. Kitapları, resimleri, tuvalet kapağı gitmişti. Chilton, Miggs olayında onu cezalandırmak için hücreyi tamtakır etmişti.</p>

  <p class="calibre1">"Tam Sekiz yıldır bu odadayım, Clarice. Ve Sağ olduğum sürece beni buradan asla çıkarmayacaklarını biliyorum. Ben manzara istiyorum. Bir ağaç, hatta su görebileceğim bir pencere istiyorum."</p>

  <p class="calibre1">"Avukatınız bu konuda başvuruda..."</p>

  <p class="calibre1">"Chilton televizyonu dışarı koyup dini bir kanala ayarladı. Sen çıkar çıkmaz hademe sesini açacak. Avukatım buna engel olamıyor. Mahkeme de bu arada bana iyi bir gözle bakmıyor zaten. Ben federal bir kurumda olmak istiyorum, kitaplarımı geri istiyorum ve manzarası olan bir pencere istiyorum. Bunun karşılığını ödemeye hazırım. Crawford bunu başarabilir. Sor kendisine."</p>

  <p class="calibre1">"Bana söylediklerinizi ona iletebilirim."</p>

  <p class="calibre1">"Seni dinlemeyecektir. Ve Buffalo Bill de öldürmeye devam edecektir. Birinin kafa derisini yüzmesini bekle, sonra bak bakalım bu hoşuna gidecek mi. Dosyasını görmeden bile Buffalo Bill hakkında sana şunu söyleyebilirim. Bundan yıllar sonra, eğer yakalanırsa, benim haklı olduğumu ve size yardım edebileceğimi anlayacaksın. Çok kimsenin hayatını kurtarabilirdim. Clarice?"</p>

  <p class="calibre1">"Efendim?"</p>

  <p class="calibre1">"Buffalo Bill’in iki katlı bir evi var."</p>

  <p class="calibre1">Dr. Lecter ışığını söndürdü.</p>

  <p class="calibre1">Bir daha da konuşmadı.</p>
</body>
</html>
