<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><b class="calibre5">53</b><span class="calibre5">. BÖLÜM</span></h3>

  <p class="calibre1">Bayan Bimmel telefonu Starling'e uzattıktan sonra bebeği yerden aldı. Odadan çıkmadı.</p>

  <p class="calibre1">"Clarice Starling.”</p>

  <p class="calibre1">"Jerry Burroughs. Starling...”</p>

  <p class="calibre1">"Dinle Jerry, sanırım Buffalo Bill dikiş dikmeyi biliyor. Üçgenleri kesme nedeni - bir dakika - Bayan Bimmel bebeği mutfağa götürür müsünüz lütfen? Duyamıyorum. Teşekkür ederim... Jerry, adam dikiş biliyor. Aldığı o...”</p>

  <p class="calibre1">"Starling...”</p>

  <p class="calibre1">"Kimberly Emberg’den o üçgen deri parçalarını yaptığı elbiseyi genişletmek için kullandı. Ne dediğimi anladın mı? Usta biri. Terziler, yelkenciler, perdeciler ve mobilyacılar arasındaki suçlular taranabilir...”</p>

  <p class="calibre1">"Tamam tamam, şimdi Kimlik Teşhis Bölümüne bildireceğim. Şimdi sen dinle, her an çağırılabilirim. Jack sana haber vermemi istedi. Bir ad ve bir yer var elimizde şimdi. Rehine Kurtarma Ekibi Andrews'den havalandı. Jack telsizle durumu anlatıyor onlara.”</p>

  <p class="calibre1">"Nereye gidiyorlar?”</p>

  <p class="calibre1">"Chicago eteklerinde Calumet City’ye. Adamın adı Jame Gumb. John Grant adıyla da biliniyor. Beyaz, erkek, otuz dört yaşında, seksen beş kilo. Jack’a John Hopkins Hastanesinden haber geldi. Testlerinde bir transseksüelden nasıl ayırtedileceği hakkındaki raporun yararlı oldu. Herif üç yıl önce cinsiyet değiştirmek için başvurmuş. Reddedilince de bir doktoru dövmüş. Hopkins’de Grant adıyla Harrisburg’da bir pansiyonun adresi vardı. Polisler arabasının plaka numarasıyla iz sürdüler. On iki yaşındayken büyükannesiyle büyükbabasını öldürmüş, altı yıl Tulare Psikiyatri Hastanesinde yatmış. Hastane on altı yıl önce kapanınca devlet de onu salıvermiş. Çoktandır kayıp. Eşcinsellere saldırıyor. Harrisburg’da bir iki olaydan sonra yok olmuş.”</p>

  <p class="calibre1">"Chicago dedin. Nereden biliyorsun?”</p>

  <p class="calibre1">"Gümrükten. John Grant adı bazı belgelere geçmiş. İki yıl önce Surinam'dan gelen bir bavul içinde canlı pupa mı, krizalit mi ne derler ondan varmış. Bavul Calumet’de - iyi dinle -‘Bay Post’ adlı bir işyerinde John Grant adına gönderilmiş. Deri eşya mağazası. Dikiş konusu burada geçerli olabilir yani. Bunu şimdi Chicago ve Calumet’e ileteceğim. Grant'ın ya da Gumb'ın ev adresi yok henüz, ama sona iyice yaklaştık artık.”</p>

  <p class="calibre1">"Fotoğraf var mı?”</p>

  <p class="calibre1">"Sacramento' Emniyetinden çocukluk fotoğrafları şimdilik. Pek işe yaramaz, on iki yaşındaymış o zaman. Ama yine de her tarafa fakslanıyor.”</p>

  <p class="calibre1">"Ben oraya gidebilir miyim?”</p>

  <p class="calibre1">"Hayır. Jack bunu soracağını söylemişti. Martin’i bulurlarsa Chicago'dan iki kadın şerifle bir hastabakıcı görevlendirildi bile. Zaten zamanında yetişemezdin, Starling.”</p>

  <p class="calibre1">"Ya adam çevresine barikat kurmuşsa? O zaman...”</p>

  <p class="calibre1">"Bekleme diye bir şey olmayacak. Bulduktan anda üzerine çullanacaklar. Crawford patlayıcı kullanılmasını onayladı. Herifin özel sorunları var, Starling. Daha önce de rehine durumları olmuş. Sacramento’da büyükannesini rehine almış, büyükbabasını öldürdükten sonra. Kadını önüne katıp dışarı çıkmış. Çocuk olduğu için ateş etmemişler. Kadını böbreklerinden vurmuş. Bunu yaptığında on iki yaşındaydı, unutma. Onun için pazarlığa falan vakit yok. Martin ölmüştür herhalde, ama talihimizin yaver gittiğini düşün. Henüz öldürmemiş de olabilir. Ama geldiğimizi görünce o zaman bile bile öldürür. Kendisi için önemsiz çünkü. O yüzden onu bulunca... bummm...”</p>

  <p class="calibre1">Oda çok sıcaktı ve bebek çişi kokuyordu.</p>

  <p class="calibre1">Burroughs hâlâ konuşuyordu. "Böcek dergileri abonman listelerinde, Bıçakçılar Derneğinde falan her iki ad da aranıyor. Sen Bimmel’i tanıyanları arıyorsun, değil mi?”</p>

  <p class="calibre1">"Evet.”</p>

  <p class="calibre1">"Savcılık eğer suç halinde yakalayamazsak tutunacak pek çok şeyimiz olmadığını söylüyor. Onu Martin’le birlikte yakalamamız gerek. Ya da kızı öldürmüşse onları birlikte gören tanıklar çıkarmak zorundayız. Bimmel’den vereceğin raporu kullanabiliriz sanıyorum...</p>

  <p class="calibre1">Starling, bu işin dün olmuş olmasını isterdim. Quantico’da başın dertte değil mi?”</p>

  <p class="calibre1">"Sanırım öyle.”</p>

  <p class="calibre1">"Herifi Chicago’da kıstırırsak senin büyük yardımın olmuş olacak. Quantico’dakilerin ne kadar kalın kafalı olduklarını bilirim ama bunu da görmeleri gerek. Jack seninle çıkacak heyete. Brigham da. Bunu bilmiş ol.”</p>

  <p class="calibre1">Starling evden çıktığında Chicago'dan tam 380 mil uzakta olduğunu düşündü. Yüzüne çarpan soğuk hava iyi gelmişti doğrusu.</p>

  <p class="calibre1">Çözüme bu kadar yakın olmak, işe yarayan bir fikri bir gün geç anlamak ve tutuklama yerinden uzakta olup okuldan da atılmak... Bunların hepsinde bir kayıp kokusu vardı. Starling zaten çoktandır Starling ailesinin talihinin iki yüz yıldır kötü gittiğini düşünürdü. Bütün Starling'ler zamanın sisleri arasında şaşkın ve yılgın dolaşmış durmuşlardı herhalde. İlk Starling'in ayak izleri bulunsaydı herhalde bir daire içinde dolaştığı görülürdü. Klasik yılgınların düşüncesiydi bu ama bunu asla kabul edemezdi.</p>

  <p class="calibre1">Adamı onun Dr. Lecter'den aldığı bilgiler sayesinde yakalarlarsa, bunun durumuna yardımcı olması gerekirdi. Biraz da böyle düşünmeliydi.</p>

  <p class="calibre1">Her ne olursa olsun, terzilik konusundaki o fikri kendini iyi hissetmesine neden oluyordu. Annesinin ve babasının anılarıyla cesaret bulmuştu. Crawford’un güvenini kazanmıştı. Bunlar her zaman saklayacağı değerli şeylerdi.</p>

  <p class="calibre1">Şu anda görevi Fredrica’yı ve Gumb’ın onu nasıl ele geçirdiğini düşünmekti. Buffalo Bili’in cinayetle suçlanması için tüm gerçekler gerekliydi.</p>

  <p class="calibre1">Fredrica’yı, çocukluğu ve gençliği boyunca buraya tıkılıp kaldığını döşün. Çıkış yolunu nerede arardı? Onun özlemleriyle Buffalo Bill’inkiler uyumlu muydu? Bu mu onları biraraya getirmişti?</p>

  <p class="calibre1">Starling derenin kenarında durdu.</p>

  <p class="calibre1">Hemen hemen her yerin bir anı vardır, ışığın açısının ve yoğunluğunun tam olduğu, en iyi göründüğü bir an. Bir yerde sıkışıp kaldın mı o zamanı öğrenir ve hevesle onu beklersin. Fell Sokağı ardındaki Licking deresinin de en iyi anı öğleden sonranın bu saati olmalıydı. Fredrica'nın hayale dalma anı bu muydu?</p>

  <p class="calibre1">Bay Bimmel’in sundurmasının altından plastik bir boru uzanıyordu. Bir gurultu duyuldu, borudan akan kanlı su yerdeki eski karları boyadı. Bimmel plastik bir torbayla kapıda göründü. Pantolonunun önünde kan lekeleri vardı.</p>

  <p class="calibre1">Starling’in baktığını görünce, "Güvercin yavrusu,” dedi. "Hiç güvercin yavrusu yedin mi?”</p>

  <p class="calibre1">Starling suya dönerek, "Hayır, ama kumru yemiştim,” dedi.</p>

  <p class="calibre1">"Bunlar için kurşun harcamak gerekmez.”</p>

  <p class="calibre1">"Bay Bimmel, Fredrica Calumet City’den ya da Chicago taraflarından kimseyi tanır mıydı?”</p>

  <p class="calibre1">Adam omuzlarını silkerek başını salladı.</p>

  <p class="calibre1">"Bildiğiniz kadarıyla hiç Chicago’ya gitmiş miydi?”</p>

  <p class="calibre1">"Bildiğiniz kadarıyla da ne demek oluyor? Benim kızım Chicago’ya gidecek de ben bilmeyeceğim... Olur şey mi bu? Benim haberim olmadan Columbus’a bile gitmemiştir.”</p>

  <p class="calibre1">"Terzilik yapan, dikiş diken erkek tanıdığı var mıydı acaba, mesela yelkenci falan...”</p>

  <p class="calibre1">"Fredrica herkese dikiş dikerdi. Annesi kadar ustaydı dikişte. Ama erkekleri bilmiyorum. Hanımlar için, mağazalar için dikiş dikerdi işte.”</p>

  <p class="calibre1">"En iyi arkadaşı kimdi, Bay Bimmel? En çok kiminle birlikte olurdu?”</p>

  <p class="calibre1">"Serseriler gibi dolaşmazdı o. Hep yapacak bir işi olurdu. Tanrı onu güzel değil ama çalışkan yaratmıştı.”</p>

  <p class="calibre1">"En iyi arkadaşı kimdi sizce?”</p>

  <p class="calibre1">"Stacy Hubka sanırım. Çocukluk arkadaşıydılar.”</p>

  <p class="calibre1">"Onu nerede bulabileceğimi biliyor musunuz?”</p>

  <p class="calibre1">"Stacy sigortada çalışırdı, herhalde hâlâ oradadır. Franklin Sigorta.”</p>

  <p class="calibre1">Starling ellerini ceplerine soktu, başı yerde, arabasına doğru yürüdü. Fredrica'nın kedisi üst kat penceresinden onu seyrediyordu.</p>

  <h3 class="calibre3" id="sigil_toc_id_43"><a class="calibre4" id="bookmark1"></a><b class="calibre5">54</b><span class="calibre5">. BÖLÜM</span></h3>

  <p class="calibre1">İnsan ne kadar batıya giderse FBI kimliği de o kadar hızlı bir tepki görürdü. Starling'in Washington'da bir kaş kalkışıyla karşılanacak kimliği Belvedere’de Franklin Sigorta Acenteliğinde Stacy Hubka’nın patronunun kesin ilgisini kazanmıştı. Adam Stacy’nin yerine telefona geçerek görüşmeleri için odasını onlara bıraktı.</p>

  <p class="calibre1">Stacy Hubka'nın toparlak bir yüzü vardı ve topuklu ayakkabılarla boyu bir altmıştı. Starling'in kendisine bakmadığı anlarda onu süzüyordu.</p>

  <p class="calibre1">"Stacy... sana Stacy diyebilirim, değil mi?”</p>

  <p class="calibre1">"Elbette.”</p>

  <p class="calibre1">"Stacy, bu işin Fredrica’nın başına nasıl geldiği hakkında senin ne düşündüğünü öğrenmek istiyorum. Bu adam Fredrica’yı nerede görmüş olabilir?”</p>

  <p class="calibre1">"Aklım yerinden çıktı. Derisi yüzülmüş, doğru mu? Siz onu gördünüz mü? Paçavraya dönmüş dediler. Sanki bir balonun havası boşaltılmış da...”</p>

  <p class="calibre1">"Stacy, Fredrica sana Chicago’dan ya da Calumet City’den birinden söz etmiş miydi?”</p>

  <p class="calibre1"><span class="calibre8">Calumet City. Stacy Hubka'nın başı üstündeki saat Starling’i kaygılandırıyordu. Rehine Kurtarma Ekibi oraya kırk dakikada giderse, daha on dakikaları var demek. Bir adres elde edebildiler mi acaba? Sen kendi işine bak.</span></p>

  <p class="calibre1">"Chicago mu? Hayır, biz bir kere Şükran Günü töreninde Chicago’da yürümüştük.”</p>

  <p class="calibre1">"Ne zaman?”</p>

  <p class="calibre1">"Sekizinci sınıfta, dokuz yıl önce yani. Bando oraya otobüsle gidip dönmüştü.”</p>

  <p class="calibre1">"Geçen ilkbaharda Fredrica kaybolduğunda ne düşündün?”</p>

  <p class="calibre1">"Bilmem ki.”</p>

  <p class="calibre1">"Bunu iik duyduğunda nerede olduğunu hatırlamaya çalış. Haberi nerede aldın? O anda ne düşündün?”</p>

  <p class="calibre1">"Onun kaybolduğu akşam Skip'le sinemadaydık, sonra Bay Toad’un oraya bir içki içmeye gittik, biz oradayken Pam Malavesi gelip Fredrica’nın kaybolduğunu söyledi. Skip de Houdini’nin bile Fredrica’yı kaybedemeyeceğini söyledi, sonra ne kadar bilgili olduğunu göstermek için herkese Houdini’nin kim olduğunu anlatmaya kalkıştı. Ben babasına kızmış olduğunu sandım. Evlerini gördünüz mü? Yaşanacak yer mi kuzum orası? Yani şimdi her neredeyse, olduğu yerden sizin orasını gördüğünüz için utandığından eminim. Siz olsanız kaçmaz mıydınız?”</p>

  <p class="calibre1">"Peki, onun biriyle kaçmış olabileceğini düşündün mü? Yanlış da olsa, böyle biri geldi mi aklına?”</p>

  <p class="calibre1">"Skip belki de birini bulduğunu söyledi ama Fredrica öyle bir kız değildi. Bir erkek arkadaşı vardı ama o da tarih olmuştu. Onuncu sınıftayken bandodan bir oğlan. Erkek arkadaş diyorum ama daha çok kızlar gibi kıkır kıkır güler, birlikte ders çalışırlardı. Skip onun eşcinsel olduğundan emindi. Fredrica ile de alay ederlerdi eşcinsel bir oğlanla çıktığı İçin.</p>

  <p class="calibre1">Ama oğlanla ablası bir trafik kazasında öldüler sonra, Fredrica'nın da başka erkek arkadaşı olmadı.”</p>

  <p class="calibre1">"Geri dönmeyince ne düşündün?”</p>

  <p class="calibre1">"Pam onu uzaylıların almış olacağını düşünüyordu, bilmiyorum, ama ben bunu her düşündüğümde çok korkuyordum. Ondan sonra geceleri Skip'le bile çıkmadım.”</p>

  <p class="calibre1">“Onun Jame Gumb adında birinden söz ettiğini duymuş muydun? Ya da John Grant?” “Hımm... hayır.”</p>

  <p class="calibre1">“Senin bilmediğin bir arkadaşı olabilir miydi? Günün onu görmediğin saatleri yok muydu?”</p>

  <p class="calibre1">“Hayır. İnanın bana, arkadaşı olsaydı bilirdim. Hayır, hiç erkek arkadaşı yoktu.”</p>

  <p class="calibre1">“Peki eğer böyle biri olsaydı, bunu söylememesi mümkün müydü?”</p>

  <p class="calibre1">“Neden söylemesin ki?”</p>

  <p class="calibre1">“Alay edeceğinizden korkmuş olabilirdi.”</p>

  <p class="calibre1">“Biz mi alay edecektik? Yani okuldaki o kız kılıklı oğlanı anlattım diye mi?” Stacy kızardı. “Hayır. Onu asla incitmezdik. O oğlan öldükten sonra herkes onu kollardı, kimse üzmek istemezdi.”</p>

  <p class="calibre1">“Sen hiç Fredrica ile çalıştın mı, Stacy?”</p>

  <p class="calibre1">“Ben, o, Pam Malavesi ve Jaronda Askew yazları Ucuzluk Pazarında çalışırdık. Sonra Pam’la ben Richards'a başvurduk - iyi bir mağazadır - önce beni, sonra Pam'ı işe aldılar.</p>

  <p class="calibre1">Pam, Fredrica'ya sen de gel, bir tezgâhtara daha ihtiyaç var dedi bir gün. Fredrica geldi ama Bayan Burdine, ‘İyi ama Fredrica. bizim insanların aman ne iyi, ben de işte onun gibi olmak istiyorum diyecekleri bir insana ihtiyacımız var. Eğer kendine biraz çekidüzen verip zayıflarsan gel seni işe alayım, ama şu anda bir iş istiyorsan bazı düzeltme işlerimizi yapman için Bayan Lippman’la konuşurum,’ dedi. Çok tatlı bir sesle konuşuyordu ama onun böylesine bir cadı olduğunu hiç bilmiyordum.»</p>

  <p class="calibre1">“Demek Fredrica senin çalıştığın Richards mağazasının düzeltme işlerini yapıyordu?»</p>

  <p class="calibre1">“Çok kırılmıştı ama çalışmak da zorundaydı. Bayan Lippman’ın yetişemeyeceği kadar çok işi vardı, Fredrica da onun yanında çalışmaya başladı. Bayan Lippman herkese elbise dikerdi. Kadın emekliye ayrılınca kızı mı ne işe devam etmek istemedi, o zaman da bütün işler Fredrica’ya kaldı. İşte bütün yaptığı buydu. Benimle ve Pam’la buluşurdu, birlikte Pam’in evine gidip televizyonda 'Yalan Rüzgârı’nı seyrederdik, o hep işini de getirir, hem çalışır hem televizyona bakardı.”</p>

  <p class="calibre1">“Fredrica mağazada hiç çalıştı mı? Ölçü falan almak için? Müşterilerle ya da toptancılarla tanışmış mıydı?”</p>

  <p class="calibre1">“Bazen, ama çok değil. Ben her gün çalışmazdım.”</p>

  <p class="calibre1">“Bayan Burdine her gün çalışır mıydı? O bunu bilebilir mi?”</p>

  <p class="calibre1">“Sanırım.”</p>

  <p class="calibre1">“Fredrica hiç Chicago'dan ya da Calumet City’den Bay Post adlı bir şirkete dikiş diktiğini söylemiş miydi? Mesela deri ceketlere astar falan dikmek gibi bir iş?”</p>

  <p class="calibre1">“Bilemiyorum, Bayan Lippman'ın böyle bir müşterisi olmuş olabilir.”</p>

  <p class="calibre1">“Hiç Bay Post etiketini gördün mü? Richards’da bu marka var mıydı?”</p>

  <p class="calibre1">“Hayır.”</p>

  <p class="calibre1">“Bayan Lippman'ı nerede bulabilirim?”</p>

  <p class="calibre1">“Bayan Lippman öldü. Fredrica onun Florida’da öldüğünü söylemişti. Ben onu pek tanımazdım. Skip’le bazen Fredrica’yı almaya giderdik, o kadar işte. Ama isterseniz ailesiyle falan konuşun. Adresini yazarlım.”</p>

  <p class="calibre1">Starling’in bütün istediği Calumet City’den bir haber almakken bütün bunlar çok can sıkıcıydı. Kırk dakika dolmuştu. Rehine Kurtarma Ekibi inmiş olmalıydı. Saate bakmamak için oturuşunu değiştirerek sorguya devam etti.</p>

  <p class="calibre1">"Stacy, Fredrica elbiselerini nereden alırdı, o büyük beden Juno eşofmanını nereden aldı?”</p>

  <p class="calibre1">"Hemen hemen her şeyini kendisi dikerdi. Eşofmanı da Richards’dan aldı sanırım. Onlara dikiş diktiği için iskonto yaparlardı.”</p>

  <p class="calibre1">"Hiç yalnız büyük beden satan bir mağazadan alışveriş yapmış mıydı?”</p>

  <p class="calibre1">"Bakmak için her yere girerdik. Fredrica oralardan fikir kapmaya çalışırdı.”</p>

  <p class="calibre1">"Peki, böyle bir mağazada size hiç sataşan oldu mu, veya Fredrica birisinin orada kendisini gözetlediğini falan hissetmiş miydi?”</p>

  <p class="calibre1">Stacy br an tavana baktı, sonra başını İki yana salladı.</p>

  <p class="calibre1">"Stacy, Richards’a hiç kadın gibi giyinmiş erkekler gelir miydi?”</p>

  <p class="calibre1">"Hayır. Ama ben Skip'le Columbus'da br barda bir kere öylelerini görmüştüm.”</p>

  <p class="calibre1">"Fredrica da sizinle miydi?”</p>

  <p class="calibre1">"Hayır. Biz hafta sonu için gitmiştik.”</p>

  <p class="calibre1">"Fredrica ile gittiğiniz büyük beden mağazalarının adlarını yazar mısın? Hepsini hatırlayabilecek misin?”</p>

  <p class="calibre1">"Yalnız burada mı, yoksa hem burada hem Columbus’ta mı?”</p>

  <p class="calibre1">"Burada ve orada. Richards’ in adresini de yaz, Bayan Burdine ile konuşmak istiyorum.”</p>

  <p class="calibre1">"Peki. FBI ajanı olmak iyi bir şey mi?”</p>

  <p class="calibre1">"Öyle sanırım.”</p>

  <p class="calibre1">"Çok gezer misiniz? Yani buradan iyi yerlere çok gider misiniz?”</p>

  <p class="calibre1">"Kimi zaman gideriz.”</p>

  <p class="calibre1">"Her gün iyi giyinmek zorundasınız, değil mi?”</p>

  <p class="calibre1">"Eh, tabii.”</p>

  <p class="calibre1">"Peki, FBI ajanı nasıl olunur?”</p>

  <p class="calibre1">"Bunun için önce kolej bitirmek gerek, Stacy.”</p>

  <p class="calibre1">"O da çok pahalı bir iş.”</p>

  <p class="calibre1">"Öyle. Ama bazen burslar falan insana yardımcı oluyor. Sana broşür göndermemi ister misin?”</p>

  <p class="calibre1">"Evet. Düşünüyorum da, Fredrica bu işe girdiğimde benim için öyle mutlu olmuştu ki. O hiç büroda çalışmamıştı, bunun artık bir yere varmak olduğuna inanıyordu. Bu karton kapaklı dosyaları bir matah sanıyordu. Zavallıcık ne bilirdi ki!” Stacy’nin gözleri dolmuştu. Makyajını tazelemek zorunda kalmasın diye gözlerini açarak başını arkaya attı.</p>

  <p class="calibre1">"Listemi yapacak mısın?”</p>

  <p class="calibre1">"Masamda yapayım, yazı makinem ve telefon rehberim orada.” Kız başı hâlâ tavana çevrili olarak çıktı.</p>

  <p class="calibre1">Stacy Hubka odadan çıkar çıkmaz da Starling telefona sarılıp. Washington’u aradı.</p>

  <h3 class="calibre3" id="sigil_toc_id_44"><a class="calibre4" id="bookmark2"></a><b class="calibre5">55</b><span class="calibre5">. BÖLÜM</span></h3>

  <p class="calibre1">Tam o anda Michigan Gölünün güney ucunda yirmi dört kişilik sivil bir jet uçağı Illinois’de Calumet City’ye inmek üzere alçalmaya başladı.</p>

  <p class="calibre1">Rehine Kurtarma Ekibi komutanı Joel Randall kulaklıklarını çıkarıp konuşmaya başlamadan önce notlarına bir göz gezdirdi. Dünyanın en iyi SWAT ekibinin kendisininki olduğuna inanıyordu ve bunda da haklı olabilirdi. Adamlarından çoğu henüz ateş altında denenmemişlerdi ama test sonuçlarına göre bunlar iyinin de en iyisiydiler.</p>

  <p class="calibre1">"Beyler, aşağıda bizi iki sivil araç bekliyor: Narkotik Masasının bir çiçekçi kamyoneti ve bir de sıhhi tesisat kamyoneti. Vemon ve Eddie bu yüzden sivil giyineceksiniz. Eğer sersemletici elbombaları ardından harekete geçeceksek yüzlerinizin korunmasız olduğunu unutmayın.”</p>

  <p class="calibre1">Kapıya ilk yaklaşacak olan Vemon’la Eddie sivil giysilerinin altına ince bir zırh giyeceklerdi. Diğerleri tüfek ateşine dayanıklı sert zırhlı yelekler giymiş olacaklardı.</p>

  <p class="calibre1">"Bobby, her kamyonete bizim telsizlerden birer tane koymayı unutma da Narkotikçilere karışmayalım.”</p>

  <p class="calibre1">Narkotik Masası baskınlarda UHF, FBI ise VHF bantlarını kullanırdı. Geçmişte bu yüzden bazı sorunlar çıkmıştı.</p>

  <p class="calibre1">Randall kulaklığından Calumet’ten son haberleri dinliyordu. Mikrofonu eliyle kapatarak adamlarına döndü.</p>

  <p class="calibre1">"Çocuklar, sonunda iki adrese kadar inebilmişler. Biz birini alıyoruz, diğerini de Chicago SWAT ekibi.”</p>

  <p class="calibre1">Pilot uçağı Lansing Kent Havaalanının terminalden en uzak köşesine indirdi. Onları motorları çalışan iki kamyonet bekliyordu.</p>

  <p class="calibre1">Çiçekçi kamyoneti yanında karşılandı ekip. Narkotik ekibinin komutanı Randail'a yüksek bir çelenge benzeyen bir şey verdi. Bu başı saksı gibi alüminyum kâğıdına sarılı, tutamağına yapraklar dolanarak çelenk havası verilmiş altı kiloluk bir balyozdu.</p>

  <p class="calibre1">"Bunu ilgili kişiye belki sen kendin takdim etmek istersin,” dedi. "Chicago’ya hoşgeldiniz.”</p>

  <h3 class="calibre3" id="sigil_toc_id_45"><a class="calibre4" id="bookmark3"></a><b class="calibre5">56</b><span class="calibre5">. BÖLÜM</span></h3>

  <p class="calibre1">Bay Gumb işe öğleden sonra başladı.</p>

  <p class="calibre1">Video filmini yaşlı gözlerle arka arkaya defalarca seyretmişti. Küçük ekranda annesi su kaydırağına tırmanıyor, sonra da havuza kayıyordu; bir daha tırmanıyor, bir daha kayıyordu, bir daha, bir daha. Jame Gumb’ın ağlamaktan görüşü bulanıklaşıyordu sanki havuzda kendisi varmış gibi.</p>

  <p class="calibre1">Karnı üstünde bir sıcak su torbası gurulduyordu; üzerinde yatarken küçük köpeğin karnı gurulduyormuş gibi.</p>

  <p class="calibre1">Daha fazla dayanamayacaktı, bodrumdaki o şey sevgili köpeğini tutsak almıştı, onu tehdit ediyordu. Değerlim acılar içindeydi. Köpeği yaralamadan o şeyi öldürebilir miydi bilemiyordu, ama denemek zorundaydı. Hem de şimdi.</p>

  <p class="calibre1">Elbiselerini çıkarıp bornozunu giydi; bir deri yüzmeyi hep yeni doğmuş gibi çıplak ve kanlar içinde bitirirdi.</p>

  <p class="calibre1">İlaç dolabından kedi tırmaladığı zaman Değerlim’e sürdüğü merhemi aldı. Veterinerin dişleriyle yaralı bir yerini kaşımasını önlemek için verdiği plastik yakalığı aldı. Bodrumda kırık küçük ayağı için kullanacağı demir levhalar vardı. Bir de o aptal şey ölmeden önce sevgilisine bir zarar verecek olursa acısını gidermek için bir tüp de Sting-Eez aldı yanına.</p>

  <p class="calibre1">Kafaya dikkatle sıkılan bir kurşun; böylece sadece saçları feda etmiş olacaktı.</p>

  <p class="calibre1">Değerlim onun için o saçlardan daha önemliydi. Saçlar fedakârlıktı, köpeğin selameti için bir adaktı.</p>

  <p class="calibre1">Sessizce merdivenlerden aşağı, mutfağa. Terliklerini çıkarıp karanlık bodrum merdivenlerinden aşağı, basamakların gacırtısını önlemek İçin duvar dibine basarak.</p>

  <p class="calibre1">Işığı yakmadı. Aşağı inince sağa dönüp çalışma odasına girdi. Alışkın olduğu karanlıkta, ayaklarının altında zeminin değiştiğini hissederek yolunu buluyordu.</p>

  <p class="calibre1">Kolu bir kafese sürtününce öfkeli bir kelebeğin yumuşak sesini duydu. Dolap buradaydı işte. Kızılötesi fenerini bulup gözlüğünü taktı. Dünya yemyeşildi şimdi. Akvaryumların huzur verici gurultuları ve içlerinden buhar geçen boruların sıcak hışırtısı arasında bir an durdu. Karanlığın efendisi, karanlıklar kraliçesi.</p>

  <p class="calibre1">Havada serbest uçan kelebekler gözleri önünde yeşil parıltılı izler bırakıyor, incecik tüylü kanatlan karanlığı okşarcasına hareket ederken yüzünden hafif bir esinti geçiyordu.</p>

  <p class="calibre1">Python marka tabancasını kontrol etti. .38’lik özel kurşun sürülmüştü namluya. Kafatasına girdiği anda genişleyip ani ölüm sağlardı bu kurşunlar. Ateş ettiğinde o şey ayakta ise ve tam tepesinden ateş ederse kurşun bir Magnum gibi tepeden girip çeneden çıktıktan sonra bir daha göğüse girip parçalamazdı.</p>

  <p class="calibre1">Ayak parmaklarıyla yaşlı tahtaları kavrayarak, çok dikkatli ve sessiz adımlarla yürüdü. Kuyulu odanın kum zemininde ses çıkarmadan. Sessiz ama çok da yavaş değil. Kuyunun dibindeki köpeğin onun kokusunu almasından önce davranmak gerekiyordu.</p>

  <p class="calibre1">Kuyunun tepesi yeşildi, taşlar ve aralarındaki harç, tahta kapağı çok net görünüyordu. Işığı tut ve eğil. İşte oradaydılar. Dev bir karides gibi yan yatmıştı. Uyuyordu belki. Değerlim de onun vücuduna yapışmıştı, o da uyuyor olmalıydı, ne olur ölmüş olmasındı.</p>

  <p class="calibre1">Baş açıktaydı. Enseden bir kurşun... saçları da kurtarmış olurdu. Ama bu çok rizikoluydu.</p>

  <p class="calibre1">Bay Gumb deliğin üzerine eğilip aşağı baktı. Tabancanın namlusunu kızılötesi ışık fenerinin gösterdiği yere doğrult. Saçın alnıyla birleştiği noktaya.</p>

  <p class="calibre1">Koku ya da gürültü, hangisi bilemiyordu ama Değerlim yerinde doğrulmuştu. Catherine Baker Martin küçük köpeği hemen kavrayıp örtünün altına çekti. Şimdi örtünün altında iki kabarıklık vardı, hangisinin köpek hangisinin Catherine olduğunu söylemeye imkân yoktu. Kızilötesi ışıkta derinlik algılaması da bozulmuştu. Catherine'i seçemiyordu.</p>

  <p class="calibre1">Ama Değerlim’in sıçradığını görmüştü. Bacağı kırık değildi o halde. Bir şey daha öğrenmişti: Catherine Baker Martin de köpeği incitmeyecekti. Rahatlamıştı şimdi. Bu paylaştıkları duygu sayesinde şimdi onu bacaklarından vururdu ve bacağını tutmak için ellerini indirince de, lanet kafasını uçuruverirdi. Artık fazla bir titizlik göstermesine gerek kalmamıştı.</p>

  <p class="calibre1">Bunun üzerine bodrumun bütün ışıklarını yakıp depodan da projektörünü aldı. Artık kendine hakimdi; mantıklı düşünüyordu; çalışma odasından geçerken borulara bir şey takılıp tıkanmaması için muslukları açmayı bile düşünebildi.</p>

  <p class="calibre1">Elinde projektörle merdivenin yanından geçerken birden kapı çalındı.</p>

  <p class="calibre1">Zil sesi üzerine bunun ne olduğunu anlamak için durup düşünmesi gerekti. Zil çalınmayalı yıllar olduğu için çalışıp çalışmadığını bile bilmiyordu. Hem yukardan hem aşağıdan işitilmesi için merdiven boşluğuna yerleştirilen üzeri toz kaplı kutu zır zır ötüyordu. Gumb zile bakarken titreşimden tozların havada uçuştuğunu gördü. Biri ön kapının eski zil düğmesine basıyordu.</p>

  <p class="calibre1">Giderlerdi nasıl olsa.</p>

  <p class="calibre1">Projektörün fişini prize soktu.</p>

  <p class="calibre1">Gitmediler.</p>

  <p class="calibre1">Kuyudaki şey duyamadığı bir şeyler söylüyordu. Zil ise durmadan çalmaktaydı, sanki biri parmağını düğmeye bastırmış da çekmiyormuş gibi.</p>

  <p class="calibre1">En iyisi yukarı çıkıp pencereden bakmaktı. Uzun namlulu Python’u bornozun cebine sığmadığı için tezgâhın üstüne bıraktı.</p>

  <p class="calibre1">Zil sesi kesildiğinde merdivenin yarısına kadar çıkmıştı. Sessizlik. Yine de bir kez bakacaktı. Mutfaktan geçerken arka kapının yumruklanmasıyla korkudan havaya sıçradı. Arka kapının yanındaki kilerde dolu bir tüfek vardı.</p>

  <p class="calibre1">Bodrum kapısı kapalıyken aşağıdan çığlık çığlığa bağırsalar bile yukarıdan duyulmazdı.</p>

  <p class="calibre1">Kapı yine yumruklanıyordu. Zinciri çekmeden bir parmak aralayıp baktı.</p>

  <p class="calibre1">"Ön kapının zilini çaldım ama açan olmadı,” dedi Clarice Starling. "Bayan Lippman'ın ailesini arıyordum, acaba bana yardımcı olabilir miydiniz?”</p>

  <p class="calibre1">Bay Gumb, "Burada oturmuyorlar,” diyerek kapıyı kapattı. Tam merdiven başına varmıştı ki, yumruklama bu kez daha gürültüyle başladı.</p>

  <p class="calibre1">Yine zinciri çekmeden kapıyı araladı.</p>

  <p class="calibre1">Genç kadın aralıktan bir kimlik gösteriyordu. FBI kimliği. "Özür dilerim, ama sizinle konuşmam gerek. Bayan Lippman'ın ailesini bulmak istiyorum. Bir zamanlar burada oturduğunu biliyorum. Lütfen yardım edin bana.”</p>

  <p class="calibre1">"Bayan Lippman yıllar önce öldü. Bildiğim kadarıyla akrabası falan da yoktu.”</p>

  <p class="calibre1">"Peki, bir avukat ya da bir muhasebeci falan? Onun işlerini bilen biri de olabilir. Siz kendisini tanır mıydınız?”</p>

  <p class="calibre1">"Şöyle böyle. Sorun nedir?”</p>

  <p class="calibre1">"Ben Fredrica Bimmel'in ölümünü soruşturuyorum. Siz kimsiniz?”</p>

  <p class="calibre1">"Jack Gordon”</p>

  <p class="calibre1">"Bayan Lippman'ın yanında çalıştığı sırada Fredrica Bimmel'i tanır mıydınız?”</p>

  <p class="calibre1">"Hayır. İriyarı, şişman biri miydi? Görmüş olabilirim, ama emin değilim. Kabalık etmek istemedim, ama uyuyordum... Bayan Lippman'ın bir avukatı vardı, kartı hâlâ bir yerlerde olabilir, bir arayayım, içeri buyurmaz mısınız? Donuyorum, ayrıca kedim de her an dışarı kaçabilir.”</p>

  <p class="calibre1">Adam mutfağın köşesindeki masanın gözlerine bakındı. Starling kapı içine girip not defterini çıkardı.</p>

  <p class="calibre1">"Feci bir olay,” dedi adam. "Düşündükçe hâlâ titrerim. Birini yakalayacaklar mı acaba?”</p>

  <p class="calibre1">"Henüz değil, ama çalışıyoruz, Bay Gordon. Bayan Lippman öldükten sonra burasını siz mi aldınız?”</p>

  <p class="calibre1">"Evet.” Gumb sırtı Starling'e dönük olarak masanın önünde eğildi. Bir çekmece çekip içini karıştırdı.</p>

  <p class="calibre1">"Burada kalmış belge falan var mıydı?”</p>

  <p class="calibre1">"Hayır, hiçbir şey yoktu. FBI ne düşünüyor? Buradaki polisin bir şey bildiği yok. Ellerinde bir eşkâl ya da parmakizi falan var mı?”</p>

  <p class="calibre1">Bay Gumb'ın bornozunun kıvrımları arasından bir kurukafa kelebeği süzüldü. Sırtının ortasında, tam kalbinin olduğu yerde durup kanatlarını açtı.</p>

  <p class="calibre1">Starling defterini çantasına soktu.</p>

  <p class="calibre1"><span class="calibre8">Bay Gumb. Tanrıya şükürler olsun ki, pardesümün önü açık. Buradan çıkıp bir telefon bulmalıyım. Olamaz. FBI'dan olduğumu biliyor. Onu gözümün önünden ayırdığım an gidip kızı öldürür. Telefonu. Burada değil, nerede olduğunu sorayım. Bağlantı kurunca da üzerine atlarım. Yere yatırır, polislerin gelmesini beklerim. Evet, bunu yapmalı. Dönüyor işte.</span></p>

  <p class="calibre1">"İşte numarası.” Adamın elinde bir kartvizit vardı.</p>

  <p class="calibre1">Alayım mı? Hayır.</p>

  <p class="calibre1">"Çok güzel, teşekkür ederim. Bay Gordon acaba telefonunuzu kullanabilir miydim?”</p>

  <p class="calibre1">Bay Gumb kartı maşaya bırakırken birden kelebek uçtu. Arkasından çıktı, başının üstünden geçti ve musluğun üstündeki dolaba kondu.</p>

  <p class="calibre1">Bay Gumb kelebeğe baktı. Ama kadın bakmayınca, gözlerini bir an bile kendi üstünden ayırmayınca, durumu anladı.</p>

  <p class="calibre1">Gözgöze geldiler ve birbirlerini tanıdılar.</p>

  <p class="calibre1">Bay Gumb başını hafifçe yana eğdi. Gülümsedi. "Kilerde kordonsuz bir telefon var, gidip alayım.”</p>

  <p class="calibre1"><span class="calibre8">Hayır! Şimdi yap!</span> Starling tabancasına uzandı ve daha önce dört bin kez yaptığı gibi bir anda çekip iki eliyle tutarak adamın göğsüne doğrulttu.</p>

  <p class="calibre1">"Kıpırdama!”</p>

  <p class="calibre1">Bay Gumb dudaklarını büzdü.</p>

  <p class="calibre1">"Haydi. Eller yukarı. Ağır ağır.”</p>

  <p class="calibre1"><span class="calibre8">Onu dışarı çıkar, masa aramızda kalsın, öne doğru yürümeye zorla. Sokağın ortasında yüzüstü yatır ve kimliğini göster.</span></p>

  <p class="calibre1">"Bay... Bay Gumb, tutuklandınız. Ağır ağır sokağa doğru yürümenizi istiyorum.”</p>

  <p class="calibre1">Ama adam yürüyüp odadan çıktı. Elini cebine uzatsaydı ya da bir silah falan görseydi Starling ateş edebilirdi. Oysa sadece yürüyüp çıkmıştı odadan.</p>

  <p class="calibre1">Starling onun bodrum merdivenlerinden indiğini duydu, masanın çevresini dolanıp merdiven başına geldi. Adam yok olmuştu, merdivenler aydınlık ve boştu. <span class="calibre8">Tuzak.</span> Merdivende tam bir hedef oluştururum.</p>

  <p class="calibre1">Bodrumdan kâğıt inceliğinde bir çığlık duyuldu.</p>

  <p class="calibre1">Catherine Martin bir çığlık daha attı, öldürüyor kızı. Starling bir eliyle tırabzana tutunup silahını tutan elini ileri uzatarak inmeye başladı. Aşağıdaki iki açık kapıyı kollarken başıyla birlikte kolu da iki yana gidip geliyordu.</p>

  <p class="calibre1">Bodrum ışıklar içinde. Kapılardan birine arkasını dönmeden ötekinden içeri giremezdi. Acele et öyleyse. Çığlığa doğru sola. Zemini kum kuyulu odanın kapısında iri iri açıldı gözleri. Saklanacak tek yer kuyunun arkasıydı. Tabanca iki elinde, kolları dimdik ilerde, tetiğe hafifçe bastırarak, sırtını duvara sürterek yan yan ileri. Kuyunun arkasında kimse yoktu.</p>

  <p class="calibre1">Kuyudan ince bir duman gibi kısık bir çığlık. Bir de köpek iniltisi. Starling gözlerini kapıdan ayırmadan kuyuya yaklaştı, kenarından aşağı baktı. Kızı gördü, bakışlarını kapıya kaldırdı, yine aşağı bakıp eğitimini gördüğü şeyi yaptı. Rehineyi sakinleştirmek.</p>

  <p class="calibre1">"FBI, kurtuldun.”</p>

  <p class="calibre1">"Bok kurtuldum! Tabancası var. Çıkarın beni buradan! Çıkarın!”</p>

  <p class="calibre1">"Catherine, kurtuldun artık. Bağırma. Onun nerede olduğunu biliyor musun?”</p>

  <p class="calibre1">"Çıkarın beni buradan! Nerede olursa olsun umurumda bile değil! Çıkarın beni buradan?”</p>

  <p class="calibre1">"Çıkartacağım. Sakin ol. Bana yardım et. Sus ki sesini duyayım. O köpeği de sustur.”</p>

  <p class="calibre1">Kuyunun ardından kapıya bakarken soluğu taşların üstünden toz kaldırıyordu.</p>

  <p class="calibre1">Gumb'ın nerede olduğunu bilmeden yardım getirmek için Catherine'i bırakıp gidemezdi. Kapıya yaklaşıp arkasına sığındı. Merdiven başıyla ötesindeki çalışma odasının bir kısmını görebiliyordu.</p>

  <p class="calibre1">Ya Gumb'ı bulurdu ya da kaçtığından emin olurdu veya Catherine’i kendisiyle birlikte alıp çıkardı. Başka seçeneği yoktu.</p>

  <p class="calibre1">Omuz üzerinden kuyulu odaya hızlı bir bakış.</p>

  <p class="calibre1">"Catherine. Catherine. Merdiven var mı buralarda?”</p>

  <p class="calibre1">"Bilmiyorum. Ben uyandığımda buradaydım. Kovayı aşağı iple sallandırıyordu.”</p>

  <p class="calibre1">Duvar kirişinde küçük bir elvinci vardı. Ama ipi yoktu.</p>

  <p class="calibre1">"Catherine, seni oradan çıkarmak için bir şey bulmalıyım. Yürüyebiliyor musun?”</p>

  <p class="calibre1">"Evet. Sakın beni bırakma.”</p>

  <p class="calibre1">"Bir anlık odadan çıkacağım.”</p>

  <p class="calibre1">"Beni burada bırakma ulan orospu, annem canına okur senin...”</p>

  <p class="calibre1">"Catherine, sus. Sen bağırınca bir şey duyamıyorum. Kendini kurtarmak için sus, anladın mı?” Sonra yüksek sesle: "Öteki memurlar da şimdi burada olurlar. Onun için sus artık. Seni orada bırakmayacağız.”</p>

  <p class="calibre1">Adamın bir ipi olmalıydı. Nerede ama? Git bak.</p>

  <p class="calibre1">Starling bir hamlede merdivenin önünden geçip çalışma odasına girdi. Kapının yanından süzülürken şöyle bir bakındı çevresine. Sonra akvaryumların, evyelerin, kafesin yanından geçti. Odada kelebekler uçuşuyordu.</p>

  <p class="calibre1">Odanın ötesindeki aydınlık koridora yaklaşıyordu. Arkasında buzdolabı çalışmaya başlayınca aniden dönerek çömeldi, tetiğe basarken parmağını çekti. Koridor boştu, öteki uçta stüdyo ışıklar içindeydi. Koridorda bir koşu, kapalı bir kapının önünden geçmekle oynanan kumar ve stüdyo odasının kapısı. Oda sarı meşe ve beyazlarla kaplı. Her mankenin manken olduğundan, aynadaki her yansımanın manken olduğundan emin ol. Aynadaki tek hareket senin kendi hareketin.</p>

  <p class="calibre1">Büyük dolap açık ve boştu. Uzak köşedeki kapı karanlığa açılıyordu, ötesinde bodrum vardı. Ne bir ip ne bir merdiven. Stüdyonun ötesi de karanlık. Starling bodrumun karanlık bölümüne açılan kapıyı kapattı, kolu altına bir iskemle sıkıştırıp dikiş makinesini itti. Adamın bodrumun bu bölmesinde olmadığından emin olsa bir telefon bulmak için yukarıya çıkmayı göze alabilirdi.</p>

  <p class="calibre1">Koridora, önünden geçtiği kapıya döndü. Menteşelerin aksi tarafa geç, bir hamlede ardına kadar aç. Kapı arkaya çarpıp kapandı, arkasında kimse yoktu. Eski bir banyo. İpler, çengeller, bir askı. Catherine'i mi çıkarmalı, telefona mı gitmeli? Catherine kuyunun dibinde kaza kurşunuyla vurulamazdı. Ama Starling ölürse Catherine de ölürdü. Catherine'i de alıp telefonu ara.</p>

  <p class="calibre1">Starling bânyoda pek fazla kalmak istemiyordu. Adam kapının önünde belirip kalbura çevirebilirdi onu. İki yanına baktıktan sonra ipi almak için içeri daldı. Odada büyük bir küvet vardı. İçi hemen hemen tepeleme sert kızıl alçıyla dolu. Alçıdan bir el ve bilek uzanmıştı. El kararmış, kurumuştu, tırnakları pembe boyalıydı. Bilekte İnce bir saat vardı. Starling her şeyi bir anda görüyordu: ipi, küveti, eli ve saati.</p>

  <p class="calibre1">Işıklar söndüğü anda gördüğü son şey saatin saniye göstergesinin kıpırtısıydı.</p>

  <p class="calibre1">Starling'in kalbi kollarını ve göğsünü sarsacak kadar şiddetle atmaya başladı. Başdöndürücü karanlık. Bir şeye dokunma ihtiyacı. Küvetin kenarı. Banyodan çık. Kapıyı bulursa yaylım ateşine tutar içersini. Ardında saklanacak hiçbir şey yok. Tanrım, dışarı çıkayım. Çömelerek dışarı koridora çık. Bütün ışıklar mı söndü? Hepsi. Sigorta kutusundan söndürmüş olmalı. Sigorta kutusu nerede olabilir? Merdivenin yakınında. Çoğunlukla öyledir, öyleyse o yandan gelecek demek. Ama benimle Catherine arasında olacak.</p>

  <p class="calibre1">Catherine Martin yine bağırıyordu.</p>

  <p class="calibre1">Burada mı beklemeli? Sonsuza kadar beklemek mi? Gitti belki de. Yardım gelmediğinden emin olamaz. Olur elbette. Ama çok geçmeden kaybolduğumu anlarlar. Bu gece. Merdiven çığlıkların geldiği yanda. Haydi.</p>

  <p class="calibre1">Starling sessizce, omzu duvara sürtünerek, bir eli ileri uzanmış, tabancası bel hizasında, öne doğru yürüdü. Şimdi çalışma odasındaydı Çevresinde boşluk hissediyordu. Açık oda. Çömel, kollarını ileri uzat, tabancayı iki elinle tut. Tabancanın tam olarak nerede olduğunu biliyorsun. Göz hizasının hemen altında. Dur ve dinle. Baş, gövde ve kollar bir tankın kulesi gibi dönüyor. Dur, dinle.</p>

  <p class="calibre1">Mutlak karanlıkta buhar geçen boruların fısıltısı; damlayan su sesi.</p>

  <p class="calibre1">Burnunda bir keçi kokusu.</p>

  <p class="calibre1">Catherine'in çığlıkları.</p>

  <p class="calibre1">Bay Gumb gözünde gözlüğüyle duvara yaslanmış duruyordu. Kadının kendisine çarpmasına olanak yoktu, aralarında masa vardı. Kızılötesi ışınını kadının üstünde dolaştırdı. İşine yaramayacak kadar zayıftı. Mutfakta gördüğü saçlarını hatırladı; müthiş saçları vardı. Bir dakikalık bir iş. Olduğu gibi yüzüp kendi başına geçirirdi. O durumda kuyuya eğilip aşağıdaki o şeye, "Sürpriz!” derdi.</p>

  <p class="calibre1">Kadının sessizce yürümeye çalışmasını seyretmek çok eğlenceliydi. Kalçası evyelere dayanıyordu şimdi, tabancasını uzatmış çığlıklara doğru sürünüyordu. Onu uzun bir süre avlamak çok keyifli olmalıydı; daha önce silahlı birini hiç avlamamıştı. Gerçekten çok eğlenecekti. Ama ne yazık ki buna zamanı yoktu.</p>

  <p class="calibre1">Üç metreden tam suratına bir kurşun yerleştirebilirdi. Şimdi.</p>

  <p class="calibre1">Gumb tabancasını kaldırırken karşısındaki gölge birden bulanıklaştı, yemyeşil bir çiçek gibi açtı ve tabancası elinden fırladı, sırtüstü yere devrildiğinde ışıklar yanmış gibi oldu, tavanı gördü. Starling yerdeydi, gözleri kamaşmış, silâh seslerinden kulakları sağırlaşmıştı. Her ikisi de sağır olmuştu. Starling karanlıkta boş kovanları boşalttı, şarjörü sürdü. Dört el ateş etmişti, iki ve iki. Adamsa bir kez ateş etmişti. Kıpırdamadan bekledi sonra: O duymaya başlamadan hareket edebilir miydi?</p>

  <p class="calibre1">Starling yattığı yerden duyduğu sese doğru ateş etti. Adamın şimdi yanlış yöne ateş edeceğini ve namludan çıkan ateşle yerini belli edeceğini umdu. Duymaya başlamıştı şimdi, kulakları çınlıyordu ama duyuyordu.</p>

  <p class="calibre1">Neydi o ses? Islık mı? Fokurdayan bir çaydanlık gibi, ama kesintili, Neydi bu? Soluma gibi. Ben miyim yoksa? Hayır. Soluğu yerden yüzüne yansıyordu. Dikkatli ol, burnuna toz kaçıp aksırma. Soluma bu. Bir göğüs yarası. Göğsünden vurulmuş, isabet ettirmişti o halde. Ne yapmalı şimdi? Bekle. Bırak kan kaybetsin. Bekle.</p>

  <p class="calibre1">Starling’in çenesi acıyordu. Dokunmadı ama, kan varsa elinin kayganlaşması doğru olmazdı.</p>

  <p class="calibre1">Kuyudan inleme sesi geldi yine. Catherine konuşuyor, ağlıyordu. Starling’in beklemesi gerekliydi. Catherine’e karşılık veremezdi. Ne kıpırdayabilir ne de konuşabilirdi.</p>

  <p class="calibre1">Bay Gumb'ın görünmez ışığı tavana çevriliydi. Oynatmaya çalıştı ama başaramadı. Başını da kıpırdatamıyordu. Tavandan geçen büyük bir Malezya Luna kelebeği ışığı yakaladı, izleyerek fenerin üstüne kondu. Tavanda dev boyutlarda titreyen kanatlarının gölgesini sadece Bay Gumb görebiliyordu.</p>

  <p class="calibre1">Starling Bay Gumb'ın karanlıktaki o emme sesini bastıran sesini duydu. "Bu kadar... güzel... olmak... nasıl bir... şey?”</p>

  <p class="calibre1">Sonra başka bir ses. Bir hırıltı, takırtı ve ardından ıslık sesinin kesilmesi</p>

  <p class="calibre1">Starling o sesi de biliyordu. Daha önce bir kere daha hastanede, babası ölürken duymuştu.</p>

  <p class="calibre1">Eliyle masanın kenarını yakalayıp ayağa kalktı. Sonra Catherine’in sesinin geldiği yönde yürüdü, merdiveni buldu ve karanlıkta yukarı çıktı</p>

  <p class="calibre1">Mutfak çekmecesinde bir mum vardı. Onu yakarak merdivenin yanında sigorta kutusunu buldu ve ışıklar yanınca birden irkildi. Adamın oraya gelip ışıkları söndürebilmesi ve arkasından gelebilmesi için bodrumun bir çıkışı daha olmalıydı.</p>

  <p class="calibre1">Starling adamın öldüğünden emin olmak zorundaydı. Gözleri ışığa alışana kadar bekledikten sonra çalışma odasına döndü. Adamın masanın altından uzanan çıplak ayaklarını görebiliyordu. Gözlerini tabancanın yanındaki elden ayırmadan yürüdü ve tabancaya bir tekme savurdu. Adamın gözleri açıktı. Göğsünün sağ tarafından vurulmuştu, ölüydü. Üzerinde dolabından aldığı bazı eşyaları olduğu için Starling fazla, bakamadı.</p>

  <p class="calibre1">Musluğa gidip ellerini yıkadı, yüzüne birkaç avuç su attı. Kan falan yoktu yüzünde. Kelebekler lambaların çevresindeki ızgaralara çarpıp duruyorlardı. Cesedin yanından dolanıp adamın tabancasını aldı sonra.</p>

  <p class="calibre1">Kuyunun başına gelince, "Catherine, adam öldü,” dedi. "Artık sâna bir şey yapamaz. Ben şimdi yukarı gidip telefon... ”</p>

  <p class="calibre1">"Hayır! Çıkar beni buradan! Çıkar beni! Çıkar!”</p>

  <p class="calibre1">"Bak, sana öldü diyorum. İşte tabancası. Hatırladın mı? Ben şimdi polise ve itfaiyeye telefon edeceğim. Seni çıkarmaya kalkışırsam düşüp bir yerini kırmandan korkuyorum. Onları çağırır çağırmaz da buraya gelip seninle bekleyeceğim. Tamam mı? O köpeği de sustur artık. Tamam mı?”</p>

  <p class="calibre1">Yerel televizyon ekipleri itfaiyeden hemen sonra ve Belvedere polisinden önce geldiler. Işıklara sinirlenen itfaiye amiri televizyoncuları evin içinden kovaladıktan sonra Catherine Martin’i kuyudan çıkarmak için bir tertibat kurdu. Bir itfaiye eri kuyuya inerek kızı kurtarma sandalyesine oturttu. Catherine yukarı köpekle çıktı ve hayvanı cankurtaranda da elinden bırakmadı.</p>

  <p class="calibre1">Ancak köpek hastaneye alınmayınca İtfaiye erlerinden biri hayvanı alıp evine götürdü.</p>

  <h3 class="calibre3" id="sigil_toc_id_46"><a class="calibre4" id="bookmark4"></a><b class="calibre5">57</b><span class="calibre5">. BÖLÜM</span></h3>

  <p class="calibre1">Washington Ulusal Havaalanında Columbus’tan sabahın erken saatinde gelen uçağı karşılamak için elli kişi kadar toplanmıştı. Bunlardan çoğu akrabalarını karşılıyorlardı ve hepsi de ayakta uyuyor gibiydiler.</p>

  <p class="calibre1">Kalabalığın arasındaki Ardelia Mapp uçaktan inen Starling’e uzaktan bakma fırsatını yakalamıştı. Starling’in yüzü bembeyazdı, gözlerinin altı morarmıştı. Yanağında barut izleri vardı. Starling, Mapp’ı gördü, kucaklaştılar.</p>

  <p class="calibre1">"Eşyan var mı?”</p>

  <p class="calibre1">Starling başını iki yana salladı.</p>

  <p class="calibre1">"Jeff dışarıda arabada. Haydi eve gidelim.”</p>

  <p class="calibre1">Jack Crawford da dışarıdaydı, arabasını kamyonetin arkasına park etmişti. Bütün gece Bella’nın akrabalarını ağırlamıştı.</p>

  <p class="calibre1">"Ben...” diye söze başladı. "Ne yaptığını biliyor musun? Turnayı gözünden vurdun, çocuk.” Kızın yanağına dokundu. "Bu ne?”</p>

  <p class="calibre1">"Yanmış barut Doktor bir iki gün sonra kendiliğinden geçer dedi. Çıkarmaya çalışmaya değmezmiş.”</p>

  <p class="calibre1">Crawford kızı kucakladı, kısacık bir an göğsüne bastırdı, sonra alnından öptü. "Yaptığının ne olduğunu biliyor musun gerçekten? Haydi evine git de uyu şimdi. Sabaha konuşuruz.”</p>

  <p class="calibre1">Starling ile Mapp yeni gözetleme kamyonetinin arkasındaki rahat koltuklara oturdular.</p>

  <p class="calibre1">Starling’in gözleri kapalıydı. Bir iki mil sonra Mapp arkadaşının dizini dürtükledi. İki şişe kokakola açmıştı. Birini Starling’e uzatıp cebinden küçük bir şişe viski çıkardı.</p>

  <p class="calibre1">Kolalarından birer fırt çekip yerine viski doldurdular, sonra parmaklarıyla şişenin ağzını kapatıp salladıktan sonra köpüren içkiyi yudumladılar.</p>

  <p class="calibre1">"Ohhh,” dedi Starling.</p>

  <p class="calibre1">"Orayı kirletmeyin sakın,” diye Jeff önden uyardı.</p>

  <p class="calibre1">"Sen merak etme.” dedi Mapp. Starling’e döndü. "Nasılsın Starling?”</p>

  <p class="calibre1">"Ardelia, doğrusunu istersen, bilmiyorum.”</p>

  <p class="calibre1">"Tekrar dönecek misin oraya?”</p>

  <p class="calibre1">"Belki de gelecek hafta bir günlüğüne, ama umarım gitmek zorunda kalmam.</p>

  <p class="calibre1">Columbus savcısı geldi Belvedere polisiyle konuşmak için. İfademi verdim.”</p>

  <p class="calibre1">"Burada iyi haberler var. Senatör Martin akşam boyunca Bethesda Hastanesinden aradı durdu. Catherine’i oraya kaldırdıklarını biliyor muydun? İyiymiş. Herif bir şey yapmamış kıza. Okulu da merak etme. Crawford ve Brigham telefon ettiler. Krendler şikâyetini geri almış. Yarın sabah sekizde sınava girmek zorunda da değilsin. Senin sınavın Pazartesi, hemen ardından da beden testin var. Hafta sonu çalışırız.”</p>

  <p class="calibre1">Ouantico’ya gelmeden şişeyi bitirip yol kenarında bir çöp sepetine atmışlardı.</p>

  <p class="calibre1">"Smithsonian’dan Dr. Pilcher üç kere telefon etti. Ettiğini sana söyleyeceğime de söz verdirdi bana.”</p>

  <p class="calibre1">"Doktor değil o.”</p>

  <p class="calibre1">"Onun için bir şeyler düşünüyor musun?”</p>

  <p class="calibre1">“Olabilir. Şimdiden bilemem.”</p>

  <p class="calibre1">“Pek eğlenceli birine benziyor. Ben artık bir erkeğin en iyi meziyetinin eğlendiricilik olduğuna karar verdim. Paranın dışında tabii.”</p>

  <p class="calibre1">Starling duştan yatağa gittiğinde yürüyen bir ölüydü sanki.</p>

  <p class="calibre1">Mapp, Starling’in soluması normale dönene kadar söndürmedi ışığını. Starling uykusunda zaman zaman kasılıyordu, bir kez de gözleri açıldı.</p>

  <p class="calibre1">Mapp şafak sökmeden az önce uyandığında odada bir boşluk hissetti. Starling yatağında değildi. İkisinin de çamaşır torbaları ortalarda görünmüyordu. Onun nereye gittiğini hemen anladı.</p>

  <p class="calibre1">Starling sıcacık çamaşır odasında makinelerin ağır tempolu gürültüsü ve sabunla yumuşatıcı kokuları arasında başını makineye dayamış uyuyordu. Psikoloji okumuş olan Starling’di ama çamaşır makinesinin temposunun büyük bir kalbin atışını andırdığını ve dönen suyun çıkardığı sesin de doğmamış bir insanın duyduğu ses olduğunu bilen Mapp'dı.</p>
</body>
</html>
