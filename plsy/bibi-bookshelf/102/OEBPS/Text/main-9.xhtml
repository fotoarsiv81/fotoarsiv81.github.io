<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">47. BÖLÜM</span></h3>

  <p class="calibre1">Starling beş saatlik deliksiz bir uykudan sonra korkulu bir rüyayla gece karanlığında uyandı. Örtüsünün kenarını ısırarak ellerini kulaklarına bastırdı gerçekten uyandığından ve rüyanın bittiğinden emin olmak için. Sessizlik vardı, çığlık çığlığa bağıran kuzular yoktu. Uyanmış olduğunu anlayınca kalp atışları yavaşladıysa da, örtünün altındaki ayakları kıpırtısız duramıyordu. Bir an sonra beyninin de çılgınlar gibi çalışacağından emindi.</p>

  <p class="calibre1">İçinde korku yerine bir öfke ateşi hissetmek rahatlatıcıydı doğrusu.</p>

  <p class="calibre1">Chilton tarafından konuşmasının engellendiği, Senatör Martin tarafından hakarete uğradığı, Krendler tarafından azarlanıp terkedildiği ve Jack Crawford tarafından işten el çektirildiği bu uzun gün içinde onu en çok yaralayan şey hırsızlıkla suçlanmasıydı.</p>

  <p class="calibre1">Senatör Martin aşırı baskı altında bir anneydi ve polislerin kızının eşyalarını ellemelerinden bıkmıştı. Ona hırsız demek istememişti.</p>

  <p class="calibre1">Yine de suçlama sıcak bir iğne gibi batıyordu Starling’e.</p>

  <p class="calibre1">Çocukluğunda hırsızlığın ırza geçme ve para için adam öldürmeden sonra en aşağılık şey olduğu öğretilmişti ona. Hatta bazı cinayetler de hırsızlığa yeğlenebilirdi.</p>

  <p class="calibre1">Çocukken kaldığı, açlığın çok, ödüllerin az olduğu kurumlarda hırsızdan nefret etmeyi öğrenmişti.</p>

  <p class="calibre1">Şimdi karanlıkta yatarken Senatör Martin’in bu imasının kendisini böyle rahatsız etmesinin bir nedeniyle daha karşı karşıyaydı.</p>

  <p class="calibre1">Starling o kötü yürekli Dr. Lecter’in ne söyleyeceğini biliyordu ve bu da doğru olacaktı: Senatör Martin’in onda ucuz bir şey, hırsızlığa yakın bir şey görmüş olmasından korkuyordu.</p>

  <p class="calibre1">Dr. Lecter bunun sınıf kırgınlığı olduğunu, insana ana sütüyle geçen gizli öfke olduğunu söyleyecekti. Starling eğitim, zeka, çalışkanlık ve hele de dış görünüş bakımından hiçbir Martin’den aşağı değilse de, yine de içinde bir şey vardı ve bunu da biliyordu.</p>

  <p class="calibre1">Starling onur listeleri ve ceza kayıtları dışında resmi bir kökeni olmayan bir kabilenin tek başına kalmış bir üyesiydi. İskoçya’dan göçmüş, İrlanda’da açlık çekmiş bu insanlardan çoğu tehlikeli işlere atılmışlardı. Geçmiş Starling’ler içinde ipe çekilmişler, ayaklarına ağırlık bağlanarak denize atılmışlar az değildi. Ya da askerde herkes evine dönmüş olmayı isterken resmi törenle gömülenler. Birkaçı da eski askerler arasında yaşlı gözlü subaylar tarafından anılmış olabilendi, tıpkı bir insanın sarhoş olduğunda iyi bir av köpeğini hatırladığı gibi. İncil’e yazılı solgun adlar.</p>

  <p class="calibre1">Ama hiçbiri çalmamıştı.</p>

  <p class="calibre1">Amerika’da ise önemli olan okuldu ve Starling’ler bunu da hemen benimsemişlerdi. Starling’in amcalarından birinin mezar taşında kolejde yaptığı bir doktora bile yazılıydı.</p>

  <p class="calibre1">Starling de gideceği başka bir yerin olmadığı o uzun yıllar boyunca okullarla yaşamıştı ve tek silahı sınavlardı.</p>

  <p class="calibre1">Bundan da yakasını sıyırabileceğini biliyordu. Her zaman olduğu gibi devam edebilir, sınıfının en yukarılarında olabilir, kabul edilir, seçilir ve okuldan atılmazdı.</p>

  <p class="calibre1">Bu sadece çok çalışmayı ve dikkatli olmayı gerektirirdi. Notları iyi olacaktı. Koreli beden eğitimcisi onu yıldıramazdı. Adı holdeki büyük plakaya kazılı olacaktı.</p>

  <p class="calibre1">Dört hafta sonra Federal Soruşturma Bürosunun bir özel ajanı olacaktı.</p>

  <p class="calibre1">Tüm yaşamı boyunca o kahrolası Krendler’i kollamak zorunda mı kalacaktı?</p>

  <p class="calibre1">Adam senatörün önünde onu başından savmak istemişti. Starling bunu her düşündüğünde rahatsız oluyordu. Krendler zarfın içinde kanıt bulacağından emin değildi, işte kötü olan da buydu.</p>

  <p class="calibre1">Daha da kötüsü, kafasındaki Jack Crawford küçülmüş gibiydi. O da herhangi bir insanın katlanmaması gerektiği kadar ağır bir yükün altındaydı. Starling'i Raspail'in arabasını kontrola gönderdiğinde bir destek ve yetki vermemişti. Tamam, kendisi bu koşullar altında gitmeyi kabul etmişti. Ama Crawford, Senatör Martin onu Memphis’te gördüğü zaman bir tatsızlık çıkacağını bilmeliydi; o düzüşme fotoğraflarını bulmamış olsaydı bile bir tatsızlık çıkacaktı.</p>

  <p class="calibre1">Catherine Baker Martin de şimdi kendisini saran karanlıkta yatıyor olmalıydı.</p>

  <p class="calibre1">Geçmiş birkaç günün resimleri şimdi aşırı canlı, aşırı renkli olarak cezalandırıyordu Starling’i.</p>

  <p class="calibre1">Şu anda Kimberly vardı karşısında. Güzel görünmek için kulaklarını deldiren şişko ölü Kimberly. Saçları gitmiş olan Kimberly. Kızkardeşi Kimberly. Starling sağ olsalardı Catherine Martin’in Kimberly’yi pek önemsemeyeceğini biliyordu. Şimdi ise kardeştiler artık.</p>

  <p class="calibre1">Starling resimlere daha fazla bakamadı. Bir yüzücünün soluk almak için başını çevirmesi gibi o da yana döndü.</p>

  <p class="calibre1">Buffalo Bill’in bütün kurbanları kadındı. Saplantısı kadınlardı ve kadınları avlamak için yaşıyordu. Oysa onu avlayan bir tek kadın olmamıştı. Hiçbir kadın polis cinayetlerinin tümünü de incelemiş değildi.</p>

  <p class="calibre1">Starling, Crawford’un Catherine Martin’in cesedine bakmaya giderken kendisini de teknisyen olarak götürecek cesareti olup olmayacağını düşündü. Bill, Catherine’in ‘işini yarın tamamlayacak’ demişti Crawford.</p>

  <p class="calibre1">"Lanet olsun,” diye söylenerek yataktan indi.</p>

  <p class="calibre1">Ardelia’yı uyandırmamak için çamaşır sepetini yüklenip çamaşır odasına giderken sepetinde ders notları değil, Buffalo Bill dosyası vardı.</p>

  <p class="calibre1">Dosyayı yarın iade etmek zorundaydı, ergeç bir rapor da yazması isteneceğinden şimdi yeniden bir gözden geçirse iyi olacaktı. Çamaşır makinesinin huzur verici takırtıları arasında dosyayı rafa yayıp sayfalan tek tek çıkardı. Harita en üstteydi. Ancak üzerinde elyazısıyla düşülmüş bir de not vardı şimdi.</p>

  <p class="calibre1">Dr. Lecter’in zarif elyazısı Büyük Göllerin üstündeydi:</p>

  <p class="calibre1"><span class="calibre8">Clarice, olay yerlerinin bu rastlantısal dağılımı sana biraz aşırıya kaçılmış gibi gelmiyor</span> <span class="calibre8">mu? Sanki umutsuzcasına rastgele değil mi? Tüm elverişliliğin ötesinde bir</span> <span class="calibre8">rastgelelik? Kötü bir yalancının abartmaları gibi gelmiyor mu sana?</span></p>

  <p class="calibre6">Hannibal Lecter.</p>

  <p class="calibre1">Not: Gerisini boş yere arama, başka bir şey yok.</p>

  <p class="calibre1">Starling gerçekten başka bir şey olmadığını anlamak için yirmi dakika dikkatle sayfaları çevirdi.</p>

  <p class="calibre1">Sonra holdeki paralı telefondan Burroughs’lu arayıp mesajı okudu. Bu Burroughs da ne zaman uyur acaba, diye merak etti bir yandan da.</p>

  <p class="calibre1">"Starling, Lecter’in verdiği bilgilerin artık pek önemsenmediğini bildirmek zorundayım,” dedi Burroughs. "Jack sana Billy Rubin hakkında telefon etti mi?”</p>

  <p class="calibre1">"Hayır.”</p>

  <p class="calibre1">Burroughs Dr. Lecter’in şakasını anlatırken Starling duvara yaslanıp gözlerini kapattı.</p>

  <p class="calibre1">“Bilemiyorum,” dedi Burroughs sonunda. "Jack cinsiyet değişimi klinikleri işini kovalayacaklarını söylüyor ama nasıl? Bence başsavcılık Lecter’den gelen her şeyin gözardı edilmesini istiyor. Önüme gelen bir kâğıtta Klaus’un boğazındaki böceğin nehir suyuyla oraya girmiş olabileceği belirtiliyor.”</p>

  <p class="calibre1">“Ama bu mesajı Bay Crawford’a göndereceksiniz, değil mi?”</p>

  <p class="calibre1">“Ekranına göndereceğim elbette, ama şu anda onu aramıyoruz Sen de aramamalısın. Bella az önce öldü.”</p>

  <p class="calibre1">“Ah,” dedi Starling.</p>

  <p class="calibre1">“Bir de iyi haber vereyim: Baltimore’daki adamlarımız Lecter’in akı hastanesindeki hücresini taradılar. Hademe Bamey de onlara çok yardımcı oldu. Lecter’in ranzasını tutturan cıvataların birinin başında bakır tozları buldular. Kelepçe anahtarını orada yapmış. Bu işten paçayı sıyıracaksın, hiç merak etme.”</p>

  <p class="calibre1">“Teşekkür ederim, Bay Burroughs. İyi geceler.”</p>

  <p class="calibre1">Catherine Martin’in son günü başlıyordu.</p>

  <p class="calibre1">Dr. Lecter ne demek istemiş olabilirdi?</p>

  <p class="calibre1">Dr. Lecter’ln neler bildiğini bilmenin olanağı yoktu. Starling dosyayı ona ilk verdiğinde Lecter’in fotoğraflardan zevk alacağını ve Buffalo Bill hakkında bildiklerini anlatacağını sanmıştı.</p>

  <p class="calibre1">Belki Senatör Martin’e yaptığı gibi ona da hep yalan söylemişti. Belki de Buffalo Bill hakkında hiçbir şey bilmiyor, hiçbir şey anlamıyordu.</p>

  <p class="calibre1"><span class="calibre8">Beni çok iyi anlıyor.</span> Birinin size iyi şeyler dilemeden sizi anlayabildiğini kabul etmek çok güçtü. Starling’in yaşında biri için bu çok kez olmuş bir şey değildi.</p>

  <p class="calibre1"><span class="calibre8">Umutsuzcasına rastgele,</span> demişti Dr. Lecter.</p>

  <p class="calibre1">Starling ile Crawford ve herkes kaçırılmaların ve cesetlerin bulunduğu yerlerin işaretlendiği haritaya bakmışlardı. Harita Starling’e her yıldızın yanında bir tarihin olduğu kara bir yıldız takvimi gibi görünmüştü. Davranış Bilimleri de haritaya burç işaretleri yerleştirmeye çalışmış ama başarısız olmuştu.</p>

  <p class="calibre1">Dr. Lecter dosyayı gönül eğlendirmek için okumuşsa neden haritayla uğraşmıştı peki?</p>

  <p class="calibre1">Kaçırılmalar ve cesetlerin atıldığı yerler arasında herhangi bir ilişki, bilinen iş toplantılarıyla bir zaman birliği yoktu.</p>

  <p class="calibre1">Starling çamaşırlıkta parmağını harita üzerinde gezdirdi. Burada kaçırılma, şurada bulunan ceset. Burada diğer bir kaçırılma, şurada ceset. Burada üçüncüsü... Ama bu tarihler geriye doğru muydu, hayır, önce ikinci ceset bulunmuştu.</p>

  <p class="calibre1">Bu bulgu haritanın işaretli yerine mürekkeple işlenmişti. Kaçırılan ikinci kadının cesedi ilk bulunan cesetti: Indiana’da Lafayette’de 65 no.lu karayolunun hemen altında, Wabash Nehrinde.</p>

  <p class="calibre1">Kayıp olduğu bildirilen ilk kadın Ohio’da Belvedere’den kaçırılmış ve daha sonra Missouri’de Lone Jack’in dışında Blackwater Nehrinde bulunmuştu. Cesede ağırlık takılmıştı. Diğerlerinin hiçbirinde ağırlık yoktu.</p>

  <p class="calibre1">Birinci kurbanın cesedi ıssız bir yerde suya atılmıştı. İkincisi bir kentin yakınlarında, çabuk bulunacağı belli olan bir yerde.</p>

  <p class="calibre1">Neden?</p>

  <p class="calibre1">Birincisi gizlenmiş, İkincisi gizlenmemişti.</p>

  <p class="calibre1">Neden?</p>

  <p class="calibre1">‘Umutsuzcasına rastgele’ ne demekti?</p>

  <p class="calibre1">Önce birincisi. Dr. Lecter ‘birinci’ için ne demişti? Dr. Lecter’in söylediği herhangi bir şeyin ne anlamı vardı?</p>

  <p class="calibre1">Starling, Memphis’den dönerken uçakta aldığı notlarına baktı.</p>

  <p class="calibre1">Dr. Lecter dosyada katilin yerini saptayacak kadar bilgi olduğunu söylemişti. "Basitlik,” demişti. Ya ‘ilk’, ilk neredeydi? Burada... ‘İlk ilkeler’ önemliydi O söylediğinde ‘ilk ilkeler’ palavra gibi gelmişti.</p>

  <p class="calibre1">Adam ne yapıyor, Clarice? Yaptığı ilk ve önemli şey nedir, öldürmeyle hangi ihtiyacı karşılıyor? imreniyor. İmrenmeye nasıl başlarız? Her gün gördüğümüz şeye imrenerek başlarız.</p>

  <p class="calibre1">Bakışlarını teni üstünde hissetmediği zamanlar Dr. Lecter’in sözlerini düşünmek daha kolay oluyordu. Ouantico’nun güvenliğinde çok da ha kolaydı bu.</p>

  <p class="calibre1">Eğer her gün gördüğümüz bir şeye imrenerek imrenmeye başlarsak, Buffalo Bill ilk kurbanını öldürdüğünde kendisi de şaşmış mıydı? Yakın çevresinden birini mi öldürmüştü? O yüzden mi ilk cesedi daha iyi gizlemişti? İkincisini evinden uzakta mı kaçırmış ve kaçırılma yerlerinin rastgele olduğu izlenimini daha ilk baştan yerleştirmek için mi kolaylıkla bulunacağı bir yere atmıştı?</p>

  <p class="calibre1">Starling kurbanları düşündüğünde aklına gelen Kimberly Emberg oluyordu ölü olarak onu gördüğü için.</p>

  <p class="calibre1">İşte birincisi. Fredrica Bimmel, yirmi iki yaşında, Ohio’da Belvedere’de. İki fotoğraf vardı. Okul yıllığında gür saçlı, güzel tenli, irice ve çirkin. Kansas City morgunda çekilen ikinci fotoğrafta ise hiç de insana benzemiyordu.</p>

  <p class="calibre1">Starling yine Burroughs’u aradı. Adamın artık sesi epey kısıktı ama yine de can kulağıyla dinledi onu.</p>

  <p class="calibre1">"Yani demek istediğin ne, Starling?”</p>

  <p class="calibre1">"Adam belki de ilk kurbanının yaşadığı Belvedere’de oturan biri. Belki kadını her gün görüyordu ve ani bir kararla öldürüverdi. Belki de... onunla sadece biraz konuşmak istiyordu.</p>

  <p class="calibre1">O yüzden cesedi kolaylıkla bulunamayacak biçimde sakladı ve sonra da evinden çok uzakta birini kaçırdı. Onu iyi saklamadı, çünkü ilk onun bulunmasını ve böylelikle de dikkatin kendi üzerinde toplanmamasını istiyordu. Bir kayıp haberinin ne kadar önemsendiğini bilirsiniz, ceset bulunana kadar kimse pek önemsemez bile.”</p>

  <p class="calibre1">"Starling, izler taze olduğu zaman, insanlar daha iyi hatırlarlar, tanklar...”</p>

  <p class="calibre1">"Ben de onu söylüyorum. Adam bunu biliyor.”</p>

  <p class="calibre1">"Örneğin bugün sonuncusunun, Kimberly Emberg’in memleketi olan Detroit’te aksırsan en az iki polisi ıslatırsın. Martin kaybolduğundan bu yana Kimberly Emberg’in üzerine düşüldü yine. Araştırmalar aniden hızlandı. Ama bunu söylemiş olmayayım şimdi.”</p>

  <p class="calibre1">"İlk kurbanın memleketi hakkındaki düşüncemi Bay Crawford’a iletecek misiniz?”</p>

  <p class="calibre1">"Elbette. Herkese ileteceğim hatta. Düşüncen kötü demiyorum, Starling. Ama kadın, adı neydi, ha, Bimmel... Bimmel teşhis edildiği zaman o kasaba çok geniş bir araştırmaya tabi tutulmuştu. Columbus büromuz da orada çalışmıştı. Hepsi dosyada yazılı zaten. Bu sabah ne Belvedere’le, ne de Dr. Lecter’in başka kuramıyla fazla ilgi uyandırabilirsin ama.”</p>

  <p class="calibre1">"Ama o... ”</p>

  <p class="calibre1">“Starling, Bella için çelenk yerine UNlCEFe bağışta bulunuyoruz. İstersen senin de adını ekleyeyim.”</p>

  <p class="calibre1">“Elbette, çok teşekkür ederim, Bay Burroughs.”</p>

  <p class="calibre1">Starling çamaşırlarını kurutma makinesinden aldı. Sıcak çamaşırhane güzel kokuyordu. Ilık çamaşırlarını göğsüne bastırdı.</p>

  <p class="calibre1"><span class="calibre8">Bir kucak çarşafla annesi.</span></p>

  <p class="calibre1">Bugün Catherine’in yaşamının son günü.</p>

  <p class="calibre1"><span class="calibre8">Kara karga arabadan bir şey daha aşırdı. Hem odada olup hem de onu kovalamak için dışarıda olamazdı ki.</span></p>

  <p class="calibre1">Bugün Catherine’in yaşamının son günü.</p>

  <p class="calibre1"><span class="calibre8">Babası kamyonetini anayola sokarken ışıkla işaret yerine kolunu çıkarırdı. Clarice bahçede oynarken onun iri koluyla kamyonete nereden dönmesi gerektiğini gösterdiğini düşünürdü.</span></p>

  <p class="calibre1">Starling ne yapacağına karar verince gözleri sulandı. Yüzünü ılık çamaşırlara bastırdı.</p>

  <h3 class="calibre3" id="sigil_toc_id_38"><a class="calibre4" id="bookmark1"></a><span class="calibre5">48. BÖLÜM</span></h3>

  <p class="calibre1">Crawford cenaze evinden çıkınca arabasıyla Jeff’i arandı. Ama koyu renk bir elbise giymiş Starling’i gördü kapının önünde.</p>

  <p class="calibre1">"Beni gönderin,” dedi kız.</p>

  <p class="calibre1">Crawford içerde karısı için bir tabut seçmişti, elindeki kesekâğıdında da karısının yanlışlıkla getirdiği bir çift ayakkabısı vardı. Kendini toparladı.</p>

  <p class="calibre1">“Bağışlayın,” dedi Starling. "Başka zaman olsaydı asla şimdi gelmezdim. Gönderin beni.”</p>

  <p class="calibre1">Crawford ellerini ceplerine soktu. Gözleri parıltılı, belki de tehlikeliydi. “Seni nereye göndereyim?”</p>

  <p class="calibre1">“Catherine Martin hakkında bir şeyler hissetmem için göndermiştiniz beni. Bırakın diğerlerine de gideyim. Şimdi sadece kurbanlarını nasıl seçtiğini öğrenmemiz kaldı. Onları nasıl buluyor, nasıl kandırıyor Ben polislikte herhangi biri kadar iyiyim, hatta daha da iyiyim. Kurbanların hepsi kadın ve bu işle uğraşan hiç kadın yok. Bir kadının odasına girdiğimde onun hakkında bir erkeğin bilebileceği şeylerin üç katını bilirim; siz de biliyorsunuz bunun böyle olduğunu. Gönderin beni.”</p>

  <p class="calibre1">“İkmale kalmayı kabul ediyor musun?”</p>

  <p class="calibre1">“Evet.”</p>

  <p class="calibre1">“Yaşamının altı ayı boşa geçmiş olacak.”</p>

  <p class="calibre1">Starling karşılık vermedi.</p>

  <p class="calibre1">Crawford ayakkabısının ucuyla otları eşeledi. Kızın yüzüne, uçsuz bucaksız ovaların uzaklığını taşıyan gözlerine baktı. Bella gibi dirençliydi.</p>

  <p class="calibre1">“Hangisiyle başlardın?”</p>

  <p class="calibre1">“Birincisiyle. Fredrica Bimmel, Ohio, Belvedere.”</p>

  <p class="calibre1">“Gördüğün Kimberly Emberg’le değil yani.”</p>

  <p class="calibre1">“O onunla başlamadı.” <span class="calibre8">Lecter’den söz etmeli mi? Hayır. Bilgisayarının ekranında görsün onu.</span></p>

  <p class="calibre1">“Emberg duygusal seçim olurdu, değil mi, Starling? Masraflar makbuz karşılığında. Paran var mı?” Bankaların açılmasına bir saat vardı daha.</p>

  <p class="calibre1">“Visa kartımla harcayabileceğim biraz param var.”</p>

  <p class="calibre1">Crawford ceplerini araştırıp üç yüz dolar parayla bir de şahsi çekini verdi.</p>

  <p class="calibre1">“Git, Starling. Birinciye git. Beni ara.”</p>

  <p class="calibre1">Starling elini kaldırdı. Adamın yüzüne ya da eline dokunmadı ama. Dokunabileceği bir yer yok gibiydi, dönüp arabasına koştu.</p>

  <p class="calibre1">Crawford arabasına atlayıp uzaklaşan kızın ardından ceplerini yokladı. Son kuruşunu da ona vermişti.</p>

  <p class="calibre1">“Bebeğimin yeni ayakkabılara ihtiyacı var,” diye söylendi. “Bebeğimin artık hiç ayakkabıya ihtiyacı yok.” FBl’in bir bölüm şefi sokağın ortasında ağlıyordu.</p>

  <p class="calibre1">Arabadaki Jeff patronunun yüzündeki ıslaklığı görünce Crawford’un onu göremeyeceği bir köşeye soktu arabayı. Bir sigara yaktı. Crawford’a armağanı olarak, ağlaması geçip de öfkelenene kadar orada bekleyecek, sonra da onun kendisini azarlamasına izin verecekti.</p>

  <h3 class="calibre3" id="sigil_toc_id_39"><a class="calibre4" id="bookmark2"></a><span class="calibre5">49. BÖLÜM</span></h3>

  <p class="calibre1">Bay Gumb dördüncü günün sabahında deriyi yüzmeye hazırdı.</p>

  <p class="calibre1">İhtiyacı olan son alışverişleri de yaptıktan sonra koşa koşa bodruma inmemek için kendini güç tutuyordu. Stüdyosunda aldığı şeyleri tek tek çıkardı. Yeni dikiş ipliğinden tuza kadar hiçbir şeyi unutmamıştı.</p>

  <p class="calibre1">Çalışma odasında bıçaklarını temiz bir havlu üzerine yerleştirdi. Dört bıçağı vardı: Deri yüzme bıçağı, güç yerleri kesmek için işaret parmağının eğimine tam olarak uyan sivri uçlu bir bıçak, en hassas çalışmalar için bir neşter ve Birinci Dünya Savaşından kalma bir süngü. Süngünün kıvrık olan yanı bir deriyi yüzerken parçalamamak için kullanılacak en iyi şeydi.</p>

  <p class="calibre1">Ayrıca bir de pek kullanmadığı ve satın aldığına pişman olduğu Strycker marka bir otopsi testeresi vardı.</p>

  <p class="calibre1">Bay Gumb bir peruka kalıbının üstünü yağlayıp yağın üstüne tuz ekti ve kalıbı alçak bir tepsiye yerleştirdi. Kalıbın burnuna bir fiske vurup güldü sonra, bir de öpücük yolladı.</p>

  <p class="calibre1">Sorumlu bir şekilde davranmak olası değildi. Danny Kaye gibi oradan oraya uçmak istiyordu odanın içinde.</p>

  <p class="calibre1">Taze eriyik tanklarının akvaryum pompalarını çalıştırma zamanı gelmişti. Kafesin dibindeki toprağa gömülü güzel bir krizalit var mıydı? Parmağıyla yokladı. Evet, vardı.</p>

  <p class="calibre1">Şimdi sıra tabancada.</p>

  <p class="calibre1">Bu sonuncusunu öldürme sorunu Bay Gumb’ı günlerdir düşündürüyordu. Asmak sözkonusu değildi, ilmeğin kulağının arkasını parçalamasını istemiyordu.</p>

  <p class="calibre1">Bay Gumb daha önceki çalışmalarından çok ders almıştı. Daha önce karşılaştığı karabasanlardan kaçınmaya kararlıydı bu kez. Temel bir ilke vardı: Açlıktan ne kadar bitkin ve korkudan ne kadar baygın düşseler de, malzemeyi görünce mutlaka karşı koyarlardı.</p>

  <p class="calibre1">Geçmişte kızılötesi ışık ve gözlüğünü kullanarak onları karanlık bodrumda avlamıştı. Onların el yordamıyla kaçmaya çalışmalarını, köşelere çömelip saklanmalarını seyretmek çok eğlenceliydi. Onları tabancayla avlamaktan hoşlanırdı. Tabancayı kullanmasını severdi. Karanlıkta dengelerini kaybederler, eşyalara çarparlardı. Kendisi gözünde gözlüğüyle karanlıkta durur, ellerini yüzlerinden indirmelerini bekler, sonra onları başlarından vururdu. Ya da önce bacaklarından vururdu yerde sürünmelerini seyretmek için.</p>

  <p class="calibre1">Ama bu çocukçaydı ve savurganlıktı. Daha sonra hiçbir işe yaramadıkları için bu yöntemden vazgeçmişti.</p>

  <p class="calibre1">Şimdiki yönteminde ilk üç tanesine yukarda duş almayı önermiş, sonra da boyunlarına bir ilmek geçirip bir tekmede merdivenden aşağı yuvarlamıştı. Bir sorun çıkmamıştı. Ama dördüncüsü bir felaket olmuştu. Yukarıda banyoda tabancasını kullanmak zorunda kalmış, sonra da ortalığı temizlemesi bir saat sürmüştü. Kızı ıslak bir halde, tüyleri diken diken görür gibiydi, tetiği çekerken nasıl da titremişti.</p>

  <p class="calibre1">Bay Gumb aşağıdakine nasıl taradığını görmek için saçlarını yıkamayı teklif etmek isterdi. Ondan kendisi için yararlı şeyler öğrenebilirdi. Ama bu uzun boyluydu ve herhalde kuvvetliydi. Birkaç el ateş ederek berbat etmeyecek kadar ender bir parçaydı.</p>

  <p class="calibre1">Hayır, banyodan elvinci takımını alacak, kıza banyo yapmasını teklif edecek, kız yukarı çekilmesi için ipin ucundaki tahtaya tutunup beklerken belkemiğine ateş ederek işini bitirecekti. Bayıldıktan sonra gerisini kloroformla tamamlardı.</p>

  <p class="calibre1">Evet. Şimdi gidip üstündekileri çıkaracaktı. Sonra Değerlim’i uyandırıp onunla birlikte video filmini seyredecek, ardından da sıcak bodrumda doğduğu günkü kadar çıplak, işe koyulacaktı.</p>

  <p class="calibre1">Yukarı çıkarken zevkten başı dönüyordu. Üstündekileri hemen çıkarılıp bornozunu giydi. Kaseti videoya taktı.</p>

  <p class="calibre1">"Değerlim, gel canım. Bugün işimiz çok yavrum. Gel, sevgilim.”</p>

  <p class="calibre1">Bodrumda gürültülü İşi yaparken onu yatak odasına kilitlemeliydi; zavallıcık gürültüden nefret eder, sinirleri bozulurdu. Onu meşgul etmek için alışverişe çıktığında koca bir kutu bisküvi almıştı.</p>

  <p class="calibre1">"Değerlim.” Köpek gelmeyince koridora çıktı. "Değerlim!” Sonra mutfağa, ardından da bodruma indi. "Değerlim!” Kuyu odasının kapısından seslendiğinde bir karşılık aldı.</p>

  <p class="calibre1">"Burada yanımda hayvan herif,” dedi Catherine Martin.</p>

  <p class="calibre1">Bay Gumb köpeğinin korkusuyla birden fenalaştı. Sonra öfkeyle kendini topladı, yumruklarını başının iki yanına bastırıp başını kapıya dayayarak durdu bir süre. Ağzından kopan iniltiye köpek havlayarak karşılık verdi.</p>

  <p class="calibre1">Bay Gumb çalışma odasına gidip tabancasını aldı.</p>

  <p class="calibre1">Tuvalet kovasının ipi kopmuştu. Kadının bunu nasıl yaptığını bilenmiyordu. İp son koptuğunda asılıp yukarı çıkmaya çalıştığını sanmıştı. Daha önce de bunu yapmaya çalışmışlardı, akla gelebilecek her saçmalığı yapmışlardı.</p>

  <p class="calibre1">Deliğe eğildiğinde sesi titremiyordu artık.</p>

  <p class="calibre1">"Değerlim, iyi misin?”</p>

  <p class="calibre1">Catherine köpeğin kıçını çimdikledi. Hayvan havladı.</p>

  <p class="calibre1">"Oldu mu?” dedi Catherine.</p>

  <p class="calibre1">Bay Gumb için Catherine’le böyle konuşmak çok anormal bir şeydi, ama tiksintisinin üstesinden geldi.</p>

  <p class="calibre1">"Bir sepet indireceğim, köpeği oraya koyarsın.”</p>

  <p class="calibre1">"Sepetle bir telefon indirmezsen hayvanın boynunu kırarım. Ne sana bir şey olsun istiyorum ne de bu küçük köpeğe. Bana telefonu ver yeter.”</p>

  <p class="calibre1">Bay Gumb tabancayı doğrulttu. Catherine namluyu gördü. Yere çömelip köpeği başının üstünde, kendisiyle tabanca arasında sallamaya başladı.</p>

  <p class="calibre1">"Beni çabuk öldür, yoksa hayvanın boynunu kırdım demektir, yemin ederim.”</p>

  <p class="calibre1">Catherine köpeği kolunun altına sokup eliyle burnunu tutarak başını kaldırdı. "Çek git, yoksa görürsün gününü.” Küçük köpek inledi. Tabanca geri çekildi.</p>

  <p class="calibre1">Catherine serbest eliyle ıslak alnına düşen saçlarını geri itti. "Sana hakaret etmek istememiştim,” dedi. "Bana bir telefon sallandır aşağı, işleyen bir telefon. Sen gidebilirsin, seninle işim yok benim. Seni hiç görmedim zaten. Köpeğine de iyi bakarım.”</p>

  <p class="calibre1">"Olmaz.”</p>

  <p class="calibre1">"Onun hiçbir şeyini eksik etmem. Kendini değil onu düşün biraz. Buraya ateş edersen hiçbir şey olmasa sağır olur bir kere. Ben çalışan bir telefon istiyorum sadece. Beş altı tane uzatma kordonu al birbirlerine bağla ve telefonu buraya sarkıt. Köpeği istediğin yere uçakla gönderirim sana. Benim ailemin de köpekleri var. Annem köpekleri çok sever. Sen istersen kaç git, umurumda bile değil.”</p>

  <p class="calibre1">"Bir daha su vermeyeceğim sana.”</p>

  <p class="calibre1">"O da içmeyecek öyleyse. Üzülerek söyleyeyim, bacağı da kırıldı sanıyorum.” Yalandı bu; köpek ve yemlediği kova Catherine’in başına düşmüştü ve yanağı köpeğin pençesinden çizilmişti. Köpeği yere bırakırsa topallamadığını görürdü. "Acı çekiyor zavallı. Bacağı ters dönmüş, yalamaya çalışıyor. Onu bir veterinere götürmem gerek.”</p>

  <p class="calibre1">Bay Gumb’ın öfke ve ıstırap çığlığı küçük köpeğin ağlamasına neden olmuştu.</p>

  <p class="calibre1">"Sen onun acı çektiğini sanıyorsun, ha?” dedi Bay Gumb. "Acının ne olduğunu bilmiyorsun sen. Ona bir şey yap, seni diri diri haşlarım.”</p>

  <p class="calibre1">Catherine Martin adamın yukarı çıkan ayak seslerini duyunca olduğu yere yığıldı. Ne kolları tutuyordu ne de bacakları.</p>

  <p class="calibre1">Küçük köpek kucağına çıkınca sıcaklığı için şükrederek sarıldı hayvana.</p>

  <h3 class="calibre3" id="sigil_toc_id_40"><a class="calibre4" id="bookmark3"></a><span class="calibre5">50. BÖLÜM</span></h3>

  <p class="calibre1">Koyu kahverengi sırtarın üstünde tavuk tüyleri yüzüyordu. Fredrica Bimmel’in oturduğu Feil Sokağındaki evler, arka bahçeleri yüz on iki bin nüfuslu Belvedere’in içinden akan bir dereye baktığı için emlakçılar tarafından yalı olarak sunulurdu.</p>

  <p class="calibre1">Yaşlı ve büyük evlerle dolu mahalle bakımsızdı. Genç çiftler bunlardan bir ikisini ucuza kapatıp yenileştiriyoruz diye ucuz çinilerle kaplatınca diğer evler daha da kötü bir duruma düşmüşlerdi. Bimmel’lerin evi yenileştirilenlerden değildi.</p>

  <p class="calibre1">Clarice Starling bir an Fredrica’nın arka bahçesinde durup suyun yüzündeki tüylere baktı. Arkadan kızın babasının çekiç sesleri geliyordu. Starling Bay Bimmel’i henüz görmemişti. Komşuları orada olduğunu söylemişlerdi. Bunu söylerken de yüzlerinde herhangi bir ifade okumak olanaksızdı.</p>

  <p class="calibre1">Starling’in kendiyle de başı dertteydi. Akademiyi terkedip Buffalo Bill’i kovalamaya karar verdiği o gece dıştan gelen bir sürü ses kesilmişti. Artık kafasının içinde katıksız bir sessizlik, bir huzur hissediyordu. Ama başka bir yerinde aptallık etmiş gibi bir duygu da vardı.</p>

  <p class="calibre1">Ne Columbus uçağının pis kokusu ne de kiralık araba şirketinin beceriksizliği onu fazla rahatsız etmişti aslında. Bu sürenin bedelini çok pahalı olarak ödemişti ve onu en iyi şekilde kullanmaya çalışacaktı. Süresi her an sona erebilirdi eğer Crawford sözünü dinletemezse.</p>

  <p class="calibre1">Acele etmeliydi, ancak Catherine’in bu son gününü düşünmek de kendi gününü boşa harcamak olacaktı. Onun şu anda Kimberly Emberg ve Fredrica Bimmel’in akıbetine uğramakta olduğunu düşünmek bütün öteki fikirleri kafasından silip atardı.</p>

  <p class="calibre1">Hafif esen rüzgâr kesilince su ölüm kadar durgundu karşısında. Ayaklarının dibinde bir tüy suyun üstünde dönüyordu. Dayan, Catherine.</p>

  <p class="calibre1">Starling dudağını dişleri arasında çiğnedi. Adam onu tabancayla vuracaksa bari bunu yüzüne gözüne bulaştırmadan yapacak kadar usta olsaydı.</p>

  <p class="calibre1">Fredrica’nın babası Gustav Bimmel uzun boylu, mavi gözlü bir adamdı. Başında kâşlarına kadar indirdiği örgü bir başlık vardı. Bir tavuk kümesi yapmaktaydı. Starling adama kimliğini gösterirken votka kokusu hissetti.</p>

  <p class="calibre1">“Size söyleyecek yeni bir şeyim yok,” dedi adam. “Polisler önceki gece geldiler yine. Verdiğim ifadenin üstünden geçtik bir daha. Orası doğru mu, burası doğru mu diye sordular. Hepsi doğru, dedim, zaten doğru olmasaydı başta söylemezdim onları.”</p>

  <p class="calibre1">“Ben onu kaçıran adamın Fredrica’yı nerede görmüş olabileceği hakkında bir fikir edinmek istiyordum, Bay Bimmel. Onu nerede görmüş ve kaçırmaya karar vermiş olabilir falan.”</p>

  <p class="calibre1">“Kızım bir iş için görüşmek üzere otobüsle Columbus’a gitmişti. Polis onun iş görüşmesi yapmış olduğunu söyledi. Bir daha eve dönmedi. O gün başka nereye gittiğini bilmiyoruz. FBI Master Kartı makbuzlarını inceledi ama o gün bir alışveriş yapmadığı ortâyâ çıktı. Bütün bunları biliyorsunuz, değil mi?”</p>

  <p class="calibre1">“Kredi kartı işini mi? Evet, biliyorum. Bay Bimmel, Fredrica’nın eşyaları burada mı?”</p>

  <p class="calibre1">“Odası en üst kattadır.”</p>

  <p class="calibre1">“Görebilir miydim acaba?”</p>

  <p class="calibre1">Adam bir an çekicini nereye bırakacağını düşündü.</p>

  <p class="calibre1">“Pekâlâ, gelin bakalım,” dedi.</p>

  <h3 class="calibre3" id="sigil_toc_id_41"><a class="calibre4" id="bookmark4"></a><b class="calibre5">51</b><span class="calibre5">. BÖLÜM</span></h3>

  <p class="calibre1">Jack Crawford’un FBl'in Washington bürosundaki odasının duvarları insana sıkıntı veren bir griye boyalıysa da, geniş pencereleri vardı.</p>

  <p class="calibre1">Crawford cenaze evinden doğruca oraya gelmiş ve bütün sabah çalışmıştı. Norveçlilerden Klaus adındaki denizcinin diş kayıtlarını göndermekte daha acele etmelerini istemiş, San Diego bürosuna Benjamin Raspail’in konservatuardaki dostlarını yoklamalarını söylemiş, canlı böcek ithali konusundaki yasaları çiğneyenlerin kayıtlarının bir an önce gönderilmesi için gümrük müdürlüğüyle çatışmıştı.</p>

  <p class="calibre1">Crawford’un gelişinden beş dakika sonra FBI Başkan Yardımcısı John Golby başını kapıdan içeri sokup, “Jack, hepimiz seni düşünüyoruz,” demişti. “Bugün gelmeni herkes takdir ediyor. Tören günü belirlendi mi?”</p>

  <p class="calibre1">“Cumartesi saat on birde.”</p>

  <p class="calibre1">Golby başını salladı. “UNlCEF’in bir fonu var, Jack. Phyllis mi yazılmasını istersin,</p>

  <p class="calibre1">Bella mı?”</p>

  <p class="calibre1">“Bella, John.”</p>

  <p class="calibre1">“Senin için bir şey yapabilir miyim, Jack?”</p>

  <p class="calibre1">Crawford başını salladı. “Çalışıyorum şimdi. Çalışmaya da devam edeceğim.”</p>

  <p class="calibre1">“Tamam.” Golby uygun bir süre bekledi. “Frederick Chilton federal korunma istedi.”</p>

  <p class="calibre1">“Çok güzel. John, Baltimore’da Raspail'in avukatı Everett Yow ile konuşan var mı? Sana ondan söz etmiştim. Raspail’in dostları hakkında bir şeyler bilebilir.”</p>

  <p class="calibre1">“Evet, bu sabah o konuyu araştırıyorlar. Burroughs’a emrin bir kopyasını gönderdim. Başkan, Lecter’i En Çok Arananlar listesine koyuyor. Jack, bir şeye ihtiyacın olursa...” Golby kaşlarıyla elini kaldırdı ve geri geri yürüyerek gözden kayboldu.</p>

  <p class="calibre1"><span class="calibre8">Bir şeye ihtiyacın olursa.</span></p>

  <p class="calibre1">Crawford yine pencereye döndü. Odasının güzel bir manzarası vardı. Eğitiminin bir kısmını yaptığı eski postahane binası görünüyordu. Sol tarafta eski FBI binası vardı. Mezun olduğu gün diğer mezunlarla birlikte J. Edgar Hoover’in odasına gitmişti. Hoover tek tek ellerini sıkmıştı. Crawford adamı bir tek o gün görmüştü. Ertesi gün de Bella ile evlenmişlerdi.</p>

  <p class="calibre1">İtalya’da Livomo’da tanışmışlardı. Kendisi kara ordusundaydı, Bella da NATO’da. O zaman Phyllis’ti adı. Rıhtımda gezinirken bir sandalcı “Bella” diye seslenmiş ve ondan sonra kendisi için hep Bella kalmıştı.</p>

  <p class="calibre1">Bella öldü. Bu gerçek bu pencerenin manzarasını değiştirmeliydi. Manzaranın aynı kalması haksızlıktı. Öleceğini biliyordum, ama yine de bir şey değiştirmedi bu.</p>

  <p class="calibre1">Elli beş yaşında zorunlu emeklilik için ne diyorlar? Büro’ya sen âşık olursun, Büro sana olmaz. Bunu da görmüştü.</p>

  <p class="calibre1">Neyse ki, Bella kendisini bu duruma düşmekten kurtarmıştı. Onun bugün sonunda bir yere vardığını ve orada huzura kavuştuğunu umuyordu. Kalbinin içini görebileceğini umuyordu.</p>

  <p class="calibre1">Dahili telefon çaldı.</p>

  <p class="calibre1">“Bay Crawford, Dr. Danielson... ”</p>

  <p class="calibre1">“Tamam.” Düğmeye bastı. “Ben Jack Crawford, doktor.”</p>

  <p class="calibre1">"Bu hat güvenli midir, Bay Crawford?”</p>

  <p class="calibre1">"Evet. Bu uçta öyledir.”</p>

  <p class="calibre1">"Bu konuşmayı banda almıyorsunuz, değil mi?”</p>

  <p class="calibre1">"Hayır, Dr. Danielson. Lütfen anlatın.”</p>

  <p class="calibre1">"Bunun John Hopkins’e hasta olarak başvurmuş herhangi biriyle ilgili olmadığını vurgulamak istiyorum.”</p>

  <p class="calibre1">"Anlaşıldı.”</p>

  <p class="calibre1">"Bundan bir sonuç alınırsa, kamuoyuna onun transseksüel olmadığını ve bu kurumla hiçbir ilişkisi bulunmadığını açıklamanızı istiyorum.”</p>

  <p class="calibre1">"Tamam. Nasıl isterseniz öyle yapılacak.” <span class="calibre8">Haydi artık, ukala herif.</span> Crawford adam ne istese söz verecek haldeydi.</p>

  <p class="calibre1">"Dr. Purvis’i tartaklamış.”</p>

  <p class="calibre1">"Kim, Dr. Danielson?”</p>

  <p class="calibre1">"Programa üç yıl önce Pennsylvania, Harrisburg’dan John Grant olarak başvurmuş.”</p>

  <p class="calibre1">"Eşkâli?”</p>

  <p class="calibre1">"Beyaz, erkek. Bir seksen beş boy, seksen beş kilo. Test için başvurmuş, Wechsler zekâ testinde normal, ama psikolojik testle görüşmeler apayrı bir hikâye. Ağaç-Ev-Kişi testi tam sizin söylediğiniz gibi çıktı. Bana bu kuramı Alan Bloom’un geliştirdiğini söylemiştiniz ama aslında bunu ileri süren Hannibal Lecter’di, değil mi?”</p>

  <p class="calibre1">"Grant’ı anlatmaya devam edin, doktor.”</p>

  <p class="calibre1">"Kurul onu zaten reddedecekti ama konuyu tartışmak için toplandığımızda geçmişi hakkında yapılan araştırmalar sonucu da sorunlar çıkmıştı.”</p>

  <p class="calibre1">"Yani?”</p>

  <p class="calibre1">"Biz adayların geldikleri yerin polisiyle işbirliği yaparız. Harrisburg polisi iki eşcinsel erkeğe saldırmak suçundan arıyormuş onu. Hatta ikincisi ağır yaralanmış. Bize verdiği adreste zaman zaman kaldığı bir pansiyon çıktı. Yerel poliste parmakizi kayıtları ve araba plaka numarası var. Adı da John Grant değilmiş. Bir hafta sonra hastanenin kapısında bekleyip Dr. Purvis’i tartakladı.»</p>

  <p class="calibre1">"Adı neymiş, Dr. Danielson?”</p>

  <p class="calibre1">"Jame Gumb.”</p>

  <h3 class="calibre3" id="sigil_toc_id_42"><a class="calibre4" id="bookmark5"></a><b class="calibre5">52.</b> <span class="calibre5">BÖLÜM</span></h3>

  <p class="calibre1">Fredrica Bimmel’in üç katlı evinin kuzeye bakan pencereleri naylonla örtülüydü. Bir sobayla ısındığı için çok sıcak olan küçük odada orta yaşlı bir kadın halı üstünde küçük bir çocukla oynuyordu.</p>

  <p class="calibre1">Odadan geçerlerken Bimmel, "Karım,” dedi. "Noel’de evlendik.”</p>

  <p class="calibre1">"İyi günler,” dedi Starling. Kadın bakıp belli belirsiz gülümsedi.</p>

  <p class="calibre1">Koridor yine buz gibiydi. Her tarafta insanın beline kadar yükselen karton kutularda eski dergiler, eski tenis raketleri, abajurlar, araba koltuğu kılıftan göze çarpıyordu.</p>

  <p class="calibre1">"Yakında taşınacağız,” dedi Bay Bimmel.</p>

  <p class="calibre1">Pencere kenarındaki eşyalar güneşten solmuştu, oraya buraya serilen halılar kullanılmaktan delinecek haldeydi.</p>

  <p class="calibre1">Starling, Fredrica’nın babasının arkasından yukarı çıkarken merdivenin tırabzanına güneş vuruyordu. Başını kaldırınca yer yer çökmüş çatının arasından güneşi gördü. Merdiven sahanlığındaki kutuların üstüne naylon örtülmüştü.</p>

  <p class="calibre1">Fredrica’nın üçüncü kattaki odası küçüktü.</p>

  <p class="calibre1">"Bana ihtiyacınız var mı?”</p>

  <p class="calibre1">"Daha sonra sizinle konuşmak isterdim, Bay Bimmel. Ya Fredrica’nın annesi?”</p>

  <p class="calibre1">Dosyada ’ölü’ yazıyordu ama ne zaman öldüğü belirtilmemişti.</p>

  <p class="calibre1">"Fredrica on iki yaşındayken öldü annesi.”</p>

  <p class="calibre1">"Anlıyorum.”</p>

  <p class="calibre1">"Aşağıdakini Fredrica’nın annesi mi sandınız yoksa? Hem de size Noel'de evlendiğimizi söylememden sonra? öyle düşündünüz, değil mi? Sanırım başka sınıf insanlarla karşılaşmaya alıştığınız için olacak, bayan. O kadın Fredrica'yı hiç tanımadı.”</p>

  <p class="calibre1">"Bay Bimmel, bu oda Fredrica'nın bıraktığı gibi mi duruyor?”</p>

  <p class="calibre1">Adamın öfkesi kaybolmuştu.</p>

  <p class="calibre1">"Evet,” dedi. "Pek el sürmedik. Zaten onun eşyaları kimseye uymazdı. isterseniz elektrik sobasını fişe takın. Ama aşağı inerken söndürmeyi unutmayın sonra.”</p>

  <p class="calibre1">Adam odayı görmek istemiyordu. Starling’i sahanlıkta bıraktı.</p>

  <p class="calibre1">Starling elini porselen kapı koluna dayayıp bir an öylece durdu. Kafası Fredrica’nın eşyalarıyla dolmadan önce kendini biraz toparlaması gerekiyordu</p>

  <p class="calibre1"><span class="calibre8">Pekâlâ, tahminlere göre Buffalo Bill önce Fredrica'yı öldürdü, cesedine ağırlık bağlayıp buradan çok uzakta bir nehre attı. Onu diğerlerinden daha iyi sakladı, ağırlık bağlanan sadece oydu, çünkü daha sonra öldürdüklerinin ondan önce bulunmasını istiyordu. Belvedere'li Fredrica bulunmadan değişik yerlerden rastgele kurban seçtiğinin bilinmesini istiyordu. Dikkatleri Belvedere’den uzak tutmaktı amacı. Burada ya da Columbus'ta yaşadığı için.</span></p>

  <p class="calibre1"><span class="calibre8">Derisine imrendiği için Fredrica ile işe başladı. Hayal edilen şeylere imrenmeyiz. Elle tutulabilir şeylere, her gün gördüğümüz şeylere imreniriz. Günlük yaşantısı sırasında görüyordu Fredrica'yı.</span></p>

  <p class="calibre1"><span class="calibre8">Fredrica'nın günlük yaşantısı neydi?..</span></p>

  <p class="calibre1">Starling kapıyı açtı. Buradaydı işte, soğukta küf kokan bu odada Duvarda geçen yılın takvimi Nisan ayında kalmıştı. Fredrica öleli on ay olmuştu.</p>

  <p class="calibre1">Bir köşede bir tas içinde kararmış ve katılaşmış kedi maması vardı.</p>

  <p class="calibre1">Starling odanın ortasında durup çevresine bakındı. Fredrica elindeki malzemeyi iyi kullanmıştı. Renkli basmadan perdeler vardı pencerelerde. Kenarlarının yenmiş olmasına bakılırsa eski kanepe kılıflarını tersyüz edip perde yapmıştı.</p>

  <p class="calibre1">Duvarda Madonna'nın, Deborah Harry'nin ve Blondie’nin posterleri vardı. Masanın üstündeki rafta Fredrica’nın odasının duvarlarını kaplamak için kullandığı kâğıttan artan bir rulo gördü. Kâğıtlamakta pek başarılı sayılmazsa da, Starling’in ilk yaptığından çok daha iyiydi.</p>

  <p class="calibre1">Fredrica’nın odası sıradan bir evde neşeli bir yer olarak görülebilirdi. Ama bu evde bir çığlıktı; bir umutsuzluk yankısıydı.</p>

  <p class="calibre1">Fredrica odasında kendi fotoğraflarını sergilememişti.</p>

  <p class="calibre1">Starling okul yıllığında bir resmini buldu. Arkadaşları onun hakkındaki düşüncelerini yazıp imzalamışlardı: ‘İyi arkadaşıma’, 'Sevgili dostuma’, 'Kimya arkadaşından’.</p>

  <p class="calibre1">Fredrica arkadaşlarını buraya getirir miydi? Tavanı damlayan o merdivenlerden çıkaracağı kadar yakın bir arkadaşı var mıydı? Kapının yanında bir şemsiye duruyordu.</p>

  <p class="calibre1">Fredrica'nın şu resmi: Okul bandosunun en önünde, Fredrica şişman, ama üniforması üzerinde ötekilerden daha iyi duruyor. İri ve teni çok güzel. Yüzü hoş, ama normal standartlara göre güzel değil.</p>

  <p class="calibre1">Kimberly Emberg de güzel değildi, diğerleri de.</p>

  <p class="calibre1">Ama Catherine Martin herkes için güzel sayılabilirdi; otuzuna geldiğinde vücudundaki yağlarla başı derde girecek olan iri ve güzel bir genç kadın.</p>

  <p class="calibre1">Ama onun kadınlara erkek gözüyle bakmadığını unutma. Normal güzellik önemli değil. İri ve düzgün tenli olmalılar.</p>

  <p class="calibre1">Starling onun kadınları 'deriler' olarak düşünüp düşünmediğini merak etti.</p>

  <p class="calibre1">Birden parmağının okul yıllığının üzerinde dolaştığını hissetti, aniden kendi vücudunun, boşlukta doldurduğu yerin, yüzünün ve vücut hatlarının, bunların etkisinin, sahip olduktan gücün, kitabın üstündeki göğüslerinin, masaya dayanan sert karnının, bacaklarının bilincine vardı.</p>

  <p class="calibre1">Kendini duvardaki boy aynasında görünce Fredrica'dan değişik olduğuna sevindi. Ama bu farkın düşüncesinin ölçütlerinden biri olduğunu biliyordu. Ya bu onu görmekten alıkoyuyorsa?</p>

  <p class="calibre1">Fredrica nasıl görünmek isterdi? Neye karşı açlık duyardı? Bunu nerede arardı? Kendisi için ne yapmaya çalışırdı?</p>

  <p class="calibre1">Bir kenarda bir iki diyet planı, Meyvesuyu Diyeti, Pirinç Diyeti broşürü vardı.</p>

  <p class="calibre1">Organize diyet grupları... Buffalo Bill iri kız bulmak için bunları mı gözlerdi? Kontrolü çok güç. Starling dosyadan kurbanlardan ikisinin diyet gruplarına üye olduklarını ve üyelik listelerinin karşılaştırıldığını biliyordu. Catherine Martin’in böyle bir gruba üye olup olmadığını da bilmiyordu. Fredrica için böyle bir üyeliğin parasal sorunu olabilirdi.</p>

  <p class="calibre1">Fredrica’nın birkaç da iriyarı kadınlar için çıkarılan <span class="calibre8">İri Güzel Kız</span> dergisi vardı. Dergide 'New York’a gelin ve dünyanın sizin ölçülerinizin arzulanan bir şey olduğu köşelerinden gelenlerle tanışın’ deniyordu. Çok doğru. Bîr alternatif de, ‘İtalya ve Almanya’ya ayak bastığınız günden başlayarak yalnız kalmayacaksınız’dı. Hem de nasıl. Fredrica’nın kendi ‘ölçülerini arzulanır’ bulan Buffalo Bill ile karşılaşması yeterliydi.</p>

  <p class="calibre1">Fredrica kendisini nasıl idare ederdi? Biraz makyaj malzemesi, pek çok da deri kremi vardı. Aferin sana. Starling sanki artık, bir önemi varmış gibi kendini Fredrica’dan yana hissettiğini fark etti.</p>

  <p class="calibre1">Sonra ellilerden kalma tek plak çalan bir pikabıyla plakları vardı. Ucuzluktan alınma eserler. Zamfir’den Aşk Şarkıları.</p>

  <p class="calibre1">Starling dolabı açınca Fredrica’ nın eşyaları karşısında şaşırdı. Pek çok giyeceği yoktu ama yine de resmi giyim gerektiren bir büroda ya da yine giyimin önemli olduğu bir tezgâhtarlıkta giyilebilecek parçalar vardı. Starling elbiselerin içlerine bakınca bunun nedenini hemen anladı. Fredrica kendi elbiselerini kendisi dikiyordu ve usta bir terziydi. Dolabın arkasındaki bir rafta da patronlar vardı</p>

  <p class="calibre1">İş görüşmesi için herhalde en iyi elbisesini giymişti? Ne giymişti acaba? Starling dosyayı karıştırdı. Tamam, en son görüldüğünde üzerinde yeşil bir elbise vardı. Haydi haydi, 'yeşil elbise' de ne demek?</p>

  <p class="calibre1">Fredrica'nın giyim konusunda para sıkıntısı olduğu ayakkabılarının azlığından da belliydi. Şişmanlığı nedeniyle ayakkabılarını iyice eskitmişti. Mokasenleri ovale dönüşmüştü. Sandallarının içinde koku-giderici vardı. Koşu ayakkabılarının bağcık delikleri gerilmişti.</p>

  <p class="calibre1">Fredrica belki biraz da jimnastik yapıyordu, büyük boy bir de eşofmanı vardı.</p>

  <p class="calibre1">Juno marka.</p>

  <p class="calibre1">Catherine Martin'in de Juno markalı pantolonu vardı.</p>

  <p class="calibre1">Starling yatağın kenarına oturdu, kollarını göğsünde kavuşturup dolaba baktı.</p>

  <p class="calibre1">Juno büyük boy giyecek satan her mağazada da bulunan bir markaydı. Büyükçe her kasabada şişmanlar için en az bir mağaza vardı.</p>

  <p class="calibre1">Buffalo Bili bunları mı gözetleyip müşterilerden birini seçiyordu?</p>

  <p class="calibre1">Kadın giysileri içinde bu tür mağazalara girer miydi? Kentlerdeki bu tür mağazaların kadın kılıklı erkek müşterileri vardı.</p>

  <p class="calibre1">Kurbanların hepsi büyük beden mağazalarında alışveriş etmiş olmalılardı. Catherine Martin'in ölçüsü on ikiydi. İçlerinde en ufaktefeği oydu. Birinci kurban olan Fredrica da en irileriydi. Buffalo Bill, Catherine Martin’i seçmekle bunu kabullenmiş oluyordu. Catherine iri göğüslüydü ama cüsse olarak o kadar büyük değildi. Buffalo Bill de zayıflamış mıydı? Son günlerde o da bir diyet grubuna girmiş olabilir miydi?</p>

  <p class="calibre1">Kapı iki parmak aralandı. Starling hareketi görmeden içinde sezmişti. Bir kedi girdi içeri, bir gözü sarı diğeri mavi. Yatağa sıçrayıp Starling’e sürtündü. Fredrica’yı arıyordu.</p>

  <p class="calibre1">Yalnızlık. Birini tatmine çalışan iri ve yalnız kızlar.</p>

  <p class="calibre1">Polis yalnız-kalpler kulüplerini elimine etmişti. Buffalo Bill yalnızlıktan yararlanmanın başka bir yolunu biliyordu belki de.</p>

  <p class="calibre1">Yalnızlık Buffalo Bill’in Fredrica'ya yaklaşmasını mümkün kılabilirdi; ama Catherine'e değil. Catherine yalnızlık çeken biri değildi.</p>

  <p class="calibre1">Kimberly yalnızdı. Buna başlama şimdi. Starling’in parmakizlerini alabilmesi için ölüm katılığının ötesinde masada ters çevrilen Kimberly. <span class="calibre8">Kes artık. Kesemiyorum.</span> Kimberly yalnız, Kimberly memnun etmeye hevesli, Kimberly hiç sırtında kalbinin atışlarını duyması için bir erkeğe arkasını dönmüş müydü? Kimberly omuzları arasında bir erkeğin sakallarının batışını hissetmiş miydi?</p>

  <p class="calibre1">Starling dolaba bakarken Kimberly’nin dolgun sırtını, omuzlarından alınmış üçgen deri parçalarını hatırladı.</p>

  <p class="calibre1">Dolaba bakarken bir fikir geldi aklına, uzaklaştı sonra yine geldi, Starling sımsıkı sarıldı aklına gelen şeye: O üçgen parçaları beli bollaştırmak için aldı. Herif dikiş dikmesini biliyor. Buffalo Bill dikiş eğitimi görmüş.</p>

  <p class="calibre1"><span class="calibre8">Dr. Lecter ne demişti? “Kendine gerçek kızlardan bir kız elbisesi yapıyor."</span> Bana ne demişti? <span class="calibre8">“Dikiş dikmesini bilir misin, Clarice?" Bilirim elbette.</span></p>

  <p class="calibre1">Starling başını arkaya attı, bir an gözlerini kapattı. Problem çözme avlanmadır; vahşi bir zevktir ve bu bizde doğuştan vardır.</p>

  <p class="calibre1">Aşağıda telefon görmüştü. Yerinden doğrulduğu anda Bayan Bimmel’in kendisine seslendiğini duydu: Telefona çağırıyordu.</p>
</body>
</html>
