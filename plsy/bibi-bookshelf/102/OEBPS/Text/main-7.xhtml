<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">35. BÖLÜM</span></h3>

  <p class="calibre1">Clarice Starling yoğun Memphis trafiği arasında hızla sürüyor arabasını. Yanaklarında iki damla kurumuş gözyaşı var. Şu anda garip bir biçimde serbest hissediyor kendini. Kavga etmeye hazır olduğunu anladığı için kendi kendine dikkatli olmayı telkin ediyor.</p>

  <p class="calibre1">Havaalanından gelirken eski mahkeme binası önünden geçtiğinden şimdi burasını bulmakta güçlük çekmiyor.</p>

  <p class="calibre1">Tennessee Hannibal Lecter konusunda hiçbir riski göze almıyorlardı. Onu bir kent cezaevinin tehlikelerinden uzak ve güvenlik içinde tutmaya kararlıydılar.</p>

  <p class="calibre1">Bunun için de emeğin bedava olduğu günlerde granitten yapılmış bir bina olan eski mahkeme ve cezaevi binasını seçmişlerdi. Burası şimdi restore edilip bir iş merkezine dönüştürülmüştü.</p>

  <p class="calibre1">Bugün ise polis tarafından çevrili bir ortaçağ kalesini andırmaktaydı.</p>

  <p class="calibre1">Park yerinde çeşitli görevlilere ait araçlar vardı; yol devriyesi, Shelby İlçesi Şerifliği, Tennessee Soruşturma Bürosu. Starling kiralık arabasını parka sokmak için bile bir polis noktasından geçmek zorundaydı.</p>

  <p class="calibre1">Dr. Lecter dışarıdan da ek bir güvenlik sorunu oluşturmaktaydı. Sabah haberlerinde nerede tutulduğu bildirildikten sonra tehdit edici telefonlar yağmaya başlamıştı; kurbanlarının onu ölü görmek isteyecek pek çok dost ve akrabaları vardı.</p>

  <p class="calibre1">Starling FBI, bölge ajanı Copley’in orada olmamasını diledi. Adamın başını derde sokmak istemezdi.</p>

  <p class="calibre1">Binanın merdivenlerinin önündeki çimenlikte bir muhabir kalabalığı içinde Chilton’un başını gördü. Kalabalık içinde iki de televizyon kamerası vardı. Starling başının örtülü olmasını isterdi. Kuleye yaklaşırken başını yana çevirerek yürüdü.</p>

  <p class="calibre1">Kapıdaki polis kimliğini alıp inceledikten sonra onu hole bıraktı. Hol de şimdi polis kaynıyordu. Kalenin tek asansörüyle merdivenlerin önünde de birer polis nöbetteydi.</p>

  <p class="calibre1">Asansörün karşısındaki masanın başında bir çavuş vardı Göğsündeki plakada adının TATE, C. L. olduğu yazılıydı.</p>

  <p class="calibre1">Çavuş Tate Starling’i görünce, "Basına yasak " dedi.</p>

  <p class="calibre1">"Basından değilim."</p>

  <p class="calibre1">Adam kimliğini kontrol edince, "Başsavcılıktan mısınız?" diye sordu.</p>

  <p class="calibre1">"Başsavcı Yardımcısı Krendler," dedi Starling. "Az önce yanından ayrıldım."</p>

  <p class="calibre1">Adam başını salladı "Tennessee’nin bütün polisleri Dr Lecter’i görmek istiyorlar. Tanrıya şükürler olsun ki, sık sık görülmüyor böylesi. Yukarı çıkmadan önce Dr. Chilton’la konuşmanız gerekecek."</p>

  <p class="calibre1">"Onu dışarıda gördüm," dedi Starling. "Bu sabah Baltimore’da bu olayda birlikte çalışıyorduk. Burayı mı imzalayacağım, Çavuş Tate?"</p>

  <p class="calibre1">Çavuş dilini dişine götürüp üzerinde dolaştırdı. "Evet. Gözaltı kuralları, bayan. Ziyaretçiler polis de olsalar silahla yukarı çıkamazlar."</p>

  <p class="calibre1">Starling başını salladı. Tabancasın şarjörünü çıkardı, sonra namlusundan tutarak çavuşa uzattı. Çavuş tabancayı çekmecesine kilitledi.</p>

  <p class="calibre1">"Vernon bayanı yukarı götür. Telefonda üç numara çevirip Starling’in adını söyledi.</p>

  <p class="calibre1">1920’lerden kalma asansör gacırtılarla en üst kata çıktı. Şimdi bir hol. Ve kısa bir koridor vardı önlerinde.</p>

  <p class="calibre1">"Tam karşısı, hanımefendi" dedi polis.</p>

  <p class="calibre1">Kapının buzlu camında SHELBY İLÇESİ TARİH DERNEĞİ yazıyordu.</p>

  <p class="calibre1">Kulenin hemen hemen tüm üst katı beyaza boyalı bir tek sekiz köşeli odaydı Tennessee Emniyetinden üniformalı iki kişi nöbetteydiler Starling içeri girerken kısa boylu olanı masasının başında ayağa kalktı.</p>

  <p class="calibre1">İriyarı olanı odanın öteki ucunda portatif bir iskemlede oturuyordu. Yüzü bir hücrenin kapısına dönüktü.</p>

  <p class="calibre1">Masadaki polis, "Tutukluyla konuşmaya yetkili misiniz, bayan?" dedi. Göğsündeki kağıttan adının T.W. PEMBRY olduğu anlaşılıyordu; masanın üstünde bir telefon, iki cop ve bir teneke bayıltıcı Maze spreyi vardı.</p>

  <p class="calibre1">"Evet. Kendisini daha önce de sorguya çekmiştim.’"</p>

  <p class="calibre1">"Kuralları biliyorsunuz öyleyse. Engeli geçmeye kalkışmayın."</p>

  <p class="calibre1">"Elbette."</p>

  <p class="calibre1">Odadaki tek renkli şey, turuncu ve sarıya boyalı, iki kenarında şimdi yanmayan lambaları olan tahta polis barikatıydı. Barikat hücre kapısının bir buçuk metre kadar berisinde duruyordu. Bir yandaki askıda doktorun eşyaları asılıydı; hokey maskesi ve Starling’in daha önce görmediği bir şey: bir Kansas idam sehpası yeleği. Yelek kalın meşinden yapılmıştı, bel hizasında çifte kilitli bilek tutamakları vardı, arkadan bağlanıyordu. Yeryüzünün en güvenilir bağlama aracı olmalıydı. Maske ve siyah yelek beyaz duvarla insanı rahatsız eden bir karşıtlık oluşturuyordu.</p>

  <p class="calibre1">Starling hücreye yaklaşırken Dr. Lecter’i gördü. Lecter yere çivilenmiş küçük bir masanın başında bir şeyler okuyordu. Sırtı kapıya dönüktü. Önünde bir sürü kitapla Starling’in Baltimore’da verdiği Buffalo Bill dosyası vardı. Masanın bacağına küçük bir kasetçalar zincirle bağlıydı. Onu akıl hastanesi dışında görmek çok garipti.</p>

  <p class="calibre1">Starling çocukken böyle hücreler görmüştü. Bunlar yüzyılın başında bir St. Louis şirketi tarafından üretilmişti, herhangi bir adayı bir hücreye dönüştüren çelik bir kafes. Zemini çubuklar üstüne yerleştirilmiş çelik bir levha, duvarlar çepeçevre çelik parmaklıktı. Pencere yoktu. Hücre bembeyazdı ve parlak bir ışıkta aydınlatılıyordu. Tuvaletin önün de ince bir karton perde vardı.</p>

  <p class="calibre1">Dr. Lecter başını çevirmeden, "Günaydın, Starling," dedi. Sayfasını bitirdi, kaldığı yeri işaretledi ve koltuğunda dönerek kıza baktı.</p>

  <p class="calibre1">"Hücrenizdeki resimlerinizi istersiniz diye düşündüm, manzaralı yeni bir yere geçene kadar yani."</p>

  <p class="calibre1">"Çok düşüncelisin. Dr. Chilton seninle Jack Crawford’la soruşturmadan alınmanızdan dolayı sevincinden havalarda uçuyor. Yoksa seni son bir deneme için mi gönderdiler?"</p>

  <p class="calibre1">Dışarıdaki polis masanın başındaki Pembry’nin yanına gitmişti. Starling onların konuşmalarını duymayacaklarını umdu.</p>

  <p class="calibre1">"Beni kimse göndermedi. Ben kendim geldim."</p>

  <p class="calibre1">"İnsanlar aşık olduğumuzu düşünecek.. Billy Rubin hakkında soru sormayacak mısın, Clarice?"</p>

  <p class="calibre1">"Dr. Lecter, olanlara rağmen... Senatör Martin’e söylediklerinizi de reddetmeden... bana sizin önerdiğiniz yolda devam etmemi öner..."</p>

  <p class="calibre1">"Reddetmek ha! Bayıldım buna. Bunu hiç önermem. Beni kandırmaya çalıştın, Clarice. Benim bu insanlarla oyun oynadığımı mı sanıyorsun?"</p>

  <p class="calibre1">"Bana söylediklerinizin gerçek olduğuna inanıyorum."</p>

  <p class="calibre1">"Beni kandırmaya çalışmakla hata ettin, değil mi? Ne yazık ki Catherine Martin bir daha güneşi göremeyecek."</p>

  <p class="calibre1">"Şu anda böyle yaltaklanıyor olmanız çok yazık," dedi Starling. "Konuştuğumuz şeyi tamamlayamamamız çok yazık. O krizalit konusunda ki düşüncelerinizde, insanın unutamayacağı bir tür zarafet vardı. Şimdi ise bu fikir yıkıntı halinde kaldı ortada."</p>

  <p class="calibre1">"Armanı geri aldılar mı, Clarice?"</p>

  <p class="calibre1">"Hayır."</p>

  <p class="calibre1">"Ceketinin altındaki babanın bekçi saati gibi duran kabarıklık nedir?"</p>

  <p class="calibre1">"Yedek şarjör."</p>

  <p class="calibre1">"Demek silahlı geziyorsun?"</p>

  <p class="calibre1">"Evet.</p>

  <p class="calibre1">"O zaman ceketini biraz bollaştırmalısın. Dikiş diker misin?"</p>

  <p class="calibre1">"Evet."</p>

  <p class="calibre1">"O elbiseyi sen mi diktin?"</p>

  <p class="calibre1">"Hayır. Dr. Lecter, siz her şeyi biliyorsunuzdur. Bu ‘Biliy Rubin’ ile öyle yakından konuşup da hakkında bu kadar az şey biliyor olamazsınız."</p>

  <p class="calibre1">"Öyle mi dersin?"</p>

  <p class="calibre1">"Onu tanıyorsanız hakkında her şeyi biliyorsunuzdur. Ama bir tek ayrıntıyı hatırladınız. Fildişi alerjisi olduğunu. Atlanta’nın bunun bir bıçak yapıcısı hastalığı olduğunu bildirdiğinde yerlerinden nasıl zıpladıklarını görecektiniz. Tahmin ettiğiniz gibi hemen yuttular. Bunun karşılığında Peabody’de bir daire vermeliydiler size. Dr. Lecter, onu tanıyorsanız onun hakkında bilinecek her şeyi de biliyorsunuz demektir. Bence siz onunla tanışmadınız ve sadece Raspail’in ondan söz ettiğini duydunuz. Elden düşme bilgi de Senatör Martin’i pek tatmin etmezdi, değil mi?"</p>

  <p class="calibre1">Starling omzu üzerinden arkasına baktı. Polislerden. biri diğerine bir dergide bir şey gösteriyordu.</p>

  <p class="calibre1">"Baltimore’dayken bana anlatacak başka şeyleriniz de vardı, Dr. Lecter. Bunun hâlâ geçerli olduğuna inanıyorum. Bana geri kalanını da söyleyin."</p>

  <p class="calibre1">"Ben dosyaları okudum. Sen de okudun mu, Clarice? Adam hakkında bilmek istediğin her şey orada yazılı, eğer dikkat edersen tabii. Müfettişlerin ustası Crawford’un geçen yıl Ulusal Polis Akademisinde yaptığı o akıllara durgunluk verici konuşmayı okudun mu? Marcus Aurelius’tan alınma görev, onur ve cesaret. Bella sonunda öldüğünde Crawford’un o ünlü soğukkanlılığını görelim bakalım. Marcus Aurelius’u anladıysa bu vakayı da çözebilir."</p>

  <p class="calibre1">"Bunu nasıl yapacağını söyleyin bana."</p>

  <p class="calibre1">"O zeka ışıltını gördüğüm zaman sizin kuşağın okumadığını unutuyorum, Clarice. İmparator basitlik öneriyor. İlk ilkeler. Herhangi bir şeyden önce şunu sor: Bu, kendi içinde nedir? Nedenselliği nerededir ?"</p>

  <p class="calibre1">"Bunun benim için hiçbir anlamı yok."</p>

  <p class="calibre1">"Aradığınız bu adam ne yapıyor’?"</p>

  <p class="calibre1">"Öldürüyor."</p>

  <p class="calibre1">Kızın bu yanlışlıkta ısrarı üzerine Dr. Lecter bir an başını çevirdi. "O ikinci derecede bir olay. Yaptığı ilk ve asıl şey ne, öldürmekle ne arıyor?"</p>

  <p class="calibre1">"Öfke, toplumsal kırgınlık, cinsel..."</p>

  <p class="calibre1">"Hayır. "</p>

  <p class="calibre1">"Ne o halde?"</p>

  <p class="calibre1">"Gıpta ediyor, imreniyor, senin olduğun şeye imreniyor. İmrenmek onun doğasında varolan bir şey. İmrenmeye nasıl başlarız, Clarice? İmrenecek şey mi ararız? Bunu yanıtlamaya çalış."</p>

  <p class="calibre1">"Hayır. Biz sadece."</p>

  <p class="calibre1">"Evet. Her gün gördüğümüz bir şeye imrenerek başlarız. Rastladığın kişilerin gözlerinin üzerinde dolaştığını hissetmez misin, Clarice. Bunun farkında olmayacağını hiç sanmam. Ve senin gözlerin başka şeyler üstünde dolaşmaz mı?"</p>

  <p class="calibre1">"Peki söyleyin öyleyse... "</p>

  <p class="calibre1">"Söyleme sırası sende , Clarice. Artık bana Hayvan Hastalıkları Adasına satacak tatilin de yok. Bundan sonra ne verirsen onu alırsın. Seninle iş yaparken çok dikkatli olmam gerekecek. Anlat, Clarice."</p>

  <p class="calibre1">"Ne anlatayım?"</p>

  <p class="calibre1">"Daha önceden iki şey borçlusun bana. Ata ne olduğu ve öfkeni ne yaptığın."</p>

  <p class="calibre1">"Dr. Lecter zamanımız olduğunda size."</p>

  <p class="calibre1">"Zaman ölçümüz seninle aynı değil, Clarice. Bundan başka zamanın olmayacak."</p>

  <p class="calibre1">"Bakın, daha sonra, ben... "</p>

  <p class="calibre1">"Şimdi dinleyeceğim. Babanın ölümünden iki yıl sonra annen seni kuzeniyle kocasının yanında yaşaman için Montana’da bir çiftliğe gönderildin. On yaşındaydın. Onların öldürülecek atları beslediklerini anladın. Gözleri iyi görmeyen bir atla kaçtın. Sonra?"</p>

  <p class="calibre1">"Yazdı, dışarıda yatabilirdik. Arka yolları izleyerek Bozeman’a kadar geldik."</p>

  <p class="calibre1">"Atın bir adı var mıydı?"</p>

  <p class="calibre1">"Belki, ama öldürülecek hayvan beslediğin zaman bunu pek önemsemezsin. Ben ona Hannah derdim."</p>

  <p class="calibre1">"Ata binmiş miydin, yoksa yedekte mi götürüyordun?"</p>

  <p class="calibre1">"Her ikisi de. Sırtına binmek için bir çitin yanına götürmek zorundaydım."</p>

  <p class="calibre1">"Bozeman’a kadar kâh yürüyerek, kâh at sırtında geldin."</p>

  <p class="calibre1">"Kasabanın hemen dışında bir ahır, bir tür bir binicilik okulu vardı. Atı bakmaları için oraya bırakmak istedim. Ağılda haftada yirmi dolar istediler. Ahırda bölmeye yerleştirmek ise daha fazlaydı. Hayvanın göremediğini hemen anladılar. Peki, ben onu gezdiririm dedim. Küçük çocuklar sırtına binerler, ben de ipinden tutup onları gezdirirdim. Ahırları temizleyebilirim dedim. Adamın biri her dediğime evet derken karısı da öteki odadan şerife telefon etti."</p>

  <p class="calibre1">"Şerif polisti, baban gibi."</p>

  <p class="calibre1">"Ama ilk başta ondan korkmama engel olmadı bu. Kocaman kıpkırmızı bir suratı vardı. Şerif sonunda ‘işler yoluna girene kadar’ çıkarıp yirmi dolar verdi. Sıcak havada ahıra girmenin anlamı yok dedi. Olayı gazeteler duymuştu. Annemin kuzeni beni bırakmaya razı oldu. Sonunda Bozeman’da Lutheran Çocuk Yurduna alındım."</p>

  <p class="calibre1">"Orası bir yetimhane miydi?"</p>

  <p class="calibre1">"Evet."</p>

  <p class="calibre1">"Peki, ya Hannah?"</p>

  <p class="calibre1">"Onu da aldılar. İriyarı bir Lüteryen çiftçi samanını verdi. Yetimhanede bir samanlık vardı zaten. Onunla toprağı sürdük. Ama gözleri görmediği için dikkatli olmak gerekiyordu. Bacaklarıyla hissedemeyeceği kadar kısa olan sebzelerin falan arasına giriverirdi. Sonra bir arabaya koşup çocukları çektirdik ona."</p>

  <p class="calibre1">"Sonunda öldü ama."</p>

  <p class="calibre1">"Evet."</p>

  <p class="calibre1">"Bana bunu anlat."</p>

  <p class="calibre1">"Geçen yıldı, bana okula yazdılar. Yirmi iki yaşında olduğunu tahmin etmişlerdi. Yaşamının son günü yine arabayla çocukları çekmiş, sonra da uykusunda ölmüş."</p>

  <p class="calibre1">Dr. Lecter düş kırıklığına uğramış gibiydi.</p>

  <p class="calibre1">"Montana’da kuzenin kocası ırzına geçti mi, Clarice?"</p>

  <p class="calibre1">"Hayır."</p>

  <p class="calibre1">"Denedi mi?"</p>

  <p class="calibre1">"Hayır."</p>

  <p class="calibre1">"Neden atla kaçtın öyleyse?"</p>

  <p class="calibre1">"Onu öldüreceklerdi."</p>

  <p class="calibre1">"Ne zaman öldüreceklerini biliyor muydun?"</p>

  <p class="calibre1">"Tam olarak değil. Ama hep endişeliydim. Çok semirmişti."</p>

  <p class="calibre1">"Peki seni kaçmaya iten ne oldu? Neden o günü seçtin?"</p>

  <p class="calibre1">"Bilmiyorum."</p>

  <p class="calibre1">"Bildiğini sanıyorum."</p>

  <p class="calibre1">"Zaten hep endişe içindeydim."</p>

  <p class="calibre1">"Seni harekete geçiren ne oldu, Clarice? Saat kaçta yola çıktın?"</p>

  <p class="calibre1">"Erken. Hava daha karanlıktı."</p>

  <p class="calibre1">"Şu halde bir şey seni uyandırdı. Seni uyandıran ne oldu? Rüya mı gördün? Ne oldu?"</p>

  <p class="calibre1">"Uyandığımda kuzuların melediklerini duydum. Karanlıkta uyandım ve kuzular çığlık çığlığa bağırıyorlardı."</p>

  <p class="calibre1">"Bahar kuzularını mı öldürüyorlardı?"</p>

  <p class="calibre1">"Evet."</p>

  <p class="calibre1">"Sen ne yaptın?"</p>

  <p class="calibre1">"Onlar için bir şey yapamazdım. Ben sadece..."</p>

  <p class="calibre1">"Atla ne yaptın?"</p>

  <p class="calibre1">"Işığı yakmadan giyinip dışarı çıktım. At ürkmüştü. Bütün atlar ürkmüşler, ağılın içinde koşuşup duruyorlardı.. Burnuna üfleyince gelenin ben olduğumu anladı. Sonunda burnunu avucumun içine bıraktı. Samanlıkta ve koyun ağılının yanındaki barakada ışık vardı. Çıplak ampuller, iri iri gölgeler. Frigorifik kamyon gelmişti, motoru homurtuyla çalışıyordu. Atı alıp çıktım oradan."</p>

  <p class="calibre1">"Eyerlemiş miydin?"</p>

  <p class="calibre1">"Hayır. Eyeri almamıştım. Sadece bir ip vardı."</p>

  <p class="calibre1">"Karanlıkta giderken ışıkların olduğu yerden kuzu sesleri geliyor muydu?"</p>

  <p class="calibre1">"Pek uzun sürmedi. Sadece on iki kuzu vardı."</p>

  <p class="calibre1">"Hâlâ zaman zaman geceleri uyanıyorsun, değil mi? Karanlıkta kuzuların çığlıklarını duyarak uyanıyor musun?"</p>

  <p class="calibre1">"Bazen."</p>

  <p class="calibre1">"Buffalo Bill’i kendi başına yakalayıp Catherine’i kurtarırsan kuzuların artık susacaklarını düşünüyor musun, Clarice?"</p>

  <p class="calibre1">"Evet. Bilmiyorum. Belki."</p>

  <p class="calibre1">"Teşekkür ederim, Clarice."</p>

  <p class="calibre1">Dr. Lecter huzura kavuşmuş gibiydi.</p>

  <p class="calibre1">"Bana onun adını söyleyin, Dr. Lecter."</p>

  <p class="calibre1">Starling bir an Chilton’un arkasında olduğunu anlamadı. Adam kızın dirseğini tuttu.</p>

  <p class="calibre1">Starling kolunu çekti. Memur Pembry ile iriyarı arkadaşı Chilton’un arkasındaydılar.</p>

  <p class="calibre1">"Asansöre," dedi Chilton. Yüzü kıpkırmızıydı.</p>

  <p class="calibre1">"Dr. Chilton’un tıp diploması olmadığını biliyor muydun?" dedi Dr. Lecter. "İlerde işine yarayabilir, sakın unutma bunu."</p>

  <p class="calibre1">"Gidelim," dedi Chilton.</p>

  <p class="calibre1">"Burada emirleri siz veremezsiniz, Dr. Chilton," dedi Starling. Memur Pembry yanlarına geldi.. "Doğru, bayan, ama ben verebilirim. Hem benim hem sizin patronunuzu aradı doktor. Kusura bakmayın ama sizi dışarı çıkarmak için emir aldım. Lütfen benimle gelin şimdi."</p>

  <p class="calibre1">"Güle güle, Clarice. Kuzuların sesleri kesildiğinde bana haber verecek misin?"</p>

  <p class="calibre1">"Evet."</p>

  <p class="calibre1">Pembry kolunu tutmuştu. Ya karşı koyacak ya gidecekti.</p>

  <p class="calibre1">"Evet, haber vereceğim," dedi.</p>

  <p class="calibre1">"Söz veriyor musun?"</p>

  <p class="calibre1">"Evet."</p>

  <p class="calibre1">"Eh, dosyanı alabilirsin, Clarice, artık ona ihtiyacım kalmadı." Lecter parmaklıkların arasından kolunu uzattı. Clarice dosyayı alırken bir an parmakları birbirine değdi. Temasla birlikte Lecter’in gözlerinden bir parıltı geçti.</p>

  <p class="calibre1">"Teşekkür ederim, Clarice. Teşekkür ederim."</p>

  <p class="calibre1">"Ben size teşekkür ederim, Dr. Lecter."</p>

  <p class="calibre1">Adam Clarice’in aklında o haliyle kalacaktı. Alay etmediği bir anda donmuş gibi. Beyaz hücresinde, elleri önünde kavuşmuş, başı hafifçe yana eğik.</p>

  <p class="calibre1">Starling, Krendler’in yetişmesini emrettiği uçağa güçlükle yetişti.</p>

  <h3 class="calibre3" id="sigil_toc_id_28"><a class="calibre4" id="bookmark1"></a><span class="calibre5">36. BÖLÜM</span></h3>

  <p class="calibre1">Pembry ve Boyle, Dr. Lecter’e gardiyanlık etmek üzere Brushy Mountain Eyalet Cezaevinden getirilmiş deneyimli memurlardı. Sakin ve dikkatli insanlardı, görevlerinin kendilerine Dr. Chilton tarafından hatırlatılmasını gereksiz buluyorlardı.</p>

  <p class="calibre1">Memphis’e Lecter’dan önce gelmişler ve hücreyi inceden inceye kontrol etmişlerdi. Dr. Lecter eski mahkeme binasına getirildiğinde, onu da kontrolden geçirmişlerdi. Lecter’in vücudu erkek bir hastabakıcı tarafından araştırılmış, elbiseleri tek tek elden geçirilmiş, dikiş yerleri üstünde bir maden detektörü gezdirilmişti.</p>

  <p class="calibre1">Boyle ile Pembry, Dr. Lecter muayene edilirken yumuşak bir sesle konuşmuşlardı onunla.</p>

  <p class="calibre1">"Dr. Lecter sizinle iyi geçineceğimizi sanıyoruz. Siz bize karşı iyi davranırsanız biz de size iyi davranırız. Centilmen davranışı bekliyoruz sizden. Ama hiç de yumuşak insanlar olmadığımızı bilmelisiniz. Isırmaya kalkarsanız ağzınızda ısıracak diş kalmaz sonra. Burada iyi bir şey elde ediyor gibisiniz. Bunu elden kaçırmak istemezsiniz, değil mi?"</p>

  <p class="calibre1">Doktor gözlerini dostça kırpıştırarak bakmıştı memurlara. Cevap vermek istediyse de, hastabakıcının açık tutmak için ağzına bir tahta parçası sokup fenerini dişlerinin üstünde dolaştırmasıyla buna fırsat bulamamıştı.</p>

  <p class="calibre1">Detektör yanağı üstünde geçirilirken bir bip sesi duyuldu.</p>

  <p class="calibre1">"Nedir o?" dedi hastabakıcı.</p>

  <p class="calibre1">"Dolgu," dedi Pembry. "Dudağını çek de bak."</p>

  <p class="calibre1">Boyle muayene bitip de Dr. Lecter hücreye sokulduktan sonra arkadaşına, "Bize bir iş çıkaracağını sanmam," dedi.</p>

  <p class="calibre1">Hücre sağlam ve güvenliydi ama yemek tepsisinin geçirileceği bir yuvası yoktu. Yemek saati gelince, Starling’in ziyaretini, izleyen sıkıntılı havada Dr. Chilton herkesi rahatsız ederek Dr. Lecter’e deli gömleğinin giydirilip ayak bağlarının takılmasını istedi. Ondan sonra tepsi içeri taşınırken kendisi de elinde Mace kutusuyla kapı önünde bekledi.</p>

  <p class="calibre1">Chilton, Boyle ve Pembry’ye, plakalarında yazılı olmasına rağmen, adlarıyla hitap etmiyor, gerektiğinde "Hey, sen!" diye çağırıyordu.</p>

  <p class="calibre1">Gardiyanlar ise Chilton’un gerçek bir doktor olmadığını duymuşlardı. Boyle onun sadece ‘lanet bir öğretmenden başka bir şey olmadığını’ söylemeye başlamıştı.</p>

  <p class="calibre1">Pembry, Chilton’a, Starling’in ziyaretine izni kendilerinin değil, aşağıdan verdiklerini söylemeye çalışmış ama Chilton’un öfkesi içinde bunu umursamadığını görmüştü.</p>

  <p class="calibre1">Dr. Chilton akşam yemeğinde ortalarda görünmeyince Boyle ile Pembry tepsiyi içeri götürmek için kendi yöntemlerini kullandılar ve bunda da başarılı oldular.</p>

  <p class="calibre1">"Dr. Lecter, bu gece yemek ceketini giymen gerekmeyecek," dedi Pembry, "Senden sırtın bana dönük yere oturmanı ve kollarını arkaya uzatmanı istiyorum. Hah şöyle, şimdi ellerini parmaklıkların arasından bileklerin düz gelecek şekilde uzat." Pembry, Dr. Lecter’in ellerini parmaklığın dışında kelepçeledi. "Biraz canın acıyacak ama bu senin için de benim için de kolay olacak ve çok sürmeyecek."</p>

  <p class="calibre1">Dr. Lecter değil ayağa kalkmak, doğrulamıyordu bile. Bacakları da öne uzanmış olduğundan tekme atması olanaksızdı.</p>

  <p class="calibre1">Dr. Lecter böyle sıkıca bağlandıktan sonra Pembry masasına dönüp hücrenin anahtarını aldı, copunu beline taktı, Mace kutusunu da cebine koyup hücreye döndü. O kapıyı açınca Boyle tepsiyi içeri götürdü. Kapıyı tekrar kilitleyip anahtarı yeniden masaya götürdükten sonra Dr. Lecter’in kelepçelerini çıkardı. Böylece doktorun elleri serbestken bir an bile anahtarla hücreye yaklaşmamış oluyordu.</p>

  <p class="calibre1">"Kolay oldu, değil mi?" dedi sonra.</p>

  <p class="calibre1">"Çok rahat oldu, teşekkür ederim, memur bey," dedi Dr. Lecter. "Gördüğünüz gibi idare etmeye çalışıyorum işte."</p>

  <p class="calibre1">"Hepimiz öyle, arkadaş," dedi Pembry.</p>

  <p class="calibre1">Dr. Lecter keçe uçlu bir kalemle bir şeyler yazıp çizerken bir yandan da yemeğini yedi. Masanın ayağına bağlı kasetçaların düğmesine bastı. Glenn Gould piyanoda Bach’ın Goldberg Varyasyonları’nı çalıyordu. Zaman ve sıkıntının ötesindeki müzik parlak kafesle gardiyanların bulundukları odayı doldurdu.</p>

  <p class="calibre1">Masasının başında kıpırdamadan oturan Dr. Lecter için zaman ağır ağır akıyordu. Bir ara yüzünde dalgın bir ifadeyle kalkarken kağıt peçetesi dizleri üstünden yere uçtu. Kağıt bir süre havada kaldı, masanın ayağına çarptı, ters dönüp çelik zemine kondu. Dr. Lecter peçeteyi düştüğü yerde bıraktı, hücrenin öteki ucundaki karton perdenin ardına geçip tek özel yeri olan tuvaletin kapağı üstüne oturdu. Müziği dinlerken çenesini avucu içine alıp gözlerini kapatmıştı. Goldberg Varyasyonları yapısal olarak ilgilendiriyordu kendisini. Dilini dişleri arasında dolaştırmaya başladı. Çepeçevre, yukarıdan aşağıya kadar. Alplerde bir gezinti kadar uzun ve ilginç bir gezintiydi bu dili için.</p>

  <p class="calibre1">Sıra dişetlerine gelmişti şimdi; dilini yanağıyla dişetleri arasında dolaştırdı bazı insanların yemekten sonra yaptıkları gibi. Dişetleri dilinden daha soğuktu. Dişlerinin arasındaki boşluk daha da soğuktu. Dili küçük madeni tüpe gelince durdu.</p>

  <p class="calibre1">Müziğin ardında asansörün hareket ettiğini duydu. Az sonra kapı açıldı ve bir ses, "Tepsiyi almaya geldim." dedi.</p>

  <p class="calibre1">Dr. Lecter memurlardan ufaktefeğinin adımlarını duydu. Pembry. Perdenin arasındaki çatlaktan dışarısını görüyordu. Pembry parmaklıkların önündeydi.</p>

  <p class="calibre1">"Dr. Lecter. Gel de deminki gibi sırtını parmaklığa verip yere otur."</p>

  <p class="calibre1">"Memur Pembry, burada işimi bitirmeme izin verir miydin acaba? Yolculuk bağırsaklarıma dokundu sanırım." Bu kadar sözü bile söylemesi epey uzun sürmüştü.</p>

  <p class="calibre1">"Peki Tepsiyi alınca aşağı haber veririz."</p>

  <p class="calibre1">Yeniden asansör gürültüsü, sonra sadece müzik.</p>

  <p class="calibre1">Dr. Lecter ağzından çıkardığı tüpü bir parça tuvalet kağıdıyla kuruladı. Elleri titremiyordu, avuç içleri kupkuruydu.</p>

  <p class="calibre1">Dr. Lecter yıllarca süren hapis yaşamında o bitip tükenmek bilmeyen merakıyla gizli hapishane becerilerinin pek çoğunu öğrenmişti. Baltimore Akıl Hastanesinde o hemşireyi parçalamasından sonra çevresindeki güvenlikte sadece iki kez bir gevşeme olmuştu. İkisi de Barney’in izin günlerindeydi.. Bir keresinde bir psikiyatri araştırmacısı kendisine tükenmez kalemini vermiş, sonra da geri almayı unutmuştu. Adam daha koğuştan çıkmadan Dr. Lecter kalemin plastik kısmını kırıp tuvaletine atmıştı. Madeni mürekkep tüpünü de şiltesinin dikişleri arasına saklamıştı.</p>

  <p class="calibre1">Akıl hastanesindeki hücresinde tek keskin şey ranzasını duvara tutturan bir cıvatanın başıydı. Dr. Lecter küçük tüpü cıvataya sürte sürte ikiye ayırmış, uzun olan bölümünü yine tuvalete atmıştı. Kısa bölümünde ise bir santim uzunluğunda iki yarık yapmayı başarabilmişti. Barney gecelerce uğraşmasından nasırlaşan parmaklarını fark etmemişti.</p>

  <p class="calibre1">Altı ay sonra bir hademe Dr. Lecter’e avukatının gönderdiği bazı kağıtlar arasındaki bir kıstırgacı görmeden hücreye sokmuştu. Çelik kıstırgacın iki santim kadarı tüpün içine saklanmış, gerisi yine tuvalete atılmıştı. Düz ve kısa olan tüpün elbise dikişleri arasında, yanağında saklanması kolay olmuştu.</p>

  <p class="calibre1">Dr. Lecter şimdi karton perdenin ardında metal tüpü tırnağına vurarak içindeki teli çıkardı. Tel bir araçtı ve işin güç yanı bundan sonra başlayacaktı. Teli küçük tüpün içine soktu ve manivela gibi kullanarak daha önce yaptığı iki yarık arasında kalan bölümü eğdi. Şimdi tüpün bir kısmı gövdesine doksan derecelik bir açıyla eğilmişti. Kelepçe anahtarı hazırdı artık.</p>

  <p class="calibre1">Dr. Lecter ellerini arkasına götürüp anahtarı bir elinden diğerine geçirerek harekete alışmaya çalıştı. Sonra anahtarı yine ağzına sokup ellerini yıkadı, dikkatle kuruladı. Sonra diliyle anahtarı sağ elinin parmakları arasına sakladı. Pembry’nin kelepçeleri takarken dikkatini altı parmaklı sol eline vereceğini biliyordu.</p>

  <p class="calibre1">"İstediğiniz zaman hazırım, Memur Pembry," diye seslendi. Yere oturup kollarını parmaklığın arasından dışarı uzattı. "Beklediğiniz için teşekkür ederim."</p>

  <p class="calibre1">Pembry arkasındaydı şimdi; Pembry sabunlayıp sabunlamadığını anlamak için bileğini yokluyordu. Sonra öteki bileğini yokladı. Kelepçeyi sımsıkı geçirdi bileklerine. Hücre anahtarını almak için masasına yürüdü. Dr. Lecter piyano, sesinin ardından anahtarlığın şakırtısını duydu.</p>

  <p class="calibre1">Şimdi Pembry müziğin arasından geliyor, kristal berraklığında notaların uçuştuğu havayı yarıyordu. Bu kez Boyle de yanındaydı. Dr. Lecter onların müzikte açtıkları boşlukları hissediyordu.</p>

  <p class="calibre1">Pembry kelepçeyi bir kere daha gözden geçirdi. Dr. Lecter onun soluğunun kokusunu duyuyordu ensesinde. Pembry hücre kapısını açtı. Boyle içeri girdi. Dr. Lecter başını çevirdi. Boyle ortalığın dağınık olmasına sıkılmış bir halde tabakları topluyordu.. Peçete yerdeydi. Dr. Lecter göz ucuyla. Pembry’nin dizinin arkasını, hücrenin dışında kapıyı tutmuş beklerken belinden sallanan copu görebiliyordu.</p>

  <p class="calibre1">Dr. Lecter sol kelepçenin deliğini buldu, anahtarı sokup çevirdi. Bileğindeki kelepçe yayının gevşediğini hissetti. Anahtarı sol eline geçirdi, sağ kelepçeyi de açtı.</p>

  <p class="calibre1">Boyle yerdeki peçeteyi almak için eğildi. Kelepçe şimşek hızıyla Boyle’un bileğine geçirildi ve ne olduğunu anlayamadan ötekisine de yere çivili masanın ayağı çevresinde kapandı. Dr. Lecter şimdi ayaklarını Pembry’nin gelmekte olduğu kapıya uzatmıştı. Ağır kapı yüzüne çarparken Pembry belindeki Mace kutusunu almak için uzandı. Lecter uzun copun ucunu yakalayıp kaldırdı. Pembry şimdi beline bağlı copla kapı arasında sıkışmıştı. Dr. Lecter adamın boğazına bir dirsek vurarak dişlerini yüzüne geçirdi. Pembry boşuna çabalıyordu burnu ve üst dudağı Lecter’in dişleri arasında parçalanırken. Boyle şimdi kelepçeli olduğu yerde bağırıyor, cebinden kelepçe anahtarını çıkarmaya çalışıyordu. Anahtarı buldu, yere düşürdü, bir daha aldı. Lecter copun ucunu Pembry’nin karnına savurdu. Boyle anahtarı kelepçeye soktu. Bir yandan da bağırıyordu. Lecter üzerine doğru geliyordu şimdi. Lecter Mace kutusunu adamın yüzüne püskürtürken copla uzanan koluna vurdu. Boyle masanın altına girmeye çalıştıysa da, Mace’in etkisiyle gözleri görmez olduğundan yanlış tarafa doğru emekledi. Beş cop darbesi sonunda cansız yere serildi.</p>

  <p class="calibre1">Pembry yere oturmuş ağlıyordu. Dr. Lecter kırmızı gülümsemesiyle baktı adama. "Siz hazırsanız, ben de hazırım, Memur Pembry," dedi.</p>

  <p class="calibre1">Havada savrulan cop Pembry’nin ensesine indi. Pembry cansız bir halde yere serildi.</p>

  <p class="calibre1">Dr. Lecter’in yüz ona çıkan nabzı yine normale dönmüştü. Müziği kesip dışarı kulak verdi.</p>

  <p class="calibre1">Sonra merdiven başına gidip. yine dışarısını dinledi. Dönüp Pembry’nin cebinden anahtarlarını aldı, masanın çekmecelerini açtı. Alt çekmecede iki adamın 38’llk tabancaları vardı. Ondan da iyisi, Boyle’un cebinde bir de çakı bulmuştu.</p>

  <h3 class="calibre3" id="sigil_toc_id_29"><a class="calibre4" id="bookmark2"></a><span class="calibre5">37. BÖLÜM</span></h3>

  <p class="calibre1">Hol polis doluydu. Saat akşamın altı buçuğuydu ve dışarıdaki nöbetçiler iki saatlik nöbetlerini henüz bitirmişlerdi. Dışarıdan gelenler elektrik sobaları başında ellerini ısıtıyorlardı. Bazıları Memphis basketbol takımı üzerine para yatırmışlar, maçın ne olduğunu merak etmekteydiler.</p>

  <p class="calibre1">Çavuş Tate, holde radyo çalınmasına izin vermediği halde polislerden biri Walkman’in kulaklığını takmıştı. Sonuçları sık sık arkadaşlarına bildiriyordu.</p>

  <p class="calibre1">Lobide on beş silahlı polisle saat yedide nöbeti Pembry ve Boyle’ den devralacak iki gardiyan vardı. Çavuş Tate de saat on bir - yedi nöbetini tutanlarla birlikte çıkmak için sabırsızlanıyordu.</p>

  <p class="calibre1">Tate saat yediye çeyrek kala asansörün yukarı hareket ettiğini fark etti. Kapının üstündeki bronz ok beş numaranın üstünde durdu.</p>

  <p class="calibre1">Tate çevresine bakındı. "Sweeney tepsiyi almaya mı çıktı?"</p>

  <p class="calibre1">"Hayır, ben buradayım, çavuş. Bir telefon edip sorar mısın işleri bitmiş mi diye. Benim de saatim doluyor."</p>

  <p class="calibre1">Çavuş Tate numarayı çevirip bekledi. "Telefon meşgul, git bir bak bakalım." Sonra hazırladığı nöbet raporunu tamamlamaya devam etti.</p>

  <p class="calibre1">Memur Sweeney düğmeye bastı ama asansör gelmedi. "Bu akşam az pişmiş kuzu pirzolası istedi," dedi Sweeney. "Bakalım kahvaltıda ne isteyecek? Her iş de bana düşüyor yani."</p>

  <p class="calibre1">Kapının üstündeki bronz ok beşin üstündeydi.</p>

  <p class="calibre1">Sweeney bir dakika daha bekledi. "Bu ne bok iştir?" diye söylendi.</p>

  <p class="calibre1">Yukarıda bir yerde bir silah ses duyuldu, ses taş merdivenlerden aşağı yankılandı. İki el ateş, sonra da bir üçüncüsü.</p>

  <p class="calibre1">Üçüncü silah sesiyle ayağa fırlayan Çavuş Tate mikrofonu aldı. "Merkez, kulede silah sesleri. Dış nöbetçiler tetikte olun. Yukarı çıkıyoruz."</p>

  <p class="calibre1">Hol bir anda karıştı.</p>

  <p class="calibre1">Tate bronz okun hareket ettiğini gördü. Dörde inmişti bile. "Durun!" diye bağırdı. "Nöbetçiler hemen yerlerinize! Atış ekibi yanımda kalsın! Berry ve Howard, siz asansör kapısı önünde..." Ok üçüncü katta durmuştu.</p>

  <p class="calibre1">"Birinci takım, gidiyoruz. İçerisini kontrol etmeden hiçbir kapının önünden geçmeyin. Bobby, dışarıdan bir tüfekle yelekleri al, buraya getir."</p>

  <p class="calibre1">Merdivenden çıkarken düşünmeye çalışıyordu Tate. Hem tedbirli olmak gerekiyordu hem de yukarıdakilere yardım etmek. Tanrım, ne olur kaçmış olmasın. Kimsede yelek de yok. Lanet gardiyanlar.</p>

  <p class="calibre1">İkinci, üçüncü ve dördüncü kattaki işyerlerinin boş ve kilitli olmaları gerekiyordu. O katlarda kuleden ana binaya geçilebilirdi. Beşinci katta buna olanak yoktu.</p>

  <p class="calibre1">Tate, Tennessee’nin ünlü SWAT komando okulunda bulunmuştu ve ne yapması gerektiğini biliyordu. Hemen öne geçti. Hızla ve dikkati elden bırakmadan, birbirlerini bir üst holden koruyarak yukarı çıktılar.</p>

  <p class="calibre1">"Önce kontrol etmeden bir kapıya arkanızı dönerseniz sizi ben vururum."</p>

  <p class="calibre1">İkinci kat holündeki kapılar karanlık ve kilitliydi.</p>

  <p class="calibre1">Şimdi üçüncü kata çıkıyorlardı. Açık asansör kapısından vuran ışıkla koridor hafif aydınlanmıştı. Tate asansörün karşı duvarına yaslanarak yürüdü. Asansör boştu.</p>

  <p class="calibre1">Orada bir adam bırakıp yukarı çıkmaya başladı.</p>

  <p class="calibre1">Dördüncü katta yukarıdan gelen müzik sesi duyuluyordu. İşyeri kapıları dokununca açıldı. Odaların berisindeki açık bir kapıdan ana bina görülüyordu.</p>

  <p class="calibre1">"Böyle! Pembry!" Tate holde iki kişi bıraktı. "Kapıdan gözünü ayırmayın. Yelekler geliyor. Sakın o açık kapıya arkanızı döneyim demeyin.</p>

  <p class="calibre1">Tate müziğe doğru çıktı merdivenleri. Kulenin en üst katındaydı şimdi. Kısa koridorun ışıkları loştu. Kapıdaki buzlu camın üstünde SHELBY İLÇESİ TARİH DERNEĞİ yazıyordu.</p>

  <p class="calibre1">Tate eğilerek camın altından kapının menteşelerinin aksi yanına geçti. Öteki yandaki Jacobs’a başıyla işaret, ettikten sonra kapının kolunu çevirip hızla içeri doğru itti. Kapı sertçe duvara çarptı, cam kırıldı. Tate hemen içeri dalıp tabancasını doğrulttu.</p>

  <p class="calibre1">Tate çok şey görmüştü. Akıl almaz kazalar, kavgalar, cinayetler görmüştü. Altı polisin öldürüldüğünü görmüştü. Ama ayaklan dibinde yatan şeyin bir polisin başına gelebileceklerin en kötüsü olduğundan emindi. Başın önü ve arkası parçalanmış, gözün biri yuvasından fırlamış aşağı sarkıyordu.</p>

  <p class="calibre1">Jacobs kandan kaygan hale gelmiş yere basarak Tate’in yanından geçti. Hâlâ masaya kelepçeli olan Boyle’un üzerine eğildi. Boyle’un yüzü paramparçaydı, hücrenin her tarafı fışkıran kanla kırmızıya boyanmış gibiydi.</p>

  <p class="calibre1">Jacobs parmaklarını adamın boynuna bastırdı. "Bu ölmüş," diye bağırdı müziği bastırmaya çalışarak. "Çavuş?"</p>

  <p class="calibre1">Bir anlık çekinmesinden utanç duyan Tate telsizine konuşuyordu. "Merkez, iki memur ölü. Tekrar ediyorum, iki memur ölü. Tutuklu kayıp. Lecter kayıp. Dışarıdaki nöbetçiler pencerelere dikkat edin. Tutuklu çarşafı almış, bir ip yapıyor olabilir. Cankurtaranlara haber verin."</p>

  <p class="calibre1">Jacobs müziği kapattı. "Pembry ölmüş mü, çavuş?"</p>

  <p class="calibre1">Tate yerdeki korkunç şeyin boynuna dokunmak üzere eğilirken bir inleme duyuldu.</p>

  <p class="calibre1">"Pembry yaşıyor." Tate o kanlı yığına dudaklarını değdirmek istemiyordu ama Pembry’ye soluk aldırmak gerekirse bunu yapmak zorunda olduğunu biliyordu, memurlardan birine veremezdi bu işi. Pembry için ölmesi daha iyi olurdu aslında. Ama kalbi atıyordu ve soluk da almaktaydı. Biraz güç çıkıyordu solukları ama düzenli gibiydi. Parçalanmış adam kendi başına soluk alabiliyordu.</p>

  <p class="calibre1">Tate’in telsizi çatırdadı. Dışarıda komutayı almış olan bir teğmen durumu soruyordu. Tate’in konuşması gerekliydi.</p>

  <p class="calibre1">"Buraya gel, Murray," diye seslendi genç memurlardan birine. "Pembry’nin yanında diz çök ve elini tut. Onunla konuş."</p>

  <p class="calibre1">"Adı ne, çavuş?" Murray daha yeniydi.</p>

  <p class="calibre1">"Pembry. Haydi, konuş onunla." Tate telsize döndü. "İki memur. Boyle ölü, Pembry ağır yaralı. Lecter kayıp ve silahlı, tabancalarını almış. Kemerleri ve tabanca kılıfları masanın üstünde."</p>

  <p class="calibre1">"Merdivenlerden sedyeciler çıkabilir mi?"</p>

  <p class="calibre1">"Evet, efendim. Her hole adam yerleştirdim."</p>

  <p class="calibre1">"Anlaşıldı, çavuş. Sekiz numaralı nöbetçi ana binanın dördüncü katındaki pencerenin ardında bir kıpırtı görmüş. Bütün çıkışlar kontrolümüzde. Siz holleri tutun. SWAT ekibi geliyor.</p>

  <p class="calibre1">Onu onlar çıkaracak oradan. Tamam mı?"</p>

  <p class="calibre1">"Anlaşıldı. SWAT geliyor."</p>

  <p class="calibre1">"Ne silahı var?"</p>

  <p class="calibre1">"İki tabanca ve bir de çakı, teğmenim. Jacobs, bak bakalım kemerlerde şarjör var mı?"</p>

  <p class="calibre1">"Pembry’ninki dolu," dedi polis memuru. "Boyle’unki de. Hıyar herif yedek şarjör almamış."</p>

  <p class="calibre1">"Silahları ne?"</p>

  <p class="calibre1">"Otuz sekizlik."</p>

  <p class="calibre1">Tate telsize döndü. "Teğmenim, anlaşıldığı kadarıyla iki tane 38’lik almış. Tabanca altı mermi alır. Üç el ateş edildi, yedek şarjörler de burada. Ancak dokuz kurşunu kalmış olabilir. SWAT ekibine +P mermisi olduğunu söyleyin. Herif insanın yüzüne ateş etmekten hoşlanıyor."</p>

  <p class="calibre1">Artı P’ler etkili mermilerdi ama SWAT ekibinin zırhlarını delemezdi. Yüze bir isabet ise öldürücü olurdu.</p>

  <p class="calibre1">"Sedyeciler geliyor, Tate."</p>

  <p class="calibre1">Cankurtaranlar inanılmayacak kadar çabuk gelmişlerse de, ayakları dibindeki zavallının iniltilerini dinleyen Tate için zaman geçmek bilmiyordu. Genç Murray sarsılıp kasılan vücudu tutmaya, güven verircesine konuşmaya ve yüzüne bakmamaya çalışıyordu. Hep aynı hastalıklı ses tonuyla, "İyisin, Pembry, iyisin," diyordu.</p>

  <p class="calibre1">Sedyeciler kapıda görününce Tate, Murray’ı omzundan yakalayıp kenara çekti. Sedyeciler hızlı hareketlerle yaralıyı sedyeye yatırıp bağladılar, başını hafif bir sargı beziyle sardılar. Biri kan torbasını takarken ötekisi tansiyonunu ve nabzını ölçtükten sonra başını sallayıp, "Aşağıya," dedi.</p>

  <p class="calibre1">Telsizden emirler yağıyordu. "Tate, kuledeki işyerlerini tek tek arayıp kilitlemeni istiyorum. Ana binayla bağlantıları kes. Sonra sahanlıkları tara. Yelek ve tüfek gönderiyorum. Eğer teslim olmak isterse onu sağ olarak alabiliriz. Ama sağ kalması için kimsenin canının tehlikeye atılmasını istemiyorum. Anladın mı?"</p>

  <p class="calibre1">"Anladım, teğmenim."</p>

  <p class="calibre1">"Ana binada SWAT ekibinden başka kimseyi istemiyorum. Tekrar et."</p>

  <p class="calibre1">Tate aldığı emirleri tekrarladı.</p>

  <p class="calibre1">Tate iyi bir çavuştu ve bunu şimdi Jacobs’la yeleklerini giyip merdivenden inen sedyecileri izlerken de gösteriyordu. İkinci bir grup da Boyle ile inmekteydi. Sahanlıktaki adamlar sedyeleri görünce öfkelerini tutamadılar. "Sakın öfkeniz yüzünden vurulmayın," dedi Tate.</p>

  <p class="calibre1">Dışarıda sirenler çalarken Jacobs’un koruduğu Tate işyerlerini dikkatle araştırarak kapıları kilitlemeye başladı.</p>

  <p class="calibre1">Dördüncü kat holünde serin bir esinti vardı. Kapının öte yanındaki ana binanın geniş karanlıklarında telefonlar çalıyordu. Binanın bütün karanlık odalarında telefonların üstündeki düğmeler ateşböcekleri gibi parıldıyor, ziller çalıyordu.</p>

  <p class="calibre1">Dr. Lecter’in binanın içinde ‘kıstırıldığı’ haberi yayılmıştı, radyo ve televizyon muhabirleri bu yüzden telefonları durmadan çaldırıp canavarla canlı bir mülakat yapmak istiyorlardı. SWAT buna karşı bir önlem olarak genellikle telefonları kapattırırdı ama bu bina çok büyüktü ve pek çok işyeri vardı.</p>

  <p class="calibre1">Tate yanıp sönen ışıklı telefonlu odaları birer birer kilitliyordu. Kalın yelek altında terlemişti ve sırtı kaşınıyordu.</p>

  <p class="calibre1">Belinden telsizini çıkardı. "Merkez, ben Tate, kule temizlendi."</p>

  <p class="calibre1">"Anlaşıldı, Tate. Yüzbaşı Merkeze istiyor."</p>

  <p class="calibre1">"Tamam. Kule lobisi, beni duyuyor musun?"</p>

  <p class="calibre1">"Evet, çavuş."</p>

  <p class="calibre1">"Asansörde inen benim."</p>

  <p class="calibre1">"Tamam, çavuş."</p>

  <p class="calibre1">Jacobs ile Tate asansörle aşağı inerlerken Tate’in omzuna bir kan damlası düştü. Bir tane de ayakkabısına.</p>

  <p class="calibre1">Asansörün üstündeki kapağın kenarından kan damlıyordu. Dört katı iniş hiç bitmeyecekmiş gibi geldi. Tate ile Jacobs tabancalarını asansörün tavanına doğrultarak geri geri çıktılar. Tate çıktıktan sonra asansör kapısını kilitledi.</p>

  <p class="calibre1">"Şşşt!" dedi. Sonra alçak sesle, "Berry, Howard, adam asansörün üstünde. Dikkatli olun," dedi.</p>

  <p class="calibre1">Tate dışarı çıktı. Siyah SWAT kamyoneti kapı önündeydi. SWAT ekibinde her zaman çeşitli asansör anahtarları bulunurdu.</p>

  <p class="calibre1">Ekip bir dakika içinde yerini aldı, siyah kurşun geçirmez yelekli ve başlıklı iki kişi merdivenden üçüncü kata çıktılar. Tate ile iki kişi de silahlarını asansörün tavanına çevirip beklediler.</p>

  <p class="calibre1">Üçüncü katta Memur Johnny Peterson asansör kapısını açtı. Asansör boşluğu karanlıktı. Koridorda sırtüstü yatarken cebinden sersemletici bir el bombası çıkarıp yanına koydu. "Tamam, şimdi bakıyorum," dedi telsizine.</p>

  <p class="calibre1">Peterson uzun saplı aynasını alıp boşluğun kenarından uzatırken arkadaşı da boşluğu güçlü el feneriyle aydınlattı.</p>

  <p class="calibre1">"Onu görüyorum. Asansörün üstünde. Yanında bir tabanca var. Hareket etmiyor."</p>

  <p class="calibre1">"Ellerini görebiliyor musun?"</p>

  <p class="calibre1">"Bir elini görüyorum, diğeri altında. Çarşaflar da yanında."</p>

  <p class="calibre1">"Konuş onunla."</p>

  <p class="calibre1">Peterson boşluktan aşağı, "Ellerini başının üstüne koy ve sakın kıpırdama!" diye bağırdı. "Teğmenim, kıpırdamadı bile... tamam."</p>

  <p class="calibre1">"Ellerini başının üstüne koymazsan aşağı bir el bombası atacağım. Üç saniyen var!" Peterson cebinden SWAT ekibinden herkesin taşıdığı kapı stoperlerinden birini çıkardı. "Pek çocuklar dikkatli olun el bombasını atıyorum!" Stoperi attı, kıpırtısız yatan adamın üstüne düştüğünü gördü. "Teğmenim, yine kıpırdamadı."</p>

  <p class="calibre1">"Peki Johnny, kapağı aşağıdan bir sopayla açacağız. Sen bizi koruyabilir misin?"</p>

  <p class="calibre1">Peterson yattığı yerde döndü, 46’lığını hâlâ hareket etmemiş adama çevirdi. "Tamam."</p>

  <p class="calibre1">Aşağıda kapak itilirken bir ışık çizgisi belirdi. Sonra açılan alandan bir kol göründü.</p>

  <p class="calibre1">Peterson tabancasının tetiğini biraz daha sıktı. "Kolu oynadı, teğmenim. Ama sanırım kapağın kalkması yüzünden."</p>

  <p class="calibre1">"Anlaşıldı."</p>

  <p class="calibre1">Kapak açıldı ve asansör boşluğunun kenarına düştü. Peterson’un ışıktan gözü kamaşmıştı şimdi, pek iyi göremiyordu. "Kıpırdamadı," dedi telsizine. "Eli de tabancasında değil."</p>

  <p class="calibre1">Kulağında sakin bir ses. "Tamam, Johnny, gözetlemeye devam et. Biz asansöre giriyoruz şimdi, aynandan dikkatle izle adamı. Ateş edilirse eden biz olacağız. Anlaşıldı mi?"</p>

  <p class="calibre1">"Tamam... "</p>

  <p class="calibre1">Tate lobide ekibin asansöre girişlerini seyrediyordu. Adamlardan biri tüfeğini asansörün tavanına çevirmişti. İkincisi merdivenle açık kapağa çıkıyordu. Elinde iri otomatik tabancasıyla bir el feneri vardı. Delikten yukarı bir ayna uzatıldı Sonra ikinci adam yukarıdan bir tabanca alıp aşağı verdi "Ölmüş," dedi</p>

  <p class="calibre1">Tate, Dr. Lecter’ın ölümünün Catherine Martin’ in de ölümü demek olup olmadığını düşündü. O canavar beyinde ışıklar söndüğünde bütün bilgiler de kaybedilmiş olacaktı.</p>

  <p class="calibre1">Ekip şimdi cesedi delikten aşağı indiriyordu. Lobideki polisler görmek için asansörün dışına toplanmaktaydılar.</p>

  <p class="calibre1">Bir memur ileri çıkıp cesedin yana açılmış dövmeli kollarına baktı. "Pembry bu," dedi.</p>
</body>
</html>
