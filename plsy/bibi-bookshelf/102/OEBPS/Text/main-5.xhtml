<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><span class="calibre5">25. BÖLÜM</span></h3>

  <p class="calibre1">Dr. Lecter masası başında oturmuş gelen mektuplarını okuyordu. Starling adam kendisine bakmazsa kafese daha kolaylıkla yaklaşabildiğini fark etti.</p>

  <p class="calibre1">"Doktor."</p>

  <p class="calibre1">Lecter parmağını kaldırıp susmasını işaret etti. Mektubunu okuduktan sonra altı parmaklı elini çenesine dayayıp bir süre düşündü.</p>

  <p class="calibre1">Sonra mektubu tepsiye koyup gönderirken, "Bundan ne anlam çıkarırsın?" diye sordu.</p>

  <p class="calibre1">ABD Patent Bürosundan geliyordu mektup.</p>

  <p class="calibre1">"Benim çarmıha gerilme saatim hakkında," dedi. "Patent vermiyorlar ama saatin yüzünün telif hakkını almamı söylüyorlar." Tepsiye bir kağıt peçete boyunda bir çizim koyup dışarı gönderdi. "Dikkat etmişsen çoğu çarmıha gerilmelerde eller üçe on kalayı, ya da daha eskilerde ikiye on kalayı gösterirken ayaklar hep altıdadır. Bu saatte ise İsa gördüğün gibi çarmıha gerilmiş ve akreple yelkovan saatleri göstermek için hareket ediyorlar, tıpkı çok popüler olan Disney saatlerinde olduğu gibi. Ayaklar hep altıda kalıyor ve baş üzerindeki hale içinde de küçük bir saniye iğnesi saniyeleri gösteriyor. Ne dersin, ha?"</p>

  <p class="calibre1">Anatomik çizim çok başarılıydı. Saatteki baş Starling’in başıydı.</p>

  <p class="calibre1">"Saat boyuna indirildiğinde ayrıntıların çoğu kaybolacak," dedi kız.</p>

  <p class="calibre1">"Ne yazık ki doğru, ama bir de duvar saatlerini düşün. Patent alınmazsa böyle bir şeyin kopya edilmeyeceğinden emin misin?"</p>

  <p class="calibre1">"Nasıl olsa kuvartz saat mekanizması alacaksınız saati çalıştırmak için ve onlar da patentlidir. Pek emin değilim ama, sanırım patentler yalnızca mekanik şeylere verilir, telif hakları da desenlere uygulanır."</p>

  <p class="calibre1">"Ama sen avukat değilsin, değil mi? Artık FBI’da buna gerek duymuyorlar sanırım."</p>

  <p class="calibre1">Starling çantasını açarak "Size bir teklifim var," dedi.</p>

  <p class="calibre1">Barney geliyordu. Çantayı yine kapattı. Barney’in o inanılmaz sakinliğine gıpta ediyordu. Gözlerinin ardında belirli bir zeka parıltısı vardı.</p>

  <p class="calibre1">"Özür dilerim," dedi Barney. "Kağıtlarla işiniz çoksa, dolapta doktorların kullandığı bir kolu geniş okul sırası var. Onu ister misiniz?"</p>

  <p class="calibre1">Okul görüntüsü. Evet mi hayır mı?</p>

  <p class="calibre1">"Şimdi konuşabilir miyiz, Dr. Lecter?"</p>

  <p class="calibre1">Doktor açık elini havaya kaldırdı.</p>

  <p class="calibre1">"Evet, Barney. Teşekkür ederiz."</p>

  <p class="calibre1">Starling şimdi oturuyordu ve Barney uzaklaşmıştı.</p>

  <p class="calibre1">"Dr. Lecter, senatörün ciddi bir teklifi var."</p>

  <p class="calibre1">"Bunun kararını ben veririm. Onunla bu kadar çabuk konuştun mu?"</p>

  <p class="calibre1">"Evet. Hiçbir şeyi saklıyor değil. Elinde olan tek şey bu olduğu için bir pazarlık da söz konusu değil. Her, şey bir teklif halinde yani." Starling çantasından başını kaldırdı.</p>

  <p class="calibre1">Dokuz kişinin katili Dr. Lecter çenesini ellerine dayamış, ona bakıyordu. Gözleri ardında sonsuz bir gece vardı.</p>

  <p class="calibre1">"Buffalo. Bill’i Catherine Martin’e bir zarar vermeden bulmamıza yardım ederseniz</p>

  <p class="calibre1">şunlara sahip olacaksınız: New York Oneida Parkı Asker Emeklileri Hastanesine nakil, hastanenin çevresindeki ormanları gören bir hücre. Sıkı güvenlik önlemleri uygulanmaya devam edecek. Gerek oradaki gerekse başka hastanelerdeki federal hükümlülerin yazılı psikolojik testlerini değerlendirmeniz istenecek. Yaptığınız değerlendirmelerde hükümlünün adı olmayacak. İstediğiniz kitapları elde edebileceksiniz." Starling başını kaldırıp baktı.</p>

  <p class="calibre1">Sessizlik insanla alay edebilirdi.</p>

  <p class="calibre1">"En iyisi de, yılda bir hafta hastaneden çıkıp buraya gidebileceksiniz." Tepsiye bir harita koydu. Dr. Lecter ipi çekmedi.</p>

  <p class="calibre1">"Plum Adası," diye devam etti Starling. "O hafta boyunca her öğleden sonra kumsalda gezinebilir ya da denizde yüzebilirsiniz. Gözetleyiciler size yetmiş metre uzakta olacaklar. Hepsi bu."</p>

  <p class="calibre1">"Ya kabul etmezsem?"</p>

  <p class="calibre1">"İsterseniz burada duvarınıza kahvehane perdeleri asabilirsiniz. Bel ki biraz daha hoş olabilir. Sizi tehdit edecek bir şey yok elimizde, Dr. Lecter. Ben size günışığını görmek için bir yol öneriyorum."</p>

  <p class="calibre1">Starling adama bakmadı. Bakışlarının karşılaşmasını istemiyordu. Bir meydan okuma değildi bu.</p>

  <p class="calibre1">"Bu konuda bir yayın yapmaya karar verirsem Catherine Martin gelip benimle konuşacak mı? Sadece onu elinde bulunduran kişi hakkında. Yalnızca benimle konuşacak mı?"</p>

  <p class="calibre1">"Evet. Bunu verilmiş bir söz olarak kabul edebilirsiniz."</p>

  <p class="calibre1">"Nereden biliyorsun? Kimin tarafından verilmiş?"</p>

  <p class="calibre1">"Onu ben kendim getireceğim."</p>

  <p class="calibre1">"Eğer gelirse."</p>

  <p class="calibre1">"Bunu önce kendisine sormamız gerek, değil mi?" Dr. Lecter tepsiyi çekti. "Plum Adası."</p>

  <p class="calibre1">"Long lsland’ın ucundan aşağı bakın."</p>

  <p class="calibre1">"Plum Adası. ‘Plum Adası Hayvan Hastalık Merkezi’ yazıyor. Pek hoş bir yermiş doğrusu."</p>

  <p class="calibre1">"Adanın bir kısmı orası. Gayet güzel yaşanacak yerleriyle çok iyi bir de kumsalı var. Deniz kırlangıçları baharda orada yuva yaparlar."</p>

  <p class="calibre1">"Deniz kırlangıçları." Dr. Lecter içini çekti. Başını hafifçe yana eğip kırmızı diliyle kırmızı dudağının ortasına dokundu. "Bu konuda konuşacaksak hesaba mahsuben bana bir şeyler vermen gerekecek, Clarice. Ben sana bir şeyler anlatacağım, sen de bana."</p>

  <p class="calibre1">"Bekliyorum," dedi Starling.</p>

  <p class="calibre1">"Bir tırtıl bir krizalitte pupa olur. Sonra o gizli elbise değiştirme odasından güzel bir imago olarak çıkar. İmago’nun ne olduğunu biliyor musun, Clarice?"</p>

  <p class="calibre1">"Yetişkin bir kanatlı böcek."</p>

  <p class="calibre1">"Başka?"</p>

  <p class="calibre1">Kız bilmiyorum anlamında başını salladı.</p>

  <p class="calibre1">"Bu ölmüş olan psikanaliz dininden kalma bir terimdir. İma bir insandaki çocukluktan kalma ve bilinçaltına gömülü olan anababa imgesidir. Sözcük eski Romalıların cenaze törenlerinde taşıdıkları atalarının balmumu büstlerinden gelir... O soğukkanlı Crawford bile böcek krizalitinin önemini fark etmiş olmalı."</p>

  <p class="calibre1">"Bizim için böcek bilimi dergilerinin abonelerini bilinen seks suçluların adlarıyla karşılaştırmaktan öteye giden bir şey değildi."</p>

  <p class="calibre1">"Önce şu Buffalo Bill adını bırakalım. İnsanı yanlış yola götüren bir ad bu ve aradığınız kişiyle hiçbir ilgisi yok. Kolaylık olsun diye Billy diyelim ona. Sana düşündüklerimin bir özetini vereceğim. Hazır mısın?"</p>

  <p class="calibre1">"Hazırım."</p>

  <p class="calibre1">"Krizalitin önemi değişimdedir. Tırtılın kelebeğe dönüşmesi. Billy değişmek istediğini düşünüyor. Kendine gerçek kızlardan bir kız elbisesi yapıyor. Bu yüzden iri kadınları seçiyor. Üzerine uyacak şeyler olması gerek. Kurbanlarının sayısı bunu bir dizi kalıp olarak gördüğü fikrini uyandırıyor. Bu işi iki katlı bir evde yapıyor. Neden iki katlı olduğunu öğrendin mi?"</p>

  <p class="calibre1">"Onları bir süre merdivene asıyordu."</p>

  <p class="calibre1">"Doğru."</p>

  <p class="calibre1">"Dr. Lecter, transseksüelizmle şiddet arasında bildiğim kadarıyla pek bir bağlantı yoktur, transseksüeller genellikle pasif kişilerdir."</p>

  <p class="calibre1">"Doğru, Clarice, ama Billy gerçek bir transseksüel değil. Onu yakalama yöntemine çok yaklaştığının farkında mısın, Clarice?"</p>

  <p class="calibre1">"Hayır, Dr. Lecter."</p>

  <p class="calibre1">"Güzel. O zaman bana babanın ölümünden sonra sana olanları anlatacaksın demektir."</p>

  <p class="calibre1">Starling okul masasının çizik çizik olan yüzeyine baktı.</p>

  <p class="calibre1">"Bunun yanıtının o sayfalarda olduğunu sanmıyorum, Clarice."</p>

  <p class="calibre1">"Annem iki yıl kadar bizi bir arada tuttu."</p>

  <p class="calibre1">"Ne yaparak?"</p>

  <p class="calibre1">"Gündüzleri bir motelde hizmetçilik, geceleri de bir yerde aşçılık yaparak."</p>

  <p class="calibre1">"Sonra?"</p>

  <p class="calibre1">"Ben Montana’da annemin kuzeniyle kocasının yanına gittim."</p>

  <p class="calibre1">"Sadece sen mi?"</p>

  <p class="calibre1">"En büyükleri bendim."</p>

  <p class="calibre1">"Kasaba ailenize bir yardımda bulunmadı mı?"</p>

  <p class="calibre1">"Beş yüz dolarlık bir çek verdiler."</p>

  <p class="calibre1">"Sigorta olmaması çok garip. Clarice, babanın kamyonetinden çıkarken tüfeğini kapıya çarptığını, ondan ateş almadığını söylemiştin."</p>

  <p class="calibre1">"Evet."</p>

  <p class="calibre1">"Devriye arabası yok muydu?"</p>

  <p class="calibre1">"Hayır."</p>

  <p class="calibre1">"Olay gece olmuştu."</p>

  <p class="calibre1">"Evet."</p>

  <p class="calibre1">"Tabancası yok muydu?"</p>

  <p class="calibre1">"Hayır."</p>

  <p class="calibre1">"Clarice, baban gece bir kamyonetteydi ve sadece bir tüfeği vardı... Söyle bana, belinde bir bekçi saati var mıydı acaba? Hani kasabanın çeşitli yerlerine anahtar asarlar da, belirli saatlerde gidip onlarla saatini kurarsın. Böylece kasabalılar da uyumadığını anlarlar. Böyle bir şey mi vardı belinde. Clarice?"</p>

  <p class="calibre1">"Evet."</p>

  <p class="calibre1">"Demek,baban gece bekçisiydi, değil mi, Clarice, şerif falan değildi. Yalan söylersen anlarım."</p>

  <p class="calibre1">"İşe girerken gece şerifliği demişlerdi."</p>

  <p class="calibre1">"Saat ne oldu sonra? Baban vurulduktan sonra yani?"</p>

  <p class="calibre1">"Hatırlamıyorum."</p>

  <p class="calibre1">"Hatırlarsan bana söyler misin?"</p>

  <p class="calibre1">"Evet. Durun bir dakika... Belediye başkanı hastaneye gelip annemden saati ve armayı istemişti." Starling bunu bildiğinin farkında değildi. İyi giysileri ve askeri malzeme fazlası ayakkabılarıyla belediye başkanı. "Ödeştik mi, Dr. Lecter?"</p>

  <p class="calibre1">"Bir an için bunu uydurduğunu mu sanmıştın? Uydurmuş olsaydın seni böylesine yaralamazdı. Transseksüellerden söz ediyorduk. Sen şiddetin bu konuda istatistiklerle uyumlu olmadığını söylemiştin. Doğru. İhtiras olarak ortaya çıkan öfke hakkında konuşmamızı hatırlıyor musun? Biliy transseksüel değil, Clarice, ama öyle olduğunu sanıyor ve öyle olmaya çalışıyor. Pek çok şey olmaya çalıştığını tahmin ederim."</p>

  <p class="calibre1">"Bunun onu yakalamaya yakın yol olduğunu söylemiştiniz."</p>

  <p class="calibre1">"Transseksüel ameliyatlar için üç büyük merkez vardır: John Hopkins Hastanesi, Minnesota Üniversitesi ve Columbus Tıbbi Merkezi. Bunlardan birine ya da üçüne birden ameliyat için başvurmuş ve geri çevrilmiş olmasına hiç şaşmam."</p>

  <p class="calibre1">"Onu hangi nedenle geri çevirirlerdi?"</p>

  <p class="calibre1">"Çok zekisin, Clarice. Birinci neden sabıkalı olması. Suç zararsızsa ve cinsel kimlik sorununa ilişkinse başvuru geri çevrilmeyebilir. Herkesin içinde kadın giysileriyle dolaşmak falan gibi. Eğer ciddi bir sabıkası hakkında başarılı bir yalan söylemişse, o zaman da kişilik kayıtlarından bu ortaya çıkardı."</p>

  <p class="calibre1">"Nasıl?"</p>

  <p class="calibre1">"Onları ayıklamak için bunu bilmek gerek değil mi?"</p>

  <p class="calibre1">"Evet."</p>

  <p class="calibre1">"Bunu neden Dr. Bloom’a sormuyorsun?"</p>

  <p class="calibre1">"Size sormayı yeğlerim."</p>

  <p class="calibre1">"Bu işten sen ne elde edeceksin, Clarice? Terfi ve zam mı? Nesin sen? G-9 mu? Bugünlerde bir G-9 kaç para alır?"</p>

  <p class="calibre1">"En azından ön kapının anahtarını. Teşhiste nasıl ortaya çıkardı?"</p>

  <p class="calibre1">"Montana’yı sevmiş miydin Clarice?"</p>

  <p class="calibre1">"Montana iyidir."</p>

  <p class="calibre1">"Annenin kuzeninin kocasından hoşlandın mı?"</p>

  <p class="calibre1">"Biz onlardan farklıydık."</p>

  <p class="calibre1">"Onlar nasıl insanlardı?"</p>

  <p class="calibre1">"Çalışmaktan yıpranmış."</p>

  <p class="calibre1">"Başka çocuk var mıydı?"</p>

  <p class="calibre1">"Hayır."</p>

  <p class="calibre1">"Nerede oturuyordun?"</p>

  <p class="calibre1">"Bir çiftlikte."</p>

  <p class="calibre1">"Koyun çiftliği mi?"</p>

  <p class="calibre1">"Koyun ve at."</p>

  <p class="calibre1">"Orada ne kadar kaldın?"</p>

  <p class="calibre1">"Yedi ay."</p>

  <p class="calibre1">"Kaç yaşındaydın?"</p>

  <p class="calibre1">"On."</p>

  <p class="calibre1">"Oradan nereye gittin?"</p>

  <p class="calibre1">"Bozeman’da Lutheran Çocuk Yurduna."</p>

  <p class="calibre1">"Bana gerçeği söyle."</p>

  <p class="calibre1">"Gerçeği söylüyorum."</p>

  <p class="calibre1">"Gerçeğin çevresinde sıçrayıp duruyorsun. Yorulduysan hafta sonuna doğru konuşuruz. Ben biraz sıkıldım artık. Yoksa, şimdi konuşmayı mı yeğlersin?"</p>

  <p class="calibre1">"Şimdi, Dr. Lecter."</p>

  <p class="calibre1">"Peki. Bir çocuk annesinin yanından alınıp Montana’da bir çiftliğe gönderiliyor. Bir koyun ve at çiftliği. Annesini özlüyor, hayvanlar onu heyecanlandırıyor..." Dr. Lecter ellerini açarak Starling’i konuşmaya davet etti.</p>

  <p class="calibre1">“Çok güzeldi. Yerde bir Kızılderili kilimi olan kendi odam vardı. Ata binmeme izin veriyorlardı, daha doğrusu ben ata biniyordum, biri de ipinden tutup beni gezdiriyordu. Atın gözleri pek iyi görmüyordu. Oradaki bütün atların bir kusuru vardı zaten. Ya hastaydılar ya da sakat. Kimi çocuklarla birlikte büyümüşlerdi ve sabahları ben okul otobüsüyle giderken arkamdan kişnerlerdi."</p>

  <p class="calibre1">"Ama sonra ne oldu?"</p>

  <p class="calibre1">"Ahırda garip bir şey buldum. Arkada depo gibi bir yer vardı, işte orada miğfere benzeyen bir şey bulmuştum.. Yerinden çıkardığımda üs tünde ‘W.W. Greener insancıl at öldürücüsü’ diye bir yazı gördüm. Çan biçiminde madeni bir başlıktı, tepesinde bir kurşun geçecek kadar bir delik vardı."</p>

  <p class="calibre1">"Bu çiftlikte öldürülecek atları mı besliyorlardı, Clarice?"</p>

  <p class="calibre1">"Evet."</p>

  <p class="calibre1">"Onları orada mı öldürüyorlardı?"</p>

  <p class="calibre1">"Tutkal yapılacakları orada. Ölü atlardan altı tanesi bir kamyona sığıyordu. Köpek maması olacakları canlı götürüyorlardı."</p>

  <p class="calibre1">"Peki, ya senin bindiğin?"</p>

  <p class="calibre1">"Onunla birlikte kaçtık."</p>

  <p class="calibre1">"Nereye kadar gidebildin?"</p>

  <p class="calibre1">"Bana teşhis sürecini anlatacağınız yere kadar."</p>

  <p class="calibre1">"Transseksüel ameliyat için erkek adaylara ne gibi bir test uyguladıklarını bilir misin?"</p>

  <p class="calibre1">"Hayır."</p>

  <p class="calibre1">"Bunun için bana bu merkezlerden birinden uygulanan listeyi getirmen gerekecek ama şu kadarını söyleyebilirim: Wechsler Yetişkinler Zeka Testi, Ev-Ağaç-İnsan testi, Rorschach, MMP ve diğerleri, sanırım bir de New York Üniversitesinden Jenkins’in geliştirdiği bir tane var. Senin bir bakışta anlayabileceğin bir şeye ihtiyacın var, değil mi, Clarice?"</p>

  <p class="calibre1">"En iyisi öyle bir tane olacak."</p>

  <p class="calibre1">"Bakalım bizim varsayımımıza göre testte gerçek bir transseksüelden elden farklı bir sonuç verecek bir erkek arıyoruz. Peki, Ev-Ağaç-İnsan testinde ilk olarak kadın figürü çizmeyen birini ara. Erkek transseksüeller hemen hemen her zaman önce kadın figürü çizerler ve ayrıntılara da çok önem verirler. Erkek figürlerinin hepsi birbirlerine benzer.</p>

  <p class="calibre1">"Sonra ev resminde gelecek için pembe rüyalar içermeyen birini ara, yani perdeleri, bahçesinde çiçekleri, kapısı önünde bir çocuk arabası olmayan bir ev.</p>

  <p class="calibre1">"Transseksüellerde iki tür ağaç resmine rastlarsın, bol dallı, yapraklı söğütler ve hadımlık temaları. Resmin ya da kağıdın kenarıyla yarıda kalan ağaçlar. Çiçek açan ve yapraklı kesilme yerleri. Bu önemli bir ayrıntıdır. Akıl hastalığı olan birinin çizdiği korkmuş, ölü ve kesilmiş ağaçlara hiç benzemez bunlar. Bu iyi bir ayrımdır. Billy’nin ağacı ürkütücü olacaktır. Çok mu hızlı konuşuyorum?"</p>

  <p class="calibre1">"Hayır, Dr. Lecter."</p>

  <p class="calibre1">"Bir transseksüel kendisini asla çıplak olarak çizmez. Bu söylediklerimi özetlememi ister misin?"</p>

  <p class="calibre1">"Lütfen."</p>

  <p class="calibre1">"Her üç cins belirleme merkezi tarafından reddedilen insanların listesini bulmaya çalışmalısın. Önce sabıkaları dolayısıyla reddedilenleri kontrol et ve bunların arasında hırsızlara dikkat et. Sabıkalarını saklamaya çalışanlar arasında çocukluklarında şiddete ilişkin ağır bozukluklar geçirenleri ara. Sonra da testleri incele. Aradığın beyaz bir erkektir, büyük bir olasılıkla otuz beşine varmamış ve iriyarı. O bir transseksüel değildir, Clarice. Sadece öyle olduğunu sanıyor ve kendisine yardım etmedikleri için şaşkın ve öfkeli. Dosyayı okuyana kadar bundan fazla bir şey söylemek istemiyorum. Dosyayı bana bırakacaksın, değil mi?"</p>

  <p class="calibre1">"Evet."</p>

  <p class="calibre1">"Ve de resimleri."</p>

  <p class="calibre1">"Onları da."</p>

  <p class="calibre1">"O zaman elde ettiklerinle hemen git de bakalım neler yapabileceksin, Clarice."</p>

  <p class="calibre1">"Ama ben sizin nasıl... "</p>

  <p class="calibre1">"Hayır. Fazlasını isteme, yoksa bir daha haftaya konuşuruz. Bir ilerleme kaydettiğinde gel yine. Bir şey başaramazsan da gel. Ve Clarice?"</p>

  <p class="calibre1">"Efendim?"</p>

  <p class="calibre1">"Gelecek sefere bana iki şeyi anlatacaksın Biri ata ne olduğu, öte ki de... öfkeni içinde tutmayı nasıl başardığını."</p>

  <p class="calibre1">Starling’i almaya Alonzo geldi. Kız başı öne eğik, notlarını göğsü ne bastırmış olarak yürürken olup biten her şeyi aklında tutmaya çalışıyordu. Bir an önce dışarıdaki temiz havaya kavuşmak istediği için Chilton’un odasından yana bile bakmadı.</p>

  <p class="calibre1">Dr. Chilton’un kapısının altından ışık sızıyordu.</p>

  <h3 class="calibre3" id="sigil_toc_id_20"><a class="calibre4" id="bookmark1"></a><span class="calibre5">26. BÖLÜM</span></h3>

  <p class="calibre1">Pas rengi Baltimore şafağının çok altında, en sıkı güvenlik önlemleri içindeki koğuşta kıpırtılar. Hiç karanlık olmayan yerde akıntılarını kaybetmiş midyelerin bir fıçıda açılmaları gibi çarpık bir duygunun güne başlayışı. Ağlayarak uyuyakalan Tanrının yaratıkları yeniden ağlamak üzere ağızlarını açıyorlar.</p>

  <p class="calibre1">Dr. Hannibal Lecter yüzü duvardan ancak bir karış uzakta, ayakta duruyordu koridorun ucunda. Sanki ayaklı bir saatmiş gibi kalın iplerle bağlıydı bir el arabasına. Üzerine örtülen ağın altında bir deli gömleği vardı üstünde. Başına geçirilmiş bir hokey oyuncusu maskesi hem ısırmasını önlüyordu hem de bakıcılarını tiksindirecek kadar ıslanmıyordu.</p>

  <p class="calibre1">Dr. Lecter’in ardındaki ufak tefek hademe Lecter’in kafesini temizlemekteydi. Barney haftada üç kez yapılan bu temizliğe nezaret eder ve bu arada içerisini kaçak bir şey var mı diye kontrol ederdi. Temizleyiciler Dr. Lecter’in hücresini ürkütücü bulduklarından işlerini yarım yamalak yaparlardı. Barney arkalarından her şeyi kontrol eder ve hiçbir şeyi gözden kaçırmazdı.</p>

  <p class="calibre1">Dr. Lecter’e el süren sadece Barney’di, çünkü sadece Barney neyle karşı karşıya olduğunu asla unutmazdı. İki yardımcısı şimdi televizyonda bir hokey maçı seyrediyorlardı.</p>

  <p class="calibre1">Dr. Lecter kendini eğlendiriyordu; çok geniş bir iç kaynağı vardı ve gerekirse kendi kendini yıllarca oyalayabilirdi. Kafasının içinde özgürdü.</p>

  <p class="calibre1">İç dünyasında yoğun renkler ve kokular vardı, pek ses yoktu. Hatta şimdi bile Benjamin Raspail’in sesini duyabilmek için biraz zorlanıyordu. Dr. Lecter, Jame Gumb’ı Clarice Starling’e nasıl vereceğini düşünüyordu ve Raspail’i hatırlamak yararlıydı. İşte şişman flütçü yaşamının son gününde Lecter’in koltuğuna uzanmış, ona Jame Gumb’dan söz ediyordu:</p>

  <p class="calibre1"><span class="calibre8">"Jame’in San Francisco’da bir pansiyonda akla gelebilecek en korkunç bir odası vardı. Hippi günlerinden kalma patlıcan renkli duvarlara fosforlu renklerle yapılmış resimler falan.</span></p>

  <p class="calibre1"><span class="calibre8">Jame... gerçek adı James’di ama doğduğunda hastanede yanlışlıkla Jame yazdıklarından öyle çağırılmasını ister, James denilince kıyameti koparırdı. O zaman bile hastanelerde doğru dürüst yazmayı bilmeyen ucuz adam çalıştırırlarmış. Bugün daha kötü ya, canına susadıysan gidersin hastaneye ancak. Her neyse, Jame o kötü şeyi yine yaptığı için çalıştığı hediyelik eşya satan dükkandan kovulmuştu ve işte o korkunç odada başını elleri arasına almış düşünüyordu.</span></p>

  <p class="calibre1"><span class="calibre8">Kendisine bu tavırlarına artık dayanamadığımı söyledim. Tabii o sırada hayatıma Klaus girmişti artık. Jame aslında eşcinsel değildir, cezaevinde yatarken alıştığı bir şeydir bu. Aslında hiçbir şey değildir, doldurmak istediği büyük bir boşluktur, bu yüzden de çok öfkelidir. Bir odaya girdiğinde odanın biraz daha boşaldığını hissedersin. Dernek istediğim, on iki yaşında büyükannesiyle büyükbabasını öldüren bir insanın bir kişiliği olmasını beklerdin, değil mi?</span></p>

  <p class="calibre1"><span class="calibre8">İşte yine işsizdi ve talihsiz bir dilenciye o kötü şeyi yapmıştı yine. Postaneye gidip eski patronunun mektup ve paketlerini almıştı. İçlerinde satabileceği bir şey bulacağını umuyordu. Malezya’dan mı ne bir paket gelmişti. Heyecanla açınca koca bir kutu dolusu ölü kelebekle karşılaştı.</span></p>

  <p class="calibre1"><span class="calibre8">Patronu bütün o adaların posta müdürlerine para gönderir ve onlardan da kutu kutu ölü kelebek gelirdi. Bunları plastikle kaplar, sonra da hediyelik eşya diye satardı. Kelebekler Jame’in işine yaramazdı, ama kimi zaman Bali’den bilezik falan da geldiğinden elini o kelebeklerin arasına sokup kutuyu karıştırdı. Ama hiçbir şey yoktu kutuda. Elleri kelebek</span></p>

  <p class="calibre1"><span class="calibre8">tozuyla boyanmıştı. İşte o sırada da elleri ve yüzü kelebek tozlarıyla boyanmış bir halde oturmuş ağlıyordu. Hafif bir tıkırtı geldi kutunun içinden. Kelebeklerin arasına atılmış bir kozadan bir kelebek çıkmaktaydı. Havada kelebek tozu vardı, pencereden güneş giriyordu... İnsan uyuşturucu aldığı zaman anlattığında her şeyin ne kadar canlı olduğunu bilirsin. Jame de kelebeğin kanatlarını çırpmasını seyretti. Büyük bir kelebekmiş. Yeşil. Pencereyi açmış ve kelebek uçup gitmiş. Jame bunun üzerine kendisinde öylesine bir hafiflik hissetmiş ki, ondan sonra ne yapacağını biliyormuş artık.</span></p>

  <p class="calibre1"><span class="calibre8">Jame, Klaus ile benim yaşadığımız küçük plaj evini öğrendi, bir gün provadan döndüğümde onu orada buldum. Ama Klaus ortalarda yoktu. Nerede olduğunu sordum, yüzmeye gittiğini söyledi. Bunun yalan olduğunu biliyordum. Klaus hiç denize girmezdi. Buzdolabını açtığımda... eh, orada ne bulduğumu biliyorsun. Portakal suyunun ardından bakıyordu Klaus’un başı. Jame, Klaus’tan kendine bir de önlük yapmıştı ve şimdi kendisinden hoşlanıp hoşlanmadığımı soruyordu. Jame ile ilişki kurmama şaşmış olmalısın. Sen ona rastladığında daha da dengesizdi aslında, kendisinden korkmamana çok şaşırmıştı sanırım."</span></p>

  <p class="calibre1"><span class="calibre8">Sonra da Raspail’in son sözleri: "Annemle babamın beni kendilerini aldattığım yaşa varmadan neden öldürmediklerine şaşarım."</span></p>

  <p class="calibre1"><span class="calibre8">Raspail’in kalbi atmaya çalışırken bıçağın incecik kabzası titriyordu. Dr. Lecter, "Bir böcek yuvasına sokulmuş saza benziyor, değil mi?" dedi. Ancak Raspail artık yanıt veremezdi.</span></p>

  <p class="calibre1">Dr. Lecter her sözcüğü, hatta daha fazlasını hatırlıyordu. Hücresini temizlerlerken vakit geçirecek hoş düşünceler.</p>

  <p class="calibre1">Clarice Starling. zeki bir insan, diye düşündü. Kendisine anlattıklarıyla Jame Gumb’ı ele geçirebilirdi, ama yine de çok uzak bir olasılıktı bu. Onu iş işten geçmeden yakalaması için daha somut şeylere ihtiyacı vardı. Dr. Lecter cinayetlerin ayrıntılarını okuduğu zaman imada bulunacağı şeyler olacağını biliyordu, büyükannesiyle büyükbabasını öldürdükten sonra Gumb’ın ıslahhanede gördüğü iş eğitimi gibi. Kıza yarın Jame Gumb’ı verecekti ve bunu Jack Crawford’un bile göreceği kadar açık seçik yapacaktı. Yarın.</p>

  <p class="calibre1">Dr. Lecter arkasında ayak sesleri duydu, tel kapatıldı. El arabasının çevrildiğini hissetti. Şimdi onu hücresinde serbest bırakma işi yapılacaktı, uzun ve sıkıcı bir iş. Her zaman aynı şeyi yaparlardı. Önce Barney ile yardımcıları onu yüzüstü yatağına yatırırlardı. Sonra Barney ayak bileklerini havlularla yatağın kenarlarına bağlayıp bacak kayışlarını söker, sonra yardımcılarının bayıltıcı sprey ve cop koruması altında deli gömleğini çıkarır, geri geri kapıya doğru yürürken ağı ve kapıyı kilitlerdi. Dr. Lecter geri kalan bağlarından kendisi kurtulurdu. Ondan sonra kahvaltısını etme karşılığında bağları geri verirdi. Dr. Lecter bir hemşireyi ağır yaraladığından bu yana hep bu yöntem uygulanmıştı.</p>

  <p class="calibre1">Bugün ise programda bir kesinti oldu.</p>

  <h3 class="calibre3" id="sigil_toc_id_21"><a class="calibre4" id="bookmark2"></a><span class="calibre5">27. BÖLÜM</span></h3>

  <p class="calibre1">Dr. Lecter’ı taşıyan el arabası kafesin kapısından geçerken eşiğe takılıp sarsıldı. Dr. Chilton, Lecter’in yatağına oturmuş mektuplarını gözden geçiriyordu. Ceketini ve kravatını çıkarmıştı Dr. Lecter onun boynunda bir tür bir madalyon gördü.</p>

  <p class="calibre1">Dr. Chilton başını kaldırmadan "Barney onu tuvaletin yanında ayakta tut," dedi. "Sen ve diğerleri yerlerinizde bekleyin."</p>

  <p class="calibre1">Dr. Chilton, Dr. Lecter’in Psikiyatri Genel Arşivi ile en son yazışmalarını da okuyup bitirdi. Mektupları yatağın üstüne fırlatıp hücreden çıktı. Hokey maskesinin ardındaki gözler bir an parıldadı, ama Lecter’in başı kıpırdamadı.</p>

  <p class="calibre1">Chilton koridordaki okul masasına gitti ve eğilip koltuğun altından küçük bir mikrofon çıkardı.</p>

  <p class="calibre1">Mikrofonu Dr. Lecter’in maskesinin göz delikleri önünde salladıktan sonra yine gidip yatağa oturdu.</p>

  <p class="calibre1">"Kızın Miggs’in ölümünde insan hakları ihlali arayacağını düşünerek konuşmanızı dinledim," dedi. "Yıllardır sesini duymamıştım, sanırım en son konuştuğumuzda bana hep yanlış yanıtlar vermiş, sonrada Psikiyatri dergisine yazdığın makalelerde benimle alay etmiştin. Bir delinin fikirlerinin mesleki toplumda hâlâ bir değer taşıyor olmasına inanmak gerçekten çok güç. Ama işte ben hâlâ buradayım. Sen de."</p>

  <p class="calibre1">Dr. Lecter karşılık vermedi.</p>

  <p class="calibre1">"Yıllarca süren sessizlik ve sonra Jack Crawford kızı gönderiyor ve sen hemen yumuşuyorsun, ha? Seni etkileyen ne oldu, Hannibal? O güzelim ayak bilekleri mi? Saçının parıltısı mı? Çok güzel bir kız, değil mi? Uzak ve güzel. Ben bir kış günbatımı olarak düşünüyorum. Çoktandır günbatımını görmediğini biliyorum ama çok güzel olduğuna inanabilirsin.</p>

  <p class="calibre1">"Onunla bir tek günün daha var. Sonra soruşturma Baltimore Cinayet Masasına geçiyor. Elektroşok tedavisi odasında senin için bir koltuğu çiviliyorlar yere. Koltuğun altında sana ve onlara kolaylık olması için birde oturak var. Benim hiçbir şeyden haberim olmayacak.</p>

  <p class="calibre1">"Anlıyor musun, Hannibal? Onlar biliyorlar. Senin Buffalo BilI’in kim olduğunu bildiğini biliyorlar. Hatta onu tedavi etmiş olacağını bile düşünüyorlar. Bayan Starling’in Buffalo Bill’i sorduğunu duyunca şaşırdım. Baltimor Cinayet Masasında bir tanıdığımı aradım bunun üzerine. Klaus’un boğazında bir böcek buldular, Hannibal. Onu Buffalo BiIl’in öldürdüğünü biliyorlar. Crawford seni akıllı olduğuna inandırmaya çalışıyor. Crawford’un adamını parçaladığın için senden ne kadar nefret ettiğini bildiğini sanmıyorum. Ama seni altetti artık. Kendini hâlâ akıllı hissediyor musun?"</p>

  <p class="calibre1"><span class="calibre8">Dr. Lecter, Chilton’un maskeyi tutan bağlar üstünde dolaşan bakışlarını izliyordu. Chilton’un, Lecter’in yüzünü görebilmek için maskeyi çıkarmak istediği belliydi. Lecter onun bunu güvenli bir uzaklıktan, arkadan mı yapacağını merak etti. Eğer önden yapmaya kalkışırsa Dr. Lecter’in başı arkasına uzanacaktı kolları. Ve kollarının mavi damarlı iç tarafları Lecter’in yüzüne yakın olacaktır. Haydi, doktor. Haydi, yaklaş artık. Hayır, bunu yapmamaya karar verdi.</span></p>

  <p class="calibre1">"Hâlâ pencereli bir yere gideceğini mi sanıyorsun? Kumsalda dolaşıp kuşları göreceğini mi? Hiç sanmıyorum. Senatör Ruth Martin’e telefon ettim, seninle yapılan herhangi bir anlaşmadan haberi olmadığını söyledi. Ona senin kim olduğunu hatırlatmak zorunda kaldım. Clarice Starling’in de adını bile duymamış. Bir yutturmaca bu. Bir kadından küçük ahlaksızlıklar bekleriz ama bu epey şaşırtıcı bir boyutta, değil mi?”</p>

  <p class="calibre1">"Seni inek gibi sağmalarından sonra, Hannibal, Crawford bir cinayeti bilerek haber vermemeyle suçlayacaktır seni. Sen istediğin kadar deli olduğunu iddia et, daha önce altı cinayetten hüküm giydin. Yargıç senin iyiliğini fazla düşünmeyecektir.”</p>

  <p class="calibre1">"Pencere falan olmayacak, Hannibal. Hayatının sonuna kadar bir devlet tımarhanesinin taş zemininde oturup bok arabasının geçmesini seyredeceksin. Dişlerin dökülecek güçsüz düşeceksin ve kimse artık senden korkmayacak. Sonunda Flendauer gibi bir yere atılacaksın. Gençler seni uşak gibi kullanacaklar, canları çekince de ırzına geçecekler. Okuyacağın tek şey duvara yazdıkların olacak. Bütün bunlar mahkemenin umurunda mı olacak sanıyorsun? Eskileri gördün. Haşlanmış kayısıyı beğenmedikleri zaman bile ağlamaya başlıyorlar.”</p>

  <p class="calibre1">"Jack Crawford ile sevgilisi. Karısı öldükten sonra açık açık birlikte olacaklar. Herif daha genç biri gibi giyinecek, ikisinin de yapacağı bir spora başlayacaklar. Bella Crawford hastalandığından beri aralarından su sızmıyor zaten. Terfi edecekler ikisi de ve seni yılda bir gün bile hatırlamayacaklar. Crawford herhalde sonunda buraya gelip bu işten senin payına ne düştüğünü yüzüne söyleyecektir. Konuşmasını şimdiden hazırladığına hiç kuşkum yok.”</p>

  <p class="calibre1">"Hannibal, o seni benim kadar iyi tanımaz. Senden bilgiyi kendi istediği takdirde sadece kızın annesine işkence etmek isteyeceğini düşünmüştür."</p>

  <p class="calibre1"><span class="calibre8">Çok da doğru, diye düşündü Dr. Lecter. Çok akıllıymış, o İskoç-İrlandalı karışımı yüzü insanı nasıl da aldatıyor. Bakmasını bilirsen yüzü yara iziyle dolu. Eh, birkaç taneye daha yer var nasıl olsa.</span></p>

  <p class="calibre1">"Senin neden korktuğunu bilirim ben. Acı çekmek ya da yalnızlıktan değil. Sen şerefsizliğe dayanamazsın, Hannibal. Ben sana bakmaya şeref sözü verdim ve bunu yapıyorum. Aramızdaki ilişkiye kişisel hiç bir şey girmedi benim tarafımdan. Şimdi bile seni düşünüyorum.”</p>

  <p class="calibre1">"Senatör Martin’le senin için herhangi bir anlaşma yapılmadı, ama şimdi böyle bir şey var. Ya da olabilir. Senin adına ve o kız için saatlerdir telefon başındayım. Sana ilk koşulu söyleyeceğim: Sadece benim aracılığımla konuşabilirsin. Seninle başarılı mülakatımın profesyonelce bir değerlendirmesini sadece ben yayınlayabilirim. Eğer kurtarılırsa, Catherine Martin’den elde edilecek bilgiler sadece benimdir.”</p>

  <p class="calibre1">"Bu koşul üzerinde tartışma kabul etmiyorum. Bana yanıtını şimdi vereceksin. Bu koşulu kabul ediyor musun?"</p>

  <p class="calibre1">Dr. Lecter kıs kıs güldü.</p>

  <p class="calibre1">"Ya bana şimdi yanıt verirsin ya da Baltimore Cinayet Masası ile konuşursun. Karşılığında şunları alacaksın: Buffalo Bill’i teşhis edersen ve kız iş işten geçmeden bulunursa Senatör Martin -ki, bunu telefonla doğrulayacaktır- seni Tennessee’de, Maryland yetkililerinin sözlerinin geçmediği Brushy Mountain Eyalet Cezaevine naklettirecek. Jack Crawford’dan uzakta olacaksın. Ormana bakan bir hücren olacak, kitapların olacak. Yapılacak bir düzenlemeyle dışarı çıkıp gezinebileceksin. Katili söyle ve hemen git buradan. Tennessee eyalet polisi seni havaalanında teslim alacak. Vali bunu kabul etti."</p>

  <p class="calibre1">Doktor Chilton sonunda ilginç bir şey söyledi ve bunun ne olduğunun farkında bile değil. Dr. Lecter maskenin arkasında dudaklarını büzdü. Polis teslim alacak. Polis Barney kadar kurnaz olamaz. Polis suçlularla uğraşmaya alışmıştır. Kelepçe ve ayak demirleri kullanırlar. Kelepçe ve ayak demirleri bir anahtarla açılır. Benimki gibi.</p>

  <p class="calibre1">"Adı Billy," dedi Dr. Lecter, "Gerisini sadece senatöre anlatırım. Tennessee’de."</p>

  <h3 class="calibre3" id="sigil_toc_id_22"><a class="calibre4" id="bookmark3"></a><span class="calibre5">28. BÖLÜM</span></h3>

  <p class="calibre1">Jack Crawford, Dr. Danielson’un kahve ikramını reddettiyse de, fincanını alıp hemşire odasındaki paslanmaz çelikten evyenin başında kendisine bir Alka Seltzer hazırladı. Her şey paslanmaz çeliktendi: Tezgah, çöp kutusu, hatta Dr. Danielson’un gözlüğünün çerçevesi.</p>

  <p class="calibre1">Doktorla yalnızdılar küçük odada.</p>

  <p class="calibre1">"Mahkeme emri olmadan olmaz," dedi Dr. Danielson bir daha. Bu kez kahve ikram etmekle gösterdiği konukseverliği dengelemek için sesi sertti.</p>

  <p class="calibre1">Danielson, John Hopkins Hastanesi Cinsiyet Teşhis Kliniğinin başıydı ve Crawford’la uzun sabah vizitelerinin öncesinde konuşmayı kabul etmişti. "Her bir dosya için bana ayrı bir mahkeme emri göstermek zorundasınız ve her birine tek tek karşı koyacağız. Columbus ile Minnesota da aynı yanıtı vermiştir sanırım, değil mi?"</p>

  <p class="calibre1">"Adalet Bakanlığı şu anda belgeleri istiyor. Ama acele etmemiz gerek, doktor. Kız şimdiye kadar ölmemişse, bu gece ya da yarın öldürülecektir. Ondan sonra yeni birini kaçıracaktır."</p>

  <p class="calibre1">"Buffalo Bill’in adını burada karşılaştığımız sorunlarla birlikte anmak haksız ve tehlikeli bir davranıştır, Bay Crawford. Tüylerim diken diken oluyor bunu duyduğumda. Kamuoyuna transseksüellerin deli olmadıklarını, sapık ya da eşcinsel olmadıklarını anlatmak için burada yıllarca uğraştık ve."</p>

  <p class="calibre1">"Ben de sizinle aynı fikirdeyim..."</p>

  <p class="calibre1">"Bir dakika. Transseksüeller arasında şiddet olayları genel nüfusa oranla çok azdır. Bunlar gerçek bir sorunları olan iyi insanlardır. Yardıma hakları vardır ve biz bunu verebiliriz. Ben burada bir cadı avı başlatamam. Şimdiye kadar bir hastamızın bize olan güvenini çiğnemedik ve bunu asla yapmayacağız. Bunu bilerek konuşun, Bay Crawford."</p>

  <p class="calibre1">Crawford özel yaşamında aylardır karısının doktor ve hemşireleriyle yaşıyor ve onlardan karısı için en küçük bir yararı koparmaya çalışıyordu. Doktorlardan iyice bunalmıştı artık. Ama bu kendi özel yaşamı değildi. Burası Baltimore’du ve bu da işti. Tatsızlık çıkarmaması gerekirdi.</p>

  <p class="calibre1">"O zaman istediğimi iyi anlatamadım galiba, doktor bey. Kusur benim, sabahları pek kolay bir insan değilimdir. Bizim aradığımız insan sizin hastanız değil. Bu sizin transseksüel olmadığı için reddettiğiniz biri olmalı. Bunu öylesine söylüyor değilim, size onun kişilik araştırmalarınızda tipik transseksüellerden nasıl saptığını göstereyim. Bakın bu kısa listede memurlarınızın reddettikleriniz arasında dikkat edecekleri şeyler yazılı."</p>

  <p class="calibre1">Dr. Danielson kağıdı okurken parmağıyla burnunun kenarını ovuşturdu. "Çok ilginç, Bay Crawford. Çok garip hatta, ki bu pek sık kullandığım bir sözcük değildir. Bu... bu varsayımı size kimin sağladığını öğrenebilir miyim?"</p>

  <p class="calibre1">Bunu bilmenin hoşunuza hiç gitmeyeceğinden eminim, Dr. Danielson. "Chicago Üniversitesinden Dr. Alan Bloom’a danışarak karar verdik; Davranış Bilimleri çalışanlarından bir görevli."</p>

  <p class="calibre1">"Bu Alan Bloom’dan mı çıktı yani?"</p>

  <p class="calibre1">"Sadece testlere bağlı da kalmıyoruz. Buffalo Bill’in kayıtlarınızda başka bir noktadan da yer alması olası. Şiddete ilişkin bir sabıkasını saklamış ya da geçmişini değiştirmiştir. Bana reddettiklerinizi gösterin, doktor."</p>

  <p class="calibre1">Danielson durmadan başını sallıyordu. "Muayene ve görüşme kayıtları da mahremdir."</p>

  <p class="calibre1">"Dr. Danielson, yalan bilgi ve sahtekarlık nasıl mahrem kabul edilebilir? Bir suçlunun gerçek adı ve gerçek geçmişi, bunu size asla söylemediği ve sizin bunu sonradan öğrenmeniz durumunda doktor-hasta ilişkisine nasıl girebilir? John Hopkins Hastanesinin, ne kadar titiz çalıştığını bilirim. Bu tür vakalarla karşılaşmış olduğunuzdan hiç kuşkum yok.</p>

  <p class="calibre1">Bunun dürüst hastalarla ya da hastaneyle hiçbir ilişkisi yok ki. Delilerin hiç FBI’a başvurmadıklarını mı sanıyorsunuz? Daha geçen hafta St. Louis bürosuna başvuran birinin çantasında bir bazuka ve iki roket çıktı."</p>

  <p class="calibre1">"Onu işe aldınız mı?"</p>

  <p class="calibre1">"Bana yardım edin, Dr. Danielson. Zamanımız giderek azalıyor. Biz burada konuşurken Buffalo Bill, Catherine Martin’i bunlardan birine döndürüyor olabilir." Crawford parıltılı tezgahın üstüne bir fotoğraf koydu.</p>

  <p class="calibre1">"Bunu yapmayın," dedi Dr. Danielson. "Çocukça bir hareket bu. Ben savaşta cerrahlık yaptım, Bay Crawford. Resminizi cebinize koyun."</p>

  <p class="calibre1">"Bir cerrah parçalanmış bir cesede bakabilir elbette. Ama bir doktor bir hayatın boşuna akıp gitmesine seyirci kalamaz." Crawford çöp tenekesinin koluna basıp kağıt bardağını içine attı. "Size en son şunu teklif edebilirim: Sizden hastalarınız hakkında bilgi istemeyeceğim, sadece bu koşullara uyan sizin seçtiğiniz adaylar hakkında bilgi rica edeceğim. Siz ve psikiyatri kurulunuz reddedilen başvuruları benden çok daha kolay ayıklayabilirsiniz. Bilginiz aracılığında Buffalo Bill’i bulursak bunu kimseye söylemeyeceğim. Bilgiyi başka bir yoldan bulduğumu geçirteceğim tutanaklara."</p>

  <p class="calibre1">"John Hopkins Hastanesi korunan bir tanık olabilir mi, Bay Crawford? Bize yeni bir kimlik verebilir misiniz? Bizi başka bir yere, örneğin Bob Jones Kolejine nakledebilir misiniz? Ne FBI ne de başka bir devlet kuruluşunun bir sırrı fazla uzun bir süre saklayamayacağından eminim."</p>

  <p class="calibre1">"Bir bilseniz şaşardınız."</p>

  <p class="calibre1">"Hiç sanmam beceriksizce söylenmiş bürokratik bir yalanın altından sıyrılmaya çalışmak gerçeği söylemekten daha çok zarar verir. Çok teşekkür ederim ama lütfen bizi böyle korumayın sakın."</p>

  <p class="calibre1">"Ben size teşekkür ederim, Dr. Danielson, bu nükteli sözleriniz için. Bunların bana nasıl yardımcı olduğunu şimdi göstereceğim. Gerçeklerden hoşlanıyorsunuz, şunu deneyin öyleyse. Adam genç kadınları kaçırıp derilerini yüzüyor. Bu derileri sırtına geçirip dolaşıyor sonra. Bunu bir daha yapmasını istemiyoruz. Eğer bana mümkün olduğu kadar çabuk yardım etmezseniz yapacağım şudur: Adalet Bakanlığı bu sabah yardım etmeyi reddettiğinizi ileri sürerek bir mahkeme emri çıkaracaktır. Bunu sabah ve akşam haberlerine yetiştirmeye çalışacağız. Haberlerde Adalet Bakanlığı John Hopkins’de, Dr. Danielson’la olayların nasıl gelişmekte olduğunu sık sık duyuracaktır. Buffalo Bill vakasına ait her haberde -Catherine Martin’in cesedi bulunduğunda ya da ondan sonraki kurban su yüzüne çıktığında- Dr. Danielson’la ne durumda olduğumuzu bildirip, Bob Jones Koleji konusundaki nüktenizi de açıklayacağız. Bir şey daha var, doktor. Sağlık ve insani Hizmet kuruluşunun burada Baltimore’da olduğunu bilirsiniz. Ya Senatör Martin kızının cenaze töreninden sonra Yeterlilik Bürosuna başvurup burada yaptığınız cinsiyet değiştirme ameliyatlarının bir kozmetik ameliyattan öteye gitmediğini iddia ederse? Belki de yetkililer kafalarını kaşıyıp, ‘Bu Senatör Martin haklı olabilir. Evet, bu kozmetik bir ameliyattan başka bir şey değil’, derlerse o zaman bu program federal yardımdan herhangi bir burun kliniğinden farklı bir pay alamayacaktır."</p>

  <p class="calibre1">"Hakaret ediyorsunuz."</p>

  <p class="calibre1">Hayır, sadece gerçek bu.".</p>

  <p class="calibre1">"Beni korkutamazsınız...".</p>

  <p class="calibre1">"Güzel. Ben de sizi korkutmak istemiyorum zaten, doktor. Sadece ciddi olduğumu bilmenizi istiyorum. Bana yardım edin, doktor. Lütfen."</p>

  <p class="calibre1">“Alan Bloom ile çalıştığınızı söylemiştiniz."</p>

  <p class="calibre1">"Evet. Chicago Üniversitesi..."</p>

  <p class="calibre1">"Alan Bloom’u tanırım ve bunu onunla profesyonel bir düzeyde tartışmayı yeğlerim. Kendisine onu bu sabah arayacağımı bildirin. Kararımı size öğleden önce bildireceğim. Genç hanım beni gerçekten ilgilendiriyor, Bay Crawford. Diğerleri de. Ama ortada tehlikeye atılacak pek çok şey var ve bunun sizin için başka konular kadar önemli olduğunu sanmıyorum... Bay Crawford, son zamanlarda tansiyonunuzu ölçtürdünüz mü?"</p>

  <p class="calibre1">"Bunu kendim yaparım."</p>

  <p class="calibre1">"Kendinize ilaç da yazar mısınız.?"</p>

  <p class="calibre1">"Bu yasalara aykırıdır, Dr. Danielson."</p>

  <p class="calibre1">"Ama bir doktorunuz vardır sanırım."</p>

  <p class="calibre1">"Evet"</p>

  <p class="calibre1">"Bulgularınızı onunla paylaşın, Bay Crawford. Düşüp ölürseniz hepimiz için büyük bir kayıp olur. Bu öğleden önce benden bir haber alacaksınız."</p>

  <p class="calibre1">"Ne zaman, doktor? Bir saat sonra mı?"</p>

  <p class="calibre1">"Bir saat sonra."</p>

  <p class="calibre1">Crawford zemin katında asansörden çıkarken çağrı aygıtı öttü. Kapıdan çıktığında sürücüsü Jeff ona acele etmesi için işaret etti. Kız öldü ve cesedini buldular. Telefon eden FBI Başkanıydı. Haber sandığı kadar kötü değildi ama yine de yeterince kötüydü: Chilton otaya burnunu sokmuştu ve şimdi de senatör işe karışıyordu. Maryland eyaleti baş savcısı validen aldığı emirle Dr. Hannibal Lecter’in Tennessee’ye nakledilmesini emretmişti. Nakli erteletmek ya da durdurmak için Maryland Federal Mahkemesinin bütün gücünün kullanılması gerekecekti. Başkan, Crawford’un fikrini soruyordu.</p>

  <p class="calibre1">"Bir dakika," dedi Crawford. Telefonu indirip kamyonetin penceresinden dışarı baktı. Şafak söküyordu. Şubat şafağı. Renksiz ve soluk.</p>

  <p class="calibre1">Jeff bir şeyler söylemeye başladıysa da, Crawford eliyle susturdu.</p>

  <p class="calibre1">Lecter’in dev egosu. Chilton’un yükselme hırsı. Senatör Martin’in kızı için korkusu. Catherine Martin’in hayatı.</p>

  <p class="calibre1">"Bırak gitsinler," dedi telefona.</p>
</body>
</html>
