<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3"><a class="calibre4" id="bookmark0"></a><b class="calibre5">58</b><span class="calibre5">. BÖLÜM</span></h3>

  <p class="calibre1">Jack Crawford çalışma odasındaki kanepede sabah erken uyandığında Bella'nın akrabalarının horuldamalarını duydu. Günün ağırlığı üzerine çökmeden önceki o dakika içinde Bella'nın ölümünü değil de, kendisine söylediği o son sözü hatırladı. "Bahçede ne oluyor?”</p>

  <p class="calibre1">Bella’nın yem kutusunu aldı ve bahçeye çıkıp söz verdiği üzere kuşlara yem serpti. Sonra hâlâ uyuyan akrabalarına bir not yazarak daha güneş doğmadan evden çıktı.</p>

  <p class="calibre1">Crawford, Bella'nın akrabalarıyla hep iyi geçinmişti ve şimdi de evde bir gürültü olması aslında iyi bir şeydi; ama yine de Quantico’ya gidiyor olmaktan mutluydu.</p>

  <p class="calibre1">Starling burnunu kapının camına dayadığında gece gelen teleksleri gözden geçiriyordu. Kıza bir iskemle verdi ve konuşmadan televizyon haberlerini seyre başladılar.</p>

  <p class="calibre1">Jame Gumb'ın Belvedere'deki evi.</p>

  <p class="calibre1">"Dehşet Mahzeni” diyordu haber spikeri.</p>

  <p class="calibre1">Kuyunun ve bodrumun görüntüleri, televizyon kameraları önünde kaldırılmış fotoğraf makineleri, öfkeli televizyoncuların fotoğrafçıları kovmaya çalışmaları, televizyoncuların spotlarından çıldıran kelebekler, yerde ölüm titreşimleri içinde sırtüstü yatan bir kelebek.</p>

  <p class="calibre1">Catherine Martin’in sedyeyi reddetmesi, bir polis kaputuna sarınıp cankurtarana yürüyüşü, kaputun yakaları arasından başını uzatmış köpek.</p>

  <p class="calibre1">Starling'in bir arabaya doğru hızlı adımlarla yürürken yandan çekilmiş bir pozu. Başı yerde, elleri ceplerinde.</p>

  <p class="calibre1">Film mide bulandırıcı nesneleri fazla göstermeyecek biçimde kesilmişti. Kameralar bodrumun Gumb’ın eserlerinin bulunduğu köşeleri şöyle bir tarayarak geçiyordu. Bodrumun o bölümünde o ana kadar altı ceset ortaya çıkarılmıştı.</p>

  <p class="calibre1">Crawford iki kere Starling’in burnundan soluduğunu işitti. Haberler reklamlarla kesildi.</p>

  <p class="calibre1">"Günaydın, Starling.”</p>

  <p class="calibre1">"Günaydın.”</p>

  <p class="calibre1">"Columbus savcısı dün gece ifadeni faksladı. Bir iki imza atman gerekecek... Demek Fredrica Bimmel’in evinden Stacy Hubka’ya, oradan da Bimmel’in çalıştığı Richards mağazasındaki Burdine’e gittin, o da sana Bayan Lippman’ın eski adresini verdi.”</p>

  <p class="calibre1">Starling başını salladı. "Stacy Hubka, Fredrica’yı almak için birkaç kere oraya uğramıştı, ama Stacy’nin erkek arkadaşının arabasıyla gittiklerinden yolu pek bilmiyordu. Adresi Bayan Burdine verdi.”</p>

  <p class="calibre1">"Bayan Burdine Bayan Lippman'ın evinde bir erkek bulunduğundan söz etmedi mi?”</p>

  <p class="calibre1">"Hayır.”</p>

  <p class="calibre1">Televizyon haberlerinde Bethesda Deniz Hastanesinden de bir film vardı. Senatör Ruth Martin'in arabasının camında yüzü.</p>

  <p class="calibre1">"Catherine dün akşam kendine geldi. Uyuyor şimdi, sakinleştirici veriyorlar. Tanrıya şükrediyoruz. Hayır, daha önce dediğim gibi şokun etkisi altında ama aklı başında Sadece birkaç bere, parmağı da kırık. Susuz da kalmış. Teşekkür ederim.” Kadın sürücüsünün sırtını dürtükledi. "Teşekkür ederim. Hayır, köpekten dün akşam söz etti, ne yapacağımızı bilemiyorum, bizim zaten iki köpeğimiz var.”</p>

  <p class="calibre1">Program o gün daha geç bir saatte bir stres uzmanının uğradığı duygusal hasarı tespit için Catherine Martin’i muayene edeceği haberiyle sona erdi.</p>

  <p class="calibre1">Crawford televizyonu kapattı.</p>

  <p class="calibre1">"Nasılsın, Starling?”</p>

  <p class="calibre1">"Her tarafım uyuşmuş gibi... Siz de öyle mi hissediyorsunuz?”</p>

  <p class="calibre1">Crawford başını sallayarak konuyu değiştirirdi. "Senatör Martin gece birkaç kez telefon etti. Gelip seni görmek istiyor. Yola çıkacak duruma gelir gelmez, Catherine de.”</p>

  <p class="calibre1">"Ben evimdeyim her zaman.”</p>

  <p class="calibre1">"Krendler de buraya gelmek istiyor, şikâyetini geri aldı.”</p>

  <p class="calibre1">"Belki de her zaman evde değilim öyleyse.”</p>

  <p class="calibre1">"Sana bir öğüt, Starling. Senatör Martin’i kullan. Bırak sana ne kadar minnettar olduğunu söylesin. Ve bunu yapmakta gecikme. Minnetin ömrü kısadır. Ona ihtiyacın olacak.”</p>

  <p class="calibre1">"Ardelia da öyle diyor.”</p>

  <p class="calibre1">"Oda arkadaşın Mapp mı? Müdür bana Mapp’ın bu hafta sonu seni Pazartesi günkü sınavlara hazırlamaya kararlı olduğunu söyledi.”</p>

  <p class="calibre1">Crawford’un masasının kalabalığı arasında Dr. Lecter'in kâğıttan yaptığı tavuk da vardı. Crawford kuyruğunu çekince tavuk başını yere eğdi.</p>

  <p class="calibre1">"Lecter herkesin en çok arananlar listesinde,” dedi Crawford. "Yine de uzun bir süre dışarıda kalabilir. Okul dışındayken yeni huylar edinsen iyi olur.”</p>

  <p class="calibre1">Starling başını salladı.</p>

  <p class="calibre1">"Şimdi meşguldür,” diye devam etti Crawford. "Ama meşgul olmadığı zaman gönlünü eğlendirmeye kalkacaktır. Bu konuda açık olmalıyız: Seni ele geçirdiği takdirde ne yapacağını biliyorsun, değil mi? Onun için iyi huylar edinmelisin. Karşındakinin kimliğini kesin olarak bilmeden telefonda nerede olduğunu söylemek yok. İzin verirsen telefonuna bir mikrofon da yerleştirmek istiyorum. Özel konuşacağın zaman bir düğmeye basman yeterli olur.”</p>

  <p class="calibre1">"Onun bana geleceğini sanmıyorum, Bay Crawford.”</p>

  <p class="calibre1">"Ama ne dediğimi duydun, değil mi?”</p>

  <p class="calibre1">"Evet, duydum.”</p>

  <p class="calibre1">"Şu ifade tutanaklarını al da bir incele. Ekleyeceğin bir şey varsa eklersin. İşin bitince burada imzana tanık olacağız. Starling, seninle gurur duyuyorum. Brigham da. Başkan da.”</p>

  <p class="calibre1">Crawford odasının, kapısına çıktı. Kız boş koridorda kendinden uzaklaşıyordu. İçinde bulunduğu acıyla seslendi ardından.</p>

  <p class="calibre1">"Starling, baban seni görüyor.”</p>

  <h3 class="calibre3" id="sigil_toc_id_47"><a class="calibre4" id="bookmark1"></a><b class="calibre5">59</b><span class="calibre5">. BÖLÜM</span></h3>

  <p class="calibre1">Jame Gumb toprağa girdikten haftalar sonra bile haber olmaya devam etti.</p>

  <p class="calibre1">Gazeteciler Sacramento ilçesi kayıtlarından başlayarak tarihçesini çıkarmışlardı:</p>

  <p class="calibre1">Annesi 1948 Sacramento Güzellik Yarışmasını kazanamadığında bir aylık hamileydi. Nüfus kâğıdındaki "Jame” adı kimsenin düzeltmeye kalkışmadığı bir yazım yanlışlığıydı.</p>

  <p class="calibre1">Annesi artistlikte de başarılı olamayınca kendini içkiye vermişti; Los Angeles polisi onu evlatlık verdiğinde Gumb iki yaşındaydı.</p>

  <p class="calibre1">Gazetelerden ikisi bodrumunda derilerini, yüzmek için kadınları öldürmesinin nedeninin bu mutsuz çocukluk olduğunu iddia ediyorlardı. Deli ve kötü sözcükleri geçmiyordu her iki yazıda da.</p>

  <p class="calibre1">James Gumb’ın yetişkinliğinde seyrettiği güzellik yarışması filmindeki gerçekten annesiydi. Ancak beden ölçülerinin kıyaslanmasından çıkan sonuca göre yüzme havuzundaki annesi değildi.</p>

  <p class="calibre1">Gumb’ın büyükannesiyle büyükbabası on yaşına geldiğinde onu evlatlık verildiği ailenin yanından almışlardı. Gumb iki yıl sonra her ikisini de öldürmüştü.</p>

  <p class="calibre1">Gumb psikiyatri hastanesinde geçirdiği yıllar boyunca Tulare Meslek Rehabilitasyonu kurumunda terzilik öğrenmişti.</p>

  <p class="calibre1">Gumb’ın çalışma kayıtlan da kesintili ve yetersizdi. Gazeteciler en az iki lokantada kayıtsız olarak çalıştığını saptamışlardı. Sonra giyim piyasasında da gelip geçici işlerde çalışmıştı. Bu dönem içinde insan öldürdüğüne ait bir kanıt bulunamamışsa da, Raspail öldürdüğünü söylemişti.</p>

  <p class="calibre1">Gumb, Raspail ile tanıştığında kelebek süslerin yapıldığı hediyelik eşya mağazasında çalışıyordu. Bir süre müzisyenle yaşamıştı. Kelebekler ve geçirdikleri değişimler konusunda saplantısı bu dönemde başlamıştı.</p>

  <p class="calibre1">Raspail onu terkedince Gumb Raspail’in yeni dostu Klaus'u öldürüp kafasını kesmiş ve kısmen de derisini yüzmüştü.</p>

  <p class="calibre1">Daha sonra Doğu'da Raspail ile tekrar biraraya gelmişti. Raspail onu Dr. Lecter’le tanıştırmıştı. .</p>

  <p class="calibre1">Gumb'ın ölümünden bir hafta sonra FBI Raspail’in mirasçısından onun Dr. Lecter’le tedavi seanslarının ses bantlarını almasıyla kanıtlanmıştı bu da.</p>

  <p class="calibre1">Dr. Lecter’in yıllar önce akıl hastası olduğu açıklanınca hastalarının tedavileri sırasında alınan ses bantları imha edilmek üzere ailelerine teslim edilmişti. Ancak Raspail’in miras kavgasında olan akrabaları vasiyetnamesini geçersiz kılmak için kullanabileceklerini düşünerek bu bantları saklamışlardı. Raspail'in okul anılarıyla dolu olan ilk kayıtları dinledikte sonra sıkılmışlar ve devamını getirmemişlerdi. Ancak Jame Gumb olayı manşetlere geçince Raspail'in akrabaları geri kalanları da dinlemişlerdi. Akrabalar avukat Everett Yow'u ses bantlarını vasiyetnameyi geçersiz kılmak için kullanmakla tehdit edince de Yow, Clarice Starling'i aramıştı.</p>

  <p class="calibre1">Bantlar Lecter'in Raspail’i öldürdüğü son tedavi seansını da kapsıyordu. Daha da önemlisi, Raspail'in Lecter’e, Jame Gumb hakkında pek çok şey anlattığı ortaya çıkmıştı.</p>

  <p class="calibre1">Raspail Dr. Lecter’e, Gumb'ın kelebeklere karşı bir saplantısı olduğunu, geçmişte insanların derisini yüzdüğünü, Klaus’u öldürdüğünü, Calumet City'de Bay Post’un deri eşya mağazasında çalıştığını, ancak Bay Post mağazasına astar diken Belvedere'li yaşlı bir kadından para almakta olduğunu anlatmıştı. Raspail bir gün Gumb'ın kadının bütün malı mülkü üzerine konacağını da söylemişti.</p>

  <p class="calibre1">Birlikte ses bantlarını dinlerken Crawford, "Lecter ilk kurbanın Belvedere’den olduğunu ve derisinin yüzüldüğünü okuyunca bunu yapanın kim olduğunu anlamıştı,” dedi. "Chilton araya girmeseydi sana Gumb’ı verecek ve bir dâhi olarak alkışlanacaktı.”</p>

  <p class="calibre1">"Dosyaya kurbanların bulunduktan yerlerin pek rastgele olduğunu yazarak bana ipucu vermeye çalıştı,” dedi Starling. "Memphis'de de dikiş bilip bilmediğimi sordu. Ne olmasını bekliyordu ki?»</p>

  <p class="calibre1">"Gönlünü eğlendirmek istiyordu. Bunu çok uzun zamandan beri yapıyor da.”</p>

  <p class="calibre1">Jame Gumb’ın, Raspail’in ölümünden sonraki yıllarda yaptıkları bundan sonra bölük pörçük iş mektupları, gaz şirketi makbuzları, butik sahipleriyle görüşmelerle biraraya toplanabildi.</p>

  <p class="calibre1">Bayan Lippman, Gumb ile gittiği Florida’da ölünce o geniş bodrumlu evi ve parası Gumb’a katmıştı. Gumb Bay Post mağazasından ayrıldıysa da bir süre Calumet City’deki dairesinde kaldı; John Grant adına gelen paketler için o adresi kullandı. İyi müşterilerini de bırakmamıştı, ülkenin çeşitli yerlerindeki butiklerle ilişki kurarak oralardan aldığı siparişleri Belvedere’de yapmaya devam etti. Bu yolculuklarından yararlanarak kurbanlarını avlıyor, sonra onları yine yol boyunca nehirlere atıyordu. Kahverengi kamyoneti kentlerarası yollarda dolaşırken içinde asılı deri elbiselerin altında bir torbada da cesetleri taşıyordu.</p>

  <p class="calibre1">Fredrica Bimmel Bayan Lippman'ın yaşamının son yılında kadına yardıma başlamıştı. Fredrica Bayan Lippman’dan iş aldığı bir gün Jame Gumb’la tanıştı. Fredrica Bimmel, Gumb’un öldürdüğü ilk kadın değilse de, derisi için öldürdüklerinin birincisiydi.</p>

  <p class="calibre1">Gumb'ın eşyaları arasında Fredrica Bimmel’in kendisine yazdığı mektuplar da bulunmuştu.</p>

  <p class="calibre1">Starling içlerindeki umut nedeniyle mektuplan güçlükle okuyabildi. Kızın verdiği karşılıklardan Gumb’ın kendisine neler söylediği açıkça belliydi: «Kalbimin derinliklerinin Sevgili Gizli Dostu, seni seviyorum, bunu söyleyebileceğimi hiç sanmıyordum oysa. Ve en iyisi de bunu insana söylendikten sonra söyleyebilmek...”</p>

  <p class="calibre1">Gumb gerçek yüzünü kıza ne zaman göstermişti acaba? Bodrumu keşfetmiş miydi? Adam değiştiği anda yüzü ne hal almıştı? Gumb onu ne kadar yaşatmıştı?</p>

  <p class="calibre1">En kötüsü de Fredrica De Gumb’ın en son dakikaya kadar dost olmalarıydı; kız kuyudan bile mektup yazmıştı ona.</p>

  <p class="calibre1">Quantico içinde güvenlikte olan Starling basınla uğraşmak zorunda kalmıyordu, ama renkli basın onunla uğraşmaktan bir an bile geri kalmamıştı.</p>

  <p class="calibre1"><span class="calibre8">National Tatler,</span> Dr. Fredrick Chilton’dan, Starling’in Dr. Lecter’le görüşmesinin bantlarını satın almıştı. <span class="calibre8">Tatler</span> bunları 'Drakula’nın Gelini’ dizi yazısında kullandı ve Starling'in Lecter’e bilgi karşılığında cinsel yaşamını açıkladığını ima etti.</p>

  <p class="calibre1"><span class="calibre8">People</span> dergisi Starling hakkında yayınladığı kısa ve hoş bir yazıda Virginia Üniversitesi Yıllığından ve Bozeman'daki Lutheran Çocuk Yurdundan resimler kullandı. En iyi resim de bir araba dolusu çocuğu çeken at Hannah'nın resmiydi.</p>

  <p class="calibre1">Starling, Hannah’nın resmini kesip cüzdanına yerleştirdi. Sakladığı tek şey de o oldu.</p>

  <p class="calibre1">Artık iyileşiyordu.</p>

  <h3 class="calibre3" id="sigil_toc_id_48"><a class="calibre4" id="bookmark2"></a><b class="calibre5">60</b><span class="calibre5">. BÖLÜM</span></h3>

  <p class="calibre1">Ardelia Mapp çok iyi bir öğretmendi, bir dersin sınav sorusunun kokusunu hemen alıverirdi, ancak hiç de iyi bir koşucu değildi. Starling'e bunun nedeninin ağır gerçekleri sırtında taşıyor olması olduğunu söyledi.</p>

  <p class="calibre1">Pazar sabahı jogging yaparken Starling'in epey gerisinde kalmıştı, iki gündür başlarını kitaplardan kaldırmadıkları için soluk güneş çok iyi gelmişti ikisine de.</p>

  <p class="calibre1">“Pilcher telefonda ne dedi?” diye sordu Mapp.</p>

  <p class="calibre1">"Ablasıyla Chesapeake’de bir yerleri varmış?”</p>

  <p class="calibre1">“Eee?”</p>

  <p class="calibre1">"Ablası çocukları, köpeği ve belki de kocasıyla oradaymış.”</p>

  <p class="calibre1">“Eee?”</p>

  <p class="calibre1">“Büyükannelerinden kalma büyük bir evmiş deniz kenarında, ablası evin bir kanadında oturuyormuş.”</p>

  <p class="calibre1">“Kısa kes.”</p>

  <p class="calibre1">“Evin öteki kanadı da Pilcher’e aitmiş. Gelecek hafta gidelim diyor. Evin pek çok odası varmış. Ablası telefon edip beni davet edecekmiş.”</p>

  <p class="calibre1">“Şaka mı ediyorsun? İnsanların artık böyle şeyler yapmadıklarını sanıyordum.”</p>

  <p class="calibre1">“Neşeli bir sahne çizdi, kumsalda yürüyüşler, eve gelince şöminede ateş, kumlu ayaklarıyla insanın üstüne atlayan köpekler.”</p>

  <p class="calibre1">“Aman ne güzel.”</p>

  <p class="calibre1">“Daha bir kere bile çıkmadık oysa. Hava gerçekten soğuyunca bir iki köpekle birlikte yatmaktan iyisi yoktur diyor. Adam başına iki köpek varmış hatta.”</p>

  <p class="calibre1">“Pilcher seni eski köpek numarasıyla tavlamaya çalışıyor, sanırım bunu anlamışsındır.”</p>

  <p class="calibre1">“İyi aşçı olduğunu iddia etti. Ablası da doğruladı.”</p>

  <p class="calibre1">“Yani o da telefon etti mi?”</p>

  <p class="calibre1">“Evet.”</p>

  <p class="calibre1">“Nasıldı?”</p>

  <p class="calibre1">“İyi sanırım. Evin öteki kanadındaymış gibi geliyordu sesi.”</p>

  <p class="calibre1">“Sen ne dedin peki?”</p>

  <p class="calibre1">“Çok teşekkür ederim peki, dedim.”</p>

  <p class="calibre1">“Güzel. Hem de çok güzel. Biraz karides ye. Sonra Pilcher’i kaptığın gibi keyfini çıkarmaya bak.”</p>

  <h3 class="calibre3" id="sigil_toc_id_49"><a class="calibre4" id="bookmark3"></a><b class="calibre5">61</b><span class="calibre5">. BÖLÜM</span></h3>

  <p class="calibre1">Marcus Otelinin halı kaplı koridorunda yemek arabasını süren kat garsonu 91 numaralı dairenin kapısını eldivenli eliyle hafifçe tıklattı. Sonra başını yana eğip içerden gelen müzik sesini bastırmak için biraz daha sertçe vurdu.</p>

  <p class="calibre1">"Girin.”</p>

  <p class="calibre1">Burnu sarılı bey masanın başında bir şeyler yazıyordu.</p>

  <p class="calibre1">"Pencerenin yanına bırak. Şarabı görebilir miyim?”</p>

  <p class="calibre1">Garson şişeyi getirdi. Beyefendi masa lambasının ışığında baktı şaraba, şişenin boynunu yanağına değdirdi.</p>

  <p class="calibre1">"Aç ama buza koyma.” Faturanın altına bolca bir bahşiş ilave edip imzaladı. "Şimdi içmeyeceğim.”</p>

  <p class="calibre1">Garsonun tatması için şarabı kendisine sunmasını istemiyordu, adamın kol saatinin kayışının kokusunu beğenmemişti.</p>

  <p class="calibre1">Dr. Lecter çok keyifliydi. Haftası çok iyi geçmişti. Yüzü düzeliyordu, bir iki morartı da geçince sargıları çıkarıp pasaport resmi çektirebilirdi.</p>

  <p class="calibre1">Asıl işi yapan kendisiydi; burnuna hafif bir silikon enjeksiyonu yapıyordu. Silikon reçeteyle satılan bir şey olmamasına rağmen şırıngalar ve Novokain reçetesiz satılmıyordu. Onun da kolayını bulmuş, hastane yakınlarındaki kalabalık bir eczaneden bir reçete çalmıştı. Sonra doktorun yazdığı ilacı beyaz boyayla silip artık boş olan reçetenin fotokopisini çekmişti. İlk yazdığı reçete çaldığının bir kopyasıydı; onu da kaybolduğunun anlaşılmaması için yeniden eczaneye bırakmıştı sonra.</p>

  <p class="calibre1">Enjekte ettiği silikonun dikkatli olmadığı takdirde burnundan yüzünün başka yerlerine kayacağını biliyordu, ama Rio’ya gidene kadar idare edeceğinden emindi.</p>

  <p class="calibre1">Dr. Lecter kendini tümüyle hobilerine verdiğinde - ilk tutuklanmasından çok önce - bir gün kaçak durumda kalacağını düşünerek gerekli önlemleri almıştı. Susquehanna Nehri kıyılarındaki bir tatil evinin duvarında para, başka bir kimlik ve bu kimlik adına çıkarılmış bir pasaport vardı. Pasaportun süresi bitmişti ama yenilenmesi pek güç değildi.</p>

  <p class="calibre1">Göğsünde bir turist kafilesi amblemi olduğu takdirde gümrüklerden kolay geçeceğini düşünerek kendisini Rio'ya kadar götürecek "Güney Amerikanın Görkemi” adındaki bir tura katılmıştı.</p>

  <p class="calibre1">Dr. Lecter otel faturası için Lloyd Wyman’in çek defterinden bir de çek yazacaktı, böylece çekin sahte imzalı olup geri dönmesine kadar geçecek dört beş günü kazanmış olacaktı.</p>

  <p class="calibre1">Bu akşam oturmuş geciken mektuplarını yazıyordu. Bunları da Londra'daki bir gönderme servisinin aracılığıyla postalayacaktı.</p>

  <p class="calibre1">İlk iş olarak Barney’e hastanede kendisine gösterdiği yakınlıktan dolayı bir teşekkür notu yazıp yüklüce bir para gönderdi.</p>

  <p class="calibre1">Ondan sonra federal koruma altında olan Dr. Frederick Chilton’a bir mektup yazıp yakın gelecekte kendisini ziyaret edebileceğini bildirdi.</p>

  <p class="calibre1">Son olarak da bir kadeh nefis Batard-Montrachet şarabı doldurup Clarice Starling'e yazdı:</p>

  <p class="calibre1">Eh, Clarice, kuzuların çığlıkları kesildi mi artık?</p>

  <p class="calibre1">Biliyorsun, bana bir bilgi verme borcun var ve ben de şimdi bunu istiyorum işte.</p>

  <p class="calibre1"><span class="calibre8">Times</span> ve <span class="calibre8">International Herald Tribune</span> gazetelerine herhangi bir ayın ilk günü vereceğin ilanla bunu yapabilirsin. En iyisi <span class="calibre8">China Mail</span> gazetesine de bir tane verirsin.</p>

  <p class="calibre1">Yanıtın evet ve hayır olursa şaşmayacağım. Kuzular şimdi susacaklar artık. Ama Clarice, sen kendini acımasızca yargılıyorsun; o yüzden o kutsal sessizliği tekrar tekrar kazanmak zorunda kalacaksın.</p>

  <p class="calibre1">Çünkü seni harekete geçiren şey hep acıdır ve acı da asla son bulmayacaktır.</p>

  <p class="calibre1">Seni ziyaret etmeye niyetim yok, Clarice; dünya seninle daha ilginç bir yer çünkü. Aynı nezaketi senin de bana göstermeni bekliyorum.</p>

  <p class="calibre1">Dr. Lecter kalemini dudaklarına götürdü. Karanlık göğe bakıp gülümsedi.</p>

  <p class="calibre1">Pencerelerim var.</p>

  <p class="calibre1">Orion şimdi ufkun üstünde ve yakınındaki Jüpiter bir daha 2000 yılında olacağı kadar parlak. (Sana onun ne kadar yükseklikte olduğunu ya da saatin kaç olduğunu söylemeye niyetim yok.) Ama onu senin de gördüğünü sanıyorum. Yıldızlarımızın bazıları aynıdırlar, Clarice.</p>

  <p class="calibre6">Hannibal Lecter</p>

  <p class="calibre1">Doğu yönünde, Chesapeake kıyısında Orion büyük bir evin üstünde yükseklerdeydi. Geniş bir yatağın üzerinde pek çok örtü ve örtülerin altında da iri iri köpekler var. Örtülerin altındaki kabarıklıklardan biri Noble Pilcher olabilir ama bu loş ışıkta bunu kestirmenin pek imkânı yok. Ama yastığın üstündeki yüz kesin olarak Clarice Starling’in ve Starling kuzuların sessizliği içinde derin bir uykuda.</p>

  <p class="calibre7">--SON--</p>
</body>
</html>
