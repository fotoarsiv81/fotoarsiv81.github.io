<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title>ÖNSÖZ</title>
</head>

<body>
  <p><span class="t3"><b>ÖNSÖZ</b></span></p>

  <p>J.R.R. Tolkien, 1925 yazında, karısı Edith ve oğulları John (yaklaşık sekiz yaşında), Michael (yaklaşık beş yaşında) ve Christopher (henüz bir yaşında bile değildi) ile birlikte Yorkshire kıyısında, turistler tarafından hâlâ rağbet edilen Filey adlı bir kasabaya tatile gitmişlerdi. Bu beklenmedik bir tatildi, Tolkien'in o yılın 1 Kasım'ında başlayacağı Qxford'daki Anglo-Sakson profesörlüğüne atanışını kutlamak için çıkılmıştı; ve yeni göreviyle birlikte Leeds Üniversitesi'nde iki dönem daha ders vereceği için, bu belki de sahip olunacak tek dinlenme dönemi olarak tasarlanmıştı. Tolkien'ler, üç ya da dört haftalığına Filey'de - biraz sonra açıklanacağı gibi tarihler biraz belirsizdi - bölgenin posta müdürüne ait olması muhtemel, Edward dönemine ait bir sayfiye evini kiralamışlardı. Ev, denize ve kumsala yukarıdan bakan yüksek bir kayalığın üzerindeydi. Sahip olduğu bu yüksek konumu sayesinde doğu yönündeki manzara kesintisiz bir şekilde önlerinde uzanıyordu ve genç John Tolkien, iki ya da üç güzel <i>gece</i> boyunca, dolunay denizden yükseldiğinde ve suyun üzerinde gümüş bir "patika" ışıldadığında çok heyecanlanmıştı.</p>

  <p>O günlerde Michael Tolkien, kurşundan yapılmış, siyah ve beyaz renklerde boyanmış küçük oyuncak köpeğine aşın derecede tutkundu. Onunla yemek yiyor, onunla uyuyor ve gittiği her yere yanında taşıyordu; ellerini yıkarken bile bırakmak istemiyordu. Ama Filey'deki tatilleri sırasında, bir seferinde, babası ve ağabeyiyle birlikte yürüyüşe çıktı ve denizin üstünde taş kaydırmanın heyecanına kapılarak oyuncağını yere, beyaz çakıllı kumsalın üzerine koydu. Zemine olan zıtlığına rağmen küçücük siyah beyaz köpek bu süre içinde neredeyse görünmez bir hale geldi ve kayboldu. Babasının ve iki büyük çocuğun, o gün ve ertesi gün boyunca aramalarına rağmen oyuncağı bulunamadığı için Michael büyük bir üzüntü içindeydi.</p>

  <p>En sevdiği oyuncağının kayboluşu bir çocuk için çok önemli bir andır, Tolkien de hiç şüphesiz böyle düşünüyordu ve oyuncağın kayboluşuyla ilgili bir çıklama" yarattı: bir büyücü tarafından oyuncağa dönüştürülen Rover isimli gerçek bir köpek hakkında bir öykü. Michael'a çok benzeyen bir oğlan tarafından kumsalda kaybedilen köpek komik bir "kum büyücüsü" yle karşılaşır, ayın üzerinde ve denizin altında maceralar yaşar. İşte, <i>Roverandom'</i><i>ı</i><i>n</i> bütün hikâyesi buydu ve sonunda kâğıda aktarılacaktı. Tolkien tarafından tamamen bitmiş olarak ortaya çıkarılmadı, ama uzunluğundan ve ayrı olaylardan meydana gelmiş yapısından ola çıkıldığında çeşitli bölümler halinde tasarlanıp anlatıldığı varsayılabilir; ve bu durum aslında, Tolkien'in (çoğunlukla 1926'da yazılmış ve 1925'deki olayların bir özeti halindeki) günlüğünde bulunan, <i>Roverandom'</i><i>ı</i><i>n</i> Filey'de oluşturulması hakkında hayal kırıklığına uğratıcı kısalıkta bir kayıt sayesinde doğrulanmaktadır: "John'u (ve büyüyüp geliştikçe de beni) eğlendirmek için yazılan 'Roverandom' masaiı yapıldı." Ne yazık ki, "yapıldı" ile Tolkien'in ne demek istediğini kesin bir şekilde bilmemiz imkânsız - belki de, tatil süresince (o zamanki haliyle) anlatılan dört başı mamur bir hikâyeden daha fazlası değildi. Bununla birlikte, günlükte parantez içine alınmış not, aslında masalın anlatılırken büyüdüğü düşüncesini güçlendiriyor.</p>

  <p>Bununla birlikte dikkat çekici olan şey, Rover'ın hikâyesinin ardında Michael'ın talihsizliğinin yatmasına rağmen, günlükteki yazıda sadece John'dan bahsediliyor olmasıdır. Belki de, oyuncağının kayboluşunu anlatan ilk bölümlerle Michael tatmin olmuş olabilir ve masalın devamıyla John'dan daha az ilgilenmiştir. Tolkien'in kendisiyse, zaman içinde daha da işlenip gelişen masala açıkça ısınmıştı. Ama <i>Roverandom'</i><i>ı</i><i>n</i> ilk tasarlandığı biçiminin nasil olduğu - bütün o zekice dil kıvraklıklarının, örneğin, mitolojiye ve efsanelere yapılan göndermelerin başından beri öykünün bir parçası mı yoksa son kez kâğıda geçirilirken mi eklendiği - konusunda, hiçbir yere kaydedilmediği için artık kimse bir şey söyleyemeyecekti.</p>

  <p>Tolkien, bunun dışında günlüğüne, bu birkaç aylık sürenin ardından ailenin 6 Eylül 1925'te (Leeds'ten) Filey'e gittiğini ve orada 27 Eylül'e dek kaldığını da yazmıştı. Ama en azından, bu tarihlerin ilki doğru değildir (ve gerçekte de, günlüğüne Pazar yerine Cumartesi şeklinde yanlış kaydedilmişti). John Tolkien'in belleğinde hâlâ canlılığını koruyan, denizin üzerinde ışıldayan dolunay olayına ve bu görüntünün, ilk <i>Roverandom'da.</i> Rover'ın y patikası" boyunca olan yolculuğuna ilham kaynağı oluşuna bakarsak, Tolkien'lerin 1925 Eylülü'nün 2'si, Salı günü başlayan dolunay dönemi içinde Filey'de olmaları gerekiyor. Ayrıca, daha kesin bir şekilde, 5 Eylül Cumartesi gününün öğleden sonrasında, İngiltere'nin kuzeydoğu kıyısı korkunç bir fırtınanın etkisinde kaldığı zamanda da Filey'de olmaları gerekiyor. John Tolkien'in bu konuda da çok berrak olan belleği, gazete yazılarıyla da destekleniyor. Denizdeki gelgit dalgalan, beklenen zamandan saatler önce yükselmiş, dalgakıranlara üzerinden aşarak Filey'deki gezinti yerleri boyunca kıyıdaki binaları harabeye çevirmiş ve kumsalı - Michael'in oyuncağının bulunma umudunun kalanını da yok ederek -karmakarışık etmişti. Şiddetli rüzgâr Tolkien'lerin kaldığı sayfiye evini öylesine sarsmıştı ki, çatının uçup gideceği korkusuyla bütün gece uyanık kalmışlardı. John Tolkien, babasının sakin olmalarını sağlamak için iki büyük çocuğa bir hikâye anlattığını hatırlıyor ve işte o an, Tolkien'in büyülenmiş oyuncak köpek Roverandom haline dönüşmüş Rover adlı köpeğin öyküsünü anlatmaya başladığı andı. Fırtınanın kendisi de, <i>Roverandom'</i><i>ı</i><i>n</i> son bölümüne, kadim deniz yılanının uyanmaya başlayarak havada büyük değişiklikler yarattığı bölüme ilham kaynağı olacaktı. (Uykusunda kıvrımlarını bir iki kez açtığında, su kabarıp sallandı, halkın evlerini büktü ve miller boyunca civarda yaşayanların rahatlarını kaçırdı)</p>

  <p><i>Roverandom'</i><i>ı</i><i>n,</i> Tolkien'ler Filey'de tatildeyken yazıldığına dair hiçbir kanıt yoktur. Bununla birlikte bu öykü için çizdiği beş illüstrasyondan biri olan, y manzarası" na, 1925 olarak tarih düşülmüştü ve o yaz Filey'de çizilmiş olduğu akla uygundur.</p>

  <p><i>Roverandom</i> için çizilmiş illüstrasyonlardan diğer üçüneyse, özellikle 1927 Eylül'ü tarihi düşülmüştü ve Tolkien'ler İngiltere'nin güney kıyısındaki Lyme Regis'te tatildeyken çizilmişlerdi: John Tolkien için çizilen <i>Beyaz Ejder, Roverandom ve Ay köpek'i Koval</i><i>ı</i><i>yor;</i> Christopher Tolkien İçin çizilen <i>Rover'in Bir "Oyuncak" Olarak Maceralar</i><i>ı</i><i>na Ba</i><i>ğ</i><i>lad</i><i>ığı</i> <i>Ev;</i> ve şahane suluboya <i>Deryahan'</i><i>ı</i><i>n Saray</i><i>ı</i><i>n</i><i>ı</i><i>n Bahçeleri.</i> Bu üçünün de üzerinde ay ve yıl yazılıdır; Rover'in Beyazkanat adlı martının üzerinde aya varışını gösteren, bir diğer çizimeyse "1927-8" olarak tarih düşülmüştür. Bu çizimlerin tümü ne bu kitapta yer verilmiştir. Eylül 1927'de yapılan illüstrasyonların varlığı <i>Roverandom'</i><i>ı</i><i>n</i> Lyme Regis'te yeniden anlatıldığını gösteriyor, belki de Tolkien'ler, bir kez daha deniz kıyısında bir tatile çıktıklarında, sadece iki yıl önce Filey'de olan şeyleri yeniden hatırlamışlardı. <i>Rover'in Bir "Oyuncak" Olarak Maceralar</i><i>ı</i><i>na Ba</i><i>ğ</i><i>lad</i><i>ığı</i> <i>Ev</i> adil illüstrasyonun Christopher Tolkien için çizilmesi, Chris topher'in artık <i>Roverandom'</i><i>ı</i> anlayabilecek kadar büyüdüğünü (şüphesiz 1925 Eylülü'nde henüz bir bebekti) ve daha önce duymamış olduğu için öykünün, en azından bölüm bölüm yeniden anlatılmış olabileceğini gösteriyor.</p>

  <p>1927 yazında <i>Roverandom'a.</i> karşı gösterilen ilginin yeniden uyanışını gösteren bu durum, Tolkien'i öyküyü sonunda kâğıda aktarmaya iten şey olabilirdi; çünkü bu işi, o yılın sonlarına doğru, büyük olasılıkla Noel tatili döneminde gerçekleştirdiği anlaşılıyor. Böylece, iki ilgi çekici noktanın kaynağı üzerinde düşünmeye - ya da tarih düşülmüş elyazmalarının veya benzeri resmi kanıtların yokluğu yüzünden sadece tahmin edebilmeye - eğilebiliriz. Bu noktaların ikisi de, <i>Roverandom'</i><i>ı</i><i>n</i> ikinci bölümünün sonlarına. Büyük Beyaz Ejder'in, Roverandom ile arkadaşı Ay köpek tarafından rahatsız edilişi ve ejderin de onları vahşice kovalayışının anlatıldığı kısma ilişkindir. Ejder, genel olarak sorun çıkarıcı şekilde tasvir ediliyor: "Bazen, bir ejder-ziyafeti verirken ya da bir huysuzluk nöbeti geçirirken mağarasından dışarıya gerçekten kızıl ve yeşil alevler saçardı; ve sık sık duman bulutlan oluşurdu. Bir ya da iki kez ayı tamamen kızıla çevirmesi ya da bütünüyle kapatmasıyla biliniyordu. Böyle rahatsızlık verici durumlarda Aydaki Adam… sadece bodruma iner, en iyi büyülerinin kapağını açar ve mümkün olabileceği kadar hızlı bir şekilde her şeyi düzeltirdi" Bu bölümde, ejderin iki köpeği kovalayışı. Aydaki Adamın tam zamanında, karnından bir büyüyle vurarak yaptığı müdahaleyle, durdurulur. Tüm bu gelişmelerin sonucunda "Bir sonraki tutulma bir hataydı, çünkü ejder göbüşünü yalamakla, onunla ilgilenemeyecek kadar meşguldü" (böylece daha önceki paragraflarda anlatılan bilgilerle değerlendirildiğinde ay tutulmalarının ejder dumanlan yüzünden oluştuğu kesinlikle anlaşılmaktadır.</p>

  <p><i>Roverandom'</i><i>ı</i><i>n</i> bu bölümündeki karakterler - içlerinden biri (aydaki başbelası ejder), tarih düşülmüş illüstrasyonun gösterdiği kadarıyla Eylül 1927 tarihli öykünün kesinlikle bir bölümünü oluşturmaktaydı - aynı zamanda, Tolkien'in o yılın Aralık ayı içinde "Noel Baba" ismi altında çocuklarına yazdığı masal mektubun basılmamış bölümünde de, dikkat çekici bir şekilde benzerliklere sahip olarak yer almaktadır. Tolkien'in 1920 ve 1943 yıllan arasında yazdığı harikulade "Noel Baba" mektupları dizisinin birinde, Aydaki Adam Kuzey Kutbu'nu ziyaret eder ve Noel yortusu pudingi yiyip Kapanejder oynarken çok fazla brandi içer. Uyuya kalır ve Kuzey Kutbu Ayısı tarafından kanepenin altına itilir, ertesi güne kadar orada kalacaktır. Onun yokluğunda ejderler ayda ortaya çıkarlar ve öylesine büyük bir duman oluştururlar ki tutulmaya sebep olurlar. Aydaki Adam çok çabuk bir şekilde geri dönüp ortalığı düzeltecek güçlü bir büyü oluşturmak zorunda kalır.</p>

  <p><i>Roverandom'</i><i>ı</i><i>n</i> Büyük Beyaz Ejder bölümü ile bu öykünün arasındaki benzerlikler tesadüf olamayacak kadar büyüktür; ve bu durumdan, mantıklı birisi, 1927 Aralık'ında "Noel Baba" mektubunu yazarken Tolkien'in aklında <i>Roverandom'</i><i>ı</i><i>n</i> da yer aldığı sonucunu çıkarılabilir. Ay ejderlerinin tutulmalara sebep olduğu düşüncesini ilk kez mektubunda söylediğini ya da bu tasarının <i>Roverandom'</i><i>ı</i><i>n</i> oluşturulması sırasında zaten var olduğunu ve oradan mektuba aktarıldığını söyleyebilmek imkânsız; ama bu iki çalışma arasında birtakım bağlantılar vardı.</p>

  <p>Noel tatilleri, Tolkien'e akademik sorumluluklarından uzaklaşma zamanı sağlıyordu ve <i>Roverandom</i> böylesi bir dönemde yazılmış olmalıydı; ve her ne kadar kesin olmasa da büyük bölümünü 1927 Aralık'ında gerçekleştirmişti. Bu tarihe ilişkin bir başka destekleyici nokta da şudur, hâlâ mevcut olan en eski (tarihsiz) metin için en azından bir <i>terminus a quo</i> (başlangıç noktası) olarak: <i>Roverandom,</i> hatalı bir tutulmaya yapılan gönderme. En eski metinde, "bir sonraki tutulma bir hataydı" (yukarıda da aktarıldığı gibi) şöyle devam ediyor, stronomların (fotoğrafçılar) dediği buydu". Ve bu gerçekten de, yaygın bir düşünceydi, <i>Londra</i> <i>Times'</i><i>ı</i><i>n</i> yazdığına göre, tam ay tutulması 8 Aralık 1927 gününde oluşmuştu ama bulutlar yüzünden İngiltere'deki gözlemciler tarafından izlenememişti. Bu noktada, 1927 yılının "Noel Baba" mektubu bir kez daha işe yarıyor, çünkü onun tarih düştüğü tutulma, yani Aydaki Adam'ın yokluğunda oluşan tutulma, kesinlikle 8 Aralık gününde gerçekleşiyor ve bu da Tolkien'in gerçek dünya olayları hakkındaki bilgisini. onaylıyor.</p>

  <p><i>Roverandom'</i><i>ı</i><i>n</i> bugüne dek ulaşan en eski metni, Oxford, Bodleian Kütüphanesi'nde bulunan Tolkien kâğıtları arasındaki dört versiyondan birisidir. Ne yazık ki, o metnin, elinizdeki versiyonun, 1. bölüme ve 2. bölümün ilk yansına karşılık gelen beşte birlik: bölümü kaybolmuştur. Geride kalan yirmi iki sayfa, okunması zor bir el yaz sı ve sayısız düzeltmeyle birlikte, farklı farklı kâğıtların üzerine (büyük olasılıkla okul defterlerinden yırtılmış) büyük bir hızla yazılmıştır. Bu metnin peşinden, aynı şekilde üzerlerine tarih düşülmemiş, şüphesiz ana yapı üzerinde büyük değişiklikler yapmadan anlatım üzerinde birçok geliştirmeler yapan Tolkien'in aşamalı olarak öyküyü genişlettiği, daktiloya çekilmiş üç tane versiyon gelmektedir. Otuz dokuz sayfalık yoğun düzeltmeler taşıyan ilk daktilo metni, büyük oranda el yazmasına dayanmaktadır ve bu en eski versiyonun okunamayan bölümlerinin çözülmesine çok yardımcı olmuştur. Ama daktilo edilmiş metin, sonlarına doğru, Rover'in başlangıçtaki biçimine ve boyutuna döndürüldüğü kısmı (başlangıçta neredeyse etkisiz bir haldeyken artık komik olmasının yanında dramatik bir yapıya da kavuşturulmuştu) oldukça genişletilerek, en eski haline göre belirgin bir şekilde üstünlük göstermektedir. Önceleri bu yeni metni <i>Rover'in Maceralar</i><i>ı</i> şeklinde isimlendiren Tolkien, daha sonra kalemiyle başlığı <i>Roverandom</i> olarak değiştirmiştir.</p>

  <p>Daktiloya çekilmiş metinlerin ikincisiyse, yalnızca dokuz sayfa sonra, son sayfasında sadece birkaç satır bulunarak ve görünüşe göre yazarın bilinçli kararıyla yarım bırakılmıştır. Öykünün başından yın ışıldayan patikasını suyun üzerine sermeye başlamıştı" kısmına kadar olan bölümünü içermektedir. Buna ilave olarak, bir yazı parçası da daktiloya çekilmiş ama çok kısa bir süre içinde Tolkien tarafından beğenilmeyerek bir kenara atılmıştır ve ana metne dönülerek yeni düzenlemelere devam edilmiştir. Gittiği yere kadar, ikinci daktilo metni, birincinin düzeltme notlarını ve biraz daha fazla geliştirilmeyi içermektedir. Ama belki de, ilk daktilo metniyle karşılaştırıldığında bunun daha düzgün gözükmesine önem verilmiştir. Tolkien, artık öykünün sunum sorunlarıyla ilgilenmeye başlamıştır; örneğin sayfa numaralarını daha sonra kalemle eklemek yerine daktiloyla yazmakta, konuşmaları değişik konuşmacıları ayırt etmek için paragraflara bölmektedir oysa (bir çalışma metni olduğu açıkça belli olan) öncekinde diyaloglar bazen öylesine sürüp gitmekteydi. Bunların dışında, yeni daktilo metni, sadece birkaç tane elyazısı düzeltmeyi içermektedir, ki bunların hepsi de aşırı bir özenle yapılmıştır ve büyük bölümü tipografik hataların düzeltilmesidir.</p>

  <p>Bu özenli sunum tavrı, bizi, Tolkien'in ikinci daktilo metnini, 1936 yılının sonlarına doğru, yayıncısı George Ailen &amp; Unwin'in incelemesine sunmak için hazırladığından şüphelenmeye yöneltiyor. O sıralarda, <i>Hobbit</i> büyük bir beğeniyle kabul edilmişti ve henüz üretim aşamasında olmasına, başarısını henüz kanıtlaya-mamasına rağmen, onun gücüne dayanılarak, Tolkien'den yayınlanabilecek başka çocuk öyküleri üretmesi istenmişti. Tolkien, Ailen &amp; Umvin'e resimli kitabı <i>Mr.Bliss,</i> alaycı ortaçağ öyküsü <i>Ham'li Çiftçi Giles</i> ve <i>Roverandom'</i><i>ı</i> göndermeye mecbur bırakılmıştı. Şöyle düşünebiliriz, <i>Roverendom'in</i> yarım kalmış ikinci daktilo metni bu amaç için üretilmişse, Tolkien tarafından tamamen istediği biçime ulaşamadığı için bir kenara bırakılmış olabilir ya da belki de, önceki müsveddeler gibi açıkça defterlerden yırtılan sayfalara yazıldığı için yazar eserinin daha profesyonel bir görünüşe sahip olmasını istemiş olabilir.</p>

  <p>Gerçekten de <i>Roverandom'</i><i>ı</i><i>n</i> üçüncü ve son daktilo metni, tam 60 sayfalık, pahalı ve kaliteli bir mektup kâğıdına (hepsi tamamen birbirinin eşi olmasa da) temiz bir şekilde (hâlâ birtakım düzeltmelerle birlikte) daktilo edilmişti; ve bu metinde bölüm ayrımları belirtilmiş, küçük ama sayısız diyalog, ifade, noktalama ve paragraf değişimleri de gerçekleştirilmişti. Bu metin, neredeyse büyük bir kesinlikle, Tolkien'in, Ailen &amp; Unwin şirketinin başkanı Stanley Umvin'e, değerlendirmesi amacıyla genç oğlu Rayner'e vermesi için sunduğu metindir.</p>

  <p>7 Ocak 1935 tarihli raporunda Rayner Unwin öyküyü "iyi yazılmış ve eğlenceli" olarak tanımlamıştır; ama onun olumlu yaklaşımına rağmen öykü yayınlanmak üzere onaylanmamıştır. Stanley Umvin'in kısa bir notla belirttiğine göre, 'değişik üsluplardaki kısa peri masallarından biri olarak <i>Roverandom,</i> Tolkien tarafından 1937 Kasım'ında yayınlanmak üzere hazırlanmıştı; ama o dönemde <i>Hobbit</i> öylesine büyük bir başarı kazanmıştı ki Ailen &amp; Unwin her şeyi bir yana bırakarak onun devamını, Hobbitler hakkında daha fazlasını istemişti ve bu durumun ardından <i>Roverandom</i> ne yazan ne de yayıncısı tarafından bir daha düşünülmemiş gözüküyordu. Tolkien'in ilgisi artık öncelikle, "yeni Hobbit" e yönelmişti, onun başyapıtı olacak esere: <i>Yüzüklerin Efendisi.</i></p>

  <p>Şunu söylememiz yanlış olmaz ki, <i>Yüzüklerin Efendisi, Roverandom</i> benzeri öyküler gibi oluşturulmamıştı; Tolkien'in çocuklarının ve hatta Tolkien'in kendisinin ilgi gösterdiği öykülerden yaratılmadı, o, çok başarılı bir çalışmanın - <i>Hobbit -</i> sonunda ve onun devamı olarak yazılmıştı. Bu öykülerin büyük bölümü kalıcı olamamıştır. İçlerinden çok azı kâğıda geçirilmiş ve çok azı tamamlanabilmiştir. Tolkien, en azından "Noel Baba" mektuplarının ilkini yazdığı 1920 yılından sonra, çocukları için bir masalcı rolüne bürünmekten mutluydu. İlerdeki Anayolla birlikte hain Bili Eyrelti'nin, çok küçük adam Timothy Titus'un ve Michael Tolkien'in Hollanda bebeğinden yaratılan göz alıcı Tom Bombadil'in başka öyküleri de vardı". Zaman içinde Tom Bombadil'in, birtakım şiirlerde ve <i>Yüzüklerin Efendisi'nin</i> kendine uygun bir yer bulması dışında, bu öykülerin hiçbiri bir yere varamayacaktı. 1924 yılında yazılmış olan oldukça uzun ve tamamen bambaşka bir masal, <i>The Orgog'un</i> bir daktilo metni hâlâ mevcuttur; ama hem bitirilmemiş hem de geliştirilmemiştir.</p>

  <p>Onun tersine, <i>Roverendom</i> tam ve iyi kotarılmıştır; üstelik, Tolkien'in o dönemde çocuklarına anlattığı masallarından, yazarın sınırsız bir zevkle kendini sözcük oyunlarına vermesiyle ayrılmaktadır. Yakın telaffuzlar <i>(Persia</i> ve <i>Pershore),</i> yankı sözcükler ve ses tekrarları ("kesik kesik ve acı acı havlayışlar, sızlanış ve uluyuşlar, hırıldayış ve gırlayışlar, vızıldayış ve inildeyişler, mırıldanış ve haykırışlar"), uzunluklarıyla komikleşen açıklayıcı listeler (Artaxerxes'in atölyesindeki "teçhizatını, nişanlarını, sembollerini, hatırlama notlarını, tarif kitaplarını, gizli malzemelerini, aletlerini, çantalarını ve muhtelif büyü şişelerini"), ve ifadelerdeki beklenmedik dönüşler (Aydaki Adam) anında incecik havanın içinde gözden kayboldu; ve orada bulunmamış biri size ay havasının nasıl da inanılmaz bir incelikte olduğunu asla söyleyemez.") açısından büyük bir zenginlik içermektedir. Aynı zamanda, Tolkien'in yayınlanmış eserlerinde nadir olarak karşılaşılan, kendi ilgi alanlarıa özgü, <i>v</i><i>ı</i><i>zz, Sappadanak, göbü</i><i>ş</i> gibi çok sayıda "çocuksu" konuşma deyimleri de bulunur. Bu deyimlerin büyük bölümü onun yayınlanan metinlerin elyazmalarında yer almalarına rağmen zaman içinde gözden geçirilmeleri sırasında silinmiş ya da <i>(göbü</i><i>ş</i><i>ün Hobbit'e</i> değiştirilerek <i>kar</i><i>ı</i><i>n</i> yapılması gibi) değiştirilmiştir. Ama burada, başlangıçta Tolkien'in çocuklarına sözlü olarak anlatıldıkları dönemde oluşan varlıklarını sürdürmüşlerdi.</p>

  <p>Tolkien, bunun yanında, küçük çocuklar için böylesi bir dilin "zor olduğu" nun düşünüldüğü o günlerde <i>Roverandom'</i><i>ı</i><i>n</i> içine <i>paraphernalia</i> (teçhizat), <i>phosphorescent</i> (fosfor gibi ışıldayan, fosforlu), <i>primordial</i> (başlangıçta mevcut olan, ezel) ve <i>rigmarole</i> (saçma konuşma) gibi sözcükleri de eklemesi, çok önemlidir. Tolkien bu görüşe katılmaz. Bir seferinde, "İyi bir kelime dağarcığı" diye yazmıştır (Nisan 1959) "belirli bir yaş grubuna ait sözcüklere uygun yazılmış kitaplar okuyarak elde edilmez. Her yaş grubuna ait sözcüklerin kullanıldığı kitapların okunulmasıyla kazanılır." <i>(Letters of J. R. R. Tolkien</i> (1981))</p>

  <p><i>Roverandom,</i> yapımı sırasında ona eklenen biyografik ve edebi malzemelerin çeşitliliğiyle oldukça göze çarpar bir durumdadır. Bunların tümünün arasında en önemlisi şüphesiz Tolkien'in ailesinin ve yazarın kendisinin öyküye eklenmesidir: <i>Roverandom'</i><i>ı</i><i>n</i> üç bölümünün içinde anne, baba ve çocuklar olarak Tolkien'ler görülür ya da Filey'deki sayfiye evine ve kumsala göndermeler yapılır. Tolkien çeşitli yerlerde çöp yığınları ve hava kirliliği konusunda kendi duygularını yansıtır. 1925 yılındaki tatilde oluşan olaylar -denizin üzerinde ışıldayan ay, büyük fırtına ve elbette hepsinin ötesinde Michael'in kaybolan oyuncağı - masalın parçalarını oluşturmaktadır. Tolkien, bunların yanında öykünün içine eklediği, mitolojiye ve peri masallarına, İskandinav sagalarına, geleneksel ve çağdaş çocuk edebiyatına: İngiliz efsanesi olan Kızıl ve Beyaz Ejderler'den Kral Arthur ve Merlin'e, mitolojik deniz varlıklarına&nbsp; (denizkızları, Niord, Denizin Yaşlı Adamı ve böyle daha bir sürüsü) ve Midgard yılanına, ayrıca E. Nesbit'in "Psemmead" kitapları, Lewis Carrou'un <i>Through the Looking Glass</i> ve <i>Sylvie and Bruno</i>'su gibi, başka eserlerden ödünç alınan deyimlere ya da en azından onların yankılarına dayanan, hatta Gilbert &amp; Suivan'a dek uzanan göndermelerle keyifli bir zenginlik elde etmiştir. Metin çok geniş bir alana yayılmıştı ama bu birbirlerinden çok farklı malzemeler, aralarındaki küçük uyumsuzluk ve imaları anlayabilecekler için büyük bir zevk kaynağı yaratarak Tolkien'in elinde mükemmel bir şekilde kaynaşmıştı.</p>

  <p>Tolkien'in <i>Roverandom</i> için kullandığı kaynaklan (kesin ya da olası) - ve elbette ki anlaşılması zor olabilecek sözcükleri, İngiltere'nin kendine özgü olan, yabancı ülkelerin okuyucuları için tanıdık olmayabilecek sorunları ve özel ilgi alanlarını - kısa notlar halinde metnin arkasına yerleştirerek açıklamaya çalıştık. Ama burada, bu genel açıklayıcı önsözde, birkaç noktaya daha uzun yer ayırmanın daha iyi olacağını düşünüyoruz.</p>

  <p>1939 yılındaki Andrew Lang Semineri sırasında okumak için hazırladığı <i>Peri Masallar</i><i>ı</i> <i>Üzerine</i>'de (Altıkırkbeş Yayın; 1999) Tolkien, Michael Drayton'ın <i>Nymphidias</i><i>ı</i><i>nddsi</i> şövalye Pigwiggen'in "oynak bir kulağakaçanın üzerine" binip "yabani bir çuhaçiçeğinin içine yerleştirerek randevu talebiyle yollar" bölümünü aktararak, peri tasvirlerindeki "çiçek ve kelebek küçüklüğü" yaklaşımını eleştirmişti. Ama bununla birlikte, <i>Roverandom</i> döneminde kendisi de henüz aygnomların tavşanlara binmesi, kar tanelerinden gözlemeler yapılması ve minik balıkları koşulduğu denizkabuklarıdan yapılmış arabalan süren denizperileri gibi oldukça acayip, mizahi düşünceleri kullanmaktan çekinmiyordu. Sadece on yıl öncesinde, kendisinin yayınladığı, artık en ünlü gençlik eseri sayılan "Goblin Feet" (1915) adlı şiirinde, yazar, "efsunlanmış leprechaun'ları minicik borularını duyduğu" nu, "küçük cübbeleri"nin içinde ve "küçük mutlu ayakları" nın üzerinde yaşadıklarını anlatmaktaydı; tıpkı, Tolkien'in bir seferinde itiraf ettiği gibi, 1920'ler ve 1930'lar boyunca "hâlâ 'peri masalları' nın doğal yapılan gereği öncelikle çocuklara hitap etmesi geleneğinden etkileniyorum". <i>(Letters</i> Nisan 1959) Bu yüzden, bazen yaygın peri masalı betimlemeleri ve anlatım tarzını kullandı: Örneğin <i>Hobbit'teki</i> Yarmavadi'de yaşayan oyunbaz, şarkı söyleyen elfleri ve hem bu eserde hem de (belki daha fazla olarak) <i>Roverandom'daki</i> anlatıcının önemli bir otorite (ya da ana babaya ait) bir ses olarak kullanılması gibi. Daha sonra Tolkien, çocuklarına anlattıklarıdan "kâğıda geçirilmiş" her şeyi reddedecekti, özellikle "Goblin Feef'in tamamen gömülüp unutulmuş olmasını dilemişti. Ama aynı zamanda, kendi hayal ettiği "Silmarillion" mitolojisinin Perileri (daha sonra Elfleri), "Pigwiggenry"nin küçük izleriyle birlikte uzun boylu ve soylu olarak, varlıklarını sürdürecekti.</p>

  <p><i>Roverandom</i> neredeyse kaçınılmaz bir şekilde, Tolkien'in on yıl boyunca ya da daha uzun bir süre içinde geliştirdiği ve onun İçin bir düşünce meşguliyeti olarak varlığını sürdüren kişisel mitolojisinden (ya da <i>efsaneleri)</i> ortaya çıkmıştır. Bu çalışmalar arasında çok çeşitli karşılaştırmalar da yapılabilir. Örneğin, <i>Roverandom'</i><i>ı</i><i>n</i> ayın karanlık yüzünde bulunan bahçe, <i>efsanelerin</i> en eski düzyazı ele alış örneklerinden olan <i>Kay</i><i>ı</i><i>p Öyküler Kitab</i><i>ı</i>'ndaki "Kaybedilen Oyun Evi" adlı bölümü çok yakından çağrıştırmaktadır. "Kaybedilen Oyun Evi"nde çocuklar "dans edip oyunlar oynadılar... çiçekler derlediler ya da altın arıları ve nakış kanatlı kelebekleri kovaladılar"</p>

  <p>Ay bahçesindeyse "uykulu uykulu dans ediyor, rüyadaymış gibi yürüyor ve kendi kendilerine konuşuyorlardı. Bazıları çok derin bir uykudan yeni uyanır gibi harekete geçiyor; bazıları da çoktan uyanıp kendilerine gelmişler gibi etrafta koşturarak kahkahalar atıyorlardı: toprağı kazıp eşeliyor, çiçekler devşiriyor, çadırlar ve evler kuruyor, kelebekleri kovalıyor, top oynuyor, ağaçlara tırmanıyorlardı; ve hepsi şarkı söylüyordu."</p>

  <p>Aydaki Adam, çocukların onun bahçesine nasıl geldiklerini asla söylemeyecektir, ama bir noktada, Roverandom yeryüzüne doğru bakarken "belirsiz ve daha doğrusu ince, uzun sıralar halindeki küçük insanların onun üzerinde hızla aşağıya ilerlediğini" görmüş gibi gözüküyordu; ve çocukların uyuyarak bahçeye gelmeleri, Tolkien'in kafasında "Kaybedilen Oyun Evi"ndeki <i>Olöre Maile</i> ya da Düşler Patikası düşüncesinin zaten olduğunu gösteriyor: "Narin köprüler havada dinleniyor ve ince bir ayın aydınlattığı, ipeksi bir buğudanmış gibi gri ışıklar saçıyordu", hiçbir insanın gözlerinin göremeyeceği bir patika, "kalplerinin gençliğinde tatlı uykularla korunan".</p>

  <p><i>Roverandom</i> ve mitoloji arasındaki en şaşırtıcı bağlantı, "en yaşlı balina" olan Uin'in, Roverandom'a "Büyülü Adalar'ın ardındaki büyük Peridiyan Koyu"nu ve daha ilerilerde "Batı'nın sonundaki Elfyurdu Dağları'nda ve dalgaların üzerindeki Peri ışıklarını" ve "Dağlar'ın eteklerindeki yeşil tepenin üzerinde Elflerin şehri"ni (s. 129) gösterişi sırasında ortaya çıkmaktadır. Çünkü bu, kesinlikle, 1920'ler ve 1930'larda oluşmaya başlayan <i>Silmarillion'doki</i> dünyanın Batı'sının coğrafyasıdır. "Elfyurdu Dağlan", Aman'daki Valinor Dağlan'dır ve "Elflerin şehri" de Tün'dur - bir zamanlar mitolojide ve <i>Roverandom'm</i> (sadece) ilk metninde bu isimler geçmektedir.</p>

  <p>Adaşı olduğu "balinaların en kudretlisi ve en kadimi" ne tam denk olmasa da Roverandom'u, <i>efsanelerin</i> gelişimi içinde karanlığın ve tehlikeli suların ötesine götürülerek ölümlü gözlerden saklanmış olan Batı topraklarının yakınına dek götürebilecek kadar yetenekli olan Uin de <i>Kay</i><i>ı</i><i>p Öyküler</i> föto-Az'ndan alınmıştır.</p>

  <p>Uin der ki, eğer "Dış Topraklardan - yani Orta Dünyadan, ölümlülerin dünyasından - birisine (hatta bir köpeğe!) Aman'ı gösterdiği öğrenilirse, (büyük olasılıkla Valar, ya da Valinor'da yaşayan Tanrılar tarafından) "yakalanacaktır". <i>Roverandom'</i><i>ı</i><i>n</i> anlatılan dünya, birçok gerçek yerin isimleriyle bahsedilmesine bakılırsa bir anlamda bizim kendi dünyamızdır. Roverandom'ın kendisi de "her şeyin ötesinde, bir İngiliz köpeğiydi", Ama başka bir açıdan bakıldığında onun bizim dünyamız olmadığı çok açıktır: çünkü, üzerinde "doğrudan doğruya boşluğun içine" dökülen şelalelerin bulunduğu uçları vardır. Ama çok fazla ayrıntılı olmamasına rağmen, <i>efsanelerde</i> çizilen dünya da değildir yine de; ve <i>Roverandom'daki ay</i>, kesinlikle <i>Kay</i><i>ı</i><i>p Öyküler Kitab</i><i>ı</i><i>'nda</i> anlatılan, gökyüzünde olmadığı zamanlarda dünyanın altından geçen ay gibidir.</p>

  <p>Tolkien'in çalışmalarının büyük bölümünün ölümünden sonraki çeyrek yüzyıl boyunca yayınlanmasıyla birlikte şu ortaya çıkmıştır ki, neredeyse bütün yazılan birbirleriyle az çok bağlantılıdır, iç içe geçirilebilir ve hepsi de diğerlerine bir şekilde ışık tutmaktadır. <i>Roverandom,</i> Tolkien'in yaşamı boyunca üzerinde çalıştığı <i>efsanelerin,</i> onun masalcılığını nasıl etkilediğini bir kez daha göstermektedir ve ileriye doğru bakıldığında <i>Roverandom'</i><i>ı</i><i>n</i> kendisinde de bir etkilenme olduğu görülür - özellikle de, oluşturulması <i>Roverandom'm</i> kâğıda aktarılıp yeniden düzenlendiği dönem ile yakın bir dönemde gerçekleştirilen (büyük olasılıkla 1927 yılı civarında başlamıştı) <i>Hobbit</i> ile. Onunla <i>Roverandom</i> arasındaki benzerlikleri fark edemeyecek çok az <i>Hobbit</i> okuru vardır; Rover'ın Beyazkanat'la kuşun kayalık yurduna yaptığı korku dolu uçuş ile Bilbo'nun kartal yuvasına yaptığı uçuş arasındaki; Roverandom'ın aydaki örümceklerle karşılaşması ile Kasvetormanı'ndaki örüm çeklerle karşılaşma arasındaki; Büyük Beyaz Ejder ile Erebor'un ejderi Smaug'un karınlarından yaralanması arasındaki; <i>.Roverandom'daki</i> üç huysuz büyücünün - Artaxerxes, Psamathos ve Ayda ki Adam - aslında Tolkien'in kendi tarzı içinde Gandalf'ın öncüleri olmaları gibi benzerlikleri.</p>

  <p>Artık metni okumaya başlamadan önce, ona eşlik eden resimler üzerinde ekleyecek birkaç kelimemiz kaldı. Bu illüstrasyonlar hakkında<i>: Artist &amp; lllustrator</i> (1995) adlı eserde uzun uzun tartışmıştık; ama burada, sonunda öykünün tam metniyle birlikte basıldıkları bu kitapta, onların kalitelerini ve eksik kalmış yanlarını daha iyi değerlendirebileceğiz. Onlar basılacak bir kitap için tasarlanmış illüstrasyonlar değillerdi ve anlattıkları konular öykünün içinde eşit aralıklarla yer almıyordu (aslında, üretim gereksinimine dayanarak bu kitabın içine yerleştirildiler). Ortak bir tarz ve yaklaşıma da sahip değillerdi: ikisi kalem ve mürekkeple, ikisi suluboyayla ve biri de büyük oranda renkli kalemlerle çizilmişti. İçlerinden dördünün, özellikle suluboyaların, tamamen geliştirilmiş olmalarına rağmen, Rover'ın aya ulaşmasını anlatan beşincisine çok az özen gösterilmişti; Rover, Beyazkanat ve Aydaki Adam, bakanları rahatsız edecek kadar küçüktü.</p>

  <p>Tolkien bu çizimde, belki de, kule ve (doğru bir yaklaşımla) çorak manzarayla, <i>Roverandom'da</i> tasvir edilen ay ormanlarına ait hiçbir şey gösterilmese de, daha fazla ilgilenmişti. <i>Ay Manzaras</i><i>ı</i><i>'</i> nın daha eski çizimleri metne çok daha sadık kalınarak yapılmıştı: mavi yapraklı ağaçlan ve "üzerlerine yüksek zirveli dağların uzun gölgelerini yaydıkları soluk mavi ve yeşil renkli geniş düzlükleri," içeriyordu. Bu çizim tahminen, Roverandom ve Aydaki Adam'ın karanlık tarafı ziyaretten döndükleri anı, "Dünyanın doğup yükseldiğini gördüler, Ay Dağları'nın yamaçlarından yükselen kocaman, yuvarlak, açık yeşil ve altın şansı bir ay"ı gördükleri anı tasvir etmektedir. Ama burada dünya açıkça basit bir şekilde değildir: üzerinde Amerika kıtası gösterilmektedir, bu yüzden masalda bahsedilen İngiltere ve diğer dünyevi bölgeleri kürenin arkasında kalmış olarak düşünülebilir. Çizimin üzerindeki <i>Ay Manzaras</i><i>ı</i> ismi, Tolkien'in yarattığı Elf alfabesi olan <i>Tengtvar'</i><i>ı</i><i>n</i> eski bir biçimi kullanılarak yazılmıştır.</p>

  <p><i>Beyaz Ejder, Roverandom ve Ay köpek'i Koval</i><i>ı</i><i>yor</i> çizimi de ejder ve iki kanatlı köpeğin dışında başka ilgi çekici noktaları göstererek metne oldukça sadık bir şekilde üretilmiştir. Çizimin isminin yazılı olduğu yerin üstünde ay-örümceklerden biri ve belki de, bir ejdergüvesi bulunmaktadır; ve dünya yine gökyüzünün içinde bir küre olarak çizilmiştir. <i>Hobbit'i</i> resimlemeye başladığı zaman Tolkien, <i>Yabaneller</i> haritası için aynı ejderi kullanmıştır ve Kasvetormanı çiziminde de aynı örümceği. Resmin isminde kullanılan y köpek" sözcüğü (y köpeği" ile değişmeli olarak) sadece en eski metinlerde kullanılmıştır.</p>

  <p>İhtişamlı suluboya <i>Deryahan'</i><i>ı</i><i>n Saray</i><i>ı</i><i>n</i><i>ı</i><i>n Bahçeleri,</i> belki de biraz Brighton'daki Kraliyet Çadın'ndan göndermeler kullanarak, sanki bir akvaryum dekorasyonu içindeymişcesine "pembe ve beyaz taşlardan" inşa edilmiş olarak gösterilir. Tolkien, Roverandom'ın patika boyunca yaptığı korku dolu yolculuğundan çok olanca güzelliği içindeki sarayı ve bahçelerini göstermeyi seçmiştir; büyük olasılıkla onun gözlerinden bakarak görmemiz istenmiş olabilir. Rudyard Kipling'in <i>So Stories</i> (1902) adlı eserinde yer alan "How the Whale Got His Throat" için yaptığı illüstrasyonların birindeki leviathan'a çok benzeyen bir şekilde, Balina Uin, resmin sol üst köşesinde durmaktadır. İllüstrasyonun isminde yer alan "Deryahan" sadece metnin en eski hallerinde "deryahanı" sözcüğüyle (son daktiloya çekimde sadece bu kullanılmıştı) değişmeli olarak yer almaktaydı. Tolkien, aynı zamanda diğer <i>denizli</i> tamlamalarının yazımında da kararsızlık içindeydi; sonuç olarak biz de <i>denizk</i><i>ı</i><i>zlar</i><i>ı</i> gibi bildik tamlamaların dışında diğerlerini tireyle birleştirerek düzenledik.</p>

  <p><i>Rover'in Bir "Oyuncak" Olarak Maceralar</i><i>ı</i><i>na Ba</i><i>ğ</i><i>lad</i><i>ığı</i> <i>Ev</i> çizimi, daha az başarılı bir suluboya olmamakla beraber, gerçekten bir bilmecedir. Resmin ismine bakılırsa, onun, Rover'in Artaxerxes ile ilk kez karşılaştığı evi tanımladığı düşünülürse metnin içinde o evin bir çiftlik ya da bir çiftliğin yakınında olduğuna dair hiçbir gönderme yoktur. Ayrıca arka plandaki denizin gözümüze ilişmesi ve resmin yukarılarında uçan martı, metnin içinde anlatılan duruma ters düşmektedir ki Rover, İki ismindeki küçük oğlan tarafından kumsala götürülmeden önce "denizi ne görmüş ne de koklamıştı, çünkü doğduğu köy denizin sesinden ve kokusundan, millerce ve millerce uzaktaydı". Küçük çocuğun babasının evi de olamaz, çünkü orası beyaz ve denize inen bahçeleriyle bir kayalığın üzerinde olarak tanımlanmıştı. Neredeyse bu resmin, aslında öyküyle bağlantılı olmadığından şüphelenmeye başlamıştık ve martı gibi bazı ayrıntıların uygunluk vermesi amacıyla resme sonradan eklenmiş olabileceğini düşündük. Sol altta yer alan siyah beyaz köpek, Rover'in resmi olarak tasarlanmış olabilirdi ve onun önündeki siyah hayvan - Rover gibi, bir domuzla kısmen örtülmüş durumdaki - kedi Tinker olabilir; ama bunların hiçbiri kesin değildir.</p>

  <p>Elinizdeki metinde, <i>Roverandom'</i><i>ı</i><i>n</i> en son versiyonu temel alınmıştır. Tolkien bu çalışmasını basılması için asla tam bir hazırlıktan geçirmedi ve şüphe götürmez bir şeydir ki, Hobbit'in ardılı olarak Ailen &amp; Unwin tarafından onaylansaydı Tolkien, kendi ailesi dışındaki okurlar için daha uygun bir hale getirmek adına birçok önemli düzeltme ve değişiklik yapabilirdi. Bu olayda metin, geride bir dizi hata ve tutarsızlıkla terk edilmişti. Hızlı bir şekilde yazarken Tolkien noktalama ve büyük harf kullanım tarzında biraz kararsızlığa eğilimliydi; <i>Roverandom'da.</i> onun amacının (genellikle minimalist) açık olduğunu düşünerek ilerledik, ama gerekli görülen yerlerde noktalama işaretlerini, büyük harfleri düzenledik ve birkaç açık tipografık hatayı düzelttik. Aynı zamanda Christopher Tolkien'in de onayıyla çok az sayıda kaba tabiri (diğerlerini tutarak) değiştirdik; ama metnin büyük bölümü yazarının bıraktığı gibidir.</p>

  <p>&nbsp;</p>

  <p>Bu kitabın oluşturulması sırasındaki tavsiyeleri ve yol göstericilikleri ve babasının günlüklerine ulaşmamızı sağladığı için Christopher Tolkien'e ve 1925 yılı Filey anılarını bizimle paylaştığı için John Tolkien'e özellikle minnettarlık duyuyoruz. Ayrıca Priscilla ve Joanne Tolkien; Douglas Anderson; David Doughan; Charles Elston; Michael Everson; Verlyn Flieger; Charles Fuqua; Christopher Gilson; Cari Hostetter; Alexei Kondratiev; John Rateliff; Arden Smith; Rayner Un-win; Patrick Wynne; Harper Collins'den David Brawn ve Ali Bailey; Oxford, Bodleian Kütüphanesi'nden Colin Harris ve Judith Priestman; ve Massachusetts, Williamstown'daki Williams Couege Kütüphanesi görevlilerinin yardımlarını ve teşviklerini de büyük bir şükranla anmak istiyoruz.</p>

  <p>&nbsp;</p>

  <p><i>Christina Scull Wayne</i> <i>G.</i> <i>Hammond</i></p>

  <p>&nbsp;</p>

  <p>&nbsp;</p>
</body>
</html>
