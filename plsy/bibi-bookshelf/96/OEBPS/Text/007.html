<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>DÖRDÜNCÜ BÖLÜM</title>
</head>

<body>
  <h1 class="h11">DÖRDÜNCÜ BÖLÜM</h1>

  <p class="p7">Ön kapıdan eve girerken telefon çalıyordu. Frank Arlen'di arayan. Bana Noel'de kendisine katılıp katılmayacağımı sordu. Daha doğrusu onlara katılıp katılmayacağımı. Çünkü erkek kardeşlerinin hepsi ve aileleri ona geleceklerdi.</p>

  <p class="p7">"Hayır," demek için ağzımı açtım. Herkesin viski içerek Jo hakkında duygusal sözler söyleyeceği ve ortalıkta da iki düzine sümüklü çocuğun dolaştığı bir İrlandalı Noeli'ne hiç ihtiyacım yoktu. Ama nedense birdenbire, "Geleceğim," dedim.</p>

  <p class="p7">Frank'in sesinden onun da benim kadar şaşırmış olduğu belliydi. Ama gerçekten sevinmişti. "Harika!" diye bağırdı. "Ne zaman burada olursun?"</p>

  <p class="p7">Holdeydim. Lastik .şosonlarımdan sular fayansların üzerine akıyordu. Durduğum yerden oturma odasını görebiliyordum. Orada Noel ağacı yoktu. Zaten Jo öleli beri bu zahmete de girmemiştim. Oda hem berbat haldeydi, hem de benim için çok büyüktü... Amerikan antikalarıyla döşenmiş bir paten alanı.</p>

  <p class="p7">"Bazı işleri halletmek için dışarı çıkmıştım," dedim. "Şimdi çantama birkaç parça çamaşır atıp tekrar arabaya binmeme ne dersin? Radyatör hâlâ sıcakken güneye doğru yola çıkarım."</p>

  <p class="p7">Frank hiç duraklamadan, "İşte bu şahane olur!" diye bağırdı. "Doğu Malden'in Kızları ve Oğulları gelmeden seninle olgun iki bekâr gibi doğru dürüst bir akşam geçiririz. Telefonu kapatır kapatmaz bardağa senin için içki dolduracağım."</p>

  <p class="p7">"O halde ben de hemen yola çıkayım."</p>

  <p class="p7">Johanna'nın ölümünden beri geçirdiğim en güzel tatildi. Kesinlikle. Tam dört gün fahri bir Arlen oldum. Çok fazla içki içtim. Johanna'nın anısına epeyce kadeh kaldırdım... Ve nasılsa karımın bunu yaptığıma memnun olduğunu hissettim. Bu arada, iki bebek bana tükürdü ve bir köpek de gece yarısı yatağıma girmeye çalıştı. Nicky Arlen'in baldızı Noel'den sonraki gece beni mutfakta hindi sandviçi yaparken yalnız yakalayarak sarhoş sarhoş sulanmaya kalkıştı. Onu öptüm. Çünkü öpülmek istediği her halinden belliydi. Maceracı (belki de bunun yerine 'ınuzip' demem gerekir) bir el, üç buçuk yıldır benden başka kimsenin ilgilenmediği bir yerime uzanınca adeta şok geçirdim. Ancak bu çok da kötü bir şey değildi.</p>

  <p class="p7">Olay bundan daha ileriye gitmedi. Bir kere Baldız Susy Donahue henüz resmen boşanmamıştı. (O Noel o da benim gibi fahri Arlen'di.) Arlen'lerle dolu bir evde böyle bir ilişkinin ilerlemesi mümkün değildi. Bu yüzden ben de artık gitme zamanının geldiğini düşündüm... Ancak tuğla bir duvarla sona eren dar bir çıkmazda son sürat ilerlemek istersem durum değişebilirdi. Oradan ayın yirmi yedisinde ayrıldım. Davete katıldığım için çok memnundum. Arabamın yanında dururken Frank'le vedalaşarak onu sıkıca" kucakladım. Tam dört gün Fidelity Union'daki kasamda tozdan başka bir şey kalmadığını düşünmemiştim. Tam dört gece sabah sekize kadar deliksiz uyumuştum. Bazen midem ekşidiği ya da içkiyi fazla kaçırdığım için başım ağrıyordu. Ama bir kez olsun gece yarısı kafamda "Manderley", sözleri yankılanarak uyanmadım. "Dün gece rüyamda yine Manderley'deydim." Derry'e dönerken kendimi tazelenmiş ve yenilenmiş gibi hissediyordum.</p>

  <p class="p7">1998'in ilk günü hava berrak ve soğuktu. Sakin ve güzel. Kalkıp duş yaptım. Yatak odasının penceresinin önünde durarak kahvemi içtim. Birdenbire aklıma artık yazabileceğim geldi. Bunda fikirlerin o basit ve güçlü gerçekliği vardı. 'Yukarı' başının üzerinde, 'aşağı' ise ayağının altındadır gibi bir gerçeklik. Yeni yıla girmiştik, bir şeyler değişmisti. Artık istersem yazı yazabilirdim. Yolumu kapayan kaya yuvarlanıp gitmişti.</p>

  <p class="p7">Çalışma odama gidip bilgisayan açtım. Kalbim normal atıyordu, alnımda ya da ensemde ter tanecikleri belirmemişti. Ellerim de sıcaktı. Ama mönü ekranda belirdi. Düğmeye bastığınız zaman beliren nesne. Şimdi karşımda eski dostum Word 6.0 vardı. Düğmeye uzandım. Bu kez ekranda dolmakalem ve parşömen logosu göründü. Ve aynı anda soluk alamaz oldum. Sanki göğsümü demir bir mengeneyle sıkıştırıyordu.</p>

  <p class="p7">Masadan geriledim. Öğürüyor, üstümdeki tişörtün yakasını çekiştiriyordum. Büro sandalyemin tekerlekleri Jo'nun yaşamının son yılında bulduğu küçük halıya takıldı ve arka üstü yuvarlandım. Kafam yere çarptı ve gözlerimin önünden parlak noktacıklar hızla geçti. Galiba bayılmadığım için kendimi şanslı saymam gerekirdi. Ama 1998'in İlk Sabahı şansım bana asıl öyle devrildiğim için yardım etti. Gözlerim logoda masadan uzaklaşsaydım ve onu izleyen o iğrenç boş ekranı görseydim herhalde boğularak ölürdüm.</p>

  <p class="p7">Sendeleyerek ayağa kalktığımda hiç olmazsa soluk alabiliyordum. Gırtlağım sanki daralıp bir saman çöpü kadar incelmişti. Her soluk alışımda çığlığa benzeyen garip bir ses çıkıyordu. Ama yine de nefes alabiliyordum. Yalpalayarak banyoya gittim ve lavaboya öyle şiddetle kustum ki, sıvılar aynaya bile sıçradı. Gözlerim kararıp dizlerim bükülünce bu kez de alnımı lavabonun kenarına şiddetle vurdum. Kafamın arkası kanamamıştı. Öğleye doğru orada iri bir şiş belirdi. Ama alnım hafifçe kanayıp orada bir çürük belirdi. Tabii bu yüzden yalan söylemek zorunda da kaldım. Soranlara gece yarısı banyonun kapısına çarptığımı söyledim. "Ne ahmağım, değil mi? Gece yansı kalkar ve ışığı yakmazsan, işte böyle olur!"</p>

  <p class="p7">İyice kendime geldiğimde (tabii böyle bir şey olabiliyorsa) yerde kıvrılmış yatıyordum. Kalkıp alnımdaki yaraya dezenfektan sürdüm. Küvetin kenarına oturarak başımı dizlerime kadar eğdim. Sonunda ayağa kalkacak güveni kazanmıştım. Orada on beş dakika kadar oturdum sanırım. Ve bu süre içinde, bir mucize olmazsa yazı hayatımın sona erdiğine karar verdim. Harold can acısıyla haykıracak, Debra da kulaklarına inanamamış gibi inleyecekti. Ama ne yapabilirlerdi? Yayın Polisi'ni mi çağırırlardı, yoksa en kötü kitaplar listesine sokmakla tehdit mi ederlerdi? Böyle bir şeyi yapabilselerdi bile, bu neyi değiştirirdi? Bir tuğladan özsuyu, bir taştan kan çıkaramazdınız ki. Eğer bir mucize sonucu yeteneğimi tekrar kazanamazsam yazı hayatım sona ermiş demekti.</p>

  <p class="p7">Kendi kendime, öyleyse, diye sordum. Kırk yıl için nasıl bir program yapacaksın? Kırk yıl boyunca bol bol kelime oyunu oynayabilirsin. Bilmecelerde yüzersin. Bolca viski içersin. Ama bu yeterli mi? Kırk yıl boyunca başka ne yapacaksın?</p>

  <p class="p7">Bunu düşünmek istemiyordum. Hiç olmazsa şimdi. Önümdeki kırk yıl başının çaresine bakardı. Oysa 1998'in ilk gününü geçirebilmek bana yetecekti.</p>

  <p class="p7">Kendimi topladığıma kanaat getirdikten sonra çalışma odama döndüm. Ayaklarımı sürüyerek bilgisayara yaklaştım. Gözlerimi azimle ayakkabılarıma dikmiştim. El yordamıyla uygun düğmeye bastım ve makineyi kapattım. Böyle davrandığınız zaman programa zarar verebilirdiniz, ama şimdi buna aldıracak durumda değildim..</p>

  <p class="p7">O gece rüyamda yine alacakaranlıkta kırk iki numaralı yolda yürüdüğümü gördüm. Sara Laughs'a giden o yolda.</p>

  <p class="p7">Gerdanlı dalgıç kuşları gölde ağlar gibi sesler çıkarırlarken akşam yıldızına bakarak yine dilekte bulundum. Ve tekrar arkamdaki koruda bir şeyin bana usul usul yaklaştığını hissettim. Anlaşılan Noel tatilim sona ermişti.</p>

  <p class="p7">Soğuk, sert bir kış oldu. Bol kar yağdı. Şubattaki grip salgını Derry'deki ihtiyarları çok etkiledi ve kimini silip süpürdü. Tıpkı sert bir rüzgârın soğuk fırtına sırasında yaşlı ağaçları sürüklemesi gibi. Grip beni hiç etkilemedi, hatta kışın burnum bile akmadı.</p>

  <p class="p7">Martta Providence'a uçarak Will Weng'in New England Bilmece Yarışmasına katıldım. Dördüncü gelerek elli dolar kazandım. Çeki çerçevelettim ve oturma odasına astım. Vaktiyle çerçevelenmiş Zafer Sertifikaları (Bu da Jo'nun sözüydü. Galiba bütün güzel sözler onundu.) Çalışma odamın duvarlarını süslerdi. Ama 1998'in martında artık o odaya pek girmez olmuştum. Bilgisayarla kelime oyunu oynamak yada yarışma düzeyinde bilmece çözmek istediğim zaman basit bir kompüter kullanıyor ve mutfak masasının başına geçiyordum.</p>

  <p class="p7">Bir gün yine öyle yaptığımı hatırlıyorum. Bilgisayarın ana mönüsü ekrandaydı. Bilmecelere girmek üzereydim... Ama düğmeye bastım ve sonunda karşımda eski dostum Word 6.0 belirdi.</p>

  <p class="p7">O anda (Tepeden Aşağıya'ya bitirdiğimden beri sık sık olduğu gibi) düş kırıklığı ya da öfke hissetmedim. Sadece keder ve basit bir özlem duydum. Word 6.0 ikonuna bakmak, Jo'nun cüzdanımdaki fotoğraflarına bakmaya benziyordu. O resimlere bakarken bazen karımı geri alabilmek için ölümsüz ruhumu bile satabileceğimi düşünüyordum... Ve o mart günü yeniden bir roman yazabilmek için ruhumu satabileceğime inandım.</p>

  <p class="p7">Bir ses, "Öyleyse gidip dene," diye fısıldadı. "Belki bazı şeyler değişmiştir."</p>

  <p class="p7">Ama hiçbir şey değişmemişti ve ben bunu biliyordum. O nedenle Word 6.0'a gireceğim yerde onu ekranın sağ alt köşesindeki Çöp Tenekesi'ne attım. "Elveda, eski dost."</p>

  <p class="p7">O kış Debra Weinstock defalarca telefon etti. Pek çoğunda bana iyi haberler verdi. Mart başında Helen'in Vaad'nin Literary Guild'in ağustos listesine seçildiğini söyledi. Bu başarıyı benimle birlikte Steve Martini'nin hukukla ilgili polisiye bir romanı paylaşacaktı. O da Times'ın en çok satan kitaplar listesinin sekizden on beş numaraya kadar olan bölümünde yer alan yazarlardandı. Debra, İngiliz yayıncımın da Helen'i çok sevdiğini ve bununla 'yeni bir atılım' yapacağıma inandığını söyledi. (İngiltere'deki satışlarım hep ağır olurdu.)</p>

  <p class="p7">Debra, "Vaad senin için yepyeni bir yön," dedi. "Öyle değil mi?"</p>

  <p class="p7">"Ben de öyle düşünüyordum," diye cevap verdim. Sonra da kendi kendime sordum. Debra'ya yeni bir yöne sapmamı sağlayan romanı nerdeyse on iki yıl önce yazdığımı söyleseydim acaba ne yapardı?</p>

  <p class="p7">"Eser de... bilmem ki... bir tür olgunluk var."</p>

  <p class="p7">"Teşekkür ederim."</p>

  <p class="p7">"Mike? Galiba hat kesiliyor. Sesin boğuk geliyor."</p>

  <p class="p7">Tabii boğuk gelecekti. Ulur gibi kahkahalar atmamak için elimi dişliyordum. Sonra elimi dikkatle ağzımdan çekip diş izlerine baktım. "Şimdi daha iyi mi?"</p>

  <p class="p7">"Evet. Çok daha iyi. Ee, yeni roman hangi konuda? Bana bir ipucu ver."</p>

  <p class="p7">"Bu sorunun cevabını biliyorsun, yavrum."</p>

  <p class="p7">Debra güldü. "Bunu öğrenmek için kitabı okuman gerekiyor, Josephine. Öyle mi?"</p>

  <p class="p7">"Evet, efendim."</p>

  <p class="p7">"Eh, sen yazmaya devam et. Putnam'daki dostların eserlerini daha üst düzeye çıkarmana çok seviniyorlar."</p>

  <p class="p7">Debra'ya, "Hoşça kal," diyerek telefonu kapattım. Ondan sonra on dakika kadar çılgın gibi güldüm. Ağlayıncaya kadar. Ne yapayım, ben böyleydim işte. Her zaman daha üst düzeye çıkıyordum.</p>

  <p class="p7">Bu devrede Newsweek'ın Yeni Amerikan Gotikleri (Bu, birkaç dergi daha sattıracak bir laf olması dışında ne idiyse) konusunda bir dizi hazırlayan yazarıyla telefonla röportaja razı oldum. Publisher's Weetöy'de Helen'in Vaadi'nden hemen önce yayınlanacak bir röportaja da. Bunlara razı oldum, çünkü ikisi de bana kolay gözüktü. Bunlar, bir yandan mektuplarınızı okurken bir yandan da telefonda yapabileceğiniz görüşmelerdi. Debra çok sevindi, çünkü ben genellikle her tür reklama, "Hayır," diyordum. İşin bu yanından nefret ederim. Her zaman da ettim. Özellikle televizyondaki canlı programlardan. Aslında kimse kitabınızı okumamıştır ve ilk iş olarak, "Bu çılgınca fikirleri nereden buluyorsunuz?" diye sorarlar. Reklam işleri bir sushi büfesine gitmeye benzer ve aslında sushi sizsinizdir. Fakat bu kez Debra'nın patronlarına iyi bir haber vermesini sağladığım için seviniyordum. O, "Evet, Mike yine reklamdan hiç hoşlanmıyor," diyebilecekti. "Ama onu iki röportaj için ikna edebildim."</p>

  <p class="p7">Bu sürede Sara Laughs'la ilgili rüyalarım devam ediyordu. Her gece olmasa da iki üç gecede bir o rüyayı görüyordum. Bunu gündüz hiç düşünmüyor, bilmecelerimi çözüyordum. Bir akustik gitar alarak çalmayı öğrenmeye başladım. (Ama hiçbir zaman Patty Loveless ve Alan Jackson'la turneye çıkamayacaktım...) Her gün Derry Afews'daki şişirme ölüm ilanlarını okuyarak tanıdık adlar olup olmadığına bakıyordum. Yani açıkçası ayakta uyuyordum.</p>

  <p class="p7">Bütün bunları Harold Oblowski'nin telefonu sona erdirdi. Menajerim beni Debra'nın kitap kulübüyle ilgili telefonundan üç gün kadar sonra aradı. Dışarda uğuldayan fırtına bu kışın sonuncu ve en şiddetli kar tipisine dönüşecekti. Akşama bütün Derry'de elektrikler kesilecekti. Ama Harold akşamüzeri beşte aradığı sırada her şey yeni başlamıştı.</p>

  <p class="p7">Harold, "Editörünle çok güzel bir konuşma yaptım," dedi. "Çok aydınlatıcı, güç verici bir konuşma. Hatta telefonu şimdi kapattım."</p>

  <p class="p7">"Ya?"</p>

  <p class="p7">"Evet ya! Putnam'dakiler bu son romanının piyasadaki satış durumunu olumlu bir biçimdr etkileyeceğini düşünüyorlar, Michael."</p>

  <p class="p7">"Evet," dedim. "Eseri bir üst düzeye çıkarıyorum."</p>

  <p class="p7">"Ha?"</p>

  <p class="p7">"Saçmalıyorum, Harold. Sen devam et."</p>

  <p class="p7">"Şey... Helen Nearing şahane bir kadın kahraman. Skate ise şimdiye kadar yarattığın kötü insanların en iyisi."</p>

  <p class="p7">Sesimi çıkarmadım.</p>

  <p class="p7">"Debra, Helen'in VaaoV'nin üç romanlık bir anlaşma için koz olarak kullanılabileceğinden söz etti. Çok kârlı üç kitaplık bir anlaşma için. Üstelik bunu ben kendisine hiçbir imada bulunmadan açıkladı. Şimdiye kadar hiçbir yayınevi üç kitaplık anlaşma imzalamıyordu. Bu, her zamanki anlaşmalardan bir kitap fazla demektir. Ben de dokuz milyon dolardan söz ettim. Yani her kitap için üç milyon dolar. Debra'nın güleceğini sanıyordum... Ama bir menajer de işe bir yerden başlamak zorundadır. Ve ben de mümkün olduğu kadar yukardan başlamayı tercih ederim. Galiba atalarımın arasında Romalı subaylar vardı."</p>

  <p class="p7">Etiyopyalı halı tüccarları daha uygun, diye düşündüm ama bunu söylemedim. Kendimi biraz tuhaf hissediyordum. Dişçiye gittiğiniz ve doktor biraz fazla Novacain kullanarak sadece çürük dişinizle etrafındaki etlerin değil de, dudaklarınızın ve dilinizin de uyuşmasına neden olduğu zamanki gibi. Konuşmaya kalkarsam sadece ağzımı oynatacak ve etrafa tükrük saçacaktım. Harold nerdeyse bir kedi gibi mırıldanacaktı. Yeni, olgun Michael Noonan için üç romanlık bir anlaşma. Harika, bebeğim!</p>

  <p class="p7">Ama bu kez içimden gülmek gelmiyordu. Avaz avaz haykırmak istiyordum. Hiçbir şeyin farkında olmayan Harold mutlu mutlu konuşmasını sürdürüyordu. Kitap ağacının kuruduğundan haberi yoktu. Adam, yeni Mike Noonan'ın yazı yazmaya her kalkışında kriz geçirdiğini, soluğunun kesildiğini ve etrafa kustuğunu bilmiyordu.</p>

  <p class="p7">"Debra'nın bana ne cevap verdiğini öğrenmek istiyor musun, Michael?"</p>

  <p class="p7">"Açıkla bakalım."</p>

  <p class="p7">"Debra, 'Dokuz milyonun pek fazla olduğu ortada,' dedi. 'Ama başlangıç için uygun sayılır. Mike'ın yeni kitabıyla ilersi için önemli bir adım attığını düşünüyoruz.' Bu olağanüstü bir şey. Olağanüstü! Tabii ben işi idare ettim. Önce seninle konuşmak istedim. Ama bence en aşağı yedi buçuk alabiliriz. Hatta..."</p>

  <p class="p7">"Hayır."</p>

  <p class="p7">Harold durakladı. Bu sessizlik süresi telefonu elimi acıtacak kadar sıktığımı fark etmem için yeterli oldu. Parmaklarımı gevşetmek için kendimi zorladım. "Mike, beni sonuna kadar dinlersen... "</p>

  <p class="p7">"Seni sonuna kadar dinlememe gerek yok. Yeni anlaşmadan söz etmek istemiyorum."</p>

  <p class="p7">"Seninle aynı fikirde olmadığım için özür dilerim. Ama bundan daha uygun bir zaman olamaz. Tanrı .aşkına, lütfen şunu bir düşün. Burada çok yüksek bir ücretten söz ediyoruz. Helen'in Vaad'nin yayınlanmasından sonraki devreye kadar beklemek istiyorsan, bize aynı teklifte bulunacaklarını garanti edemem... "&nbsp;"Garanti edemeyeceğini biliyorum," dedim. "Ben garanti istemiyorum. Teklifler de. Anlaşmalardan söz etmek niyetinde değilim!"</p>

  <p class="p7">"Bağırmana hiç gerek yok, Mike. Seni duyabiliyorum."</p>

  <p class="p7">Bağırıyor muydum? Evet, galiba.</p>

  <p class="p7">"Putnam'dan memnun değil misin? Bence Debra buna çok üzülür. Ayrıca Phyllis Grann da endişelerini gidermek için elinden gelen her şeyi yapar."</p>

  <p class="p7">Sen Debra'yla yatıyor musun, Harold, diye düşündüm. Ve bu birdenbire bana dünyanın en mantıklı fikriymiş gibi geldi. Elli yaşlarında, tıknaz, saçları dökülen ufak tefek Harold Oblowski, Smith mezunu sarışın, aristokratik editörümle yatıyordu. Onunla yatıyorum musun, Harold? Plaza'daki bir odada yatarken benim geleceğimden mi söz ediyorsunuz? Yorgun ve kendini yaşlı hisseden bu kazın sonunda boynunu kırıp kendini patâ'ye çevirmeden önce daha kaç altın yumurta yumurtlatabileceğiniz! mi hesaplıyorsunuz? Planladığınız bu mu?</p>

  <p class="p7">"Harold, şimdi bundan söz edemem. Etmek istemiyorum."</p>

  <p class="p7">"Ne oldu? Neden bu kadar etkilendin? Sevineceğini sanıyordum. Kahretsin! Sevincinden havalara uçacağını düşünüyordum."</p>

  <p class="p7">"Hiçbir şey olmadı. Sadece uzun vadeli anlaşmalardan söz etmem için kötü bir zaman bu. Kusuruma bakma, Harold. Fırında yemek var."</p>

  <p class="p7">"Hiç olmazsa bunu gelecek haf..."</p>

  <p class="p7">"Olmaz," diyerek telefonu kapattım. Galiba hayatımda ilk defa telefonu, bir şeyler satmaya çalışmayan birinin suratına kapatıyordum.</p>

  <p class="p7">Tabii fırında yemek filan yoktu. Fırına yemek koymayı düşünemeyecek kadar da sarsılmıştım. Onun yerine oturma odasına giderek bir bardağa biraz viski koydum. Ve televizyonun karşısına geçtim. Orada tam dört saat oturdum. Her şeye bakıyor, ama hiçbir şey görmüyordum. Dışarda fırtına gitgide şiddetleniyordu. Ertesi gün bütün Derry'de ağaçlar devrilmiş olacak ve dünya buzdan oyulmuş bir heykele benzeyecekti.</p>

  <p class="p7">Saat dokuza çeyrek kala ışıklar kesildi. Tekrar geldi ama bu ancak otuz saniye kadar sürdü. Ondan sonra tamamıyla gitti. Bunu, Harold'un işe yaramayacak anlaşmasını düşünmemem için bir işaret olarak aldım. Jo dokuz milyon dolara kim bilir nasıl gülerdi. Ayağa kalkıp televizyonun sabaha karşı ikide avaz avaz bağırmaması için fişini çektim. (Boşuna zahmet etmiştim. Elektrikler Derry'de hemen hemen iki gün boyunca gelmedi.) Yukarı çıkarak, giysilerimi karyolanın ayakucuna attım. Dişimi bile fırçalama zahmetine girmeden kendimi yatağa attım. Daha beş dakika bile geçmeden uykuya daldım. Ondan ne kadar süre sonra kâbus başladı, bunu bilmiyorum.</p>

  <p class="p7">Bu, şimdi "Manderley Dizisi" diye düşündüğüm kâbusların sonuncusuydu. Rüyaların sonuncusu ve doruk noktası. Uyandığım zaman etrafın zifiri karanlık olması da her şeyi daha kötüleştirdi sanırım.</p>

  <p class="p7">Bu kâbus da diğerleri gibi başladı. Yoldan çıkıyor, ağustosböcekleriyle gerdanlı dalgıç kuşlarını dinliyordum. Çoğunlukla aradan gözüken ve gitgide kararan gökyüzüne bakıyordum. Bahçe yoluna erişiyordum. Ve orada bir şey değişmişti. Biri SARA LAUGHS yazılı levhanın üzerine bir şey yapıştırmıştı. Yaklaşarak eğiliyor ve onun bir radyo istasyonunun etiketi olduğunu görüyordum. Üzerinde, "WBLM" yazılıydı. "107 9, PORTLAND'TAN ROCK AND ROLL ZEPLİNİ."</p>

  <p class="p7">Başımı etiketten gökyüzüne doğru kaldırıyordum. Venüs ışıldıyordu. Her zamanki gibi gezegene bakarak bir dilek diliyordum. Burnumda gölün ıslak ama belli belirsiz kokusu Johanna'yı istiyordum.</p>

  <p class="p7">Bir şey koruda hantal hareketlerle yürüyordu. Kuru yaprakları hışırdatıyor, bir dalı kırıyordu. İri bir şeye benziyordu.</p>

  <p class="p7">Kafamın içinde bir ses bana, en iyisi aşağıya in, diyordu. Biri seninle ilgili bir kontrat yaptı, Michael. (Bildiğiniz gibi, biriyle ilgili kontrat yapmak onu öldürmesi için kiralık bir katil tutulduğu anlamına gelir.) Üç kitaplık bir anlaşma bu. Kontratların en kötüsü.</p>

  <p class="p7">Kımıldayamıyorum. Hiçbir zaman kıpırdayamıyorum. "Yürüyüşçünün Duraklama Devresi'ne girdim ben.</p>

  <p class="p7">Ama bu boş laftı. Yürüyebiliyordum. Bu kez yürüyebiliyor ve buna seviniyordum. Önemli bir başarı kazanmıştım. Rüyamda, bu her şeyi değiştiriyor, diye düşünüyordum. Her şeyi değiştiriyor!</p>

  <p class="p7">Yoldan aşağı iniyor, çamların ekşi ama temiz kokusunu gitgide daha fazla hissediyordum. Kırılmış bazı dalların üzerinden atlıyor, bazılarını ise bir tekmede yoldan atıyordum. Alnıma düşen ıslak saçlarımı geriye itmek için elimi kaldırıyordum. Elimin üzerindeki küçük çiziği görüyordum. Meraklanıyor, durarak ona bakıyordum.</p>

  <p class="p7">Rüyamdaki o ses, bunun için vakit yok, diyordu. Aşağıya in. Yazman gereken bir kitap var.</p>

  <p class="p7">Ben yazamıyorum ki, diye cevap veriyordum. O iş sona erdi. Şimdi önümde bir kırk yıl uzanıyor.</p>

  <p class="p7">Ses, hayır, diyordu. Bunda beni korkutan bir acımasızlık vardı. Sen de yazar yürüyüşü var. Yazarların Duraklama Devresi değil bu. Gördüğün gibi o engel de ortadan kalktı. Şimdi çabuk ol ve aşağıya in.</p>

  <p class="p7">O sese, korkuyorum... diye açıklıyordum.</p>

  <p class="p7">Neden korkuyorsun?</p>

  <p class="p7">Şey... ya Bayan Danvers oradaysa?</p>

  <p class="p7">Ses cevap vermiyordu. Çünkü Rebecca'nın kâhyasından korkmadığımı biliyordu. O sadece eski bir kitaptaki bir bölüm, ve ndan başka bir şey değildi. Tekrar yürümeye başlıyordum. Galiba başka seçeneğim yoktu. Ama her adımda duyduğum dehşet daha da artıyordu. Karanlık bir heyula gibi yükselen eve giden yolun yarısına geldiğimde korku kemiklerime kadar işlemişti. Tıpkı ateşli bir hastalık gibi. Burada kötü bir şeyler vardı. Bir terslik, bir çarpıklık.</p>

  <p class="p7">Kaçacağım, diye düşünüyordum. Geldiğim yoldan koşarak kaçacağım. Adam biçimi zencefili kurabiye gibi koşacağım. Koşa koşa ta Derry'e kadar gideceğim. Gerekiyorsa bunu yapacak ve buraya da bir daha gelmeyeceğim.</p>

  <p class="p7">Ama arkamdan gelen salyayla karışık solukları ve yumuşak ayak seslerini duyuyordum. Ormandaki şey, şimdi yoldaki yaratığa dönüşmüştü. Hemen arkamdaydı. Dönersem görüntüsü bir vuruşta aklımı başımdan alacak, beni çıldırtacaktı. Kırmızı gözlü, kambur ve aç bir yaratıktı.</p>

  <p class="p7">Güvene ulaşmak için tek umudum evdi.</p>

  <p class="p7">Yürümeyi sürdürüyordum. Birbirine girmiş ağaççıklar beni birer elmiş gibi yakalıyorlardı. Ufuktan yükselen ayın ışığında hışırdayan yapraklar alaycı suratlara</p>

  <p class="p7">dönüşüyorlardı. (Bu rüyada ay hiçbir zaman doğmadığı gibi kâbus da hiçbir zaman bu kadar uzun sürmemişti.) Kırpan gözler ve sırıtan ağızlar görüyordum. Aşağıda evin karanlık pencereleri vardı. İçeri girdiğim zaman elektriğin kesilmiş olduğunu anlayacağımı biliyordum. Fırtına elektriği Kesmişti. Düğmeyi kapayıp açacaktım. Kapayıp açacaktım. Sonunda bir şey uzanıp bileğimi kavrayacak ve beni bir âşık gibi karanlığın derinliklerine çekecekti.</p>

  <p class="p7">Artık bahçe yolunun dörtte üçünü aşmıştım. Göle inen, basamaklan demiryolu traverslerinden yapılmış merdiveni ve sudaki raftı görebiliyordum. Ay ışığının çizdiği yolda kara bir kareye benziyordu. Raftı oraya Bili Dean çekmişti. Bahçe yolunun küçük verandada sona erdiği yerde dikdörtgen bir şey olduğunun da farkındaydım. Orada hiçbir zaman böyle bir şey olmamıştı. Acaba neydi bu?</p>

  <p class="p7">İki üç adım attıktan sonra o şeyin ne olduğunu anlıyordum. Bir tabuttu. Frank Arlen'in pazarlık ettiği tabut...</p>

  <p class="p7">Kayınbiraderim cenaze evi sahibinin beni kazıklamaya çalıştığını söylemişti. Oradaki Jo'nun tabutuydu. Yan yatmış ve kapağı içinin boş olduğunu görmemi sağlayacak kadar açılmıştı.</p>

  <p class="p7">Galiba çığlık atmak istiyordum. Bir de dönmek ve bahçe yolundan koşarak çıkmak. Peşimdeki şey konusunda şansımı deneyecektim. Ama daha ben bunu yapamadan Sara</p>

  <p class="p7">Laughs'ın arka kapısı açılıyor ve korkunç bir gölge gitgide</p>

  <p class="p7">karanlıklaşan bahçeye fırlıyordu. Bu şey bir insan olduğu</p>

  <p class="p7">kadar değildi de. Kollarını kaldırmış, buruş buruş beyaz bir şeydi. Suratının olması gereken yerde hiçbir şey yoktu. Ama yine de gırtlağından gerdanlı balıkçı kuşlarının seslerine benzeyen çığlıklar yükseliyordu. Onun Johanna olduğunu anlıyordum. Karım tabutundan kaçmayı başarmış, ama üzerine sarılmış olan kefenden kurtulamamıştı.</p>

  <p class="p7">Bu yaratık iğrenç denilecek kadar hızlı hareket ediyordu! Hayaletlerin yaptıklarını düşündüğünüz gibi kaymıyordu. Verandadan geçerek bahçe yoluna doğru hızla koşuyordu. Donup kaldığım bütün o kâbuslar sırasında beni orada, aşağıda beklemişti. Sonunda yokuştan inmeyi başarmıştım ve o beni kapmak niyetindeydi. Beni ipek kollarıyla sardığı zaman haykıracaktım. Tabii ince kumaşın arkasından sabit bakan koyu renk gözlerini gördüğüm ve kurtlanmış etlerinin kokusunu aldığımda da. Bir daha "kendime gelmemek üzere aklımı kaçırırken çığlıklar atacaktım. Haykıracaktım... Ama burada beni duyacak hiç kimse yoktu. Sadece gerdanlı dalgıç kuşları sesimi duyacaktı. Tekrar Manderley'e gelmişti. Ve bu defa ordan hiçbir zaman ayrılamayacaktım.</p>

  <p class="p7">Çığlıklar atan o beyaz şey bana doğru uzanırken ben yatak odamda uyandım. Yerde yatıyor, dehşet dolu çatlak bir sesle bağırıyordum. Ve başımı durmadan bir şeye vuruyordum. Artık uyumadığımı ve Sara Laughs'da olmadığımı ne kadar sonra anlayabildim, bilmiyorum. Uykumun arasında karyoladan yuvarlanarak odada sürüne sürüne ilerlemiştim. Köşede dizlerimin ve avuçlarımın üzerinde durduğumu ve başımı iki duvarın birleştiği yere tekrar tekrar vurduğumu fark ettim. Tıpkı tımarhanelik bir deli gibi.</p>

  <p class="p7">Elektrik kesikti ve karyolanın yanındaki saat durmuştu. Önce, o köşeden çıkamadığımı biliyorum. Çünkü orası daha geniş olan odadan güvenliydi. Uyandıktan uzun bir süre sonra da kâbusun etkisinden kurtulamadım. (Galiba bunun en önemli nedeni ışığı yakıp kâbusun etkisini gideremememdi.) Sürünerek köşemden çıkarsam o beyaz şeyin banyomdan fırlamasından korkuyordum. Başladığı şeyi bitirmeyi hevesle isteyecek ve o korkunç sesiyle çığlıklar atacaktı. Tir tir titrediğimi hatırlıyorum. Üşüyordum ve belimden aşağısı sırılsıklamdı. Çünkü altımı ıslatmıştım.</p>

  <p class="p7">Orada, o köşede kaldım. Soluk soluğa ve sırılsıklam. Karanlığa bakıyor ve insanı çıldırtacak kadar güçlü bir kâbus olup olmadığını düşünüyordum. O sırada, o mart gecesinde bu sorunun cevabını bulmama az kaldığını düşündüm. (Hâlâ da öyle düşünüyorum.)</p>

  <p class="p7">Sonunda köşeden çıkabileceğime karar verdim. Odanın ortasına ulaştığımda pijamamın altını çıkardım. Bunu yaparken yönümü şaşırmıştım. Ondan sonra da mutsuz ve surreal bir beş dakika geçirdim. (Belki de gerçekte süre iki dakikaydı.) Amaçsızca o tanıdık yatak odamda ileri geri sürünerek eşyalara çarptım. Rastgele salladığım elim eşyalara çarptıkça inleyip durdum. Başlangıçta dokunduğum her şey bana o korkunç, beyaz şeymiş gibi geldi. Dokunduğum hiçbir şey bana tanıdık gelmiyordu. Yön duygum gibi karyolanın başucundaki saatin güven veren o yeşil numaraları da kaybolmuştu. O anda Addis Ababa'da bir camide dolaşıyor olabilirdim.</p>

  <p class="p7">Sonunda omzum karyolaya çarptı. Ayağa kalktım. Bir yastığın kılıfını hızla çekip çıkardım ve kasıklarımla bacaklarımın yukarsını onunla kuruladım. Sonra sürünerek yatağa girdim ve battaniyeyi üzerime çektim. Yerimde titreyerek yatarken pencerelere çarpan sulu sepken karın ritmik sesini dinledim.</p>

  <p class="p7">O gece uyumam mümkün olmadı. Uyandığınız zaman rüyalar belirsizleşip kaybolur. Ama bu kâbus öyle olmadı. Yan yatarken titremem yavaş yavaş hafifledi. Jo'nun bahçe yolunda duran tabutunu düşünürken bunun çılgınca bir mantığı olduğuna karar verdim. Jo, Sara'yı severdi. Hayalinin bir yerde dola ş ması gerekiyorsa, bu da villa olurdu. Ama karımın bana zarar vermesi için ne gibi sebep vardı. Benim Jo'ın niçin bana acı verecekti? Hiçbir neden bulamıyordum.</p>

  <p class="p7">Zaman akıp geçti ve sonunda havanın koyu bir griliğe büründüğünü fark ettim. Eşyaların biçimi siste bekleyen bekçiler gibi belirginleşti. Bu, beni biraz daha rahatlatmıştı. Mutfaktaki odun sobasını yakmaya karar verdim. Şöyle koyu bir kahve de yapacak ve bu olayı geride bırakmak için çabalamaya başlayacaktım.</p>

  <p class="p7">Dönüp ayaklarımı yere uzattım. Alnıma düşen terden ıslanmış saçlarımı geri itmek için elimi kaldırdım. Sonra elim gözlerimin önünde donmuş gibi kalakaldım. Herhalde yönü şaşırıp odada, karanlıkta yerde sürünür ve yatağa dönmeye çalışırken elimi bir yere sürmüş, sıyırmıştım. Elimin üzerinde kanı pıhtılaşmış, derin olmayan bir çizik vardı. Tam eklemlerin altında.</p>

  <p class="p7">&nbsp;</p>
</body>
</html>
