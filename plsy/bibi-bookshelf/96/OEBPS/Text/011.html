<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>SEKİZİNCİ BÖLÜM</title>
</head>

<body>
  <h1 class="h11">SEKİZİNCİ BÖLÜM</h1>

  <p class="p7">Buddy Jellison gerçekten de eskisi gibiydi. Üstünde yine lekelerle dolu kirli beyaz önlüğü vardı. Sığır kanı ya da çilek sosuyla lekelenmiş kâğıt başlığının altından yine siyah saçları çıkmıştı. Bıyığına yediği kurabiyenin kırıntıları yapışmıştı. Buddy belki elli beş yaşındaydı, belki de yetmiş. Genetik bakımından şanslı insanlar gibi orta yaşın sınırına yaklaşmasına daha çok varmış gibi gözüküyordu. İriyarı ve hantal bir adamdı. Bir doksan boylarındaydı. Yüz otuz beş yüz otuz altı kilo kadar olmalıydı. Yine dört yıl önce olduğu gibi yaşama sevinci doluydu. Esprili ve zarifti!</p>

  <p class="p7">Sanki oraya daha dün gitmişim gibi, "Yemek listesi ister misin?" diye sordu. "Yoksa hatırlıyor musun?"</p>

  <p class="p7">"Hâlâ lüks köy burgeri yapıyor musun?"</p>

  <p class="p7">"Kargalar hâlâ çam ağaçlarının tepelerine pisliyorlar mı?" Buddy uçuk renkli gözleriyle beni süzdü. Bana başsağlığı dilememesi işime geldi.</p>

  <p class="p7">"Herhalde. Hepsinden birer tane istiyorum. Kastettiğim kargalar değil, köy burgeri. Bir de çikolata frape. Seni gördüğüme sevindim."</p>

  <p class="p7">Elimi uzattım. Şaşırdı ama eliyle elime dokundu. Beyaz kıyafetinin, önlüğünün, başlığının tersine eli temizdi. Tırnakları bile. "Tamam," diyerek ızgaranın yanında soğan doğrayan soluk suratlı kadına döndü. "Köy burgeri, Audrey," diye ekledi. "Fırla."</p>

  <p class="p7">Ben genellikle tezgâhın önünde oturmayı tercih ederim. Ama o buzdolabının yanına geçerek Buddy'nin burgerin hazır olduğunu kırarak haber vermesini bekledim. Audrey yemek hazırlar ama garsonluk yapmazdı. Düşünmek istiyordum ve Buddy'nin yeri de buna uygundu. İçerde sandviç yiyip gazoz içen iki yerli vardı hepsi o kadar. Yazlık evleri olanların Köy Kahvesi'nde yemek yemeleri için açlıktan ölmek üzere olmaları gerekirdi. O zaman bile onları bağırıp tekmeler atarak kapıdan içeri zorla sokmanız gerekirdi. Yerde rengi soluklaşmış ve yer yer kabarmış yeşil muşamba yayılıydı.</p>

  <p class="p7">Buddy'nin kıyafeti gibi bu da pek temiz değildi. İçeri giren Yazlıkçılar herhalde Buddy'nin ellerini fark etmiyorlardı. Tahtalar koyu renk ve yağlı gibiydi. Kaplamaların yukarısına, duvarın badanalı kısmına otomobillerde görülen o etiketlerden yapıştırılmıştı. Buddy'nin dekorasyon fikri buydu işte.</p>

  <p class="p7">KORNA BOZULDU! PARMAĞA DİKKAT EDİN.</p>

  <p class="p7">KARIMLA KÖPEĞİM KAYBOLDU! KÖPEĞİ BULANA ÖDÜL VERECEĞİM!</p>

  <p class="p7">BURADA KENTİN SARHOŞU DİYE BİRİ YOK. HEPİMİZ BU GÖREVİ SIRAYLA YAPIYORUZ.</p>

  <p class="p7">Mizah, neredeyse her zaman makyaj yapmış öfkedir sanırım. Ama küçük kentlerde bu makyaj genellikle hafiftir. Tavandaki üç vantilatör sıcak havayı belli belirsiz yarıyordu. Meşrubatın konulduğu buzdolabının solundan iki sinek kâğıdı sarkmaktaydı. İkisine de bol bol böcek yapışmıştı. Bunlardan bazıları hâlâ bitkince çırpınıyordu. Onlara bakarken hâlâ yemek yiyebiliyorsanız sindirim sistemimiz yerinde demektir.</p>

  <p class="p7">Adların benzerliğini düşündüm. Bu sadece bir rastlantı olmalıydı. Ayrıca o genç ve güzel kadını. On altı, on yedi yaşında anne olmuş, on dokuz, yirmi yaşında da dul kalmıştı. İstemeden onun göğsüne dokunduğumu hatırladım. İnsanların birdenbire genç kadınlar ve onların ayrıntılarından oluşan çekici dünyayı keşfeden kırkındaki erkekler hakkında ne gibi bir yargıya vardıklarını düşündüm. Ve en çok Mattie bana kızının adını söylediği zaman olan o tuhaf şeyi anımsadım. Sanki ağzıma ve boğazıma soğuk, maden suyu gibi bir sıvı dolmuştu. Hem de hızla.</p>

  <p class="p7">Burgerim hazır olduğunda Buddy bana iki defa seslenmek zorunda kaldı. Yemeği almak için tezgâha gittiğim zaman, "Burada mı kalacaksın?" diye sordu. "Yoksa çıkıp gidecek misin?" "Neden soruyorsun?" dedim. "Yoksa beni özledin mi, Buddy?"</p>

  <p class="p7">"Hayır," diye cevap verdi. "Ama sen hiç olmazsa bu eyalettensin. Massachusettes sözcüğünün Piscataqua dilinde 'ınakat' anlamına geldiğini biliyor muydun?"</p>

  <p class="p7">"Her zamanki gibi çok komiksin," dedim.</p>

  <p class="p7">"Evet. Letterman'ın canına okumayı sürdüreceğim. Ona Tanrı'nın martılara neden kanat verdiğini açıklayacağım."</p>

  <p class="p7">"Neden vermiş, BuddyO"</p>

  <p class="p7">"Lanet olasıca Fransızlardan daha çabuk davranmaları için."</p>

  <p class="p7">Raftan bir gazete, frape için de bir kamış aldım. Sonra yandan geçerek telefona gittim. Gazeteyi koltuğumun altına sıkıştırarak telefon rehberini açtım. Rehberle istediğiniz gibi dolaşabilirdiniz.'Çünkü bu zincirle telefona bağlı değildi. Zaten Castle Rock telefon rehberini kim çalmak isterdi ki?"</p>

  <p class="p7">Rehberde yirmiden fazla Devore olmasına şaşırmadım. Burada yaşıyorsanız sık sık duyacağınız adlardandı bu. Pelkey, Bowie ya da Toothaker gibi. Galiba durum her yerde aynı. Bazı aileler daha fazla ürüyor ve daha az yolculuk yapıyorlar.</p>

  <p class="p7">Wasphill Road'da oturan bir Devore vardı rehberde. Ama bu Mattie, Mathilda, Martha ya da M.Devore değildi. Telefonun sahibinin adı Lance'dı. Rehberin kapağına baktım. Üzerinde 1997 yazılıydı. Rehber Mattie'nin kocası hâlâ canlılar dünyasındayken basılıp gönderilmişti. Ayrıca bu adla ilgili bir şey daha vardı. "Devore, Devore... Şimdi ünlü Devore'ları övelim... Devore, Devore, adın neden Devore?" Ama ne olduğunu bulamadım.</p>

  <p class="p7">Burgerimi yedim, sıvı dondurmamı içtim ve sinek kâğıtlarına yapışmış olan şeylere de bakmadım!</p>

  <p class="p7">Soluk yüzlü sessiz Audrey'nin paramın üstünü vermesini beklerken (Köy Kahvesi'nde hâlâ elli dolara bütün hafta yemek yiyebilirdiniz... Tabii damarlarınız buna dayanabilirce.) kasaya yapıştınlmış etiketi okudum. Bu da yine Buddy Jellison'un o özel esprilerindendi.</p>

  <p class="p7">«Cyberuzay beni o kadar korkuttu ki, altıma ettim." Bu espri yüzünden kahkahalar atarak iki büklüm olmasam da bana o günkü sırları çözmem için bir anahtar sağladı. Devore adının niye sadece tanıdık geldiöini değil, niçin bazı şeyleri çağrıştırdığını da anladım.</p>

  <p class="p7">Parasal açıdan halim vaktim yerindeydi. Pek çok kimsenin ölçülerine göre de zengin biriydim. TR'yle bağları olan ve herkesin ölçüsüne aöre zengin sayılan biri vardı. Göller bölgesinde bütün yıl oturan yerlilerin ölçüsüne göreyse fazla zengin olan biri. Tabii adam hâlâ soluk alıyor, yemek yiyor ve etrafta dolaşıyorduysa.</p>

  <p class="p7">"Audrey, Max Devore hâlâ sağ mı?"</p>

  <p class="p7">Hafifçe gülümsedi. "Evet. Ama onu buralarda pek sık görmüyoruz."</p>

  <p class="p7">Bu sözler Buddy'nin etiketlerinin sağlayamadığı şeyi başardı, güldüm. Yüzü her zaman sanmsı olan ve şimdi de karaciğer nakline hazırmış gibi gözüken Audrey de alayla hafifçe gülümsedi. Tezgâhın öbür ucunda Oxford Plains'de yapılacak bayram yansıyla ilgili el ilanını okuyan Buddy bize bir kütüphane memuru gibi öfkeyle baktı.</p>

  <p class="p7">Geldiğim yoldan döndüm. Büyük bir hamburger, yaz sıcağında yenilmemesi gereken bir şeydir. Uykunuzu getirir ve kafanızın çalışmasını engeller. Şimdi bütün istediğim eve giderek (Henüz Sara'da yirmi dört saat bile kalmamıştım, ama artık orayı 'evim' diye düşünmeye başlamıştım bile) kuzey bölümündeki yatak odasında kendimi karyolaya atarak dönen vantilatörlerin altında iki saat uyumaktı.</p>

  <p class="p7">Wasp Hill Yolunun önünden geçerken yavaşladım. Çamaşırlar iplerden sarkıyordu. Ön bahçeye birkaç oyuncak dağılmıştı. Ama jip yoktu. Mattie'yle Kyra'nın mayolarını giyerek halka açık 'kumsalcığa' indiklerini tahmin ettim. İkisinden de hoşlanmıştım. Hem de çok! Herhalde Mattie'nin kısa süren evliliği Max Devore'la aralarında bir bağ kurulmasına yol açmıştı... Ama kirli bahçe yolunda duran paslanmış, geniş karavana ve çıplak ön bahçeye bakarken Mattie'nin torbalanmış şortunu ve ucuz tuniğini hatırladım. Anlaşılan bu bağ pek de güçlü değildi.</p>

  <p class="p7">Maxwell Devore seksenli yılların sonuna doğru Palm Springs'e çekilmeden önce bilgisayar devriminin öncülüğünü yapmıştı. Bu daha çok gençlere özgü bir devrimdi, ama Devore da başarılı oldu. Çünkü oyun sahasını biliyor ve kuralları anlıyordu. Adam bu işe, hafıza kaydı Ciplerden önce manyetik bantlara yapıldığı sırada girişmişti. UNIVAC adlı depo büyüklüğündeki bir kompüterin sanat eseri sayıldığı yıllardı. COBOL'u biliyor, FORTRAN'ı anlıyordu. Tabii sonunda alan genişledi. Dünyayı tanımlama noktasına erişti. Artık Devore'un diğerlerine ayak uydurması imkânsızdı. O da gelişmek için gerekli yetenekleri satın aldı.</p>

  <p class="p7">Visions adlı şirketi öyle programlar yarattı ki, bu sayede her şey neredeyse anında disketlere geçirilebiliyordu. Endüstride standart halini alan grafik görüntü programları ve Pixel Easel'ı da. Bu sayede laptopları olanlar parmaklarıyla resimler yapabiliyorlardı. Bunların hiçbiri Devore'un icadı olmasa da adam hepsinin oluşturulabileceğini anlamış ve bunu yapmaları için uzmanlar tutmuştu. Elinde onlarca patent vardı. Yüzlercesinin de ortaklarla birlikte sahibiydi. Adamın servetinin altı yüz milyon dolan bulduğu düşünülüyordu. Tabii bu teknoloji senetlerinin durumuna bağlıydı.</p>

  <p class="p7">TR'de adamın aksi ve nalet biri olduğu söyleniyordu. Bu şaşılacak bir durum değildi. Bir Nazarene, Nazareth'den iyi bir şey çıkabileceğine inanır mıydı? Tabii yerliler Devore'un ilginç biri olduğunu söylüyorlardı. Zengin ve başarılı adamları gençliklerinde tanıyan yaşlılarla konuşun. (Ve bütün yaşlılar genellikle bu kişileri tanıdıklarını iddia ederler.) Size bu adamların duvar kâğıdı yediklerini, köpeklerine saldırdıklarını ve kilisenin verdiği yemeklere idrarla lekelenmiş iç çamaşırıyla geldiklerini söylerler. Devore konusunda bunlar geçerli olsaydı ve adam bir tür Scrooge sayılsaydı bile, herhalde o en yakın iki akrabasının bir karavanda yaşamalarına izin vermezdi.</p>

  <p class="p7">Gölün yukarsındaki yolda ilerledim. Ve sonra da bahçe yolumun başlangıcında durdum. Yakındaki bir ağaca çivilenmiş olan cilalı tahtaya baktım. Üzerin© kızgın şişle Sara LAUGHS yazılmıştı. Bu işleri burada böyle yapıyorlardı. Levhaya bakarken Manderley Dizisi'nin son rüyası aklıma geldi. O kâbusta biri tahtanın üzerine bir radyo istasyonuyla ilgili bir etiket yaptırmıştı. Geçiş parasının tamamını vermek zorunda olduğunuz turnikelerdeki kumbaralara yapıştırılanlar gibi.</p>

  <p class="p7">Arabadan inerek levhaya doğru gittim ve onu inceledim. Tahtanın rine etiket yapıştırılmamıştı. Ama verandanın tahtalarının arasından gercekten ay çiçekleri çıkmıştı. Bavulumda bunu kanıtlayan resimler vardı. Fakat evin adını belirten levhada etiket yoktu. Bu neyi kanıtlıyordu? Haydi, Noonan, kendine gel.</p>

  <p class="p7">Arabaya gidecek oldum. Taşıtın kapısı açıktı ve</p>

  <p class="p7">hoparlörlerden Bach Boys'un müziği yükseliyordu. Sonra</p>

  <p class="p7">fikrimi değiştirerek levhaya döndüm. Rüyamda etiket</p>

  <p class="p7">Sara'nın Ra hecesiyle Laughs'un Lau harflerinin üzerine yapıştırılmıştı. Parmaklarımı oraya sürdüm. Ve bana orada biraz yapışkan varmış gibi geldi. Tabii sıcak havada vernik hafifçe yumuşamış olabilirdi. Ya da bana öyle geliyordu.</p>

  <p class="p7">Arabayla yoldan indim ve evin önünde durdum. El frenini çektim. (Dark Score ya da Batı Maine'deki on iki kadar gölün etrafındaki yamaçlarda el frenini daima çekerdiniz.) Beach Boys'un "Don'f Worry Bab şarkısının sonunu dinledim. Bence bu, grubun en iyi sarkışıydı. Aptalca sözlerine rağmen.</p>

  <p class="p7">Brian'Wilson şimdi, "Seni ne kadar çok sevdiğimi buseydin, bebeğim, artık senin için hiçbir sorun kalmazdı. Ve, ah, dostlar bu ne şahane bir dünya olurdu," diyordu.</p>

  <p class="p7">Öyle oturup şarkıyı dinledim ve verandanın sağına yerleştirilmiş olan sandığa baktım. Civardaki rakonları</p>

  <p class="p7">başarısızlığa uğratmak için çöpleri oraya atıyorduk. Kapakları sikaca kapanan bazı çöp bidonları bile bu açıdan pek işe yaramıyordu. Rakunlar iyice aç olduklarında o küçük ellerini zekice kullanarak kapakları açmayı başarıyorlardı.</p>

  <p class="p7">Kendi kendime, aklından geçirdiğin şeyi yapmayacaksın değil mi, dedim. Yani... yoksa yapacak mısın?</p>

  <p class="p7">Galiba yapacaktım veya hiç olmazsa deneyecektim. Beach Boys yerini Rare Earth'e bıraktığında arabadan inip çöp sandığını açtım. Plastikten yapılmış iki çöp kutusunu</p>

  <p class="p7">çıkardım. Starn Proulx adlı biri haftada iki gün çöpleri</p>

  <p class="p7">alıyordu. (Kendi kendime, yani dört yıl önce, diye</p>

  <p class="p7">hatırlattım.) Stan de Bili Dean'in para için yarım gün çalışan adamlardan oluşan geniş hizmet ağının bir parçasıydı. Ama Stan herhalde bayram olduğu için son çöpleri almaya gelmemişti. Haklı çıktım. Her kutuda birer plastik torba vardı. Bir ahmak olduğum için kendi kendime küfrederek torbaları aldım. Ağızlarındaki sarı bağlan çözdüm.</p>

  <p class="p7">Kafamdakilerin ıslak çöpleri verandaya dökmeme neden olacak bir saplantıya dönüştüğünü sanmıyordum. (Tabii bunu hiçbir zaman kesinlikle bilemeyeceğim. Belki de böylesi daha iyi.) Unutmayın ki evde dört yıl boyunca hiç kimse oturmamıştı. Bu yüzden kahve telvesi ya da tampon gibi çöpler birikmemiş^. Torbalarda Brenda Meserve'nin yardımcılarının süpürüp doldurduğu kuru çöpler vardı.</p>

  <p class="p7">Dokuz elektrikli süpürge torbasına kırk sekiz ay boyunca toplanan toz, toprak ve ölü sinekler doldurulmuştu. Desteyle kâğıt havlu da vardı. Bazıları eşya cilası kokuyordu, bazıları ise camların silinmesinde kullanılan o sıvılardan çöpe küflü bir yatak pedi ve güvelerin yediği anlaşılan bir ipek ceket atılmıştı. O cekete bakarken hiç de üzülmedim. Gençlik yıllarımın bir hatasıydı bu. Beatles'ların "Am the Wamrus" devrelerinden kalma gibiydi.</p>

  <p class="p7">Bir kutuya kırık camlar, bir diğerineyse ne oldukları anlaşılan (ve zamanı geçmiş) tesisatla ilgili parçalar doldurulmuştu... Dört köşe yırtık ve pis bir halı parçası... İyice eskimiş, renkleri solmuş ve yırtılmış bardak bezleri... Bahçedeki ocakta tavuk ve hamburger kızartırken giydiğim eski fınn eldivenleri...</p>

  <p class="p7">Buruşturulmuş etiket ikinci torbanın en dibindeydi. Onu bulacağımı biliyordum. Levhadaki yapışkan yeri fark eder etmez anlamıştım. Ama gözlerimle görmem gerekiyordu. Herhalde Kuşkucu Thomas'ın tırnaklarının altına kan bulaşmasının gerektiği gibi.</p>

  <p class="p7">Bulduğu kâğıdı verandanın güneşten ısınmış tahtalarının üzerine koyarak buruşukları elimle düzelttim. Kenarlan yırtılmıştı. Galiba Bili, etiketi çıkarabilmek için macun bıçağı kullanmıştı. Bay Noonan'ın dört yıl sonra göle döndüğünde sarhoş bir çocuğun bahçe yolunun başındaki levhaya etiketi yapıştırmış olduğunu görmesini istememişti. Tanrım, bu hiç de hoş olmaz!" Etiket böylece çıkarılmış ve çöp tenekesini boylamıştı. Ve şimdi de buradaydı. Kâbusumla ilgili bir ayrıntı daha ortaya çıkarılmıştı. Üstelik kötü durumda da sayılmazdı. Parmağımı kâğıda sürdüm. WBLM, 102.9, PORTLAND ROCK AND ROLL ZEPLİNİ.</p>

  <p class="p7">Kendi kendime korkmam için bir neden olmadığını söyledim. Bu etiketin hiçbir anlamı yoktu. Diğerlerinin de olmadığı gibi. Sonra çöp sandığındaki çalı süpürgesini alıp çöpleri topladım ve etiketle birlikte tekrar plastik torbalara doldurdum.</p>

  <p class="p7">Eve girdim. Üzerime sinen toz ve pislikten kurtulmak için duş yapmayı düşünüyordum. Sonra kendi 'ınayocuğuma' gözüm ilişti. Açık bavullarımdan birinde duruyordu. Duş yerine yüzmeye karar verdim. Mayo çok sevimliydi. Key Largo'da almıştım ve üzerinde su püskürten balinalar vardı. Beysbol kepli arkadaşımın bu mayoyu beğeneceğini düşündüm. Saatime bir göz attım. Köy burgerimi yiyeli kırk beş dakika olmuştu. Eh, yeteri kadar zaman geçmiş sayılırdı. "Kemo sabe." Özellikle enerjik 'Çöp Poşeti Hazine Avı'ndan sonra.</p>

  <p class="p7">Mayomu giyerek Sara'dan suyun kenarına giden traverslerden yapılmış basamaklardan indim. Ayağımdaki paletler şıkırdarken, kalan son birkaç sivrisinek vızıldıyordu. Önümde göl ışıl ısıldı. Alçak, nemli gökyüzünün altında sakin sulan insanı davet ediyordu. Dark Score'un tüm doğu kıyısında kuzey ve güneye doğru bir yol uzanıyordu. Herkesin geçiş hakkının olduğu bir yol. (Tapu kayıtlarında buradan 'ortak mal' diye söz ediliyordu.) TR'dekiler ise orayı 'Sokak' diye tanımlıyorlardı. Benim basamakların aşağısında biri sola, Sokak'a saparsa oradan tâ Dark Score marinasına kadar yürüyerek gidebiliyordu. Bu arada Wellington ve Buddy Jellison'un o küçük lokantasının önünden geçiliyordu... Tabii yamaçtaki çam ve köknar ağaçlarının arasına gizlenmiş olan kırk sekiz yazlık evin önünden de. Sağa yapılırsa Halo Koyuna kadar yürünebiliyordu. Ama Sokak'ı artık otlar kaplamış olduğu için bu iş insanın bir gününü alabilirdi.</p>

  <p class="p7">Bir an yolda durdum. Sonra koştum ve suya atladım. Havada uçarken son defa böyle sıçradığım sırada karımın elini tuttuğumu hatırladım.</p>

  <p class="p7">Göle dalmak adeta bir felaket oldu. Su, bana on dört değil kırk yaşında olduğumu hatırlatacak kadar soğuktu. Kalbim bir an durmuştu sanki. Dark Score gölünün sularına gömülürken oradan bir daha sağ çıkamayacağımı düşündüm. Bundan emindim. Beni raftla yolun Payıma düşen kısacık bölümünün arasında yüzüstü sürüklenirken burçaklardı. Soğuk suyla yağlı köy burgerinin kurbanı olacaktım. Mezar taşıma da, ANNEN SANA HER ZAMAN EN AŞAĞI BİR SAAT BEKLEMENİ SÖYLERDİ, diye yazacaklardı.</p>

  <p class="p7">Sonra ayaklarım taşlara ve dipteki kaygan yosunlara değdi. Kalbim hızla çarpmaya başladı. Tarafların puan durumlarının birbirine yakın olduğu bir basketbol maçında son çabayı göstermeye azimli bir oyuncu gibi yukarı doğru fırladım. Yukarı çıkarken inlediğim için sular ağzıma doldu.</p>

  <p class="p7">Öksürerek suları tukurdum. Bir elimi kalbimi teşvik için göğsüme vurup duruyordum. "HaydlTbebeğim, devam et. Bu işi başarabilirsin."</p>

  <p class="p7">Ayaklarım yere basınca durdum. Sular belime kadar geliyordu. Ağzımın içinde soğuk ve metalik bir tat vardı. Gölde giysilerinizi yıkarken çamaşır makinesinde icabına bakmanız gereken pek çok mineral olurdu. 68 numaralı karayolunun kenarında dururken ağzımda beliren tadın eşiydi bu. Mattie Devore bana kızının adını açıkladığı an olanları söylüyorum.</p>

  <p class="p7">Ben sadece psikolojik bir bağlantı kurdum, hepsi bu. Adların benzerliği karımı çağrıştırdı. Sonra da bu gölü. Bu...</p>

  <p class="p7">Yüksek sesle, "...gölün sularını daha önce de bir iki defa tatmıştım," dedim. Sanki bu gerçeği vurgulamak istiyormuş gibi eğildim ve avucuma suyu doldurarak içtim. Bana Batı Gölleri Birliğinin diğer üyelerine her yıl gönderilen analiz raporlarına göre eyaletteki en temiz ve berrak suydu. Suyu içtiğimde sırlar açıklanmadı ya da beynimde şimşekler çakmadı. Sadece Dark Score suyuydu bu. Önce ağzımdaydı, şimdi de midemde.</p>

  <p class="p7">Yüzerek rafta gittim. Yandaki üç basamaklı merdiveni tırmandım. Ve. sıcak tahtaların üzerine kendimi attım. Birdenbire oraya geldiğim için büyük bir sevinç duydum. Her şeye rağmen... Ertesi gün burada yeni bir yaşam tarzı kurmaya başlayacaktım. Hiç olmazsa deneyecektim. Şimdilik başımı dirseğimin içine dayayarak, yarı uyuklamak yeterliydi. Artık günün maceralarının sona erdiğinden emindim.</p>

  <p class="p7">Ama sonradan yanıldığımı anlayacaktım.</p>

  <p class="p7">TR'de geçirdiğimiz ilk yaz Jo'yla evin göle bakan verandasından Castle Rock'tan atılan havai fişekleri seyretmenin mümkün olduğunu keşfetmiştik. Hava kararmaya yüz tutmuşken bunu hatırladım. Şimdi bu süreyi oturma odasında geçirmeye ve videoda bir film seyretmeye karar verdim. Dört Temmuz Bayramında alacakaranlıkta verandada dâim saatleri tekrar yaşamak doğru olmayacaktı. Bir yandan gülerek içki içer, bir yandan da atılan büyük havai fişeklere gülerdik. Bu sefer yalnızdım. Derry'de fark etmediğim kadar yalnız. Sonra buraya neden geldiğimi kendi kendime sordum. Johanna'nın anısıyla yüzleşrek ve her şeyi sevgiyle gömmek için değilse, niçin? Açıkçası yeniden yazmaya başlamak bana o gece her zamankinden daha da olmaz görünüyordu.</p>

  <p class="p7">Evde bira yoktu. Marketten ya da Köy Kahvesi'nden altılık bira kolisi almayı unutmuştum. Ama evde Brenda Meserve'nin aldığı kolalar vardı. Bir kutu açarak balkona yerleştim. Işık oyunlarını seyretmeye hazırlandım. Bunun bana fazla acı vermeyeceğini umuyordum. Kendi kendimi aldatmıyordum. Fazlasıyla gözyaşı dökecek durumda olsam da bu anları yaşamam gerekiyordu.</p>

  <p class="p7">Telefon çaldığı sırada ilk havai fişek patlamıştı. Mavi ışıltıları çok sonra bir gümbürtü izledi. Telefonun çalması beni Castle Rock'taki hafif patlamadan daha fazla irkiltti. Arayanın Bili Dean olduğuna karar verdim. Uzaktaki eyaletten villaya yerleşip yerleşmediğimi soracaktı herhalde.</p>

  <p class="p7">Jo ölmeden önceki yaz, konuşurken dolaşabilmek için bir telsiz telefon edinmişti. Bu ikimizin de hoşuna gidiyordu. Sürgülü kapıdan oturma odasına girdim. Düğmeye bastım ve balkondaki iskemleme dönerken, "Alo?" dedim. "Ben Mike." Sandalyeye oturdum. Gölün uzaktaki karşı kıyısında Castle View'nun göğünü kaplamış olan alçak bulutların altında yeşil ve sarı yıldızlı fişekler patlıyor, bunu sessiz parıltılar izliyordu. Gürültüleri daha sonra oluşacaktı.</p>

  <p class="p7">Bir an telefondan hiç ses çıkmadı. Sonra hırıltılı bir ses duydum. Yaşlı bir erkeğin sesiydi. Ama Bili Dean'inki değil. Adam, "Noonan?" diye sordu. "Bay Nöonan?"</p>

  <p class="p7">"Evet?" Bir an sanki dev bir altın pul gökyüzünün batı tarafını aydınlattı. Alçak bulutlara kısa bir an telkari şekiller çizdi. Bu görüntüler aklıma televizyonda gösterilen ödül programlarını hatırlattı. Işıltılı tuvaller giymiş bütün o güzel kadınları.</p>

  <p class="p7">"Ben, Devore."</p>

  <p class="p7">Dikkatle yine, "Evet?" dedim.</p>

  <p class="p7">"Ben Max Devore."</p>

  <p class="p7">Audrey, "Onu burada pek sık görmeyiz," derken ben bunu bir Yankee esprisi olarak almıştım. Oysa şimdi kadının ciddi olduğunu anlıyordum. Doğrusu şaşılacak şeylerin sonu hiç gelmiyordu.</p>

  <p class="p7">Pekâlâ. Şimdi ne olacak? Ben konuşmayı başlatma konusunda hiç de başarılı değildim. Devore'a telefon numaramı nasıl bulduğunu soracaktım. Çünkü numaram rehberde yoktu. Peki bu ne işe yarayacaktı? Yarım milyar dolardan daha fazla paran varsa, rehber de olmayan her numarayı öğrenebilirdin. Tabii karşımdaki gerçekten ö ünlü Max Devore idiyse?</p>

  <p class="p7">Yine, "Evet," derken bu kez kelimenin sonunda sesimi soru sorar gibi yükseltmedim.</p>

  <p class="p7">Tekrar bir sessizlik oldu. Bu sessizliği bozarak sorular sormaya başlarsam konuşmanın yönetimi Devore'un eline geçecekti... Tabii buna 'konuşma' denilebilirdiyse. Aslında bu iyi bir teknikti, ama Harold Oblowski'yle o pek uzun süren 'dostluğumuz' bana üstünlük sağlıyordu. Harold, 'gebe suskunluklarda ustaydı.</p>

  <p class="p7">Kulağımda sevimli küçük kordonsuz telefon, yerimde kımıldamadan oturarak batıdaki gösteriyi seyrettim. Maviye dönüşen kırmızılar, altına dönüşen yeşiller... Üzerlerinde ödül programlarına özgü ışıltılı tuvaletler olan görünmeyen kadınlar bulutların arasında dolaşıyordu.</p>

  <p class="p7">Devore sonunda, "Anladığıma göre bugün gelinimle karşılaşmışsınız," dedi. Sinirlenmiş gibiydi.</p>

  <p class="p7">Şaşırdığımı belli etmemeye çalışarak, "Olabilir," diye cevap verdim. "Beni neden aradığınızı sorabilir miyim, Bay Devore?"</p>

  <p class="p7">"Anladığım kadarıyla bir olay olmuş."</p>

  <p class="p7">Gökyüzünde beyaz ışıklar dans ediyordu. Tıpkı patlayan uzay ge. mileri gibiydiler. Zamanda yolculuk yapmanın sırrını çözdüm, diye düşündüm. Bu sesle ilgili bir fenomen.</p>

  <p class="p7">Telefonu çok sıkı tutuyordum. Parmaklarımı gevşettim. Maxwell Devore. Yarım milyar dolar. Adam sandığım gibi Palm Springs'de değildi. Burada, TR'deydi. Tabii telefondaki mırıltıya benzeyen hafif sese inanılabilinirse.</p>

  <p class="p7">"Ben torunum için endişeleniyorum." Adamın sesi daha da hırıltılı bir hal almıştı. Öfkeli olduğu her halinden belliydi. Bu adam yıllar boyu duygularını gizlemek gereği duymamıştı. "Anladığım kadarıyla gelinim dikkatsizlik etmiş. Bu sık sık oluyor zaten."</p>

  <p class="p7">Şimdi altı yıldız patlaması geceyi aydınlatıyordu. Disney'in doğayla ilgili eski filmlerindeki çabucak açıveren çiçekler gibi. Castle Village'daki kalabalığı hayal edebiliyordum. Battaniyelerin üzerine bağdaş kurmuş dondurma yiyor, bira içiyorlardı. Aynı anda, "Aaah!" diye bağırıyorlardı. Bence başarılı bir sanat eserini de bu yaratır. Herkesin aynı anda, "Aaah!" diye bağırması.</p>

  <p class="p7">jo, "Sen bu adamdan korkuyorsun, değil mi?" diye sordu. 'Tamam. Belki korkmakta haklısın. İstediğinde istediği birine öfkeli davranabileceğini düşünen bir adam... işte böyle biri tehlikeli olabilir."</p>

  <p class="p7">Sonra Mattie'nin sesini duydum. "Ben kötü bir anne değilim, Bay Noonan. Daha önce başıma hiç böyle bir şey gelmedi."</p>

  <p class="p7">Tabii kötü annelerin çoğu böyle bir olayda aynı sözleri söylerlerdi sanırım... Ama ben Mattie'ye inanmıştım.</p>

  <p class="p7">Bundan başka kahretsin! Telefon numarası rehberde yoktu. Elimde kolayla burada oturmuş havai fişekleri seyrediyor ve kimseyi rahatsız etmiyordum. Ve bu adam...</p>

  <p class="p7">"Bay Devore, ne istediğiniz konusunda hiçbir fikrim..."</p>

  <p class="p7">"Bırakın bu laflan, Bay Noonan. Size saygım var, ama bu laflan bırakın. Sizi gelinim ve torunumla konuşurken görmüşler." Herhalde Joe McCarthy de komitesinin karşısına çıkarak 'pis solcular' damgasını yiyen o zavallı ahmaklarla böyle konuşmuştu.</p>

  <p class="p7">Jo, "Dikkatli ol, Mike," dedi. "Maxwell'in gümüş çekicinden kendini koru."</p>

  <p class="p7">"Bu sabah bir kadın ve küçük bir kızla konuştum," dedim. "Galiba kastettiğiniz kişiler onlar."</p>

  <p class="p7">Adam, "Hayır, siz bir bebeğin yolda yalnız başına yürüdüğünü gördünüz," diye cevap verdi. "Sonra da onu izleyen bir kadını. Gelinim O eski püskü arabaya binmişti. Çocuk çiğnenebilirdi. Neden o genç kadını korumaya çalışıyorsunuz, Bay Noonan? Size bir vaatte mi bulundu? Açıkçası bu davranışınızla çocuğa iyilik etmiş olmuyorsunuz. Size bu kadarını söyleyebilirim."</p>

  <p class="p7">Adama, "Beni karavanına götüreceğini söyledi," demeyi düşün, düm. Sonra da bana bütün dünyayı dolaştıracağını. Dilimi tutarsam bana oldukça cömert davranacaktı. Duymak istediğiniz bu mu?"</p>

  <p class="p7">Jo, "Ever," diye homurdandı. "Duymak istediği bu sanırım. yapmak istediği şey de. Adamın damarına basmasına izin verme. Bu yüz. den de bir lise öğrencisi gibi alaya başlama. Yoksa pişman olabilirsin Mike."</p>

  <p class="p7">Zaten neden Mattie Devore'u korumak zahmetine katlanıyordum ki? Bu sorunun cevabını bilmiyordum. Aslına bakarsanız burada nasıl işe bulaştığım konusunda en ufak bir fikrim bile yoktu. Ben sadece Mattie'nin yorgun göründüğünü biliyordum. Çocuğun ise hiçbir yeri çürümemişti. Somurtmuyordu. Korkmuş gibi bir hali de yoktu.</p>

  <p class="p7">"Evet, bir araba vardı. Eski bir jip."</p>

  <p class="p7">"Hah, şöyle." Devore'un sesinde memnuniyet vardı. Ve büyük bir merak. Neredeyse açgözlülük. "E, sonra..."</p>

  <p class="p7">"Ben onların birlikte geldiklerini sanıyordum." Yaratıcılık yeteneğimin beni terk etmemiş olduğunu keşfetmek bana büyük bir zevk verdi. Adeta sarhoş oldum. Artık kendimi kalabalığın önünde başarılı olamayan ama sanki arka avluda topu ustalıkla atabilen bir oyuncu gibi hissediyordum." Belki de küçüğün elinde papatyalar vardı. "Sanki balkonumda oturmuyor da bir mahkeme salonunda tanıklık ediyordum. Harold olsaydı benimle gururlanırdı. Şey, hayır. Harold, yaptığım bu konuşmayı duysa dehşete kapılırdı.</p>

  <p class="p7">"Yanılmıyorsam onların kır çiçekleri topladıklarını sandım. Ama ne yazık ki olayla ilgili ayrıntıları çok fazla hatırlayamıyorum. Ben bir yazarım, Bay Devore. Arabamı sürerken çoğu zaman kendi, özel dünyama... "</p>

  <p class="p7">"Yalan söylüyorsunuz!" Devore'un öfkesi açığa çıkmıştı artık. Bir çıban gibi parlak kırmızıydı ve zonkluyordu. Düşündüğüm gibi bu adamın nezaket kurallarını unutması için fazla çaba göstermeye hiç gerek yoktu.</p>

  <p class="p7">"Bay Devore. 'Bilgisayar' Devore sanırım?"</p>

  <p class="p7">"İyi bildiniz."</p>

  <p class="p7">Jo çabuk öfkelenirdi. Sinirlendikçe ses tonu ve yüz ifadesi gitgide daha sakinleşirdi. Şimdi çok garip bir biçimde karımı taklit ediyordum.</p>

  <p class="p7">Devore, akşam akşam tanımadığım kimselerin bana telefon etlerine hiç alışık değilim. Ayrıca bana yalancı olduğumu söyleyen bu insanla yaptığım bu konuşmayı daha fazla uzatmayacağım. İyi aksamlar, efendim."</p>

  <p class="p7">"Madem her şey yolundaydı, arabanızı neden durdurdunuz?"</p>

  <p class="p7">"TR'ye epeydir gelmemiştim. Köy Kahvesi'nin hâlâ açık olup olmadığını öğrenmek istedim. Ah, aklıma gelmişken. Telefon numaramı nereden aldığınızı bilmiyorum. Ama onu nereye koyabileceğinizi biliyorum. İyi geceler."</p>

  <p class="p7">Başparmağımla düğmeye basarak bağlantıyı kestim. Sonra da yaşamım boyunca hiç böyle bir şey görmemişim gibi telefona baktım. Kalbim hızla çarpıyordu. Atışlarını yalnız göğsüm değil bileklerim ve boynumda da hissediyordum. Kendi kendime, eğer bankada birkaç milyonum olmasaydı, Devore'a telefon numaramı bilmem neresine sokmasını söyleyebilir miydim, dedim.</p>

  <p class="p7">Jo sakin sakin, "Devlerin Savaşı, hayatım,' dedi. "Ve bunun nedeni de karavanda yaşayan, genç bir kız. Onun göğüsleri bile yoktu."</p>

  <p class="p7">Yüksek sesle güldüm. Devlerin Savaşı mı? Pek de öyle sayılmazdı. Bu yüzyılın başında yaşamış olan ve 'Hırsız Baronlar' diye tanımlanan ihtiyar bir zengin, "Son zamanlarda bir milyon doları olan herkes kendini servet sahibi sanıyor," demişti. Devore da herhalde hakkımda böyle düşünecekti. Ve geniş bir açıdan bakıldığı zaman da adamın haklı olduğu anlaşılacaktı.</p>

  <p class="p7">Şimdi batıda gökyüzü yanıp sönen ve normal olmayan garip bir ışıkla aydınlanıyordu. Gösterinin sonuna gelmiştik.</p>

  <p class="p7">"Bütün bunlar ne anlama geliyor?" diye sordum.</p>

  <p class="p7">Ama cevap çıkmadı. Sadece bir gerdanlı dalgıç kuşu gölün Dersinde haykırıyordu. Herhalde gökyüzünde gümbürdeyen alışık olmadığı o gürültüyü protesto ediyordu.</p>

  <p class="p7">Ayağa kalkıp içeri girdim ve telefonu şarj edici desteğinin üzerine koydum. Bunu yaparken telefonun tekrar çalmasını beklediğimi anladım. Devore'un filmlere özgü o klişeleri tekrarlayacağını sanıyordum. "Eğer yoluma çıkarsan seni..." "Seni uyarıyorum, ahbap... Sakın..." "Sana iyi bir öneride bulunmama izin ver. Ondan sonra... "</p>

  <p class="p7">Telefon tekrar çalmadı. Kolanın geri kalan kısmını yutarcasına iç. tim. Çünkü boğazım iyice kurumuştu. Yatmaya karar verdim. Neyseki balkondayken ağlamalar, inlemeler duymamıştım. Devore, bana kendi derdimi unutturmuştu. Ona inanılmaz bir minnet duyuyordum.</p>

  <p class="p7">Evin kuzeyindeki yatak odasınajgidip soyundum. Ve yattım. Kyra adlı küçük kızı ve ablası yaşındaki annesini düşünmeye başladım. Devore, Mattie'ye düşmandı. Bu kadarı çok belliydi. Ben adam için para bakımından bir hiçtim. O zaman Mattie neydi? Devore, genç kadına karşı saldırıya geçtiği sırada Mattie nereden güç bulacaktı? Bu çok kötü bir düşünceydi. Bunu kafamdan geçirirken uykuya daldım.</p>

  <p class="p7">Üç saat sonra yatmadan önce aptallık edip içtiğim kolayı vücudumdan atmak için uyandım. Klozetin önünde durmuş, tek gözüm kapalı çişimi ederken o ağlama sesini tekrar duydum. Karanlıkta, kaybolmuş, korkuya kapılmış bir çocuk ağlıyordu... Ya da çocuk kaybolmuş ve korkuyormuş gibi rol yapıyordu.</p>

  <p class="p7">"Yapma," dedim. Klozetin önünde çırılçıplak durmuştum. Sırtım ürperiyordu. "Lütfen yine aynı saçmalığa başlama. Bu insanı korkutuyor."</p>

  <p class="p7">Ağlama sesi daha önce olduğu gibi hafifledi. Sanki çocuğu uzun bir koridordan götürüyorlardı. Yatağıma dönerek yan yattım ve gözlerimi yumdum.</p>

  <p class="p7">"Bu bir rüyaydı," dedim. "Yine bir Manderley rüyası."</p>

  <p class="p7">Böyle olmadığını biliyordum. Ama tekrar uykuya</p>

  <p class="p7">dalacağımın da farkındaydım. O ara en önemli şey buymuş gibiydi. Dalarken kendi sesimi duydum. "O canlı. Sara canlı."</p>

  <p class="p7">Ve başka bir şeyi daha anladım. Sara bana aitti. Ona tekrar sahip olmuştum. İyi ya da kötü evime dönmüştüm.</p>

  <p class="p7">&nbsp;</p>
</body>
</html>
