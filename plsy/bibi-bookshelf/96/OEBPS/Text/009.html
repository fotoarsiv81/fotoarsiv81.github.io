<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ALTINCI BÖLÜM</title>
</head>

<body>
  <h1 class="h11">ALTINCI BÖLÜM</h1>

  <p class="p7">3 Temmuz 1998'de iki bavulumu ve küçük bilgisayarımı orta boy Chevrolet'ınin bagajına attım. Bahçe yolundan geri geri giderken durakladım ve tekrar eve girdim. Ev bomboş ve biraz da hüzünlü görünüyordu. Artık istenmeyen ve bunun nedenini de anlamayan sadık bir âşık gibi. Henüz eşyaların üzeri örtülmemiş, elektrik kesilmemişti. (Büyük Göl Denemesinin tam bir başarısızlığa uğrayabileceğini anlıyordum.) Ama Benton Sokağı 14 numara yine de terk edilmiş gibi görünüyordu. Yankı yapmayacak kadar eşyalarla dolu odalardan geçerken yine sesleri duydum. Sanki her taraf fazla tozlu ışıkla doluydu.</p>

  <p class="p7">Çalışma odamdaki bilgisayar tozlanmaması için örtülmüştü. Bu haliyle kukuletalı bir cellada benziyordu. Önünde diz çökerek çekmelerden birini açtım. İçinde dört paket kâğıt vardı. İçlerinden birini aldım. Koltuğumun altına sıkıştırarak döndüm. Sonra durakladım. Jo'nun mayolu fotoğrafını daha geniş olan orta çekmeye koymuştum. Onu da alıp, paketin üzerindeki kâğıdın yanını yırttım. Ve fotoğrafı destenin arasına soktum. Sanki okuduğum kitabın kaldığım sayfasını işaretliyormuşum gibi. Tekrar yazmaya başlarsam ve çalışmam ilerlerse iki yüz ellinci sayfada Johanna'yla karşılaşacaktım.</p>

  <p class="p7">Evden çıkıp arka kapıyı kitledim. Arabama binerek uzaklaştım. Ve oraya bir daha geri dönmedim.</p>

  <p class="p7">Birkaç kere göle giderek çalışmaları kontrol etmek istedim. İş, Bili ann'in tahmin ettiğinden daha kapsamlı olmuştu. Eve yaklaşmamamın nedeni bir duyguydu. Bilincimin tam olarak açıklayamadığı ama iliklerime kadar hissettiğim bir şey. Böyle yapmamam gerektiğini hissediyordum. Sara'ya gittiğim zaman eşyalarımı yerleştirerek orada kalmalıydım.</p>

  <p class="p7">Bili damın aktarılması için Kenny Auster'i tuttu. "Yaşlı kızın kazınması" için de Kenny'nin kuzeni Timmi Larribee'yi. Bu iş tencerenin dibini kazımaya benziyor ve bazen kütükten yapılmış evlere uygulanıyordu. Biil borulan kontrol etmesi için bir tesisatçı çağırdı. Daha eski boruların ve kuyudaki tulumbanın değiştirilmesi için de onayımı aldı.</p>

  <p class="p7">Yaşlı adam telefonda bütün bu masraflar yüzünden yakınıyor, ben de işine devam etmesini söylüyordum. Elli ya da altmışıncı kuşaktan bir Yankee'ydi o. İş masraflara geldi mi bir kenara çekilip onların içlerini dökmelerine izin vermekten başka çareniz yoktur. Nedense bir Yankee para harcanmasını ya da herkesin önünde öpüşülmesini hoş karşılamaz. Bana gelince... benim masraflara aldırdığım bile .yoktu. Aslında genellikle müsriflik etmem. Ama birçok açıdan fazla canlı olan hayal gücüm para konusunda pek de işe yaramıyordu. Benim müsriflik fikrim Boston'da üç gün geçirmek, bir Red Sox maçına gitmek, Tower Plak ve Video dükkânına dalmak ve Cambridge'deki Wordsworth Kitabevine uğramaktan ibaretti. Böyle yaşamak, ana para bir yana faizde bile bir delik açmıyordu. Waterville'de paramı idare eden iyi bir uzmanım vardı. Derry'deki evin kapısını kilitleyip 90 numaralı yoldan batıya doğru giderken servetimin beş yüz milyondan biraz daha fazla olduğunu biliyordum. Tabii Bili Gates'in servetiyle kıyaslandığı zaman pek önemli sayılmazdı. Ama bu bölge için hatın sayılacak bir paraydı. Ve evin onarımının pahalıya mal olması konusunda da rahat davranabilirdim.</p>

  <p class="p7">Bu benim için tuhaf bir ilkbahar sonu ve yaz başlangıcı oldu. Çoğunlukla bekledim. Kentteki işlerimi tamamladım. Bili Dean kalan sorunları açıklamak için geldiğinde onunla konuştum. Ve düşünmemeye' Çalıştım. Publisher's Weekly röportajı yapıldı. Muhabir bana kaybımdan sonra çalışmaya dönmek konusunda bir sorunla karşılaşıp karşılaşmadığımı sorduğu zaman sakin sakin kesinlikle böyle bir şey olmadığını söyledim. Neden söylemeyecektim? Bu doğruydu. Sorunlar ben Aşağıya Kadar'ı tamamladıktan sonra başlamıştı. O zamana kadar ateş gibiydim.</p>

  <p class="p7">Haziranın ortalarında Frank Arlen'le öğle yemeği için Starlite Cafe'de buluştum. Starlite, Lewiston'dadir. Coğrafi açıdan Frank'le benim kentimin arasındaki mesafenin tam ortasında. Tatlı olarak Starlite'ın ünlü çilekli pastasını yerken Frank bana biriyle ilişkim olup olmadığını sordu. Ona hayretle baktım.</p>

  <p class="p7">Yüzünde adlandırılmamış o dokuz yüz ifadeden biri belirdi. Alayla öfke arası bir şeydi. "Neden ağzın bir karış açık kaldı?" diye sordu. "Böyle yaparsan Jo'ya ihanet ettiğini asla düşünmem. Jo öleli ağustosta dört yıl olacak."</p>

  <p class="p7">"Hayır," dedim. "Kimseyle ilişkim yok."</p>

  <p class="p7">Kayınbiraderim beni sessizce süzdü. Ben de birkaç saniye ona baktım. Sonra kaşığımla pastanın üzerindeki kremşantiyi karıştırmaya başladım. Pasta fınndan yeni çıktığı için hâlâ sıcaktı ve kremşanti de erimeye yüz tutmuştu. Nedense aklıma birinin bir pastayı yağmurda bırakmasıyla ilgili o gülünç şarkı geldi.</p>

  <p class="p7">"Hiç biriyle ilişkin oldu mu, Mike?"</p>

  <p class="p7">"Bunun üstüne vazife olduğunu sanmıyorum."</p>

  <p class="p7">"Aman Tanrı aşkına! Tatile çıktığın zaman? O sırada..."</p>

  <p class="p7">Kendimi zorlayarak başımı eriyen kremşantiden kaldırdım. "Hayır," dedim. "O sırada da olmadı."</p>

  <p class="p7">Frank yine bir iki dakika konuşmadı. Başka bir konuya geçmeye hazırlandığını sanıyordum. Bu da işime gelirdi. Ama Frank bunun yerine Johanna öleli beri hiç biriyle yatıp yatmadığımı sordu. İnanmasa bile bu konuda uyduracağım bir yalanı kabule hazırdı. Sonuçta erkekler seks konusunda her zaman yalan söylerler. Oysa ben ona doğruyu söyledim... Hem de garip, ters bir zevkle.</p>

  <p class="p7">"Hayır."</p>

  <p class="p7">"Bir kere bile?"</p>

  <p class="p7">"Bir kere bile."</p>

  <p class="p7">"Bir masaj salonuna ne dersin? Biliyorsun. Hiç olmazsa..."</p>

  <p class="p7">"Hayır."</p>

  <p class="p7">Frank kaşığını pastanın olduğu kâsenin kenarına vurup duruyordu Tatlısından bir lokma bile almamıştı. Bana yeni ve acayip bir bök türünün örneğiymişim gibi bakıyordu. Bu pek hoşuma gitmedi. Ama onun bu tavırlarını anladım sanırım.</p>

  <p class="p7">Son günlerde 'ilişki' denen şeye iki defa yaklaşmıştım. Ne var ki kadınların ikisi de Key Largo'dan değildi. Orada neredeyse çırılçıplak dolaşan aşağı yukarı iki bin güzel kadını seyretmiştim... Bir keresinde çoğu zaman öğle yemeklerini yediğim Extension'da çalışan kızıl saçlı garson kız Kell'ye biraz yaklaşır gibi oldum. Zamanla onunla konuşup şakalaşmaya, ardından bakışmaya başlamıştık. Neyi</p>

  <p class="p7">kastettiğimi biliyorsunuz. Bu bakışmalar biraz gereğinden fazla uzar. Kelli'nin bacakları dikkatimi çekiyordu. Hareket ederken üniformasının kalçalarını sarması. Kelli de durumun farkındaydı.</p>

  <p class="p7">Ve bir de spor yaptığım Nu You adlı spor merkezinde bir kadın vardı. Pembe koşu sutyeni ve siyah bisiklet şortu giyen uzun boylu bir kadın. Doğrusu nefisti. Ayrıca üzerinde sonu gelmeyen aerobik yolculuklar yapılan o sabit bisiklette pedal çevirirken okumak için getirdiği kitaplar da hoşuma gidiyordu. Mademoiselle ya da Cosmo okumuyordu. Daha çok John İrving ve Ellen Gilchrist gibi yazarların romanlarını seçiyordu. Ben kitap okuyan insanlardan hoşlanırım. Bir zamanlar ben de kitap yazdığım için değil. Kitap okuyuculan da diğerleri gibi arkadaşlığa havadan sudan söz ederek başlamaya razıdır. Ama genellikle bu konudan daha da ileri gidebilirler.</p>

  <p class="p7">Pembe sutyen ve siyah şortlu sarışının adı Adria Bundy'di. Onunla yan yana pedal çevirerek sonsuzluğa yolculuk yaparken konuşmaya başladık. Kitaplardan söz ederek. Sonra haftada bir iki sabah halter salonunda ona yardım ettim. Bu tür bir yardımın tuhaf ve fazla samimi bir havası vardır. Galiba bunun bir nedeni ağırlığı kaldıranın arkaüstü yatıyor olması. (Özellikle bir kadın olursa.) Ama konu yalnızca bu değil. Konu daha çok güvene bağlı. İş o noktaya gelmemekle beraber, ağırlığı kaldıran canını yardımcıya teslim ediyor demektir. Ve 1996 kışında Adria bankta yatar ve ben de başucunda durarak onun alnından Çenesine doğru gördüğüm yüzüne bakarken iş daha da ilerledi. Artık bakışıyorduk. Şu uzun süren bakışmaları kastediyorum.</p>

  <p class="p7">Kelli otuz yaşlarındaydı. Adria belki ondan biraz genç. Kelli boşanmış, Adria ise hiç evlenmemişti. Yani onlarla bir ilişki kurarsam sübyancılık yapmış olmayacaktım. Galiba ikisi de şartlara bağlı olarak benimle memnunlukla yatacaklardı. Yani bu bir tür deneme olacaktı. Oysa ben ne yaptım? Kelli konusunda öğle yemeği yemek için başka bir lokanta buldum. YMCA bana bedava egzersiz denemesi için öneride bulunduğunda hemen kabul ettim. Ve Nu Yoü'ya da bir daha dönmedim. Bu değişiklikten altı ay kadar sonra sokakta Adria'nın yanından geçtiğimi hatırlıyorum. Ona, "Merhaba," dedim, ama şaşkın ve biraz da kırgın bakışlarını görmezden geldim.</p>

  <p class="p7">İkisini de salt fiziksel açıdan istiyordum. (Hatta galiba bir rüyayı da hatırlıyordum. İkisiyle beraberdim.) Ama aslında o iki kadını da istemiyordum. Bunun bir nedeni, artık yazı yazamamamdı. Teşekkür ederim! Yaşamım zaten berbat haldeydi, bir de buna başka sorunlar da ekleyemezdim. Diğer bir nedense bakışlarınıza karşılık veren kadının kabarık banka hesabınızla değil de, sizinle ilgilendiğinden emin olmak için gereken çaba.</p>

  <p class="p7">Fakat galiba en önemli neden Jo'nun hâlâ kalbimde ve kafamda olmasıydı. İçimde dört yıl sonra bile başkalarına yer yoktu. Kolestrole benzeyen bir hüzün gibiydi. Eğer bunu gülünç ya da tuhaf buluyorsanız, Tanrı'ya minnet duyun.</p>

  <p class="p7">Frank sonunda çilekli pastasını yemeye başladı. 'Ya dostlar? Görf düğün arkadaşların var değil mi?"</p>

  <p class="p7">"Evet," dedim. "Sürüyle arkadaşım var." Yalandı. Ama çözdüğüm sürüyle bilmece, okunacak pek çok kitap ve geceleri videoda seyredeceğim epeyce film vardı. FBl'ın filmlerin izinsiz kopya edilmesiyle ilgili uyarısını ezberden tekrarlayabilirdim. Canlı kanlı insanlara gelince... Derry'den ayrılırken sadece doktorum ve dişçimle vedalaştım. Mektuplaşma konusundaysa o haziran ayında sadece Harper's ve National Geographic gibi dergilere adresimi değiştirdiğimi bildiren kartlar yolladım.</p>

  <p class="p7">"Frank," dedim. "Sen de şu ünlü Musevi anneler gibi konuşuyorsun."</p>

  <p class="p7">Frank, "Yanındayken kendimi bazen Musevi bir anne gibi hissediyorum," diye cevap verdi. "Fırınlanmış patatesin hastalıklara köfteden</p>

  <p class="p7">H ha iyi geldiğine inanan bir anne gibi. Aslında seni uzun zamandan beri bu kadar iyi görmemiştim. Sonunda biraz kilo almışsın sanırım... "</p>

  <p class="p7">«Çok fazla."</p>

  <p class="p7">«Saçma! Noel'de bize geldiğin zaman İchabod Crane'e benziyordun. Ayrıca yüzünle kolların da güneşten biraz yanmış."</p>

  <p class="p7">"Bir hayli yürüyüş yaptım."</p>

  <p class="p7">"Onun için iyi gözüküyorsun... Gözlerin dışında. Bazen gözlerinde qarip bir ifade beliriyor. Bunu her görüşümde senin için endişeleniyorum. Jo birinin senin için endişelenmesine memnun olurdu sanırım."</p>

  <p class="p7">"Nasıl bir ifade bu?" diye sordum.</p>

  <p class="p7">"Senin temel bin yıl bakışın. Gerçeği öğrenmek istiyor musun? Bir şeye yakalanan ve kurtulamayan birine benziyorsun."</p>

  <p class="p7">Derry'den üç buçukta ayrıldım. Akşam yemeği için Rumford'da mola verdim. Güneş ufka yaklaşırken Batı Maine'deki tepelerin arasından ağır ağır geçtim. Derry'den ayrılma ve göle erişme saatlerini dikkatle planlamıştım. Belki bunu çok bilinçli yapmamıştım. Motton'dan geçip henüz eyalete katılmamış olan 90 numaralı yola girerken kalbimin gümbür gümbür çarptığını fark ettim. Arabadaki havalandırma sistemine rağmen yüzüm ve kollarım ter içindeydi. Radyoda çalan müzik kulağıma bir çığlık gibi geliyordu. Sonunda radyoyu kapattım.</p>

  <p class="p7">Korkuyordum. Bunun iyi bir nedeni vardı. Rüyalarda bazı şeyler arasındaki garip ilişkiyi bir yana bıraksak bile yine de korkmam için nedenler vardı. (Ben bu işi kolaylıkla yapmıştım. Elimdeki kesikle arka verandanın tahtalarının arasından çıkan ayçiçeklerinin bir rastlantı ya da psişik saçmalıklar olduğunu düşünüyor ve onların üzerinde durmuyordum.) Çünkü gördüklerim sıradan rüyalar değildi. Bunca zaman sonra göle dönmeye karar vermenin sıradan bir şey olmadığı gibi. Kendimi korkularıyla yüzleşmek için ruhsal bir arayış yolculuğuna çıkan modern fin de millânaire adamı gibi hissetmiyordum. (Ben iyiyim, sen de iyisin, William Ackerman geride usulca bir parça çalarken hep birlikte duygusal mastürbasyon yapalım!) Aslında kendimi Ahdi Atik'teki deli bir peygambere benzetiyordum. Rüyasında Tanrı onu çağırdığı için alkali su ve çekirgelerle beslenmek amacıyla çöle giden birine.</p>

  <p class="p7">Başım dertteydi. Hayatım karmakarışıktı ve durum gitgide daha da ciddileşiyordu. Yazı yazamamak da bunun bir parçasıydı. Çocukların ırzına geçmiyor ya da Times meydanında bir yandan koşup yandan da megafonla komplo teorilerinden söz etmiyordum. Ama yine de başım dertteydi. Yaşamda yerimi kaybetmiştim ve onu bulamıyordum. Bu fazla şaşılacak bir şey sayılmazdı. Ne de olsa hayat kaldığımız yeri kaybedip sonradan bulacağımız bir kitap değildi. O sıcak haziran akşamı yaptığım aslında şok tedavisiydi. Ve hiç olmazsa bana şu bakımdan biraz hak verin: Ben bu gerçeği biliyordum.</p>

  <p class="p7">Dark Score gölüne şöyle erişiliyordu: 195 yoluyla</p>

  <p class="p7">Derry'den New Port'a gidiyordunuz. 2 numaralı karayolundan da New Port'tan Bethel'e. (Arada Rumford'a uğruyordunuz. Burası eskiden cehennemin ön verandası gibi kokuyordu. Ama Reagan ikinci defa Başkan seçilip ekonomi iyice duraklayıncaya kadar sürdü bu.) Bethel'den Waterford'a gitmek için 5 numaralı karayoluna sapıyordunuz. Sonra da 68 numaralı yola. Eski Kır Yoluna yani. Castle View ve Lorton'dan geçiyordunuz. (Burada kent merkezi video, bira ve ikinci el tüfek satan eski bir garajdan oluşuyordu.) Sonra da üzerinde 90 yazılı levhanın önünden. Diğer bir levhada ise ACİL BİR DURUMDA SİZE EN İYİ YARDIM EDEBİLECEK KİŞİ AV MÜFETTİŞİDİR yazılıydı. 1800555." GAME'i YA DA EL TELEFONUYLA 72'Yİ ARAYIN. Biri bunun altına sprey tabancaya RAGLES TAKIMININ CANI CEHENNEME! yazmıştı.</p>

  <p class="p7">O levhayı geçtikten yedi buçuk kilometre sonra sağda ince bir yol beliriyordu. Bunu, üzerinde soluk bir 42 sayısı olan dört köşe bir tenekeden anlıyordunuz. Yazının yukarısında ise aksan işaretleri gibi iki tane .22'lik kurşun deliği vardı. Tam tahmin ettiğim saatte bu dar yola saptım. Chevrolet'nin panosundaki saat akşam yediyi on altı geçtiğini gösteriyordu. Doğu Yazı Saati ayarıyla.</p>

  <p class="p7">Ve kendimi evime geliyormuş gibi hissediyordum.</p>

  <p class="p7">Kilometre saatine göre üç yüz metre ilerledim. Yoldaki otların arabamın altına sürünürken çıkardığı sesleri ve arada sırada otomobilin tepesine sürünen dalların hışırtısını duyuyordum. Bazen de diğer kapıya bir yumruk gibi inen gürültüyü.</p>

  <p class="p7">Sonunda arabayı durdurup motoru kapattım. Dışarı çıkarak arabanın arkasına gittim. Karınüstü yatıp Chevrolet'nin sıcak egsoz sistemine sıkışmış olan otları koparmaya başladım. Kurak bir yaz geçiriyorduk ve dikkatli davranmak gerekiyordu. Rüyamı gerçek hale sokmak için tam tamına bu saatte gelmiştim. Böylece her şeyi daha iyi anlayabileceğimi ya da ne yapmam gerektiğini öğrenebileceğimi umuyordum. Niyetim bir orman yangını çıkarmak değildi.</p>

  <p class="p7">İşim bittikten sonra ayağa kalkarak etrafıma bakındım. Rüyamda olduğu gibi ağustosböcekleri cır cır ötüyorlardı. Ağaçlar yolun iki yanında birbirlerine girmişlerdi. Tepemde gökyüzünün görebildiğim kadarı, rengi kaybolan mavi bir şeride benziyordu.</p>

  <p class="p7">Tekerleklerin bıraktığı çukurlardan yürümeye başladım. Sağdakinden. Jo'yla benim bu yolun sonunda bir tek komşumuz vardı. İhtiyar Lars Washburn. Ama şimdi Lars'ın bahçe yolunu ardıçlar bürümüş, yola paslı bir zincir gerilmişti. Zincirin solundaki bir ağaca da GİRİLEMEZ yazılı bir levha çakılmıştı. Sağdaki ağaca çakılı levhada ise, NEXT CENTURY EMLAK ve yerel bir telefon numarası yazılıydı. Yazılar iyice silindiği için gitgide bastıran alacakaranlıkta kolaylıkla okunmuyordu.</p>

  <p class="p7">Yürümeye devam ettim. Yine kalbimin gümbürdediğinin farkındaydım. Sivrisinekler, kollarımın ve yüzümün etrafında vızıldıyordu. Sivrisineklerin kaynaştığı günler geride kalmıştı. Ama ben kan ter içindeydim. Ve işte bu koku haşaratın hoşuna giderdi. Herhalde onlara kan kokusunu hatırlatıyordu.</p>

  <p class="p7">Sara Laughs'a yaklaşırken ne kadar korkuyordum? Bunu hatırlamıyorum. Galiba korku da can acısı gibi geçer geçmez kafamızdan silinen şeylerden. Ama daha önce oradayken hissettiğim o duyguyu hatırlıyorum. Özellikle bu yoldan yalnız başıma inerken hissetmiştim bunu. Bana gerçek, gitgide zayıflayan bir şeymiş gibi geliyordu. Tıpkı karlar erirken gölün yüzeyinde kalan ince buz tabakası gibi. Bu zayıflamayı kendimizden bile saklamak için yaşamımızı gürültü, ışık ve hareketle dolduruyoruz. Ama 42 numaralı yol gibi yerlerde bütün bu dumanlar ve aynalar kaldırılmış oluyordu. Geride ise ağustosböceklerinin sesleri, kararmaya başlayan yeşil yapraklarla suratları andıran dalların görüntüsü kalıyordu. Ve kalbinizin göğsünüzün içindeki gümbür tüsü. Gözlerin gerisinde akan kanın hışırtısı. Günün mavi kanı yanağından akarken gökyüzünün aldığı hal.</p>

  <p class="p7">Gündüz ışığı kaybolurken onun yerini bir tür kesinlik alıyordu: derinin altında bir sır olduğu düşüncesi. Hem karanlık, hem de parlak bir sır. Bu sırrı her soluk alışınızda hissediyor, her gölgede onu görüyordunuz. Attığınız her adımla ona dalıvereceğinizi sanıyordunuz. O buradaydı. Bir patenci gibi soluğunuz kesilirken üzerinden kayıverecektiniz.</p>

  <p class="p7">Arabayı bıraktığım yerden üç yüz metre kadar güneyde durdum. Bahçe yolunun yedi yüz elli metre kadar kuzeyindeydim hâlâ. Yol orada sert bir dönemeç yapty or, sağdaki kır göle doğru dimdik iniyordu. Yerliler oradan Tidwell'in Kırı' diye söz ederlerdi. Bazen de 'Eski Kamp' dedikleri olurdu. Sara Tidwell ve acayip kabilesinin orada kulübeleri varmış. Yani Marie Hingerman'ın anlattığına göre. (Bir keresinde Bili Dean'a bunu sorduğum zaman o, "Evet, orası," dedi... Ama bu konuda fazla konuşmak istemedi. O sırada bu bana biraz tuhaf gelmişti.)</p>

  <p class="p7">Bir an orada durarak Dark Score gölünün kuzey ucuna doğru baktım. Su sakin ve cam gibiydi. Güneşin son ışıklarıyla şeker renklerine bürünmüştü. Bir tek dalga ve bir tek küçük tekne bile yoktu. Tekne meraklılarının o sırada marinada ya da Warrington'un Sunset Bannda olduklarını tahmin ettim. İstakozlu börekler yiyor ve büyük bardaklarla karışık içkiler içiyorlardı herhalde. Daha sonra birkaçı martini ve hız merakı yüzünden gölde ay ışığında bir aşağı bir yukarı gidip geleceklerdi. Orada beklediğim takdirde onları duyup duyamayacağımı düşündüm. Derry'ye geri dönmem ihtimalinin güçlü olduğundan emindim. Ya öğrendiklerim yüzünden dehşete kapılıp kaçacaktım ya da hiçbir şey bulamadığım için düş kırıklığına uğrayacaktım.</p>

  <p class="p7">"Strickland, 'Seni küçük gülünç adam,' dedi."</p>

  <p class="p7">Bu sözler ağzımdan dökülünceye kadar konuşacağımın farkında değildim. Neden özellikle bu sözleri söylemiştim, bilmiyordum. Jo'nun yatağın altında yattığı rüyayı hatırlayarak ürperdim. Bir sivrisinek kulağıma doğru vızıldadı. Ona vurdum ve yürümeyi sürdürdüm.</p>

  <p class="p7">Sonunda bahçe yolunun başlangıcına eriştim. Zamanlamam adeta mükemmeldi. Rüyama yeniden daldığım duygusu da hemen hemen tamdı. Hatta Sara Laughs yazılı levhaya bağlanmış olan ve gitgide kararan ağaçların oluşturduğu fonun önünde uçuşan balonlar bile bilerek ve isteyerek yarattığım deja vu duygusunu daha da yoğunlaştınvordu. (Balonlardan biri beyaz, biri de maviydi. Üzerlerine siyah mürekkeple ve dikkatle kitap harfleriyle HOŞGELDİN MİKE. İYİ Kİ GERİ DÖNDÜN yazılmıştı.) Sonuçta iki rüya birbirinin tamı tamına aynısı olamazdı. Öyle değil mi? Kafanın düşlediği ve ellerin yaptığı şeyler de hiçbir zaman birbirlerinin aynı olamazlardı. Onları birbirlerine benzetmek için ne kadar çabalanırsa çabalansın. Çünkü biz her gün aynı olamayız. Hatta her an.</p>

  <p class="p7">Levhaya doğru yürüdüm. Alacakaranlıkta buranın esrarını hissediyordum. Ellerimde tahta levhayı sıkarak onun kaba gerçekliğini hissettim. Sonra da başparmağımı harflerin üzerinde dolaştırdım. Kıymık batması için meydan okuyordum sanki. Harfleri cildimle okuyordum. Bir körün Braille okuması gibi. S ve A ve R ve A; L ve A ve U ve G ve H ve S.</p>

  <p class="p7">Bahçe yolundaki çam iğneleri ve kırılmış dallar temizlenmişti. Ama Dark Score gölü uçuk pembe bir ışıkla pırıldıyordu. Tıpkı rüyalarımda olduğu gibi. Geniş ev de aynıydı. Bili düşünceli davranmış ve arka verandanın ışığını açık bırakmıştı. Tahtaların arasından çıkmış olan ayçiçekleri çoktan kesilmişti. Ama başka her şey aynıydı.</p>

  <p class="p7">Başımı kaldırarak yolun yukarısındaki şerit gibi gözüken gökyüzüne baktım. Hiçbir şey yoktu... Bekledim... Hiç... Yine bekledim... Hiç... Ve sonra o gözlerimi diktiğim noktada belirdi. Tam orada. Bir an sadece rengi soluklaşan gökyüzü gözüküyordu. (Yanlardan çivit mavisi belirmeye başlıyordu. Dökülmüş mürekkep gibi.) Hemen sonra Venüs ışıldadı. Sabit ve parlaktı.</p>

  <p class="p7">Yıldıza bakarak, "Bana yardım et," dedim. Başka şeyler de ekleyecektim, ama ne söyleyeceğimi ve ne tür bir yardıma ihtiyacım olduğunu bilmiyordum.</p>

  <p class="p7">Kafamın içinde bir ses endişeyle, bu kadarı yeter, dedi. Şimdilik bu kadarı yeter. Geri dön ve arabana bin.</p>

  <p class="p7">Ama aslında plan böyle değildi. Plana göre bahçe yolundan inmem gerekiyordu. O son rüyada, yani kâbusta olduğu gibi. Aşağıdaki ahşap, eski evde kefene sarılı bir canavar olmadığını kanıtlayamadım. Plan, 'korku' sözcüğünün 'her şeye cesaretle dayan ve iyileş' anlamında geldiğini açıklayan 'Yeni Çağ' felsefesine dayanıyordu. Ama orada durmuş, verandadaki gitgide artan karanlıkta pek küçük gözüken ışığa baktım ve daha akıllıca bir yorum olması gerektiğini düşündüm. Bu yorum öyle parlak bir şey değildi. Bence, 'korku' kelimesi 'her şeye boş ver ve kaç' anlamına geliyordu. Gökyüzü kararırken koruda yalnız başıma duruyordum ve bana ikinci yorum daha akıllıca geliyordu. Kesinlikle.</p>

  <p class="p7">Başımı eğdim ve balonlardan birini almış olduğumu fark ederek hafifçe güldüm. Durumu düşünürken farkına varmadan balonun ipini çözmüştüm. Balon, ipinin ucunda sakin sakin uçuyordu. Koyulaşan karanlıkta üzerindeki yazıları okumak imkânsızdı.</p>

  <p class="p7">Belki de bu düşünceler boşuna. Belki de başaramayacağım bile. Belki de o iblis beni yine ele geçirdi. Yani yazarlara özgü o yürüyememe illeti. Orada öyle heykel gibi duracaktım. Ve sonra biri gelecek ve beni alıp götürecekti.</p>

  <p class="p7">Ama şimdi dünya ve zaman gerçekti. Ve gerçek dünyada yazarlara musallat olan yürüyememe illeti diye bir şey yoktu. Elimi açtım. Parmaklarımın arasında tuttuğum ip uçup gitti. Yükselen balonun altından geçerek bahçe yolundan inmeye başladım. Bir ayağım diğerini izliyordu. 1959'da bunu ilk öğrendiğim zamandan beri olduğu gibi. Çamların ekşi ama temiz kokusunu gitgide daha iyi hissediyordum. Bir keresinde rüyamda gördüğüm düşmüş dalın üzerinden aşmak için büyük bir adım attım. Ama bu gerçek dünyada öyle bir şey yoktu.</p>

  <p class="p7">Kalbim hâlâ şiddetle gümbürderken terden sırılsıklam olmuştum. Terden adeta yağlanmış olan cildim sivrisinekleri çekiyordu. Alnıma düşen saçlarımı arkaya itmek için elimi kaldırdım. Sonra durakladım. Parmaklarımı açarak elimi gözlerime doğru tuttum. Sonra diğer elimi onun yanına getirdim. İkisinde de bir şey yoktu. Kar fırtınası sırasında yatak odasında yerde sürünürken elimin üzerini çizmiştim. Ama şimdi bu yaranın gölgesi bile yoktu.</p>

  <p class="p7">"İyiyim," dedim. "İyiyim."</p>

  <p class="p7">Bir ses, "Strickland, "Seni gülünç küçük adam,' dedi," diye cevap erdi Bu benim sesim değildi, Jo'nunki de. Bu kâbusum sırasında konsan UFO sesiydi. Durmak istediğim zaman bile beni ilerlemeye zorlayan o ses. Bir yabancının sesi.</p>

  <p class="p7">Tekrar yürümeye başladım. Artık bahçe yolunun yarısını aşmıştım. Rüyamda, Bayan Danvers'ten korktuğumu açıkladığım yere ulaşmıştım.</p>

  <p class="p7">Gitgide koyulaşan karanlıkta, kelimeleri deneyerek, "Bayan D.'den korkuyorum," dedim. "Ya o kötü kâhya kadın şimdi aşağıda, evdeyse?"</p>

  <p class="p7">Gölde bir gerdanlı dalgıç kuşu çığlık attı, ama o ses bana cevap vermedi. Galiba, bunu yapmasına gerek yoktu. Bayan Danvers diye biri yaşamıyordu ki. O eski bir kitaptaki ydı. Ve o ses de bunu biliyordu.</p>

  <p class="p7">Yeniden yürümeye başladım. Jo'nun jipimizi bahçe yolunda geri geri götürmeye çalışırken çarptığı büyük çam ağacının önünden geçtim. Karım nasıf da küfür etmişti? Bir gemici gibi. Ben bir süre onu ifadesiz bir suratla dinlemeyi başarmıştım. Ama, "Bir ördeği becer!" diye bağırdığı zaman dayanamamıştım. Jipin yanına dayanarak avuçlarımı şakaklarıma bastırmış, gözyaşları yanaklarımdan akıncaya kadar ulurcasına gülmüştüm. Jo ise bana öfkesinden mavi kıvılcımlar saçan gözleriyle bakmıştı.</p>

  <p class="p7">Ağacın gövdesinde jipin bıraktığı izi görebiliyordum. Bu beyaz para, karanlıkta koyu renk kabuğun yukarısında yüzüyor gibi görünüyordu. Diğer rüyalarımda hissettiğim o endişe bu noktada daha da kötü bir şeye dönüşüyordu. O kefene bürünmüş şey daha evden fırlamadan önce çok ters bir şeyler olduğunu hissetmiştim. Bir şeyler çarpılmıştı. Bana evin kendisi nasılsa çıldırmış gibi gelmişti. Bu noktada, o gövdesi yaralı yaşlı çamın önünden geçerken adam biçimi zencefilli çörek gibi kaçmak istemiştim.</p>

  <p class="p7">Oysa şimdi böyle bir şey hissetmiyordum. Evet, korkuyordum. Ama dehşet içinde değildim. Bir kere arkamda hiçbir şey yoktu. Mesela salyaları akarak soluyan o şey. Bir insanın bu korularda rastlamayacağı en kötü şey öfkeli, iri bir geyikti. Ya da şansınız gerçekten dönmüşse kızgın bir ayı.</p>

  <p class="p7">Rüyamda gökyüzünde dolunaydan biraz daha küçükçe bir ay vardı. Ama şimdi gökyüzünde ay yoktu. Olmayacaktı da. O sabah Derry Afews'un hava durumu sayfasına bakarken ayın henüz hilal halinde olduğunu okumuştum.</p>

  <p class="p7">En güçlü bir deja vu bile zayıftır. O aysız gökyüzünü düşünürken benimki de uçuverdi. Kâbusumu yeniden yaşıyormuşum duygusu da birdenbire kayboldu. Hatta bu işi neden yaptığımı, neyi kanıtlamaya ya da başarmaya çalıştığımı bile kendi kendime sordum. Şimdi arabamı almak için o karanlık yokuştan çıkmam gerekecekti.</p>

  <p class="p7">Tamam. Bunu evden alacağım el fenerinin yardımıyla yapacaktım. Herhalde bir şeylerin içinde olacaktı.</p>

  <p class="p7">Gölün karşı tarafında birdenbire patlamalar birbirlerini izledi. Duyduğum sesler tepelere çarparak yankılanacak kadar güçlüydü. Durup çabucak bir soluk aldım. Birkaç dakika önce olsaydı herhalde bu beklenmedik gümbürtüler yüzünden paniğe kapılarak yokuş yukan koşmaya başlardım. Oysa şimdi kısa bir an şaşalamıştım. Tabii havai fişek atılıyordu. Sonuncusu, en gürültülüydü. Bir M80'di belki de. Ertesi gün Dört Temmuz'du. Gölün karşı tarafında çocuklar bayramı erkenden kutluyorlardı. Çocukların her zaman yaptıkları gibi.</p>

  <p class="p7">Yürümeyi sürdürdüm. Ağaççıklar hâlâ el gibi uzanıyorlardı. Ama budanmışlardı ve uzanışları tehdit dolu değildi. Elektriğin kesik olduğunu düşünerek endişelenmeme de gerek yoktu. Arka verandaya Bili Dean'in benim için yakıp bıraktığı ışığın etrafında pervanelerin uçuştuğunu görecek kadar yaklaşmıştım. Elektrik kesilmiş olsaydı bile jeneratör otomatik olarak çalışmaya başlardı. (Eyaletin batı bölümünde kabloların çoğu hâlâ yukardaydı ve ceryanda sık sık kesiliyordu.)</p>

  <p class="p7">O güçlü dâja vu'yla ilgili duygu kaybolmuştu, ama rüyamla ilgili birçok ayrıntı hâlâ vardı. Bu da bende adeta huşu uyandırıyordu. Jo'nun saksıları her zamanki yerlerinde, Sara'nın o daracık kıyısına inen yolun iki yanında diziliydiler. Herhalde Brenda Meserve saksıları bodrumda iç içe konulmuş halde bulmuş ve yardımcılarından biriyle onları yola dizdirmişti. Saksıların içlerinde henüz bitkiler yoktu. Ama pek yakında bunun da olacağını seziyordum. Rüyamda gördüğüm ayın yokluğuna rağmen sudaki, kıyıdan elli metre kadar açıkta dalgalanan o kare kare biçimi şeyi görebiliyordum. Bizim rafttı bu.</p>

  <p class="p7">İsle var ki verandanın önünde, o devrilmiş dikdörtgen biçimli şey ktu O tabut. Yine de kalbim gümbürdemeye başlamıştı. Galiba tam sırada gölün Kashwakamak kıyısında yeniden havai fişekler atılsaydı avaz avaz bağıracaktım.</p>

  <p class="p7">'Strickland, 'Seni küçük gülünç adam,'dedi."</p>

  <p class="p7">"Onu bana ver. O benim toz kapanım."</p>

  <p class="p7">Ölümün bizi çıldırtması durumunda ne olurdu? Yani yaşadığımız halde kaçırmış olursak? O zaman ne olurdu?</p>

  <p class="p7">Gördüğüm kâbusta kapının gürültüyle açıldığı ve sargılı kollarını kaldırmış o beyaz şeyin dışarı fırladığı noktaya erişmiştim. Bir adım daha attım, sonra durdum. Her soluğu gırtlağımdan aşağı yollar, sonra da kurumuş dilimin üzerinden dışarı verirken çıkan o hışırtılı sesi duyuyordum. Deja vu duygusu yoktu. Ama bir an o şeyin yine de ortaya çıkacağını sandım. Bu gerçek dünyada, gerçek zamandı. Orada durarak terli yumruklarımı sıktım ve o yaratığı bekledim. Yine kupkuru bir soluk aldım, ama bu kez nefesimi tuttum.</p>

  <p class="p7">Kıyıya usulca çarpan suyun sesi.</p>

  <p class="p7">Yüzümü okşayan ve ağaççıklar hışırdatan rüzgâr.</p>

  <p class="p7">Gölde bir gerdanlı dalgıç kuşunun sesi ve verandadaki ışığa çarpan pervaneler.</p>

  <p class="p7">Kapıyı hızla açan kefene sarılı bir canavar yoktu. Kapının sağı ve solundaki büyük pencerelerden içerde hiçbir şeyin kımıldamadığını görüyordum. Beyaz ya da başka renk. Tokmağın yukarısına bir not. iliştirilmişti. Hepsi o kadar. Not Bill'dendi herhalde. Soluğumu hızla verdim ve bahçe yolunun geri kalan kısmından Sara Laughs'a indim. "</p>

  <p class="p7">Not gerçekten de Bili Dean'dendi. Kâğıtta Brenda'ntn benim için biraz alışveriş yaptığı yazılıydı. Supermarkets fişi mutfak masasının üzerindeydi. Kilere ise bol konserve konulmuştu. Brenda çabuk bozulacak şeylerden fazla almamıştı. Ama süt, bira, tereyağı ve bekâr erkeklerin baş yiyeceği olan hamburger vardı.</p>

  <p class="p7">Bili, "Seni önümüzdeki pazartesi günü göreceğim," diye yazmıştı. "'$ bana kalsaydı burada olup seni karşılardım. Ama sevgili karım tatile Çıkma sırasının bizde olduğunu söylüyor. Onun için Virginia'ya gidiyoruz. (Sıcak) Dört Temmuz'u baldızımla geçireceğiz. Bir şeye ihtiyacı^ olur ya da bir sorun çıkarsa... "</p>

  <p class="p7">Bili, Virginia'daki baldızının telefon numarasını yazmıştı. Butch Wiggins'in kentteki numarasını da. Yerliler oradan TR' diye söz ediyorlardı. Örneğin; "Annemle ben Bethel'den bıktık ve karavanı TR'ye götürdük." Kâğıtta başka telefon numaraları da vardı. Tesisatçı, elektrikçi, Brenda Meserve ve hatta Harrison'daki televizyon tamircisinin numaraları. Adam televizyon çanağını maksimum alış için ayarlamıştı. Bili, ihtiyatlı davranıyordu. Kâğıdı çevirdim. Bill'in son bir ekleme yaptığını düşünüyordum. "Dinle, Mike, Yvette'le ben Virginia'dan dönmeden önce nükleer savaş çıkarsa..."</p>

  <p class="p7">Arkamda bir şey kımıldadı.</p>

  <p class="p7">Topuklarımın üzerinde hızla döndüm. Not kâğıdı elimden düştü. Tepedeki ampule çarpan pervanelerin beyaz ve daha iri bir türüymüş gibi arka verandanın tahtalarının üzerine uçtu. O anda kefenli şeyi göreceğime inandım. Karımın çürüyen vücudunun çılgınca bir hayalini. "Toz kapanımı bana ver. Onu bana ver. Ne cüretle buraya gelip beni rahatsız ediyorsun? Tekrar Manderley'e gelme cesaretini nereden buluyorsun? Şimdi buradasın... artık nasıl kaçacaksın? Şu sırra dal bakalım, seni gülünç küçük adam! Sırra dal!"</p>

  <p class="p7">Arkamda hiçbir şey yoktu. Rüzgâr ağaçları biraz dalgalandırıyordu... Fakat nedense bu kez terli cildimin üzerinde rüzgârı hissedemedim.</p>

  <p class="p7">"Ama yine de rüzgâr olmalı," dedim. "Burada başka hiçbir şey yok."</p>

  <p class="p7">Yalnızken sesiniz ya size güven verir ya da ödünüzü patlatır. Bu kez güven duydum. Eğilip Bill'in notunu aldım ve arka cebime tıktım. Sonra cebimi karıştırarak anahtarlığımı buldum. Verandadaki lambanın ışığına âşık pervanelerinin dalışa geçen büyük gölgelerinin altındaydım. Aradığımı buluncaya kadar anahtarları inceledim. Hepsinin garip, hiç kullanılmamış gibi bir hali vardı. Başparmağımı anahtarın çentikli yanına sürerken, yine Jo öldüğünden beri geçen o aylar ve yıllar boyunca oraya neden gelmediğimi kendi kendime sordum. Villaya iki defa bazı işler için gündüz çabucak uğramıştım. Karım sağ olsaydı herhalde ısrar ederdi.</p>

  <p class="p7">Ama sonra tuhaf bir şeyi kavradım. 'Jo öldüğünden beri' düşünesi yanlıştı. Olayı böyle düşünmek kolaydı. Key Largo'da geçirdiğim altı hafta boyunca olaya bu gözle bakmıştım. Ama şimdi burada dans eden pervanelerin gölgelerinin altında dururken (Bu organik bir disko küresinin altında durmaya benziyordu.) ve göldeki gerdanlı dalgıç kuşlarını dinlerken bazı şeyleri hatırladım. Johanna 1994 yılının ağustos ayında ölmüştü. Derry'de. Kent dayanılmaz derecede sıcaktı... Öyleyse neden Derry'de kalmıştık? Niçin evin göl tarafındaki gölgeli verandada oturup mayolarımızla buzlu çay içmemiş ve teknelerin sağa sola gitmelerini seyretmemiştik? Neden su kayağı yapan insanların ustalıkları konusunda bir şeyler söylememiştik? Hem Jo'nun Rite Aid'in o lanet olasıca araba parkında ne işi vardı? Oysa diğer ağustos aylarını oradan kilometrelerce ötede geçirmiştik.</p>

  <p class="p7">Hepsi bu kadar da değildi. Jo'yla Sara'da eylülün sonuna kadar kalırdık. Yaz kadar sıcak, hoş ve sakin bir devreydi bu. Ama 1993'te ağustosun ilk haftasından sonra kente dönmüştük. Bunu kesinlikle biliyorum. Çünkü Johanna'nın o ay daha sonra bir tür kitap anlaşması ve reklam saçmalıkları için benimle birlikte New York'a geldiğini hatırlıyorum. Manhattan kavruluyordu. East Village'de yangın musluklarından etrafa su fışkırıyor, daha yukardaki sokaklar kaynıyordu. Bu yolculuk sırasında bir gece Operadaki Hayalet'i de seyrettik. Jo oyunun sonuna doğru kulağıma eğilerek, "Kahretsin," diye fısıldadı. "Hayalet yine burnunu çeke çeke ağlıyor." Oyunun sonuna kadar çılgınca kahkahalar atmamak için kendimi zorlayıp durdum. Jo böyle hınzırlıklar yapardı.</p>

  <p class="p7">Jo neden o ağustosta benimle geldi? Karım nisan ya da ekim ayında bile New York'tan hoşlanmazdı. Oysa kent bu aylarda bayağı güzel olurdu. Sorumun cevabını bilmiyordum. Hatırlayamıyordum. Bütün bildiğim Jo'nun 1993 ağustosunun başlarından sonra bir daha Sara Laughs'a gitmediğiydi... Ve çok geçmeden bundan bile emin olmayacaktım...</p>

  <p class="p7">Anahtarı kilide sokarak çevirdim. İçeri girecek, mutfağın tavanındaki lambayı yakacaktım. Bir el feneri kapıp arabaya dönecektim. Bunu yapmazsam yolun en güneyinde evi olan sarhoşun biri hızla gelecek ve arabama arkadan çarpacaktı. Sonra da benden bir milyar dolar tazminat isteyecekti.</p>

  <p class="p7">Ev havalandırılmıştı, hiç küf kokmuyordu. Durgun ve ağır havanın yerini çamların hoş ve hafif kokusu almıştı. Kapının yanındaki elektrik düğmesine uzandım. Sonra nasıl olduysa karanlık evde bir çocuk ağ. lamaya başladı. Elim olduğu yerde dondu kaldı ve bütün vücudum buz kesti. Tam anlamıyla paniğe kapılmasam da kafamdaki bütün mantıklı düşünceler uçup gitmişti. Biri ağlıyordu. Bir çocuk ağlıyordu. Ama sesin nereden geldiğini anlayamıyordum.</p>

  <p class="p7">Sonra ses hafiflemeye başladı. Yumuşamadı, hafifledi. Sanki biri çocuğu kucağına almış, onu uzun bir koridorda götürüyordu... Tabii aslında Sara Laughs'da öyle bir koridor yoktu. Evin ortasındaki ana kısımla diğer bölümleri birbirine bağlayan koridor da pek uzun değildi.</p>

  <p class="p7">Ses hafifledi... Hafifledi... Neredeyse duyulmaz olacaktı.</p>

  <p class="p7">Orada öyle duruyordum. Elim elektrik düğmesindeydi, tüylerim diken diken olmuştu. Bir yanım kaçmak istiyordu. Küçücük bacaklarımın başarabileceği bir hızla oradan uçmalıydım. Adam biçimi zencefilli çörek gibi. Ancak diğer bir yanım, mantıklı yanım idareyi ele almaya başlamıştı bile.</p>

  <p class="p7">Elektrik düğmesini çevirdim. Kaçmak isteyen yanım, boş ver, dedi. Bu bir işe yaramayacak. Düğme bozuk. Bu rüyanla ilgili, ahmak. Kâbusun gerçek oluyor.</p>

  <p class="p7">Ama işe yaradı. Işığın yanmasıyla gölgeler hızla kayboldu. Jo'nun soldaki küçük yamru yumru toprak kap koleksiyonu ve sağdaki kitaplık ortaya çıktı. Dört yıl ya da daha uzun bir süre görmediğim şeylerdi hepsi. Buradaydılar ve eskisi gibiydiler. Ortadaki rafta Elmore Leonard'in üç romanı vardı. Swag, The Big Boynce ve Mr. Majestyk. Onları yağmurlu bir günde okumak için ayırmıştım. Kamp yaparken yağmura karşı her zaman hazırlıklı olmanız gerekir. İyi bir kitap olmazsa öyle bir havada koruda iki gün oturmak bile insanı çıldırtabilir.</p>

  <p class="p7">Çocuğun o hafif hıçkırığını son defa duydum. Sonra etrafa derin bir sessizlik çöktü. Mutfaktaki tıkırtı devam ediyordu. Ocağın yanındaki saatti bu. Jo, ender bir zevksizlik sonucu Kedi Felix biçiminde bir saat almıştı. Kedinin sarkaç görevi yapan kuyruğu sallanırken gözleri de oynuyordu. Bence şimdiye kadar çevrilen her ucuz korku Sende bu saatten vardı.</p>

  <p class="p7">"Kim var orda?" diye seslendim. Mutfağa doğru bir adım attım. Mutfak holün gerisinde sanki yüzen loş bir yerdi. Durakladım. Ev, karanlıkta bir mağara gibi geliyordu. O ağlama sesi her yerden gelmiş olabilirdi. Kendi hayal gücümün kaynağından bile. "Burada biri mi var?"</p>

  <p class="p7">Cevap çıkmadı... Ama o sesi kafamda yarattığımı sanmıyordum.</p>

  <p class="p7">Eâer öyleyse yazarlara özgü Duraklama Devresi, dertlerimin en hafifi sayılırdı.</p>

  <p class="p7">Rafta, Elmore Leonard'ın solunda uzun uçlu bir el feneri vardı.</p>

  <p class="p7">Sekiz pil alan türden. Işığı biri yüzünüze tuttuğunda bir an körleşirdiniz. Feneri kaptım. Az kalsın elimden düşüyordu. Ancak o zaman ne kadar çok terlemiş, ne derece korkmuş olduğumu anladım. Kalbim hızla çarparken feneri kavradım. Korkutucu hıçkırıkların tekrar başlamasını bekler gibiydim. Hatta o kefenli şeyin biçimsiz kollarını kaldırarak karanlık oturma odasından uçar gibi çıkmasını da. Eski, yaşlı bir politikacı şansını yeniden denemek için mezarından çıkacaktı. "Dostlarım, 'Yeniden Dirilme' için oy verini O zaman kurtulursunuz."</p>

  <p class="p7">Feneri sıkı sıkı tutup yaktım. Parlak ışık dümdüz oturma odasına doğru uzandı. Yontulmamış taştan şöminenin yukarısındaki iri geyik kafası aydınlanırken hayvanın cam gözleri suyun altında yanan iki mum gibi pınldadı. Eski kamış ve bambudan yapılmış takımı gördüm. Eski kanepeyi. Dengede durması için tek ayağının altına bir şeyler sıkıştırdığımız lekeli yemek masasını. Ortalıkta hayalet falan yoktu. Ama yine de bunun kötü bir 'Luna Park' olduğuna karar verdim. Ölümsüz Cole Porter'ın dediklerini hatırladım: "Hepsinden vazgeçelim." Arabama döner dönmez yola çıkarsam gece yansı Derry'de olabilir, kendi yatağımda uyurdum.</p>

  <p class="p7">Holün lambasını söndürdüm. Şimdi sadece el fenerinin ışığı karanlıkta bir çizgi çiziyordu. O zevksiz kedi saatin tıkırtısını dinledim. Herhalde onu Bili kurmuştu. Kulağıma buzdolabının o tanıdık uğultusu geldi. Bu sesleri dinlerken duymayı hiç beklemediğimi anladım. Ağlamaya gelince...</p>

  <p class="p7">Bir çocuk ağlamış mıydı? Gerçekten?</p>

  <p class="p7">Evet. Ya ağlıyordu ya da başka bir şeydi. Sesin ne olduğunu Tanrı bilirdi. Önemli olan şuydu: Buraya gelmek, kafasına yaramazlık etmeyi öğretmiş bir adam için çok tehlikeli bir fikir ve ahmakça bir davranıştı. Holde ışığı yakmadan öyle duruyordum. Ortalığı sadece fenerin ve arka verandadaki lambanın pencerelerden giren ışığı aydınlatıyordu. O anda gerçek olduğunu bildiğim şeylerle hayal ürünü olduğuna inandıklarım arasındaki çizginin kaybolmuş olduğunu anladım.</p>

  <p class="p7">Evden çıktım. Kapının kilitli olup olmadığını kontrol ettim ve el fenerini bir sarkaç gibi sağa sola sallayarak yokuştan çıktım. Mutfaktaki o Deli Kedi Feiix'in kuyruğu gibi. Yoldan kuzeye doğru çıkarken aklıma Bili Dean için bir masal uydurmam gerektiği geldi. "Eh, Bili oraya gittim ve kapıları kilitli evimde bir çocuğun ağladığını duydum. Bu beni o kadar korkuttu ki, bir anda adam biçimi zencefilli çöreğe dönüşüp koşa koşa Derry'ye kaçtım. Aldığım el fenerini sana geri yollayacağım. Onu raftaki kitapların yanına koy, olur mu?" Asla bu hikâyeyi anlatamazdım. Çünkü bu etrafa yayılacak ve herkes, "Hiç şaşırmadık," diyecekti. "Galiba bunun nedeni o kadar çok kitap yazması. Öyle bir çalışma insanın beynini yumuşatır. Kesinlikle. Adam şimdi kendi gölgesinden korkuyor. Bu bir tür iş kazası."</p>

  <p class="p7">Yaşamım boyunca oraya bir daha dönmesem bile TR'dekilerin hakkımda öyle düşünmelerini istemiyordum. Neredeyse aşağılayan bir tavırla, "İşte çok fazla düşünürsen böyle olur," tavrı hoşuma gitmeyecekti. Çok kimse hayal gücü sayesinde geçinen insanlar hakkında böyle düşünüyordu.</p>

  <p class="p7">Bill'e hastalandığımı söyleyecektim. Bir açıdan bu doğruydu. Ama hayır... Ona başka birinin hastalandığını söylemem daha doğru olacaktı... Derry'deki arkadaşlarımdan biri... Belki de bir hanım arkadaş. "Bili, şu hanım arkadaşım hastalandı. Onun için..."</p>

  <p class="p7">Birdenbire durakladım. Işık arabamın önünü aydınlatıyordu. Karanlıkta korudaki o pek çok sesi fark etmeden bir buçuk kilometre kadar yürümüştüm. "Geyikler gece uykusuna yatıyor," diye aldırmamıştım. O kefenli şeyin (ya da ağlayan bir çocuk hayaletinin) beni izleyip izlemedi ğ ini anlamak için dönüp arkama da bakmam ı ş tı m. Bir hikâye karalamava, onu süslemeye dalmıştım. Bunu kâğıt üzerinde değil de, içinde tasarlamış ve yine bildiğim o yöntemlerden yararlanarak. İşe öylesine dalmıştım ki, korkmayı unutmuştum. Kalp atışla normalleşmişti artık. Cildimi kaplayan ter kuruyordu. Sivrisinekler kulağıma doğru vızıldamaktan vazgeçmişlerdi. Orada öylece dururken aklıma bir şey geldi. Sanki kafam bana bazı temel gerçekleri hatırlatmak için sakinleşmemi sabırla beklemişti.</p>

  <p class="p7">Borular. Bill'e eski boruların değiştirilmesi için izin vermiştim. Tesisatçı da çok yakın bir zamanda bunu yapmıştı.</p>

  <p class="p7">Fenerin ışığını Chevrolet'ınin panjurunda dolaştırarak, "Borularda hava vardı," dedim. "Duyduğum ses buydu."</p>

  <p class="p7">Kafamın derinliklerinde birinin bunun olayı mantıklı gösterebilmek için uydurulmuş bir yalan olduğunu söylemesini bekledim. Ama öyle olmadı... Galiba kafamın bu yanı da bu düşüncenin doğru olabileceğini anlamıştı. İçinde hava olan borulardan insanların konuşmalarına, köpek havlamalarına ve çocukların ağlamalarına benzeyen türlü sesler çıkar. Belki de tesisatçı borulardaki havayı boşaltmıştı. O ses de başka yerden geliyordu... Ya da adam bu konuda bir şey yapmamıştı. Şimdi soru şuydu: Arabama atlayarak karayoluna çıkmak için üç yüz metre geri geri gidecek ve sonra da Derry'ye dönecek miydim? Sırf on saniye (belki de sadece beş saniye) kadar duyduğum bir ses yüzünden hem de. Üstelik heyecanlı ve sinirli olduğum bir anda.</p>

  <p class="p7">Cevabın, "Hayır," olduğuna karar verdim. Belki geri dönmeme sadece bir tek garip şey yetecekti. Herhalde Mezardan Hikâyeler'öeki karakterlerden biri gibi saçma sapan bir şeyler haykırarak. Ama holdeyken duyduğum ses yeterli değildi. Sara Laughs'da kalmamın çok önemli olduğu bir sırada hem de.</p>

  <p class="p7">Kendimi bildim bileli kafamın içinde bazı sesler duyarım. Bu bir yazar için gerekli özelliklerin bir parçası mı, bilmiyorum. Bunu başka bir yazara hiçbir zaman sormadım. Daha doğrusu gerek duymadım. Çünkü bütün o seslerin benim başka bir tarafım olduğunu biliyorum. Ama yine de benim için gerçek olmayan bu seslerin, bazen başkaları için gerçek olduğunu düşünüyorum. Ve hiçbiri benim için Jo'nun sesinden daha gerçek... ya da daha tanıdık değil. Şimdi o sesi duyuyordum. Meraklı, şefkatle karışık alaylı... ve takdir doluydu.</p>

  <p class="p7">"Savaşacak mısın, Mike?"</p>

  <p class="p7">Orada karanlıkta durarak, "Evet," diye cevap verdim. Fenerin ışığı krom aksamı pırıldatıyordu. "Öyle sanıyorum, bebek."</p>

  <p class="p7">"O halde... her şey yolunda, değil mi?"</p>

  <p class="p7">Evet, öyleydi. Arabama girerek motoru çalıştırdım ve yoldan ağır ağır indim. Bahçe yoluna ulaşınca oraya saptım.</p>

  <p class="p7">Eve ikinci defa girdiğim zaman o ağlamaya benzeyen sesi duymadım. Alt katta yavaş yavaş dolaştım. Bulabildiğim her lambayı yakıncaya kadar feneri elimden bırakmadım. Gölün kuzey ucunda hâlâ teknelerle dolaşanlar vardıysa bizim eski Sara'ya bakarken herhalde onlara Spielberg'e özgü acayip bir uçan daire yukarılarında duruyor gibi geliyordur.</p>

  <p class="p7">Bence evler kendi zaman akımlarında yaşıyorlar. Bu sahiplerinin içinde yüzdüklerinden daha farklı. Ve daha yavaş. Bir evde, özellikle eski bir evde geçmiş daha yakındır. Benim yaşamımda Johanna öleli dört yıl olmuştu. Ama Sara için o daha yakındı. İçeri girip bütün ışıkları yaktıktan ve el fenerini yerine koyduktan sonra eve gelmekten ne kadar korktuğumu iyice anladım. Johanna'nın yarıda kesilen yaşamıyla ilgili ayrıntıları gördüğüm zaman acımın yeniden canlanacağından korkuyordum. Jo'nun geceliğiyle uzanmaktan hoşlandığı, kitap okuyarak erik yediği kanepenin yanındaki masaya bırakılmış ve bir sayfası kıvrılarak işaretlenmiş bir kitap... Kilerin rafında duran ve içinde yulaf olan karton kutu. Karım kahvaltıda ondan başka bir şey istemezdi. Güney bölümünde banyonun kapısına asılmış eski yeşil bornozu. Bili Dean oradan 'yeni bölüm' diye söz ediyordu ama bu kısım biz daha Sara Laughs'ı görmeden önce yapılmıştı.</p>

  <p class="p7">Brenda Meserve o izleri silerek iyi bir iş yapmıştı. İnsanca bir iş. Ama hepsini ortadan kaldıramamıştı. Jo'nun Sayers'ın Peter Wimsey'nin maceralarıyla ilgili ciltli serisi oturma odasındaki kitaplığın ortasında hâlâ o şeref yerindeydi. Karım şöminenin yukarısındaki geyik kafasına Bunter adını takmıştı, yani Peter Wimsey'nin uşağının adını. Bir keresinde de geyiğin kıllı boynuna bir çıngırak asmıştı. (Bu hiç de nter'a yakışır bir süs değildi.) Kırmızı kurdeleye bağlı çıngırak hâlâ oradaydı. Herhalde Bayan Meserve bu çıngırağa hayretle bakmış, onu indirip indirmemesi gerektiğini düşünmüştü. Tabii Jo'yla kanepede seviştiğimiz'</p>

  <p class="p7"><a id="a4"></a><span class="t9">1</span><span class="t8">&nbsp;</span><span class="t8">0~</span></p>

  <p class="p7">(evet, çoğu kez orada otururken dayanamıyorduk.) ve bu olaydan 'Bunter'in zilini çalmak' diye söz ettiğimizi bilmiyordu. Brenda Meserve elinden geleni yapmıştı. Ama her iyi evlilik gizli bir ülkedir. Toplumun haritasındaki gerekli beyaz bir boşluk. Başkalarının burayı bilmemesi orayı sizin yapar.</p>

  <p class="p7">Ortalıkta dolaşarak eşyalara dokundum, onlara baktım. Hepsini yeniden görüyordum. Bir süre sonra televizyonun önündeki kamış iskemlelerden birine çöktüm. Yastık, altımda hırıltıya benzeyen bir ses çıkardı. Jo'nun, "Özür dile, Michael," dediğini duyar gibi oldum.</p>

  <p class="p7">Ellerimi avuçlarıma gömerek ağladım. Galiba bu benim son yas tutuşum oldum. Ama duruma dayanmamı kolaylaştırmadı. Durmazsam içimde bir şeyin kırılacağını düşününceye kadar ağladım, ağladım. Sonunda kendimi topladığım zaman yüzüm sırılsıklamdı. Hıçkırık tutmuştu beni. Hayatımda kendimi hiç bu kadar yorgun hissetmediğimi düşündüm. Bütün kaslarım gerilmişti. Bunun bir nedeni epeyce yürümüş olmamdı. Ama asıl neden buraya gelmemin sebep olduğu gerilim ve stresti. Savaşmaya karar vermem. Hayaletlere özgü ağlama sesi durumu daha kötüleştirmişti. O olay şimdi bana çok uzaklarda kalmış gibi geliyorsa da beni etkilemişti.</p>

  <p class="p7">Mutfaktaki muslukta yüzümü yıkayıp tıKarımış burnumu temizledim. Gözyaşlarımı ellerimin ayalarıyla kuruladım. Sonra bavullarımı kuzey bölümündeki misafir yatak odasına taşıdım. Son defa Jo'yla uyuduğum güney bölümündeki büyük yatak odasında yatmak niyetinde değildim.</p>

  <p class="p7">Brenda Meserve de bu odayı seçeceğimi tahmin etmişti. Şifonyerin üzerinde taze kır çiçeklerinden oluşan bir demet ve kart vardı: GERİ GELDİĞİNİZE SEVİNDİM.</p>

  <p class="p7">HOŞGELDİNİZ, BAY NOONAN. Eğer duygusal açıdan bitkin düşmemiş olsaydım Bayan Meserve'nin küçük, harflerden oluşan yazısını gördüğümde tekrar bir ağlama krizi geçirebilirdim. Yüzümü çiçeklere gömerek derin derin soluk aldım. Kokuları güzeldi. Sonra giysilerimi çıkararak düştükleri yerde bıraktım. Yataktaki örtüyü açtım. Tertemiz çarşaflar, tertemiz yastık kılıfları. Ve o bizim eski Noonan, çarşafların arasına süzülerek başını yastık kılıflarına dayadı.</p>

  <p class="p7">Orada öyle yattım. Başucumdaki lambayı söndürmemiştim. Tavandaki gölgelere bakıyordum. Bu yerde ve bu yatakta olduğuma adeta inanamıyordum. Kefenlere sarılı bir yaratık beni karşılamamıştı... Ama onun beni rüyalarımda yakalama ihtimali olduğundan emindim.</p>

  <p class="p7">Bazen uyumakla uyanmak arasında bir geçiş dönemi vardır. Hiç olmazsa benim için. Ama bu gece öyle olmadı. Farkına varmadan dalıp gittim. Ve ertesi sabah uyandığımda güneş ışınları pencereden giriyor, başucumdaki lamba hâlâ yanıyordu. Rüya görüp görmediğimi hatırlamıyordum. Sadece gece bir an uyandığımı ve uzaklarda, bir çıngırağın hafifçe çaldığını duyduğumu anımsıyordum.</p>

  <p class="p7"><a id="a5"></a>&nbsp;</p>
</body>
</html>
