<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON BEŞİNCİ BÖLÜM</title>
</head>

<body>
  <h1 class="h11">ON BEŞİNCİ BÖLÜM</h1>

  <p class="p7">"Kayıt için adınızı açıklayın."</p>

  <p class="p7">"Michael Noonan."</p>

  <p class="p7">"Adresiniz?"</p>

  <p class="p7">"Daima oturduğum yer Derry'de Benton Sokağı, No. 15. TR'90'da, Dark Score gölünün kıyısında da bir evim var. Posta adresi 832 numaralı kutu. Ev ise karayoluna açılan 42 numaralı yoldu.</p>

  <p class="p7">Kyra Devore'un ad litem vâsisi Elmer Durgun tombul elini suratına doğru salladı. Ya kendini rahatsız eden bir böceği kovmak ya da bana bu kadarının yeterli olduğunu söylemek için. Ben de aynı fikirdeydim. Kendimi Bizim Kent oyunundaki küçük kız gibi hissediyordum. Küçük çocuk adresini, "Graver's Corner, New Hampshire, Amerika, Kuzey Yarım Küresi, Dünya, Güneş Sistemi, Samanyolu Galaksisi, Tanrı'nın Beyni," diye veriyordu. Aslında oldukça sinirliydim. Kırk yaşına gelmiş olsam da mahkeme işlemleri konusuhda hâlâ bakirdim. Castle Rock'ta Durgin, Peters ve Jarrette'in Bridge Sokağındaki bürosundaydık, ama bu yine de hukuki bir işlem sayılırdı.</p>

  <p class="p7">Bu eğlencelerin söylenebilecek tek bir garip ayrıntısı vardı. Steno o hesap makinelerine benzeyen saplı, tuşlu makinelerden kullanmıyordu. Seçtiği 'Stonemask' yüzünün alt yarısını kaplıyordu. Bunları daha önce de görmüştüm, ama eski siyahbeyaz ceket filmlerinde. Şu Dan Duryea ya da John Payne'in her zaman Buick'lerle dolaştıkları ve sert tavırlarla Camel içtikleri filmlerde. Odanın köşesine bakarak dünyanın en yaşlı savaş uçağı pilotunu görmek zaten oldukça tuhaftı. Ancak, söylediğiniz her sözün boğuk ve tekdüze bir sesle tekrarlanması daha da garipti.</p>

  <p class="p7">"Teşekkür ederim, Bay Noonan. Karım bütün kitaplarınızı okudu. Sizin en sevdiği yazar olduğunuzu söylüyor. Bunun da kaydedilmesini istedim." Durgin göbeğini titreterek güldü. Şişman bir adam olduğu için bu çok normaldi.</p>

  <p class="p7">Şişmanların çoğundan hoşlanırım. Belleri kalındır, ama çok neşeli ve cömerttirler. Ama benim Kötü Küçük Şişman İnsanlar diye düşündüğüm bir alt grup da vardır. Mümkünse KKŞİ'lerle zıtlaşmamalıdır. Ellerine yarım bir bahane ve dörtte bir fırsat geçti mi evinizi yakar, köpeğinize saldırırlar. Pek azının boyu bir elli beşten uzundur. (Durgin'in boyu da bu kadardı sanırım.) Çoğunun boyu bir buçuk metreden de kısadır. Sık sık gülerler. Ama bu gülüş gözlerine yansımaz. Kötü Küçük Şişman insanlar bütün dünyadan nefret ederler. Özellikle başlarını eğerek aşağıya baktıkları zaman hâlâ ayaklarını görebilen kimselerden. Bu gruba ben de dahildim.</p>

  <p class="p7">"Lütfen karınıza benim adıma teşekkür edin, Bay Durgin. Sizin de romanlarımı okumaya başlamanız için kitaplarımdan birini önerebileceğimden eminim."</p>

  <p class="p7">Durgin güldü. Hukuk fakültesinden on yedi dakika önce mezun olmuş gibi gözüken genç ve güzel yardımcısı da. Solumdaki Romeo Bissonette de güldü. Ama köşede dünyanın en yaşlı F111 pilotu Stonemask'a mırıldanmayı sürdürdü.</p>

  <p class="p7">Durgin, "Romanınızın filminin geniş ekranda oynatılmasını bekleyeceğim," dedi. O an gözlerinde kötü bir pırıltı belirdi. Sanki kitaplarımdan hiçbirinin filme alınmadığını biliyordu. Sadece İkili Olmak televizyon için çekilmişti. Ama ratingi Milli Divan Yenileme Şampiyonluğu'nunkiyle hemen hemen eşitti. Bu küçük şişko yaratığın aklı sıra nezaketen söylediği sözlerin sona erdiğini umuyordum.</p>

  <p class="p7">Avukat, "Ben Kyra Devore'un ad litem vasisiyim," dedi. "Bunun ne anlama geldiğini biliyor musunuz, Bay Noonan?"</p>

  <p class="p7">"Bildiğimi sanıyorum."</p>

  <p class="p7">Durgin konuşmasını sürdürdü. "Beni Yargıç Rancourt seçti. Velayet konusunda dava açılırsa nelerin Kyra Devore'un lehine olacağına karar vermem için. Tabii bu mümkünse. İşte ad litem'ın anlamı bu. Tabii dava açılırsa Yargıç</p>

  <p class="p7">Rancourt'un karar verirken benim vardığım sonuçlara dayanması şart değil. Ama çoğu zaman böyle olur."</p>

  <p class="p7">Ellerini boş bir bloknotun üzerinde birbirlerine kenetleyerek bana baktı. Diğer taraftan güzel yardımcı defterine hızla bir şeyler karalıyordu. Belki de savaş pilotuna güvenmiyordu. Durgin'in yüzünde alkış bekliyormuş gibi bir ifade vardı.</p>

  <p class="p7">Ben, "Bu bir sorumuydu, Bay Durgin?" dedim. Romeo Bissonette büyük bir ustalıkla ayak bileğime hafif bir tekme indirdi. Bunun bir kaza olmadığını anlamak için ona bakmama hiç gerek yoktu.</p>

  <p class="p7">Durgin çok düzgün ve ıslak olan dudaklarını büzdü. Üzerlerine sanki saydam bir cila sürülmüştü. Parıldayan kabak kafasındaki yirmi dört kadar saç telini tarayarak düzgün kavisler oluşturmuştu. Avukat bana sabırla baktı. Sanki beni bakışlarıyla tartıyordu. Bütün bunların gerisinde bir Kötü Küçük Şişman İnsanın o amansız kötülüğü vardı. Evet, nazik konuşma sona ermişti. Bundan emindim.</p>

  <p class="p7">"Hayır, Bay Noonan, bu bir soru değildi. Böyle güzel bir sabah, güzel gölünüzden kalkıp gelmenizi sizden istememizin nedenini öğrenmeyi arzu edeceğinizi düşündük. Belki de yanıldım. Şimdi eğer..."</p>

  <p class="p7">Kapıya sertçe vuruldu ve içeriye dostumuz George Footman girdi. Bugün Cleveland kıyafetinin yerini haki bir şerif yardımcısı üniforması almıştı. Belinde kayışı ve tabancası vardı. Durgin'in yardımcısının mavi ipek bluzunun sardığı göğüslerine iyice baktıktan sonra ona bir dosyayla teyp verdi. Odadan çıkmadan önce bana çabucak bir göz attı. "Seni hatırlıyorum, ahbap," der gibi. "O ukala yazarsın sen. Hani şu randevuları ucuza mal olan köpek."</p>

  <p class="p7">Romeo Bissonette başını bana doğru eğdi. Ağzıyla kulağımın arasına elinin yanıyla köprü kurdu. "Devore'un kaseti."</p>

  <p class="p7">Anladığımı belirtmek için başımı salladım. Sonra tekrar Durgin'e döndüm.</p>

  <p class="p7">"Bay Noonan, siz Kyra Devore ve annesi Mary Devore'la karşılaştınız. Öyle değil mi?"</p>

  <p class="p7">Mattie'den Mary adını da nasıl çıkardı, diye düşündüm... Sonra durumu anladım. Beyaz şortla askılı üstü bildiğim gibi. Ki, küçükken Mary demeye çalışmıştı. Ve ancak Mattie diyebilmişti.</p>

  <p class="p7">"Bay Noonan, size engel mi oluyoruz?"</p>

  <p class="p7">Bissonette, "Alaya hiç gerek yok," dedi. "Öyle değil mi?" Sesi sakindi. Ama Durgin ona pis pis baktı. Yani, KKŞİ'ler diledikleri gibi dünyayı ele geçirdikleri zaman Bissonette de Gulag'a giden ilk yük trenine bindirilecekti.</p>

  <p class="p7">Durgin cevap veremeden, "Affedersiniz," dedim. "Bir iki saniye daldım."</p>

  <p class="p7">Avukat parlak dudaklarını gererek güldü. "Yeni bir roman için aklınıza bir şey mi geldi?" diye sordu. Spor ceketli bir bataklık kurbağasına benziyordu. Yaşlı jet pilotuna dönerek son sözleri silmesini söyledi. Sonra Kyra'yla Mattie hakkındaki sorusunu tekrarladı.</p>

  <p class="p7">"Evet, onlarla karşılaştım," dedim.</p>

  <p class="p7">"Bir kere mi, yoksa birkaç defa mı?"</p>

  <p class="p7">"Birkaç defa."</p>

  <p class="p7">"Kaç kere?"</p>

  <p class="p7">"İki defa."</p>

  <p class="p7">"Mary Devore'la telefonda da konuştunuz mu?"</p>

  <p class="p7">Bu sorular beni rahatsız etmeye başlayan bir yöne doğru gidiyordu.</p>

  <p class="p7">"Evet."</p>

  <p class="p7">"Kaç defa?" "Üç." Mattie'yle üçüncü defa bir gün önce konuşmuştum. Genç kadın bana ifade verdikten sonra kendisi ve John Storrow'la kent alanında piknik yapıp yapmayacağımı sormuştu. Tanrı'nın ve herkesin gözleri önünde, kentin tam orta yerinde yemek yiyecektik... Yanımızda da 'şaperon' olarak New York'lu bir avukat olacaktı. Bunun ne zararı vardı?</p>

  <p class="p7">Telefonda Kyra Devore'la konuştunuz mu?"</p>

  <p class="p7">Ne garip bir soruydu bu. Kimse beni buna hazırlamamıştı. Herhalde adamın soruyu sormasının nedeni de buydu.</p>

  <p class="p7">"Bay Noonan?"</p>

  <p class="p7">"Evet, onunla bir defa konuştum."</p>

  <p class="p7">"Bunun nasıl bir konuşma olduğunu açıklar mısınız?"</p>

  <p class="p7">"Şey..." Kuşkuyla Bissonette'e baktım. Ama o bana yardım edemedi. Onun da ne cevap verilmesi gerektiğini bilmediği anlaşılıyordu. "Mattie..."</p>

  <p class="p7">"Efendim?" Durgin mümkün olduğu kadar öne doğru eğildi. Pembe etinin çevrelediği gözlerinde dikkatli bir ifade vardı. "Mattie mi?"</p>

  <p class="p7">"Mattie Devore. Mary Devore."</p>

  <p class="p7">"Onu Mattie diye mi çağırıyorsunuz?"</p>

  <p class="p7">"Evet," dedim. Ve içimden, yatakta diye eklemek için çılgınca bir istek duydum. Yatakta onu 'ınattie' diye çağırıyorum. 'Aç, Mattie! Ah, Mattie! diye bağırıyorum. Sonra ekledim. "Kendisini tanıtırken bu adı söyledi. Onunla... "</p>

  <p class="p7">"Bu konuya da döneceğiz. Ama beni şimdi Kyra Devore'la telefonda yaptığınız konuşma ilgilendiriyor. Bu ne zaman oldu?"</p>

  <p class="p7">"Dün." "Dokuz Temmuz 1998."</p>

  <p class="p7">"Evet."</p>

  <p class="p7">'Telefon eden kimdi? Siz mi, o mu?"</p>

  <p class="p7">"Ma... Mary Devore." Kendi kendime, şimdi de, 'Sizi neden aradı?' diye soracak, dedim. Ben de, 'ınattie bir seks maratonu daha istiyordu,' diyeceğim. Daha önce biçimsiz cücelerin çıplak resimlerine bakarak çikolataya batırılmış çilek yiyeceğiz."</p>

  <p class="p7">"Kyra Devore sizinle neden konuştu?"</p>

  <p class="p7">"Konuşup konuşamayacağını sordu. Annesine, bana açıklamak istediği bir şey olduğunu söylediğini duydum."</p>

  <p class="p7">"Size söylemek istediği neydi?"</p>

  <p class="p7">"İlk defa köpük banyosu yaptığını söylemek istiyormuş."</p>

  <p class="p7">"Kyra o sırada öksürdüğünü de söyledi mi?"</p>

  <p class="p7">Cevap vermeyerek adama baktım. O anda insanların avukatlardan neden nefret ettiklerini anladım. Özellikle işlerinde usta olanlar tarafından sorguya çekildiklerinde.</p>

  <p class="p7">"Bu soruyu tekrarlamamı ister misiniz, Bay Noonan?"</p>

  <p class="p7">"Hayır," dedim. Bir yandan da bu olayı nereden öğrendiğini düşünüyordum. Bu alçaklar Mattie'nin telefonunu mu dinliyorlar. Benimkini? İkisini birden mi? İlk defa o zaman insanın yarım milyar doları olmasının ne anlama geldiğini kavrar gibi oldum. Bu kadar çok parası olan biri sürüyle telefonu dinletebilirdi. "Kyra annesinin köpükleri yüzüne sıçrattığını ve o yüzden öksürdüğünü söyledi... "</p>

  <p class="p7">"Teşekkür ederim, Bay Noonan. Şimdi..."</p>

  <p class="p7">Bissonette, "İzin verin de cümlesini tamamlasın," diye atıldı. Onun, bu görüşmeye tahmin ettiğinden daha fazla karıştığını anladım. Uykusu varmış gibi gözüken bir adamdı. Suratı, o kısa bacaklı, insana güvenen, üzgün halli tazılara benziyordu. "Burası mahkeme salonu değil. Siz de bir tanığı sorguya çekmiyorsunuz."</p>

  <p class="p7">"Ben o küçük kızın iyiliğini düşünüyorum!" Durgin hem ukalaca ve hem de alçakgönüllü bir tavırla konuşmuştu. İki durum birbirine hiç uymuyordu. Bu, haşlanmış mısırın üzerine çikolata sosu dökmeye benziyordu. "Bu çok ciddiye aldığım bir sorumluluk. Sizi sıkıştırıyormuş gibi davrandıysam czür dilerim, Bay Noonan."</p>

  <p class="p7">Özrünü kabul ettiğimi belirtmek zahmetine girmedim. Bu ikimizi de sahtekâr durumuna düşürürdü. "Ben şunu söylemek istiyordum. Ki bu olayı anlatırken gülüyordu. 'Annemle köpük savaşı yaptık,' dedi. Annesi tekrar telefonu aldığı zaman onun güldüğünü duydum."</p>

  <p class="p7">Durgin ben konuşurken Footman'ın getirdiği dosyayı açmış, sayfaları hızla çeviriyordu. Sanki söylediklerimi hiç duymuyormuş gibi bir tavır takınmıştı. "Annesi... yani Mattie diye çağırdığınız kimse."</p>

  <p class="p7">"Evet, Mattie diye çağırdığım kimse. Ama... onunla yaptığımız özel telefon konuşmasını nereden öğrendiniz."</p>

  <p class="p7">"Bu sizin üzerinize vazife değil, Bay Noonan." Durgin bir tek sayfayı alarak dosyayı kapattı. Kâğıdı, röntgen filmini inceleyen bir doktor edasıyla havaya kaldırdı. Kâğıt sık aralıklı satırlarla yazılmış yazılarla doluydu. "Şimdi Mary ve Kyra Devore'la ilk karşılaşmanıza dönelim. Bu Dört Temmuz'da oldu, değil mi?"</p>

  <p class="p7">"Evet."</p>

  <p class="p7">Durgin başını sallıyordu. "Dördün sabahı. Önce Kyra Devore'la karşılaştınız."</p>

  <p class="p7">"Evet."</p>

  <p class="p7">"Önce onunla karşılaştınız, çünkü annesi o sırada yanında değildi. Öyle değil mi?" "Bu sorunuzu kötü bir biçimde kurdunuz, Bay Durgin. Ama galiba cevabım, evet."</p>

  <p class="p7">Durgin, "Gramerimi, romanları 'En Çok Satan Kitaplar' listesine geçen biri düzelttiği için gururlanıyorum," diyerek gülümsedi. Tebes umden Gulag'a ilk giden yük treninde Bissonette'in yanında oturmama çok sevineceği anlaşılıyordu. "Şimdi bize bu karşılaşmadan söz diri Önce Kyra Devore'la karşılaştınız. Sonra da Mary Devore'la. Ya da bu daha hoşunuza gidiyorsa, 'Vlattie'yle."</p>

  <p class="p7">Hikâyeyi anlattım. Sözlerim sona erdiğinde Durgin teybi önüne Koydu. Tombul parmaklarının tırnakları da dudakları kadar parlaktı. "Bay Noonan, Kyra'yı çiğneyebilirdiniz. Öyle değil mi?" "Ne münasebet! Otuz beş mille gidiyordum. Dükkânın önünde hız smırı budur. Çocuğu, durmak için zaman bulabilecek kadar uzaktan gördüm."</p>

  <p class="p7">"Ama ya diğer yönden gelseydiniz? Güneye değil de kuzeye doğru gidiyor olsaydınız? Çocuğu görecek kadar zaman bulabilir miydiniz?"</p>

  <p class="p7">Aslında bu bütün sorularından daha adilceydi. Diğer yönden gelen biri tepki göstermek için fazla zaman bulamazdı. Ama...</p>

  <p class="p7">"Evet," dedim.</p>

  <p class="p7">Durgin kaşlarını kaldırdı. "Bundan emin misiniz?"</p>

  <p class="p7">"Evet, Bay Durgin. Tabii daha hızlı fren yapmam gerekirdi ama... "</p>

  <p class="p7">"Otuz beş mille giderken?"</p>

  <p class="p7">"Evet. Otuz beş mille giderken. Size hız sınırını söyledim..."</p>

  <p class="p7">"Evet, 68 numaralı karayolunun o bölümünde hız sınırının otuz beş mil olduğunu söylediniz. Evet, öyle. Sizce yolun o bölümünde çoğunluk bu kurala uyuyor mu?"</p>

  <p class="p7">"1993 yılından beri TR'de fazla kalmadım. Onun için de..." "Haydi, Bay Noonan! Bu sizin kitaplarınızdaki bir sahne değil. Siz sadece sorulara cevap verin. Yoksa bütün sabahı burada geçireceğiz."</p>

  <p class="p7">"Ben elimden geleni yapıyorum, Bay Durgin."</p>

  <p class="p7">Avukat sabrı zorlanan bir adam tavrıyla içini çekti. "Dark Score gölünün kıyısındaki evde bin dokuz yüz seksenlerden beri oturuyorsunuz, değil mi? Lakewiew Market'in, Dick Brooks'un Büyük Garajı'nın ve postanenin bulunduğu bölgelerde hız sınırı o zamandan beri değişmedi, öyle değil mi?"</p>

  <p class="p7">"Hayır, değişmedi," diye itiraf ettim.</p>

  <p class="p7">"Öyleyse tekrar soruma dönüyorum. Sizce o yoldan geçenlerin çoğu saatte otuz beş mil hız sınırına uyuyorlar mı?"</p>

  <p class="p7">"Çoğu konusunda bir şey söyleyemem. Çünkü bir trafik araştırrr.ası yapmadım. Ama galiba bazıları buna uymuyorlar."</p>

  <p class="p7">"Castle İlçesi Şerif Yardımcısı Footman'ın TR'90'da trafik cezalarının en çok nerede kesildiği konusunda tanıklık etmesini ister misiniz?"</p>

  <p class="p7">Dürüstçe, "Hayır," dedim.</p>

  <p class="p7">"Önce Kyra Devore. sonra da Mary Devore'la konuşurken yoldan başka taşıtlar geçti mi?"</p>

  <p class="p7">"Evet."</p>

  <p class="p7">"Kaç taşıt?"</p>

  <p class="p7">"Kesin olarak bilmiyorum. İki sanırım."</p>

  <p class="p7">"Üç olabilir mi?"</p>

  <p class="p7">"Belki."</p>

  <p class="p7">"Beş?"</p>

  <p class="p7">"Hayır. O kadar çok olduğunu sanmıyorum."</p>

  <p class="p7">"Ama bunu kesin olarak bilmiyorsunuz, öyle değil mi?"</p>

  <p class="p7">"Evet."</p>

  <p class="p7">"Kyra Devore çok korktuğu için mi?"</p>

  <p class="p7">"Aslında o yaşta bir çocuğa göre..."</p>

  <p class="p7">"Sizin yanınızda ağladı mı?"</p>

  <p class="p7">"Şey... Evet."</p>

  <p class="p7">"Onu annesi mi ağlattı?"</p>

  <p class="p7">"Bu haksız bir soru."</p>

  <p class="p7">"Sizce üç yaşındaki bir çocuğun, bayram sabahı kalabalık bir karayolunun ortasından yürümesine izin vermek haksız bir şey değil mi? Yoksa bunun kadar haksızca sayılmaz mı?"</p>

  <p class="p7">Bissonette uysalca, "Yeter," dedi. Av köpeğininkini andıran suratında endişe vardı.</p>

  <p class="p7">Durgin, "Sorumu geri alıyorum," dedi.</p>

  <p class="p7">"Hangisini?" diye sordum.</p>

  <p class="p7">Bana yorgun yorgun baktı. "Senin gibi salaklarla arada bir karşılaşıyorum," der gibiydi. "Bu davranışlara alışığım." Sonra yine sordu. "Çocuğu alıp güvenli bir yere taşıdıktan sonra, Devore'lardan ayrılıncaya kadar yoldan kaç taşıt geçti?"</p>

  <p class="p7">Güvenli bir yere taşımak' sözleri hiç hoşuma gitmedi. Ben cevabımı tasarlarken yaşlı adam Stonemask'a bu soruyu mırıldanıyordu. Aslında bunu ben yapmıştım ve bir iki sözle savuşturulacak bir şey değildi.</p>

  <p class="p7">"Size bunu kesin olarak bilmediğimi söyledim."</p>

  <p class="p7">"Bir 'tahmin saptama' yapın."</p>

  <p class="p7"><a id="a8"></a>Tahmin saptama. Son zamanlarda uydurulan bu sözden hiçbir zaman hoşlanmayacaktım. Paul Harvey'e yakışacak bir laftı bu. "Üç olabilir."</p>

  <p class="p7">"Buna Mary Devore'un taşıtı da dahil tabii. O..." Dosyadan aldığı kâğıda baktı. "...1982 model bir Jeep Scout muydu?"</p>

  <p class="p7">Ki'nin, "Mattie hızlı gider," dediğini hatırladım. Durgin'in şimdi hangi yöne gittiğini biliyordum. Ve bu konuda yapabileceğim hiçbir şey yoktu.</p>

  <p class="p7">"Evet, taşıttaki oydu. Ve bir Scout'taydı. Aracın hangi yılın modeli olduğunu bilmiyorum."</p>

  <p class="p7">"Kadın o hız sınırından daha yavaş mı sürüyordu arabayı? Yoksa hız sınırında veya daha süratli miydi? Yani siz kucağınızda Kyra'yla dururken önünüzden geçtiği zaman?"</p>

  <p class="p7">Genç kadın en aşağı elli mille sürüyordu arabayı. Ama Durgin'e, "Bu konuda kesin bir şey söyleyemem," dedim. Adam biraz düşünmemi istedi. "Celladın ipe attığı düğümü bilmediğinizden eminim, Bay Noonan," diyordu sanki. "Ama denerseniz öyle bir düğüm yapabileceğinizden eminim." Ben de mümkün olduğu kadar nezaketle bu isteğini reddettim.</p>

  <p class="p7">Avukat tekrar kâğıdı aldı. "Bay Noonan, iki tanığın Bayan Devore'un sizin önünüzden geçtiği sırada taşıtı otuz beş milden daha hızlı sürdüğünü iddia ettiklerini öğrenmek sizi şaşırtır mı? Dick'in Büyük Garajı'nın sahibi Richard Brooks, Junior ve emekli marangoz Royce Merrill'den söz ediyorum."</p>

  <p class="p7">"Söyledikleriniz çok gülünç! Eğer dediğiniz hızla gelseydi, fren yaptığı zaman kayar ve jip de hendeğe tepetaklak yuvarlanırdı!"</p>

  <p class="p7">"Şerif Yardımcısı Footman kayma izlerini ölçtü. Bundan da taşıtın saatte en aşağı elli mille geldiği anlaşılıyor." Durgin soru sormuyor, ama bana adeta muzipçe bakıyordu. Sanki beni biraz daha çırpınmaya ve bu pis bataklığa biraz daha çekmeye davet ediyordu. Sesimi çıkarmadım. Durgin şişman ellerini kavuşturarak bana doğru eğildi. Yüzündeki o muzip ifade kaybolmuştu.</p>

  <p class="p7">"Bay Noonan, Kyra Devore'u yolun kenarına taşıyıp kurtarmasaydınız, öz annesi onu çiğnemez miydi?"</p>

  <p class="p7">Bu gerçekten tehlikeli bir soruydu. Ne cevap verecektim? Bissonette'in bana yardımcı olmak için işaret ettiği yoktu. Daha çok avukatın güzel yardımcısıyla göz göze gelmeye çalışıyordu. Mattie'nin Bartleby'le birlikte okuduğu Richard North Patferson'un Sessiz Tanık adlı kitabını düşündüm. Grisham'ın tersine Patterson'un avukatları hemen her zaman ne yaptıklarını biliyorlardı. "İtiraz ediyorum, sayın yargıç. Tanıktan tahmin yürütmesi isteniyor."</p>

  <p class="p7">Omzumu silktim. "Üzgünüm sayın avukat. Kristal küremi evde bıraktım."</p>

  <p class="p7">Durgin'in gözlerinde yine o pis pırıltı belirdi. "Bay Noonan, şundan emin olmalısınız. Sorulara burada cevap vermezseniz sizi Malibu ya da Fire Island'dan geri çağırabiliriz. Ya da bundan sonraki eserinizi nerede yazacaksanız oradan.</p>

  <p class="p7">Yine omzumu silktim. "İyi ya?... Gerekiyorsa onu da yaparım. Size o anda yalnızca çocukla ilgilendiğimi söyledim. Annesinin hangi hızla gittiği ya da Royce Merrill'in gözlerinin iyi görüp görmediği konusunda hiçbir fikrim yok. Şerif Yardımcısı Footman'ın kayma izlerini doğru ölçüp ölçmediğini de bilmiyorum. O yolda sürüyle lastik izi var, bundan emin olabilirsiniz. Ama diyelim ki, Bayan Devore elliyle gidiyordu. Hatta elli beşle. Genç kadın yirmi bir yaşında, Bay Durgin. Ve insan yirmi bir yaşındayken araba sürme yeteneği doruk noktasına erişir. Herhalde Bayan Devore da kızına yaklaşırken direksiyon kırardı. Hem de kolaylıkla."</p>

  <p class="p7">"Bu kadarı yeter sanırım."</p>

  <p class="p7">"Neden? İstediğinizi elde edemediğiniz için mi? Bissonette yine bileğimi tekmeledi ama aldırmadım. "Kyra'nın tarafındansanız neden büyükbabasını kolluyorsunuz?"</p>

  <p class="p7">Durgin'in dudaklarında öfkeli bir tebessüm uçuştu. Yani adam, "Tamam, uyanık," diyordu. "Madem oyun oynamak istiyorsun?" Teybi iyice kendine doğru çekti. "Madem Kyra'nın büyükbabasından, yani Palm ing'ten Bay Maxwell Devore'dan söz ettiniz, öyleyse onun hakkında biraz konuşalım. Olur mu?"</p>

  <p class="p7">"Bu sizin gösteriniz."</p>

  <p class="p7">"Maxwell Devore'la hiç konuştunuz mu?"</p>

  <p class="p7">"Evet."</p>

  <p class="p7">"Yüz yüze mi, yoksa telefonda mı?"</p>

  <p class="p7">"Telefonda." Adamın rehberde olmayan numaramı bulduğunu söyleyecektim ama sonra aklıma Mattie'nin de aynı şeyi yaptığı geldi. Bu konuda dilimi tutmaya karar verdim.</p>

  <p class="p7">"Bu ne zaman oldu?"</p>

  <p class="p7">"Geçen cumartesi gecesi. Dört Temmuz'da. Havai fişek gösterisini seyrederken o beni aradı."</p>

  <p class="p7">"Konuşmanızın konusu o sabahki küçük macera mıydı?" Durgin elini cebine sokarak bir kaset çıkardı. Bunu yaparken tavırlan biraz abartılıydı. O anda seyircilere bir ipek mendilin iki tarafını gösteren bir illüzyoriıste benziyordu. Adam b)of yapıyordu. Bundan emin olamazdım... Ama şimdi emindim. Devore'un konuşmamızı kaydettiği kesindi. Hatlardaki o mırıltıyı andıran ses fazla yüksekti. Adamla konuşurken bile kafamın bir yeri bunu fark etmişti. Durgin'in şimdi teybe taktığı kasette de her şey vardı... Ama yine de bir blöftü bu.</p>

  <p class="p7">"Hatırlamıyorum..." dedim.</p>

  <p class="p7">Durgin, teybin saydam kapağını kapatacakken eli havada dondu kaldı. Avukat bana kulaklarına inanamıyormuş gibi baktı. Ama gözlerinde başka bir şey, sanki hayretle karışık bir öfke vardı.</p>

  <p class="p7">"Hatırlamıyor musunuz? Haydi, Bay Noonan. Yazarların konuşmalan hatırlayabilmek için kendi kendilerini eğittiklerinden eminim. Ve bu konuşmayı daha bir hafta önce yaptınız. Şimdi bana ne hakkında konuştuğunu söyleyin."</p>

  <p class="p7">İfadesiz bir sesle, "Açıkçası bunu bilemiyorum," diye cevap verdim.</p>

  <p class="p7">Durgin az kaldı paniğe kapılacaktı. Sonra yüzündeki ifade kayboldu. Avukat tırnağı cilalı parmağını Sa., Ç., Ge yazılı düğmelerin üzerinde dolaştırdı. Sonra, "Bay Devore konuşmaya nasıl başladı?" diye sordu.</p>

  <p class="p7">Uysalca, '"Alo" diye," dedim. Stonemask'ın içinden kısa, boğuk bir ses yükseldi. Yaşlı adam ya öksürerek boğazını temizliyor ya da gülmemeye çalışıyordu.</p>

  <p class="p7">Durgin'in yanaklan pençe pençe kızardı. "Alo'dan sonra? Ne oldu o zaman?"</p>

  <p class="p7">"Hatırlamıyorum."</p>

  <p class="p7">"Size o sabah sordu mu?"</p>

  <p class="p7">"Hatırlamıyorum."</p>

  <p class="p7">"Ona Mary Devore'la kızının beraber olduğunu söylemediniz mi, Bay Noonan? Birlikte çiçek topladıklarını? Dört Temmuz'da bütün kentte konuşulan olayı sorduğu zaman bu endişeli büyükbabaya böyle söylemediniz mi?"</p>

  <p class="p7">Bissonette, "Oh oh oh," diyerek bir elini masanın yukarısına doğru uzatırken diğer elinin parmaklarını avucuna dokundurarak hakemin "Mola* işaretini yaptı. T işaretini.</p>

  <p class="p7">Durgin ona baktı. Şimdi yanaklarındaki kırmızılık daha da artmıştı. Dudakları gerilmiş, çoğuna kron geçirilmiş küçük dişleri ortaya çıkmıştı. 'Siz ne istiyorsunuz?" Neredeyse homurdanacakti. Sanki Bissonette ona Mormon'lardan ya da belki de Rosicrusian'lardan söz etmek için uğramış gibi.</p>

  <p class="p7">"Bu adamı beklediğiniz biçimde cevap vermeye zorlamaktan vazgeçmenizi istiyorum. Çiçek toplamakla ilgili her şey zabıttan çıkanısın."</p>

  <p class="p7">Durgin söylendi. "Neden?"</p>

  <p class="p7">"Çünkü bu tanığın söylemediği şeyleri zapta geçirmeye çalışıyorsunuz. İstiyorsanız biraz ara verelim. Hep birlikte Yargıç Rancourt'a giderek onun fikrini alalım..."</p>

  <p class="p7">Durgin, "Soruyu geri alıyorum," dedi. Bana somurtkanca, ama öfkeyle baktı. "Bay Noonan, işimi yapmama yardım etmek istiyor musunuz?"</p>

  <p class="p7">"Mümkün olursa Kyra Devore'a yardım etmek istiyorum," diye cevap verdim.</p>

  <p class="p7">"Pekâlâ." Avukat sanki bu aynı şeymiş gibi başını salladı. "Öyleyse lütfen bana Maxwell Devore'la ne konuştuğunuzu söyleyin."</p>

  <p class="p7">"Hatırlamıyorum," diyerek gözlerinin içine baktım. "Belki siz hafıza, taZelememe yardım edersiniz."</p>

  <p class="p7">Bir sessizlik oldu. Tıpkı bazen büyük paraların döndüğü pokerde on fişler de sürüldükten hemen sonra, oyuncular ellerini açmaya hazırlanırken olduğu gibi. O yaşlı savaş uçağı pilotu bile sessizleşmişti. Maskenin yukarısından gözüken gözlerini hiç kırpmıyordu. Sonra Durain teybi elinin ayasıyla yana itti. (Dudaklarındaki ifadeden o sırada cihaza karşı benim telefona duyduklarımı hissettiği anlaşılıyordu.) Tekrar Dört Temmuz sabahına döndü. Salı gecesi Mattie ve Ki'yle yediğim yemeğe hiç değinmedi. Devore'la yaptığım telefon konuşmasına da tekrar dönmedi. Zaten kolaylıkla çürütülebilecek beceriksizce şeyler söylemiştim.</p>

  <p class="p7">Saat on bir buçuğa kadar adamın sorularını cevapladım. Ama konuşma aslında Durgin teybi elinin ayasıyla yana ittiği zaman sona ermişti. Bunu biliyordum. Durgin'in de bildiğinden emindim.</p>

  <p class="p7">"Mike! Mike, bu tarafa!"</p>

  <p class="p7">Mattie kent parkında, bando yerinin arkasındaki masaların birinden el sallıyordu. Canlı ve mutlu gözüküyordu. Ben de ona el sallayarak o tarafa gittim. Koşmaca oynayan çocukların aralarından, çimlerin üzerine uzanmış olan gençlerin yanından geçtim. Bir Alman çoban köpeğinin sıçrayarak ustalıkla yakaladığı frizbiden kaçtım.</p>

  <p class="p7">Genç kadının yanında uzun boylu, kızıl saçlı bir adam vardı. Ama onu iyice görecek kadar zaman bulamadım. Ben hâlâ çakıl döşeli yoldan ilerlemeye çalışırken Mattie bana doğru gelip sıkıca sarıldı. Namus kumkumalarının yaptıkları gibi de poposunu çıkarmadı. Beni, dudaklarımın dişlerime bastırmasına neden olacak bir şiddetle öptü. Geri çekilirken de bir şapırtı sesi duyuldu. Mattie gerileyerek gizlemediği bir sevinçle bana baktı. "Bundan daha müthiş bir öpücük olur mu?"</p>

  <p class="p7">"En aşağı dört yıldan beri karşılaştığım en müthiş öpücük bu," dedim. "Bunu kabul eder misin?" Genç kadın birkaç saniye içinde geri çekilmezse bu olayın bana ne kadar zevk verdiğini anlayacaktı.</p>

  <p class="p7">"Galiba kabul etmem gerekiyor." Kızıl saçlı adama garip bir tavırla, meydan okurcasına döndü. "Bunun bir sakıncası yoktu, değil mi?"</p>

  <p class="p7">Adam, "Herhalde yoktu," dedi. "Neyseki hiç olmazsa şu anda sizin Büyük Garaj'daki ihtiyarlar göremiyorlar. Mike, ben John Storrow! Sonunda seninle karşılaştığım için memnunum."</p>

  <p class="p7">Avukattan hemen hoşlandım. Belki de üç parça takım elbisesiyle piknik masasına ciddiyetle kâğıt tabakları dizdiği için. O sırada kızıl kıvırcık saçları rüzgârda uçuşuyordu. Cildi beyaz ve çilliydi. Güneşte bronzlaşmayan ve yandıktan sonra egzemalıymış gibi iri parçalar halinde soyulan bir cildi vardı. Elini sıktığım zaman bana sanki parmakları sadece eklemlerden oluşmuş ve etleri yokmuş gibi geldi. En aşağı otuz yaşında olmalıydı. Ama Mattie'nin yaşında gözüküyordu. Onun ancak beş yıl sonra ehliyetini göstermeden bir barda içki içebileceğini tahmin ettim.</p>

  <p class="p7">John, "Otur," dedi. "Castle Rock Variety'nin lütfettiği beş çeşit bir öğle ziyafeti var. Dev sandviçler. Nedense burada onlardan 'İtalyan sandviçi' diye söz ediliyor... İnce kesilmiş Mozzarella peyniri... Kızarmış sarmısak... börek..."</p>

  <p class="p7">"Dört etti," dedim.</p>

  <p class="p7">John, "Ah, içkiyi unuttum," diye cevap verdi. Ve bir kesekâğıdından üç tane uzun boyunlu huş birası şişeleri çıkardı. "Haydi, başlayalım. Mattie cumaları ve pazarları saat ikiden sekize kadar kitaplığı yönetiyor. Ve şu ara işi asması da hiç hoş olmaz."</p>

  <p class="p7">Dün gece, "Sizin okuma grubunda durum nasıldı?" diye sordum. "Lindy Briggs'in seni çiğ çiğ yemediğini görüyorum."</p>

  <p class="p7">Mattie güldü. Ellerini birbirine kenetleyerek yukarı kaldırdı ve başının üzerinde salladı. "Çok başarılı oldum! Beni çok beğendiler. Tabii onlara en iyi ipuçlarını senden aldığımı söylemedim... "</p>

  <p class="p7">Storrow, "Küçük lütufları için Tanrı'ya şükürler olsun," diye mırıldandı. Kendi sandviçinin üzerindeki ipi çözerek kâğıdını açıyordu. Bu işi sadece parmaklarının ucunu kullanarak dikkatle ve biraz da kuşkuyla sürdürüyordu.</p>

  <p class="p7">Bu yüzden iki kitaba baktığımı ve bazılarında ipuçları bulduğumu söyledim. "Her şey harikaydı. Kendimi bir üniversiteli gibi hissettim."</p>

  <p class="p7">"İyi."</p>

  <p class="p7">Storrow, "Bissonette," diye sordu. "Nerede o? Bugüne kadar Romeo adlı biriyle hiç tanışmadım."</p>

  <p class="p7">"Hemen Lewistone'a dönmesi gerektiğini söyledi. Üzgünüm."</p>

  <p class="p7">"Aslında küçük bir grup oluşturmamız daha iyi. Hiç olmazsa başlangıçta" Sandviçini ısırdı. Rulo şeklindeydi ve içine pek çok şey konuluyordu. John bana hayretle baktı.'"Hey, bu hiç fena değil."</p>

  <p class="p7">Avukat sonra, "Şimdi ifadenden söz et," diye ekledi. Onlar yemek yerlerken ben olanları anlattım. Sözlerim sona erince sandviçimi alıp ikisine yetişmeye çalıştım. İtalyan sandviçlerinin ne kadar lezzetli olduğunu unutmuştum. Aynı anda tatlı, ekşi ve yağlıydılar. Bu kadar nefis bir şeyin sağlıklı olması mümkün değildi. Tabii başı dertte olan genç bir kadının insana sıkı sıkıya sarılması için de aynı şey söylenebilirdi.</p>

  <p class="p7">John, "Çok ilginç..." diye mırıldandı. "Gerçekten çok ilginç." Yağlanmış poşetinden bir mozzarrella parçası aldı. Bunu kırıp ilgi ve dehşetle içindeki beyaz malzemeye baktı. "Buralılar gerçekten bunu yiyorlar mı?" diye sordu.</p>

  <p class="p7">"New York'lular da balık mesanesi yiyorlar," dedim. "Hem de çiğ çiğ"</p>

  <p class="p7">"Herhalde." Peynir parçasını plastik kaptaki makarna sosuna batırdı (Batı Maine'de bundan 'peynir sosu' diye söz edilirdi.) ve yedi.</p>

  <p class="p7">John'a bakıyordum. "E?"</p>

  <p class="p7">"Hiç de fena değil. Yalnız, biraz daha biberli olmalıydı."</p>

  <p class="p7">Evet, bu açıdan haklıydı. Soğuk Mozzarella yemek, soğuk sümük yemeğe benziyordu. Ama yaz ortalarındaki bu güzel cuma günü, düşüncemi kendime saklamaya karar verdim.</p>

  <p class="p7">Mattie öğrenmek istedi. "Madem kaset Durgin'deydi, onu neden dinletmedi? Bunu anlayamıyorum."</p>

  <p class="p7">John kollarını uzatarak eklemlerini çatırdatırken genç kadına şefkatle baktı. "Herhalde bunu hiçbir zaman tam olarak öğrenemeyeceğiz."</p>

  <p class="p7">Avukat, Devore'un davadan vazgeçeceğini düşünüyordu. Bütün vücut dili ve sesindeki nüanslar bunu açıklıyordu. Bu umut verici bir durumdu. Ama Mattie'nin fazla umuda kapılmaması daha iyi olacaktı. John Storrow göründüğü kadar genç ve o kadar saf değildi. (Ya da ben şiddetle öyle olmasını diliyordum.) Her şeye rağmen avukat yine de gençti. Ne o, ne de Mattie, Scooter Larribee'nin kızağı hikâyesini biliyordu. Ya da Bili Dean bu olayı anlatırken adamın suratında beliren ifadeyi.</p>

  <p class="p7">"Bazı ihtimallerden söz etmemi ister misiniz?"</p>

  <p class="p7">Tabii." dedim.</p>

  <p class="p7">John sandviçini bırakarak parmaklarını sildi. Ve sonra teker teker saymaya başladı. "Bir; telefon eden Devore. Bu durumda banda alınmış konuşmalar büyük kuşku uyandırır. İki; adam bir Noel Baba etkisi yapmadı, değil mi?"</p>

  <p class="p7">"Hayır, yapmadı."</p>

  <p class="p7">"Üç; uydurdukların senin aleyhinde şeyler, Mike. Ama çok da önemsenecek bir durum değil. Ve bunun Mattie'nin durumuyla hiçbir ilişkisi yok. Ha, aklıma gelmişken... Mattie'nin Kyra'nın yüzüne sabun köpüklerini püskürtmesi... buna bayıldım. En sağlam suçlamaları bu olayla ilgiliyse, o zaman şimdiden vazgeçmeleri daha iyi olur. Son olarak da... bence Devore'da Nixon hastalığı var. Asıl gerçek de belki burada saklı."</p>

  <p class="p7">Mattie meraklandı. "Nixon hastalığı mı?"</p>

  <p class="p7">"Durgin'deki kaset tek band değil. Olamaz da. Ve kayınbaban Warrington'da nasıl bir sistem varsa onunla kaydettiği bandı mahkemeye verirse başına geleceklerden korkuyor. O zaman biz de bütün bantları istetebiliriz. Ve aslında ben bunu deneyeceğim."</p>

  <p class="p7">Mattie şaşırdı. "O bantlarda ne olabilir ki?" Madem kasetler o kadar kötü halde onları neden ortadan kaldırmıyor?"</p>

  <p class="p7">"Belki de kaldıramıyor," dedim. "Belki de o kasetlere başka nedenlerle ihtiyacı var."</p>

  <p class="p7">John başını salladı. "Aslında bu önemli değil. Durgin blöf yapıyordu. Önemli olan da bu.' John avucunu hafifçe piknik masasına vurdu. "Devore'un davadan vazgeçeceğini</p>

  <p class="p7">sanıyorum. Gerçekten buna inanıyorum."</p>

  <p class="p7">Hemen atıldım. "Böyle düşünmek için çok erken." Ama Mattie'nin yüzünden ve her zamankinden daha da ışıltılı olan gözlerinden itirazın bir işe yaramayacağını anladım.</p>

  <p class="p7">Mattie, John'a, "Mike, diğer yaptıklarını da anlat," dedi. "Ondan sonra kitaplığa gitmem gerekiyor."</p>

  <p class="p7">"Çalıştığın günlerde Kyra'yı nereye yolluyorsun?" diye sordum.</p>

  <p class="p7">"Bayan Callum'a. Wasp Hill Yolunun üç kilometre</p>

  <p class="p7">yukarısında oturuyor. Ayrıca temmuz aylarında TİO var. Yani Tatil İncil Okulu. Ki bundan çok hoşlanıyor. Özellikle şarkı söylenmesini ve Nuh ve Musa peygamberler</p>

  <p class="p7">hakkındaki hikâyeleri. Onlarla ilgili resimler kara tahtaya asılıyor. Otobüs onu Arlene'e bırakıyor. Ben de Ki'yi dokuza çeyrek kala alıyorum." Yüzünde üzgün bir ifade belirdi. "Kızım o sırada kanepede derin bir uykuya dalmış oluyor."</p>

  <p class="p7">John ondan sonraki on dakikalık sürede yaptıklarını anlattı. Davayı alalı fazla zaman geçmemişse de pek çok konuda ilk adımlan atmıştı. Califomia'da biri Roger Devore ve Morris Ridding hakkında bilgi topluyordu. ('Bilgi toplamak' sözleri kulağa 'Onları sinsice izliyor'dan daha iyi geliyordu.)" John özellikle Roger Devore'un babasıyla olan ilişkisinin niteliklerini ve Maine'deki küçük yeğeniyle ilgilenip ilgilenmediğini öğrenmek istiyordu. Avukat ayrıca, Max Devore'un TR90'a döndükten sonra neler yaptığını ve faaliyetlerini öğrenebilmek için bir çalışma başlatmıştı.</p>

  <p class="p7">Bunun için de benim 'kiralık avukat' Romeo Bissonette'in önerdiği bir özel dedektifi tutmuştu.</p>

  <p class="p7">John, konuşurken ceketinin cebinden çıkardığı küçük not defterinin sayfalarını hızla çeviriyordu. O sırada avukatın telefon konuşmamız sırasında "Bayan Adalet" konusunda söylediklerini hatırladım. "O kadının bileklerine kelepçeleri geçir, gözündeki bağa uyması için ağzına flaster yapıştır. Irzına geç ve çamurda yuvarla." Bu, yaptıklarımızı tanımlamak için fazla abartılı bir şey olsa da kadını hiç yoktan itip kaktığımızı düşünüyordum. Zavallı Roger Devore'un beş bin kilometre öteden gelip tanık yerine çıktığını ve ona seksüel tercihlerinin sorulduğunu hayal edebiliyordum. Kendi kendime sık sık onu bu duruma babasının düşürdüğünü hatırlatıyordum. Sonuçta bu durumun sorumluları Mattie, ben ya da John Storrow değildi.</p>

  <p class="p7">Avukata, "Devore ve başhukuk danışmayla konuşabilecek misin?" diye sordum. "O noktaya yaklaştın mı?"</p>

  <p class="p7">"Bunu kesin olarak bilmiyorum. Olta suya atıldı. Balık masada. İstakoz buzda. En sevdiğin mecazları seç ve onları istediğin gibi karıştır."</p>

  <p class="p7">Mattie ciddi ciddi, "Şişlerini de ateşe sok," dedi.</p>

  <p class="p7">Ben de ekledim. "Taşları dama tahtasına diz."</p>

  <p class="p7">Birbirimize bakarak güldük. John bize kederle bakıp içini çekti. Sonra sandviçini alarak tekrar yemeye başladı.</p>

  <p class="p7">"Devore'la avukatı yanındayken buluşman gerekiyor, öyle mi?" diye sordum.</p>

  <p class="p7">"Dâvayı kazandıktan sonra ihtiyar adamın Mary Devore'un avukatının meslek ahlakına uymadığını ileri sürerek her şeye yeniden başlaması hoşuna gider mi?" diye karşılık verdi.</p>

  <p class="p7">Mattie bağırdı. "Bunun şakasını bile yapma!"</p>

  <p class="p7">John, "Ben şaka yapmıyordum ki," dedi. "Evet, adamın avukatının yanında olması gerekiyor. Ama böyle bir şey olacağını sanmıyorum. Hiç olmazsa bu ara. O ihtiyarı uzaktan bile göremedim. Meraktan öldüğümü size itiraf etmem gerekiyor."</p>

  <p class="p7">Mattie, "Eğer seni bu kadarcık bir şey mutlu edecekse," diye atıldı. "O zaman önümüzdeki salı akşamı beysbol sahasına gel. Devore o süslü tekerlekli iskemlesiyle orada olacak. Gülecek, alkışlayacak ve on beş dakikada bir de lanet olasıca oksijen maskesini kullanacak."</p>

  <p class="p7">John, "Bu hiç de fena bir fikir değil," dedi. "Hafta sonu için New York'a dönmem gerekiyor. Osgood'la konuştuktan sonra buradan ayrılacağım. Ama belki salı akşamı yine çıkagelirim. "Çöplerimizi toplamaya başladı. O anda yine hem ciddi, hem de sevimli bir hali olduğunu düşündüm. Stan Laurel'in önlük takması gibi. Mattie onu bir kenara çekerek toplama işini kendisi sürdürdü.</p>

  <p class="p7">Bir ara, biraz da kederle, "Kimse böreklerden yemedi," dedi.</p>

  <p class="p7">John, "Onu eve, Ki'ye götür," dedi.</p>

  <p class="p7">"Öyle şey olmaz. Ben çocuğuma bunlardan yedirmiyorum. Sen benim ne biçim bir anne olduğumu sanıyorsun?"</p>

  <p class="p7">Genç kadın yüzümüzdeki ifadeleri fark ederek söylediklerini düşündü. Sonra kahkahalarla gülmeye başladı. Biz de ona katıldık.</p>

  <p class="p7">Mattie'nin eski jipi Savaş Anıtının arkasındaki hafif meyilli alandaydı Castle Rock için bu anıt Birinci Dünya Savaşından kalma bir asker demekti. Kâseye benzeyen miğferinin üzeri bol bol kuş pisliğiyle doluydu. Jîpin yanına, kontrol etiketinin yukarısına Hertz işareti yapıştırılmış yepyeni bir Taurus park edilmişti. John çantasını arka kanepeye attı. Çanta, çok ince ve gösterişsizdi. Bu insana güven veriyordu.</p>

  <p class="p7">Avukat, Mattie'ye, "Salı günü gelebileceksem sana telefon ederim," dedi. "Osgood denilen adam sayesinde</p>

  <p class="p7">kayınbabandan bir randevu almaya başarabilirsem yine seni ararım."</p>

  <p class="p7">Mattie, "Ben de İtalyan sandviçleri alırım," diye cevap verdi.</p>

  <p class="p7">John güldü ve bir eliyle Mattie'nin kolunu kavradı. Diğer eliyle de benimkini. İlk çiftini evlendirmeye hazırlanan seminerden yeni çıkmış bir rahibe benziyordu.</p>

  <p class="p7">"Siz ikiniz gerekirse telefonla konuşun. Ama şunu unutmayın. Telefonlardan birini ya da ikisini birden dinliyor olabilirler. Alışverişe çıkmış gibi markette karşılaşabilirsiniz. Mike, sen de yerel kütüphaneye uğrayarak bir kitap alabilirsin."</p>

  <p class="p7">Mattie bana ciddi bir tavırla baktı. "Kartını yeniletmedikçe olmaz."</p>

  <p class="p7">"Fakat bundan sonra Mattie'nin karavanına gitmek yok. Anlaşıldı mı?"</p>

  <p class="p7">Ben, "Evet," dedim. Mattie de öyle. John Storrow pek ikna olmamış gibiydi. Bu yüzden, yüzümüzde ya da vücutlarımızda olmaması gereken bir şeyleri mi fark etti, diye düşündüm.</p>

  <p class="p7">John ekledi. "Karşımızdakiler seçtikleri saldın tarzını sürdürmek zorundalar. Ama bunun etkili olacağını sanmıyorum. Yine de onlara yollarını değiştirme fırsatını vermemeliyiz. Bu ikinizle ilgili imalar anlamına geliyor. Kyra'yla Mike hakkındaki imalar anlamına da."</p>

  <p class="p7">Mattie şok geçirmiş gibiydi. Suratındaki ifade yüzünden şimdi on iki yaşındaymış gibi duruyordu. "Mike ve Kyra! Sen neden söz ediyorsun?"</p>

  <p class="p7">"Çaresizlik yüzünden her şeyi deneyebilecek insanlar çocuğun taciz edildiğini bile ima edebilirler."</p>

  <p class="p7">Genç kadın, "Saçma bu!" dedi. "Eğer kayınbabam bu tür çamurlar atmaya kalkarsa... "</p>

  <p class="p7">John başını salladı. "Biz de çamurları geri atmak zorunda kalın?.</p>

  <p class="p7">Bunu, ülkedeki bütün gazetelerde çıkan yazılar izler. Hatta belki Mah keme Televizyonu bile bundan söz eder. Tanrı bizi kutsasın ve korusun! Böyle şeyleri istemiyoruz. Mümkün olduğunca bunlardan kaçınmalıyız. Bu büyükler ve çocuklar için hoş bir şey olmaz. Hem şimdi, hem de daha sonra."</p>

  <p class="p7">Eğilerek Mattie'yi yanağından öptü.</p>

  <p class="p7">"Bütün bunlar yüzünden çok üzgünüm." John gerçekten üzgün görünüyordu. "Ne yapalım ki velayet davaları her zaman böyledir."</p>

  <p class="p7">"Beni uyardın... Ama birilerinin davayı kazanmak için böyle iftiralar atması fikri..."</p>

  <p class="p7">Avukat, "İzin ver de seni tekrar uyarayım," dedi. Yüzünde sert bir ifade belirmişti. Tabii genç ve uysal görünüşü izin verdiği kadar. "Karşımızda, dava iddiaları sağlam bir temele dayanmayan çok zengin bir adam var. Bu ikisi bir arada eski dinamitlerle oynamaya benzeyebilir." Mattie'ye döndüm. "Hâlâ Ki için endişeleniyor ve onun tehlikede olduğunu düşünüyor musun?"</p>

  <p class="p7">Genç kadının işi idare etmeyi düşündüğünü sezdim. Galiba bunun nedeni o Yankee'lere özgü sıkı ağızlılıktı. Ama sonra böyle yapmaktan vazgeçti. Belki de bunun kendisi için kaldıramayacağı lüks bir şey olduğunu düşündü.</p>

  <p class="p7">"Evet. Ama bildiğin gibi bu sadece bir his." John'un kaşları çatılmıştı. Galiba Devore'un istediğini elde etmek için başka yollara başvurabileceği onun da aklına gelmişti. "Kızını mümkün olduğu kadar korumaya çalış. Ben önsezilere saygı duyarım. Hissettiklerinin elle tutulur bir nedeni var mı?"</p>

  <p class="p7">Mattie, "Hayır," diye cevap verdi. Bana bir göz attı. Benden dilimi tutmamı istiyordu. "Pek yok." Jipin kapısını açarak içinde börekler olan kesekâğıdını arkaya attı. Onları götürmeye karar vermişti. Sonra John'la bana öfkeye yakın bir ifadeyle baktı. "Zaten haftada beş gün çalışırken bu öneriyi nasıl uygulayacağımı da bilmiyorum. Ağustosta mikroçipleri güncelleştireceğimiz için altı gün çalışmaya başlayacağım. Bu ara Ki öğle yemeklerini Tatil İncil Okulunda yiyor. Akşam yemeklerini ise Arlene Cullum'da. Kızımı sadece sabahları görebiliyo m Qerj kalan zaman da... "&nbsp;Ne söyleyeceğini o daha ağzını açmadan anladım. Bu söz eskiden kalmaydı. "...Ki, TR'de."</p>

  <p class="p7">"Bir 'au pair' bulmana yardım edebilirim," dedim. Bunun John Storrow'dan daha ucuza geleceğini düşünüyordum.</p>

  <p class="p7">İkisi birden aynı anda, "Olmaz!" diye bağırdılar. Sonra birbirlerine bakarak gülmeye başladılar. Ancak, Mattie'nin gülmesine rağmen sinirleri gerilmiş ve çok da mutsuzmuş gibi bir hali vardı.</p>

  <p class="p7">John, "Durgin'in ya da Devore'un velayet timinin izlemesi ve istismar etmesi için geride iz bırakmayacağız. Beni kimin tuttuğu ve Mattie'nin çocuk bakıcısının ücretini kimin ödediği başka başka konular."</p>

  <p class="p7">Mattie, "Zaten senden çok şey aldım, Mike," diye mırıldandı. "Rahatça uyumamı engelleyecek kadar çok şey... Sinirlerim bozulduğu için daha fazlasını alamam." Jipe binerek kapıyı kapattı.</p>

  <p class="p7">Ellerimi taşıtın açık penceresinin kenarına dayadım. Şimdi aynı hizadaydık. Göz göze geldiğimiz zaman şaşaladım. "Mattie paramı sarfedeceğim hiç kimse yok. Sizden başka."</p>

  <p class="p7">"John'un ücreti meselesini kabul ediyorum. Çünkü ona ücreti Ki için verilecek." Elini bir an parmaklarımın üzerine koyarak sıktı. "Diğeri ise benimle ilgili. Tamam mı?"</p>

  <p class="p7">"Evet. Ama bebek bakıcısıyla şu İncil Okulunu yönetenlere velayet davası açılacağını ve bunun çok acı bir savaş olacağını söylemelisin. Kyra'nın senin iznin olmadan herhangi bir yere gitmesine izin vermemelerini istemelisin. Bu kişi tanıdık biri olsa bile."</p>

  <p class="p7">Genç kadın gülümsedi. "Bunu yaptım bile. John'un önerisi üzerine." Elini kaldırarak şiddetle vurdu. Sonra da uzaklaştı.</p>

  <p class="p7">Jipin Castle Sokağını aşan ve dışarı giden arabaları 68 numaralı karayoluna akıtan Prouty Köprüsüne doğru ilerlerken yağlı egzoz dumanları çıkarmasını seyrettik. John'a, "E, ne düşünüyorsun?" diye sordum.</p>

  <p class="p7">"Mattie, paralı bir koruyucusu ve zeki bir avukatı olduğu için çok şanslı." John bir an durup ekledi. "Ama sana bir şey söyleyeceğim... bana hiç de şanslı biriymiş gibi gelmiyor. İçimde bir duygu var... Bilemiyorum..."</p>

  <p class="p7">"Yani Mattie'nin etrafında iyice göremediğin bir bulut var."</p>

  <p class="p7">"Belki. Belki sorun bu." Avukat parmaklarını kabarık kırmızı saçlarının arasına soktu. "Sadece bunun hüzünlü bir şey olduğunu biliyorum."</p>

  <p class="p7">John'un ne demek istediğini çok iyi anlıyordum... Ama benim için daha da fazlası vardı. Kederli olsun olmasın, Mattie'yle sevişmek istiyordum. Onun teninin ve saçlarının kokusunu almalıydım. Dudaklarını kulağıma yaklaştırarak istediğimi yapmamı fısıldarken soluğunun oradaki ince tüyleri titretmesini arzu ediyordum.</p>

  <p class="p7">Saat ikiye doğru Sara Laughs'a döndüm. İçeri girerken çalışma odamı ve Courier şeritli elektrikli yazı makinemi düşünüyordum. Yeniden yazmaya başlamıştım. Yazmaya. Buna hâlâ pek inanamıyordum. Altıya kadar yazı yazacaktım. (Dört yıllık bir tembellikten sonra bu bana çalışmak gibi gözükmüyordu ya.) Sonra yüzecek ve Buddy'nin kolestrol bakımından zengin özel yemeklerinden birini yemek için Köy Kahvesi'ne gidecektim.</p>

  <p class="p7">Kapıdan girer girmez, Bunter'in çıngırağı tiz bir sesle şıngırdamaya başladı. Elim donmuş gibi tokmakta, antrede kalakaldım. Ev sıcak ve aydınlıktı. Hiçbir yerde bir gölge bile yoktu. Ama sanki soğuk bir gece yarısıymış gibi kollarımdaki tüyler diken diken oldu.</p>

  <p class="p7">"Kim var orada?" diye seslendim.</p>

  <p class="p7">Çıngırağın sesi kesildi. Bir an sessizlik oldu. Sonra bir kadının çığlığı duyuldu, hem de her tarafta yankılanarak. Sıcak bir ciltten fışkıran terler gibi, güneşin ışıldattığı toz zerrecikleri gibi etrafa yayıldı. Bu çığlıkta öfke, itiraz ve acı vardı... Ama bana göre daha çok dehşet... Ben de karşılık olarak haykırdım. Böyle yapmamak elimde değildi. Bodruma inen karanlık merdivende durmuş, izolasyon levhasına vuran yumruğun sesini dinlerken de korkmuştum. Ama bu çok daha kötüydü.</p>

  <p class="p7">O çığlık hiç kesilmedi. Yalnızca çocuğun, hıçkırıkları gibi hafifledi. Sanki feryat eden kadını hızla bir koridordan geçirerek benden uzaklaştırıyorlardı.</p>

  <p class="p7">Ve ses sonunda duyulmaz oldu.</p>

  <p class="p7">Kitaplığa yaslandım. Elimi tişörtüme bastırmıştım. Avucumun altında kalbim delice çarpıyordu. Soluk almaya çalışıyor, inliyordum.</p>

  <p class="p7">Kaslarım çok korktuğumuzda olduğu gibi, sanki patlamıştı. Acayip bir duyguydu bu.</p>

  <p class="p7">Bir dakika sonra kalp atışlarım ve soluğum yavaş yavaş düzene qirdi. Dikleştim ve sendelemeden bir adım attım. Bacaklarımın beni taşıyabileceklerini anlayarak iki adım daha. Mutfağın kapısında durup oturma odasına doğru baktım. Geyik Bunter de, şöminenin üzerinden cam gözleriyle bakıyordu. Boynundan çıngırağı sarkıyor ve hiç şıngırdamıyordu. Tek ses mutfaktaki o budala Kedi Felix saatinin tıkırtısıydı.</p>

  <p class="p7">O sırada bile bir düşünce kafamı kurt gibi kemiriyordu. Haykıran kadının Jo olduğunu düşünüyordum. Sara Laughs'da karımın hayaleti dolaşıyordu. Ve acı içindeydi. Ölmüş olsun olmasın, ıstırap çekiyordu.</p>

  <p class="p7">Yavaşça, "Jo, sen misin?" diye sordum. "Jo..."</p>

  <p class="p7">Hıçkırıklar tekrar başladı. Dehşete kapılmış bir çocuğun hıçkırıklarıydı sanki. Aynı anda ağzıma ve burnuma gölün o demirimsi tadı doldu. Elimi boğazıma götürerek öğürdüm. Yine korkuya kapılmıştım. Sonra evyenin üzerine eğilerek tukurdum. Ama eskisi gibi oldu. Ağzımdan sular fışkırmadı, sadece biraz tükürük çıktı, o kadar. O su tadı da hiç olmamış gibi kayboldu.</p>

  <p class="p7">Orada öyle duruyordum. Tezgâha tutunmuş evyeye doğru eğilmiştim. Herhalde geceki 'şişede duran keyfin' çoğunu çıkararak partiyi sona erdiren bir sarhoşa benziyordum. Zaten kendimi de öyle hissediyordum. Sersemlemiş, bitkinleşmiştim. Ne olduğunu anlayacak halde değildim. Bu olayların ağırlığı altında eziliyordum.</p>

  <p class="p7">Sonunda doğruldum. Katlanarak bulaşık makinesinin kulpuna takılmış olan havluyu alıp yüzümü sildim. Buzdolabında çay vardı. Büyük bir bardağa konmuş, buz dolu bir çay içmeyi öylesine istiyordum ki. Elimi buzdolabının kutbuna doğru uzattım ve sonra dondum kaldım. Meyve ve sebze biçimi mıknatıslarla yine bir daire çizilmişti. Ortasında ise bir yazı vardı.</p>

  <p class="p7">boğulmasna ardım et Bu kadarı yeter, diye düşündüm. Buradan gidiyorum. Hemen, Şimdi. Bugün.</p>

  <p class="p7">Ama yine de bir saat sonra boğucu çalışma odamdaydım. Masada, yakınımda çay dolu bir bardak vardı. (Buzlar çoktan erimişti.) Mayoluydum ve yaratmaya başladığım dünyada kaybolup gitmiştim. Bu dünyada Andy Drake adlı özel dedektif John Shackleford'un 'Beysbol Kepli' adam diye adlandırılan ve bir dizi insanı öldürdüğü bilinen katil olmadığını kanıtlamaya çalışıyordu.</p>

  <p class="p7">Biz işte yolumuza böyle devam ederiz. Her defa tek bir gün, tek bir yemek, tek bir acı, tek bir soluk. Dişçiler bir seferde bir kanal dolgusu yapıyorlardı. Gemi yapımcıları bir seferde sadece bir tekne inşa ediyorlardı. Kitap yazıyorsanız siz de bir seferde bir tek sayfa yazarsınız. Bildiklerinize ve korktuğunuz her şeye sırt çeviriyordunuz. Katalogları inceliyor, futbol maçlarını seyrediyor, ATT'de Sprint'i seçiyordunuz. Gökyüzündeki kuşlarını sayıyor ve koridordan biri geldiğinde ayak seslerini duymamıza rağmen pencereden dönmüyordunuz. "Evet," diyordunuz. "Seninle aynı fikirdeyim. Bulutlar çoğu kez başka şeylere benziyorlar. Balıklara, boynuzlu atlara, küheylanlara binmiş insanlar." Ama aslında onlar sadece birer buluttular. Ondan sonra dikkatinizi başka şeylere veriyordunuz. Sonraki yemeğe, sonraki acıya, sonraki soluğa, sonraki sayfaya. İşte yolunuza böyle devam ediyordunuz.</p>

  <p class="p7">&nbsp;</p>
</body>
</html>
