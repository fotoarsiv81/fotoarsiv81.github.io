<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>BEŞİNCİ BÖLÜM</title>
</head>

<body>
  <h1 class="h11">BEŞİNCİ BÖLÜM</h1>

  <p class="p7">On altı yaşındayken bir gün bir uçak tam başımın yukarısında sesten hızlı gitmişti. O sırada koruda yürüyor ve belki de yazacağım bir hikâyeyi düşünüyordum. Ya da belki de Doreen Fournier'in bir cuma gecesi yumuşayarak Cushman Yolunun sonuna park ettiğim arabada külotunu çıkarmama izin vermesinin ne harika bir şey olacağını.</p>

  <p class="p7">Her neyse. O sırada iyice derinlere dalmıştım. Bu yüzden o gümbürtü koptuğunda gafil avlandım. Ellerimle kulaklarımı</p>

  <p class="p7">kapayarak kendimi yere attım. Kalbim deli gibi gümbürdüyordu. Yaşamımın sonuna erişmiş olduğumdan emindim. (Ve üstelik hâlâ bakir bir delikanlıydım.) Kırk yıllık yaşamımda salt dehşet bakımından Manderley Dizisi'yle boy ölçüşebilecek bir tek bu olay vardı.</p>

  <p class="p7">Orada, yerde yatıyor ve balyozun inmesini bekliyordum. Otuz saniye kadar geçtikten sonra balyoz inmediği için olaya Brunswick Deniz Hava Üssünden bir jetin neden olduğunu anlamaya başladım. Pilot, Mach 1'le sesten hızlı gitmek için Atlas Okyanusunun üzerine gelmeyi bekleyememişti. Ama kahretsin sesin bu kadar yüksek olacağı kimin aklına gelirdi?</p>

  <p class="p7">Ağır ağır ayağa kalktım. Orada öylece dururken kalp atışlarım da yavaşlamıştı. O sırada bir şeyi anladım. Açık havada yankılanan gümbürtüden sadece ben korkmamıştım. Prout's Neck'teki evimizin gerisinde uzanan küçük koru ilk defa bu kadar sessizleşmişti. Orada, güneşin tozlu ışınlarında duruyor, soluğumu tutmuş etrafı dinliyorum. Tie blucinimin her tarafına kuru yaprak parçaları yapışmıştı. O adar hiç böyle sessizlik duymamıştım. Ocak ayında en soğuk gününde bile koruda sesler olurdu.</p>

  <p class="p7">Sonunda bir ispinoz ötmeye başladı. Bunu iki üç saniye süren bir sessizlik izledi. Sonra kuşa bir alakarga karşılık verdi. Yine iki ya da üç ses, geçti. Arkasından bir kara karga işe karıştı. Bir ağaçkakan kurt için bir ağaca vurmaya başladı. Sonra bir yanaklı sincap solu, çalıların arasına daldı. Ben ayağa kalktıktan bir dakika sonra koru tekrar canlanmış ve seslerle yankılanmaya başlamıştı. Yani her zamanki gibi olmuştu. Ben de yoluma devam ettim. Ama o beklenmedik gümbürtüyü ve bunu izleyen o ölüm sessizliğini hiçbir zaman unutmadım.</p>

  <p class="p7">Kâbustan sonra o haziran gününü sık sık düşündüm. Aslında bunun olağanüstü bir yanı yoktu. Nasılsa bazı şeyler değişmişti ya da değişebilirdi... Ama önce sessizlik başlıyordu. Ve biz o sırada bir zarar görmediğimize ve tehlikenin geçtiğine (eğer tehlike vardıysa) kendimizi inandırıyorduk.</p>

  <p class="p7">Derry ondan sonraki haftanın önemli bir bölümünde mahsur kaldı. Fırtına sırasında esen şiddetli rüzgâr ve buz her şeye bir hayli zarar verdi. Daha sonra ısının iyice düşmesi de karın temizlenmesini zorlaştırdı. Ayrıca marttaki bir fırtınadan sonra hava her zaman kötüleşir ve bu yüzden herkes aksileşirdi. Aslında her yıl böyle fırtınalar çıkardı. (Şansımız yardım etmezse nisanda da iki üç fırtınaya yakalanırdık.) Ve biz nedense her defasında hazırlıksız olurduk. Bu türden her olayı kişisel bir olay sayardık.</p>

  <p class="p7">O haftanın sonlarına doğru hava düzelmeye başladı. Ben de bundan yararlanarak öğleye doğru kahve içip pasta yemek için o küçük lokantaya gittim. Burası Johanna'nın son alışverişini yaptığı Rite Aid'den üç dükkân ötedeydi. Bir yandan kahvemi yudumlayıp lokmamı çiğnerken bir yandan da gazetedeki bilmeceyi çözüyordum. Bu şırada, "Bölmenizi sizinle paylaşabilir miyim, Bay Noonan?" diye sordu. "Burası bugün bayağı kalabalık."</p>

  <p class="p7">Başımı kaldırdığımda karşımda yaşlı bir adam duruyordu. Onu tamdımsa da kim olduğunu çıkaramadım.</p>

  <p class="p7">O, "Ben Ralph Roberts'im," diye açıkladı. "Gönüllü olarak Kızıl Haç'ta çalışıyorum. Ben ve karım Lois."</p>

  <p class="p7">"Ah, tabii," dedim. Ben de altı haftada bir Kızıl Haç'a kan veriyordum. Ralph Roberts kan verildikten sonra meyve suyu ve bisküvi dağıtıyor, başınız dönerse ayağa kalkmamanız ya da ani hareketler yapmamanız için sizi uyarıyordu. "Lütfen oturun."</p>

  <p class="p7">Yaşlı adam kayarcasına banka otururken gazeteme bir göz attı. Bilmece sayfasını açmıştım ve güneş ışınlan gazeteyi aydınlatıyordu. "Deny Afewslaki bilmeceleri çözmek bir beysbol maçında atıcıya vurmaya benzemiyor mu?" diye sordu.</p>

  <p class="p7">Gülerek, "evet" der gibi başımı salladım. "Kimileri Everest'e tırmanır. Tepe orada olduğu için... Ben de bilmeceyi aynı nedenle çözmeye çalışıyorum, Bay Roberts. Ama Atews'un</p>

  <p class="p7">bilmeceleri yüzünden kimse tepeden aşağıya</p>

  <p class="p7">yuvarlanmıyor."</p>

  <p class="p7">"Lütfen beni Ralph diye çağırın."</p>

  <p class="p7">"Pekâlâ. Ben de Mike'ım."</p>

  <p class="p7">"İyi." Roberts gülerken çarpık ve biraz da sararmış dişleri ortaya çıktı. "İnsanları küçük adlarıyla çağırmak hoşuma gider. Bu kravatınızı çıkarmanıza benzer. Bizim küçük rüzgâr hayli yamandı, öyle değil mi?"</p>

  <p class="p7">"Evet," dedim. "Ama neyse ki hava yavaş yavaş ısınıyor." Isı marta özgü o hızlı sıçramalarından birini yapmış, bir gece önce 4 dereceyken o sabah 10'a çıkmıştı. Havanın ısınmasından daha güzeli de vardı. Güneşin yüzünü yine ısıtması. Zaten ben de bu yüzden evden çıkmıştım.</p>

  <p class="p7">"Elbette. Bahar sonunda gelecek sanırım. Bazı yıllar yolunu biraz kaybetse de ergeç buraya gelmeyi başarıyor." Roberts kahvesini yudumladı. Sonra da fincanını masaya bıraktı. "Son zamanlarda Kızıl Haç'a pek gelmiyorsunuz."</p>

  <p class="p7">"Sürenin dolmasını bekliyorum," dedim. Bu yalandı. İki hafta önce dörtte bir litre kan verecek duruma gelmiştim. Bunu hatırlamam için gönderilen kart da buzdolabının üzerinde duruyordu. Ama açıkçası bunu unutmuştum. "Gelecek hafta mutlaka geleceğim."</p>

  <p class="p7">"Bu konuyu kanınız A grubu olduğu için açtım. Bu kanı her zaman kullanabiliriz."</p>

  <p class="p7">"Bana da bir yatak ayırın."</p>

  <p class="p7">"Bundan emin olabilirsiniz. Her şey yolunda mı? Bunu yorgun göründüğünüz için sordum. Eğer uykusuzluk çekiyorsanız halinizden anlarım. Bana inanın."</p>

  <p class="p7">Onda da gerçekten doğru dürüst uyuyamayan bir insan hali var, diye düşündüm. Gözlerinin etrafı çok mu gergindi ne? Gerçi Roberts yetmiş beş, yetmiş yedi yaşlarında bir adamdı. Bence o çağa erişen bir insan yaşını gösterir. Biraz daha yaşayın. O zaman yaşam belki sadece gözlerinizle yanaklarınıza vurur. Üzün bir süre yaşayın ve sonunda Jake La Motta'nın fazla çabaladığı zamanki haline dönersiniz.</p>

  <p class="p7">Bana iyi olup olmadığımı sorduklan zaman verdiğim cevabı tekrarlamak için ağzımı açtım. Ama sonra, neden her zaman Marlboro ilanındaki adam gibi davranmam gerektiğini</p>

  <p class="p7">düşünüyorum, diye kendi kendime sordum. Kimi kandırmaya çalışıyorum? Kızıl Haç'ta hemşire kolumdan iğneyi çıkardığı zaman bana çikolatalı bisküvi veren bu adama kendimi yüzde yüz iyi hissetmediğimi söylersem ne olacağını sanıyorum? Deprem olacağını mı? Yangın</p>

  <p class="p7">çıkacağını ve etrafı seller basacağını mı? Kahretsin!</p>

  <p class="p7">"Açıkçası kendimi pek de iyi hissetmiyorum. Ralph,"</p>

  <p class="p7">dedim.</p>

  <p class="p7">"Grip mi geçirdiniz? Pek çok kişi gripten yattı."</p>

  <p class="p7">"Hayır. Grip bu kez beni yakalayamadı. Hem geceleri iyi de uyuyorum." Bu da doğruydu. Sara Laughs rüyaları ne normal, ne de şiddetli bir biçimde tekrarlanıyordu artık. "Sadece içim sıkılıyor sanırım."</p>

  <p class="p7">Roberts, "O halde tatile çıkmalısınız," diye cevap vererek kahvesini yudumladı. Tekrar başını kaldırıp bana baktı ve kaşları çatıldı. Fincanını tekrar masaya bıraktı. "Ne var? Kötü bir şey mi oldu?"</p>

  <p class="p7">Hayır, demeyi düşündüm. Sadece derin sessizlikte öten kuş sensin, Ralph, hepsi o kadar.</p>

  <p class="p7">"Hayır," dedim. "Öyle bir şey yok." Sonra o sözlerin ağzımdan çıkarken nasıl bir tat bırakacağını anlamak için tekrarladım. "Bir tatil."</p>

  <p class="p7">O, "Evet," diyerek gülümsedi. "Bunu herkes devamlı yapıyor."</p>

  <p class="p7">"Bunu herkes devamlı yapıyor." Roberts haklıydı. Bunu kaldıramayacak insanlar bile tatile gidiyorlardı.</p>

  <p class="p7">Yorulduklarında, işin içinden çıkamadıklarında ya da her şey üstlerine geliyor gibi olduğunda.</p>

  <p class="p7">Benim tatile çıkacak param tabii ki vardı. İşimden zaman da ayırabilirdim. Hangi iş? Ha ha ha! Ama yine de benim gibi üniversite mezunu bir insanın kavraması gereken bir şeyi ancak Kızıl Haç'ta bisküvi dağıtan adam sayesinde anlayabilmiştim. Yani Jo'yla onun ölümünden önceki kış mevsiminde Bermuda'ya gittiğimizden beri hiç tatil yapmamıştım. Benim özel biley taşım dönmüyordu artık. Ama hâlâ bir şeyleri biliyormuş gibi davranıyordum. O yaz Ralph Roberts'in ölüm ilanını News'da okuyuncaya kadar ona ne denli borçlu olduğumu anlayamamıştım. (Adamcağıza bir araba çarptı.) Açıkçası Roberts'in nasihati kan verdikten sonra içtiğim o portakal suyundan çok daha iyiydi.</p>

  <p class="p7">Lokantadan çıktıktan sonra eve dönmedim. Lanet olasıca kentin yansını aştım. Bilmecesini yan yarıya tamamladığım gazeteyi koltuğumun altına sıkıştırmıştım. Hava neredeyse ısınmış olmasına rağmen üşüyünceye kadar yürüdüm. Hiçbir şeyi düşünmüyor, ama yine de her şeyi düşünüyordum. Bu özel bir düşünme tarzıydı. Kitap yazma günü yaklaşırken her zaman böyle düşünürdüm. Yıllardan beri bunu yapmamış olsam da sanki aradan hiç zaman geçmemiş gibi aynı biçimde kolaylıkla düşünmeye başladım.</p>

  <p class="p7">Bu, birtakım adamların bahçe yoluna büyük bir kamyonu park ederek bazı eşyaları bodruma taşımasına benziyordu. İçinde bulunduğum durumu bundan daha iyi açıklayamayacağım. Eşyaların ne olduğunu göremezsiniz, çünkü üstlerine pamuklu kapitoneler sarılmıştır. Ama onları görmeseniz de eşya olduğunu bilirsiniz. Evinizi bir yuva haline sokmanız için gereken şeyler. Her şeyi, tam istediğiniz gibi uygun bir hale sokacak eşyalar.</p>

  <p class="p7">Adamlar kamyona binerek gittikten sonra bodruma iner, orada dolaşırsınız. Kapitoneyle örtülü bir köşeye ya da bir kavise dokunursunuz. (O gün öğleye doğru Derry'de dolaştığım gibi. Ayaklarımda eski şosonlarımla yokuşları tırmanıyor, yamaçlardan iniyordum.) Bodrumda kendi kendinize, "Şu şifonyer mi?" diye sorsanız da bu önemli değildir. Her şey oradadır. Taşımacılar bir tek şeyi bile unutmamışlardır. Ama bütün eşyaları kendi başınıza yukarı taşımanız gerekecektir. (O da çoğu Zaman zavallı belinizi de incitirsiniz.) Her şeye rağmen burada önemli olan, eşyaların tamı tamına teslim edilmesidir.</p>

  <p class="p7">Bu kez, kamyonun önümdeki kırk yıl için gerekli şeyleri getirdiğini umarım, diye düşündüm. 'Yazı yazılamaz' diye tanımlanan o yerde geçireceğim yıllar için gerekli her şeyi. Taşımacılar bodrum kapısına gelmişler, kibarca kapıya vurmuşlardı. Birkaç ay geçmesine rağmen cevap alamayınca sonunda kapıyı kırmak için kullanılan o kalın kütüklerden getirmişlerdi. "Hey, ahbap! Gürültünün seni fazla korkutmadığını umarız. Kapı için kusura bakma!"</p>

  <p class="p7">Kapı benim için önemli değildi. Benim için önemli olan eşyalardı. "Bir eşya eksik mi? Yoksa kırılmış mı? Sanmıyorum. Bütün gereken, eşyaları yukarı taşımak. Kapitone örtüleri çıkararak onları uygun yerlere yerleştirmek."</p>

  <p class="p7">Eve dönerken eski filmlerin gösterildiği The Shade'in önünden geçtim. Burası Derry'nin küçük, sevimli sinemasıydı. Sinema, video ihtilaline rağmen (ya da belki de o yüzden) başarılı olmuştu. Bu ay bin dokuz yüz ellilerden kalma klasik bilimkurgu filmleri gösteriliyordu. Ama bütün nisan ayı Jo'nun her zaman en çok sevdiği Humphrey Bogart'a aynlmıştı. Tentenin altında durarak bir süre PEK YAKINDA yazılı posteri inceledim. Sonra eve gidip telefon rehberinden gelişigüzel bir seyahat acentesi seçtim. Adama Key Largo'ya gitmek istediğimi söyledim. Adam, "Herhalde Key West demek istiyorsunuz," diye düzeltti. "Hayır," dedim. "Key Largo'yu kastettim. Bogie ve Bacall'ın filmindeki gibi. Üç hafta için." Sonra yeniden düşündüm. Zengindim, yalnızdım ve emekli olmuştum. Bu 'üç hafta'da neyin nesiydi? Sonra, "Altı hafta olsun," diye düzelttim. "Bana bir kulübe filan bulun." Adam bu işin pahalıya patlayacağını söyleyince paranın önemli olmadığını açıkladım. Derry'e döndüğüm zaman bahar gelmiş olacaktı.</p>

  <p class="p7">O arada üzerlerini açmam gereken bazı eşyalar vardı.</p>

  <p class="p7">İlk ay Key Largo beni büyüledi. Ondan sonraki iki hafta boyunca da sıkıntıdan bayılttı. Ama yine de kaldım. Çünkü iç sıkıntısı iyi bir şeydi. Bu tür sıkıntıya dayanabilen kimseler bol bol düşünebilirler. Milyarlarca karides yiyip bin kadar margarita kokteyli içtim. John D. MacDonald'ın tam tamına yirmi üç romanını okudum. Üzerine parlak, yeşil iplikle PAPAĞAN KAFALI yazılmış, geniş vizyerli bir kasket aldım. Sonunda herkesin küçük adını öğreninceye kadar aynı kumsalda dolaştım. Eşyaların üzerlerini açtım ve çoğunu beğenmedim. Ama hepsinin eve uyacağı kesindi.</p>

  <p class="p7">Jo'yu ve birlikte geçirdiğimiz yılları düşündüm. Ona, kimsenin, İkili Olmak, Eve Doğru Bak, Meleğimle karıştırmayacağını söylemeyi düşündüm. Jo bir keresinde, "Sürekli düş kırıklığına uğramış sanatçı rolü oynamayacaksın ya, Noonan?" demişti... Key Largo'da geçirdiğim günlerde bu sözleri sık sık hatırladım. Sesini duyduğumda Jo hep bu sözleri söyledi. Sanatçı rolü... Düş kırıklığına uğramış sanatçı rolü... O lanet olasıca, okul çocuklarına yakışacak düş kırıklığına uğramış sanatçı rolü.</p>

  <p class="p7">Jo'nun üzerinde koruda dolaşırken sarındığı uzun, kırmızı önlükle bana doğru yaklaşmasını hatırladım. Benim ellerimde şapka dolusu kara mantar vardı. Zaferle gülüyordu. Karım, o gün, "Bu akşam hiç kimsenin yemeği Noonan'larınkinden daha lezzetli olmayacak!" diye bağırmıştı. Jo'nun ayak tırnaklarını boyamak için iki bacağının arasına eğilişini düşündüm. Bu hareketi ancak kadınlar başarabiliyorlardı. Saçlarını yeni kestirdiğinde ona güldüğüm için başıma bir kitabı atışını anımsadım. Banjoyla bir şeyler çalmak için uğraşmasını, sutyensiz göğüslerinin irice bir kazağın altında nasıl durduğunu, ağlamasını, gülmesini ve öfkelenmesini düşündüm. Bir de roller konusundaki düşüncelerini. Düş kırıklığına uğramış sanatçı rolü.</p>

  <p class="p7">Ve rüyaları düşündüm. Özellikle o son kâbusu. Bunu artık belirginliğini ve etkisini kaybettiği için kolayca yaptım. Yıllar geçtikçe aklımda kalan iki rüya var. Sara Laughs'la ilgili son kâbus ve seksle ilgili ilk rüyam. Bunda bir kız çırılçıplak hamağa uzanmış erik yiyordu. Diğer rüyalarım tamamen etkisini yitirip parçalara bölündüler ya da onları tamamıyla unuttum.</p>

  <p class="p7">Sara'yla ilgili rüyaların pek çok belirgin ayrıntısı vardı. Gerdanlı dalgıç kuşları, ağustosböcekleri, akşam yıldızı ve ona bakarak dilekte bulunmam ayrıntılardan birkaçı. Ama ben bunların çoğunun sadece gerçekleri andıran şeyler olduklarını düşündüm. Ya da 'dekor' diye adlandırabiliriz. O yüzden bu ayrıntıların üzerinde durmam gerekmiyor.</p>

  <p class="p7">Geride üç önemli ayrıntı kalıyordu. Örtülerinin açılması gereken üç büyük eşya.</p>

  <p class="p7">Kıyıda oturur ve güneşin kumlu ayak başparmaklarımın arasından batışını seyrederken bu üç şeyin birbirine nasıl bağlandığını anlamak için psikiyatri uzmanı olmak gerekmediğini düşündüm.</p>

  <p class="p7">Sara rüyalarındaki üç önemli ayrıntı arkamdaki koru, aşağıdaki ev ve ortada donmuş gibi duran Michael Noonan'ın kendisi. Hava kararıyordu ve koru tehlikelerle doluydu. Aşağıdaki eve gitmek de belki villa çok uzun süre boş kaldığı için aynı derecede korkutucu olacaktı. Ama oraya gitmem gerekiyordu. Bundan hiçbir zaman kuşkum olmamıştı. Ev ne kadar korkutucu olursa olsun sığınabileceğim tek yer orasıydı. Nedense bunu&nbsp;yapamıyordum.</p>

  <p class="p7">Kımıldayamıyordum. Yazarlara özgü o duraklamanın bacaklarla ilgili bir türü gibiydi sanki yaşadığım.</p>

  <p class="p7">Kâbusun sonunda o sığınağa doğru gidebiliyordum, ama umudum boşa çıkıyordu. Orası en çılgın rüyalarımda bile beklediğimden daha tehlikeliydi. Ölmüş olan karım haykırarak dışarı fırlıyordu. Kefeni her yanına dolaşmıştı ve bana saldırmak niyetindeydi. Bu kâbustan beş hafta sonra ve Derry'den hemen hemen dört bin beş yüz kilometre uzaktayken hızla gelen, sarkık kollu beyaz şeyi hatırlamak bite ürpermeme ve omzumun üzerinden geriye bakmama neden olmuştu.</p>

  <p class="p7">Peki o gerçekte Johanna mıydı? Bunu kesinlikle bilmiyordum, öyle değil mi? Her yanı kefene sarınmış o şey neydi? Evet, gördüğüm sandık Jo'yu gömdüğümüz tabuta benziyordu. Yine de bu bir şaşırtmaca olabilirdi.</p>

  <p class="p7">Yazarların bazen 'yürüyememeleri' yazarlara özgü Duraklama Devresi olabilirdi.</p>

  <p class="p7">Rüyamda o sese, "Ben yazamıyorum," diyordum. O ses ise yazabileceğimi söylüyordu. Yazarlara özgü Duraklama Devresinin sona erdiğinden söz ediyordu. Ona inanıyordum. Çünkü yürümemi engelleyen şey kayboluyor, sonunda bahçe yolundan inip korkuyla o sığınağa doğru gidiyordum. O biçimsiz beyaz şey ortaya çıkmadan önce bile dehşet duyuyordum. Korktuğumun kâhya Bayan Danvers olduğunu söylüyordum. Ama bunun nedeni kafamın uyku sırasında Sara Laughs'la Manderley'i birbirine karıştırmasıydı. Benim korktuğum da.</p>

  <p class="p7">Kumsalda yüksek sesle, "Ben yazı yazmaktan korkuyorum," dediğimi duydum. "Hatta denemekten bile korkuyorum."</p>

  <p class="p7">Bunlar Maine'e uçmadan önceki gece oldu. Çakırkeyiftim ve çok geçmeden sarhoş olacaktım. Tatilimin sonlarına doğru neredeyse her akşam fazlasıyla içiyordum. "Beni korkutan o Duraklama Devresi değil. Bu devreyi sona erdirmek. Berbat haldeyim, çocuklar. Gerçekten çok berbat haldeyim!"</p>

  <p class="p7">Berbat halde olayım olmayayım, sonunda sorunun özünü yakaladığımı sanıyordum. Duraklama Devresini sona erdirmekten korkuyordum. Belki de yaşamımın dizginlerini ele almaktan ve hayatımı Jo'suz sürdürmekten. Ama kafamın derinliklerinde bir yer bunu yapmam gerektiğine inanıyordu. İşte arkamdaki korudan gelen o tehlikeli tehdit dolu sesler de bununla ilgiliydi. Ve inanmak önemlidir. Belki de haddinden fazla. Özellikle hayal gücünüz varsa. Hayal gücü olan bir insanın başı ruhsal bakımdan derde girdiği zaman görünüşte olanla gerçek arasındaki sınır kaybolmaya başlar.</p>

  <p class="p7">Korudaki şeyler. Evet, efendim. Bütün bunları düşünürken içlerinden biri o anda elimdeydi. İçkimi kaldırarak batı ufkuna doğru tuttum. Batmakta olan güneş kadehimin içinde yanıyordu sanki. Çok içiyordum. Belki Key Largo da bunun bir sakıncası yoktu. İnsanların tatildeyken içkiyi fazla kaçırmaları normaldir. Bu neredeyse bir yasa bile sayılır. Ama ben son güne kadar bile içmiştim. Böylesi içki içmenin kontrolü çabuk kaybedilir. Bu, insanın başının belaya girmesine neden olacak bir içme tarzıdır.</p>

  <p class="p7">Korudakiler... Karım diyemeyeceğim belki de diyeceğim dehşet verici bir yaratık tarafından korunan güvenilir bir yer. Bu mantıklıydı. Çünkü Jo'nun yeryüzünde en sevdiği yer Sara Laughs'dı. Bu düşünceyi bir diğeri izledi. Birden uzandığım şezlongta ayaklarımı yana uzattım ve heyecanla doğrulup oturdum. O törenin başladığı yer de yine Sara Laughs'dı. Şampanya, son satır ve o en önemli kutsama. "Eh, artık her şey yolunda sayılır, öyle değil mi?"</p>

  <p class="p7">Ben her şeyin tekrar yoluna girmesini istiyor muydum? Gerçekten istiyor muydum? Bir ay ya da bir yıl önce belki emin olamazdım. Oysa şimdi emindim. Cevap, "Evet" di. İlerlemek istiyordum. Ölmüş olan karıma sımsıkı sarılmaktan vazgeçmeli, kalbimi onarmalı ve ilerlemeliydim. Ama bunu yapabilmek için geri dönmem gerekiyordu.</p>

  <p class="p7">O ahşap eve dönmeliydim. Sara Laughs'a.</p>

  <p class="p7">"Evet," dedim ve tüylerim diken diken oldu. "İşte şimdi anladın."</p>

  <p class="p7">"O halde... neden olmasın?"</p>

  <p class="p7">Bu soru kendimi aptalmışım gibi hissetmeme neden oldu. Ralph Roberts'in tatile ihtiyacım olduğunu söylediği zamanki kadar aptal. Artık tatilim sona ermişti. Sara Laughs'a dönmem gerekiyorsa neden yapmayacaktım ki? Bir iki gece son kâbusun kalıntıları yüzünden korku duyabilirdim. Ama sadece orada olmam bile rüyayı daha çabuk unutmamı sağlayabilirdi.</p>

  <p class="p7">Ve... yazmam konusunda da bir şeyler olabilirdi. (Bu son düşüncenin bilincimin sadece çok alçakgönüllü bir köşesinde belirmesine izin verdim.) ...Herhalde bu olmayacaktı... Ama o kadar da imkânsız sayılmazdı. "Bir mucize olmazsa..." Yeni yılın ilk günü küvetin kenarında oturmuş, ıslak banyo lifini alnımdaki çiziğe bastırırken böyle düşünmemiş miydim? Evet. *Bir mucize olmazsa...' Bazen bir kör merdivenden yuvarlanarak kafasını vurur ve o zaman gözleri tekrar görmeye başlardı. Ya da özürlü biri belki de kilisenin önündeki en üst basamağa çıktığında kol değneklerini atmayı başarıyordu.</p>

  <p class="p7">Harold'la Debra beni yeni bir roman için iyice sıkıştırmaya başlayıncaya kadar daha sekiz dokuz ayım vardı. Bu süreyi Sarah Laughs'da geçirmeye karar verdim. Derry'deki bazı işlerimi halletmem biraz zaman alacaktı. Bili Dean'in gölün kıyısındaki evi oturulacak hale getirmesi de öyle. Ama Dört Temmuz'da artık oraya yerleşmiş olabilirdim. Kolaylıkla. Bu tarihin çok uygun olduğuna karar verdim. Bu sadece ülkemizin doğum tarihi değildi. Batı Maine'deki böcek mevsimi de o sırada sona eriyordu.</p>

  <p class="p7">Tatil eşyalarımı toplayıp John D. MacDonald'ın kitaplarını benden sonra odaya yerleşecek müşteriye bıraktım. İyice yandığım için artık bana benzemeyen yüzümdeki bir haftalık sakalı tıraş edinceye ve Maine'e uçuncaya kadar kararımı verdim. Bilinçaltımın gitgide koyulaşan karanlığa karşı bir sığınak olarak gördüğü yere dönecektim. Evet, geri dönecektim. Üstelik bunun tehlikeli olabileceğini idrak etmeme rağmen. Oraya Sara'nın başka bir Lourdes olmasını bekleyerek gidecek değildim... Ama kendi kendime umutlanmak için izin verecektim. Ve akşam yıldızının gölün yukarısından usulca baktığını gördüğüm zaman da bir dilekte bulunacaktım.</p>

  <p class="p7">Sara rüyalarımı yeniden çizerken bir tek ayrıntı onlara uymadı. Bunu tarif edemediğim için üzerinde durmamaya çalıştım. Ama bu açıdan şansım fazla yardım etmedi. Galiba bir yanım hâlâ yazardı. Ve bir yazar kafasına yaramazlık etmesini öğretmiş olan bir insandır.</p>

  <p class="p7">Elimin üzerindeki kertikten söz ediyorum. Bütün rüyalarımda bu yara vardı. Buna yemin edebilirim... Ve sonra çizik elimde gerçekten belirmişti. Dr. Freud'un eserlerinde böyle saçma sapan bir şeye rastlayamazdınız. Bu tamamıyla 'Psişik Dostlar'a uygun bir şeydi.</p>

  <p class="p7">Uçağım alçalırken, bu sadece bir rastlantıydı, diye düşündüm. A82 numaralı koltuktaydım. (Önde oturmanın iyi bir yanı vardır: uçak düşünce çarpma yerinden ilk siz çıkarsınız.) Bangor Uluslararası Havaalanına doğru inerken çam ormanlarına bakıyordum. Kar artık ancak bir yıl sonra geri gelecekti. Onu tatile çıkarmıştım. Sadece bir raslantı... Sen yaşamın boyunca elini kaç defa kestin? Yani ellerin hep ortada. Öyle değil mi? Sallanıp duruyorlar. Yaralanmayı davet ediyorlar adeta.</p>

  <p class="p7">Bütün bunların gerçek gibi gözükmesi gerekse de nedense öyle olmuyordu. Öyle olması gerekirdi ama... şey...</p>

  <p class="p7">Bu bodrumdaki adamlarla ilgiliydi. Onlar bu açıklamayı kabul etmiyorlardı.</p>

  <p class="p7">Uçak inerken hafif bir gürültü oldu ve ben de o an bu düşünce dizisini kafamdan kovdum.</p>

  <p class="p7">Eve döndükten kısa bir süre sonra bir gün akşama doğru dolapları karıştırdım. Ve sonunda içinde Jo'nun eski fotoğraflarının bulunduğu ayakkabı kutusunu bulabildim. Hepsini teker teker dizdim. Sonra da Dark Score gölünde çekilmiş olanları incelemeye başladım. Şaşılacak kadar çok fotoğraf olsa da Johanna resim çekmeye meraklı olduğu için fotoğrafların çoğunda kendisi yoktu. Fakat 1990 ya da 91'de çektiğimi hatırladığım bir resmi buldum.</p>

  <p class="p7">Bazen yeteneksiz bir fotoğrafçı bile güzel bir resim çekebilir. Ve. evet, bu resim gerçekten güzeldi. Fotoğrafta Jo raftta duruyor, altın kızılı güneş arkasında batıyordu. Karım sudan yeni çıkmıştı. Kırmızı biyeli gri iki parça bikinisi sırılsıklamdı. Onu gülerek ıslak saçlarını alnından ve şakaklarından geriye doğru iterken yakalamıştım. Bikinisinin sutyeninin altından göğüs uçları iyice belli oluyordu. Karım Parti Kumsalındaki Canavarlar ya da kampüste bir dizi kızı öldüren bir katille ilgili o suçla karışık zevk veren ikinci sınıf filmlerin posterlerindeki aktrislere benziyordu.</p>

  <p class="p7">Jo'ya karşı duyduğum müthiş ani istek yüzünden sersemledim. Onun fotoğraftaki haliyle yukardaki odada beni beklemesini istedim. Islak mayosu vücudunu sarıyordu ve perçemleri yanaklarına yapışmıştı. Onunla ikimiz de orgazm oluncaya kadar sevişmeliydim.</p>

  <p class="p7">Fotoğrafı bir yana bıraktım. Beğendiklerimin arasına. (Gerçi onun kadar beğendiğim bir resim yoktu.) Fena halde heyecanlanmıştım. Böyle bir şey oldu mu, geçinceye kadar hiçbir işe yaramazsınız.</p>

  <p class="p7">Evin yukarı katındaki odalarında dolaşmaya başladım. Yumruklarını sıkıp sıkıp açıyordum.</p>

  <p class="p7">Belki öfke, yas tutma işleminin bir parçasıdır. Ama Johanna'nın ölümünden sonra o fotoğrafı buluncaya kadar karıma hiç kızmadım. Sonra, aman Tanrım! Jo'ya karşı müthiş bir öfke duyuyor, evde dolaşıp duruyordum: Ahmak, ne olacak! Öyle sıcak bir günde neden koştu? Düşüncesiz, geri zekâlı kaltak! Beni böyle yapayalnız bıraktı. Artık çalışamıyorum bile!</p>

  <p class="p7">Merdiven basamaklarından birine oturarak ne yapmam gerektiğini düşündüm. Sonunda bir içki içmenin iyi olacağına karar verdim. Belki de ilkini yalnız bırakmamak için bir içki daha içerdim. Ayağa kalktım ama aynı anda bunun pek de güzel bir fikir olmadığını düşündüm.</p>

  <p class="p7">Onun yerine çalışma odama girerek bilgisayarı açtım. Ve bir bilmece çözdüm. O gece yatarken Jo'nun mayolu resmine tekrar bakmak istedim. Ama bunun öfkeli ve sıkıntılıyken birkaç kadeh içme fikri kadar kötü bir şey olduğuna karar verdim. Lambayı söndürürken, bu gece o rüyayı tekrar göreceğim, diye düşündüm. O kâbusu göreceğimden eminim.</p>

  <p class="p7">Ama görmedim. Sara Laughs'la ilgili rüyalar sona ermiş gibiydi.</p>

  <p class="p7">Bir hafta düşündükten sonra hiç olmazsa yazı gölün kıyısında geç!rme fikri bana daha da güzel geldi. Böylece mayısın başlarında, bir pazartesi günü öğleden sonra kendisine saygısı olan Maine'li bir bekçinin evinde olup Red Sox takımının maçını seyredeceğine karar vererek Bili Dean'i aradım. Ona Dört Temmuz gibi Sara Laughs'da olacağımı söyledim... Her şey umduğum gibi giderse sonbaharı ve kışı orada geçirecektim.</p>

  <p class="p7">Bili, "İşte bu güzel," dedi. "Bu gerçekten iyi bir haber. Burada pek çok kişi seni özledi, Mike. Bazıları da kann öldüğü için başsağlığı dilemek istiyorlardı."</p>

  <p class="p7">Bili Dean'in sesinde hafif bir sitem mi vardı? Yoksa bana mı öyle geliyordu? Jo'yla ben yöreyi gerçekten etkilemiştik. Motton Kaswakamak Castle View bölgesine hizmet veren küçük kitaplığa hatın sayılacak bağışlarda bulunmuştuk. Jo seyyar kitaplık için taşıt alınmasını sağlamak amacıyla fon oluşturulması konusunda öncülük etmiş ve başarılı olmuştu. Bundan başka Kadınlar Dikiş Derneğinin üyesiydi. (Jo battaniye yapmakta ustaydı.) Castle County El İşleri Kooperatifinin de saygın bir üyesiydi. Hastaları ziyaret ediyor, Gönüllü İtfaiye Örgütünün yıllık kan toplama programına katkıda bulunuyor ya da Castle Rock'ta yaz kermesi sırasında bir tezgâhın başına geçiyordu. Ama bir İyilik Meleği gibi davranmıyor, gösterişe de kalkmıyordu.</p>

  <p class="p7">Belli etmeden, alçakgönüllülükle yardım ederken başını önüne eğiyordu. (Çoğu zaman oldukça alaylı tebessümünü gizlemek için. Çünkü Jo'nun iğneli bir mizah yeteneği vardı.) Tanrım, diye düşündüm. Belki de ihtiyar Bili sitem etmekte haklı.</p>

  <p class="p7">"Herkes Jo'yu özlüyor," dedim. "Evet, öyle."</p>

  <p class="p7">"Ben de onu hâlâ çok özlüyorum. Galiba bu yüzden göle pek yaklaşmadım. Jo'yla orada çok güzel günler geçirdik."</p>

  <p class="p7">"Herhalde. Ama seni burada görmek gerçekten harika olacak. Ben hemen çalışmaya başlayacağım. Evde her şeyi yerli yerinde istiyorsan bugün bile oraya yerleşebilirsin. Ama bir ev Sara gibi boş kaldığı zaman havası bozulur." "Biliyorum."</p>

  <p class="p7">"Brenda Meserve'e evi baştan aşağıya temizlemesini söyleyeceğim. Her zaman işlerinizi gören kadına."</p>

  <p class="p7">"Brenda bu temizliği yapamayacak kadar yaşlı değil mi? Yani... biraz?" Brenda altmış beş yaşında, şişman, iyi kalpli, neşeli ve sıradan bir kadındı. Özellikle gece bir yataktan diğerine çekirge gibi sıçrayan seyyar satıcılarla ilgili hikâyelere bayılırdı.</p>

  <p class="p7">Bili, "Brenda Meserve gibi kadınlar hiçbir zaman eğlenceyi kaçıracak kadar yaşlanmazlar," diye cevap verdi. "Elektrikli süpürgeyle etrafı temizlemeleri ve en ağır eşyaları taşımaları için iki üç kız da getirir. Bu sana aşağı yukarı üç yüz dolara patlar. Sence uygun mu?"</p>

  <p class="p7">"Bundan ucuzu can sağlığı."</p>

  <p class="p7">"Kuyunun ve jeneratörün kontrol edilmesi gerekiyor."</p>

  <p class="p7">"Ama ikisinin de iyi durumda olduğundan eminim. Jo'nun eski atölyesinin yakınında bir eşekarısı kovanı var. Tahtalar kurumadan arılan kükürt dumanıyla yok etmek niyetindeyim. Ah, evet, eski evin yani ortadaki bölümün damının aktarılması şart. Sana bundan geçen yıl söz etmem gerekirdi. Ama evi kullanmadığın için ben de üzerinde durmadım. Onun parasını da verecek misin?"</p>

  <p class="p7">"On bine kadar veririm. Daha fazla isterlerse bana telefon et."</p>

  <p class="p7">"On binden daha fazla isterlerse gülümser ve gidip bir domuzu öperim."</p>

  <p class="p7">"Bütün bunları ben oraya gelmeden önce hallet. Olur mu?"</p>

  <p class="p7">"Tabii. Yalnız kalmak istediğini biliyorum... Ama ilk günlerde pek yalnız kalamayacağını bilmelisin. Jo'nun böylesine erken gitmesi hepimizi çok etkiledi ve üzdü. Çok iyi bir kızdı o." Bili tam bir Yankee aksanıyla konuşuyordu.</p>

  <p class="p7">Teşekkür ederim, Bili." Yaşlar gözlerimi yakıyordu. Acı sarhoş bir misafir gibiydi. Her zaman son bir defa daha kucaklaşmak için geri geliyordu. "Bunları söylediğin için sağol."</p>

  <p class="p7">"Bol bol havuçlu tatlı yiyeceksin, ahbap." Bili güldü, ama uygunsuz davranmaktan çekinen bir tavırla.</p>

  <p class="p7">"Bol bol havuçlu tatlı yiyebilirim," dedim. "Ama tanıdıklar fazladan Pasta getirirse Kenny Auster'in o dev İrlanda kurt köpeği ne güne duruyor?"</p>

  <p class="p7">Bill neşeyle bağırdı. "Evet. O köpek patlayıncaya kadar pasta yiyebilir." Öksürünceye kadar gıdaklar gibi güldü. Bekledim. Ben de hafifçe gülümsüyordum. "Kenny köpeğe 'Böğürtlen' adını takmış. Bunun nedenini biliyorsam ne olayım! Ne acayip hayvan o. Öyle değil mi?" Kastettiği köpekti. Böğürtlen'in sahibi değil. Kenny Auster'in boyu en fazla bir elliydi. İnce bir adamdı. Maine'lilerin sık sık kullandıkları 'acayip' sözcüğü de ona hiç uymuyordu.</p>

  <p class="p7">Birdenbire bütün bu insanları özlemiş olduğumu fark ettim. Bili, Brenda, Buddy Jellison, Kenny Auster. Ve bütün yıl boyunca gölün kıyısında yaşayan herkesi. İrlanda kurt köpeği Böğürtlen'i bile özlemiştim. Hayvan, ağzından salyaları akarak başını kaldırır ve her tarafa öyle koşardı. Sanki kafasında yarım beyin varmış gibi.</p>

  <p class="p7">Bili, "Oraya gidip fırtınada kırılan dalları da temizlemem gerekiyor," dedi. Biraz utanmış gibiydi. "Bu yıl durum o kadar kötü değil. Neyse ki o son şiddetli fırtına sırasında burada sadece kar yağdı. Ama henüz temizlemeye zaman bulamadığım kuru dallar filan var. Aslında bu işi çoktan bitirmiş olmam gerekirdi. Evi kullanmamam da bir mazeret değil. Sonuçta hâlâ ödediğin maaşı alıyorum! Bu kır saçlı ihtiyarın kendini suçlamasının komik bir yanı vardı. Jo olsaydı ayaklarını vurarak kıkır kıkır gülerdi. Bundan eminim.</p>

  <p class="p7">"Her şey Dört Temmuz'a kadar temizlenip yoluna konursa bu bana yeter, Bili."</p>

  <p class="p7">"Eh, o zaman çamura batmış bir midye kadar mutlu olacağını söyleyebilirim. Sana söz veriyorum." Bili de çamura batmış bir midye kadar mutluydu. "Buna sevindim." Buraya gelip göl kıyısında kitap mı yazacaksın? Eskiden olduğu gibi? Tabii son iki romanının kötü olduğunu söylemiyorum. Tersine. Karım son kitabı elinden bırakamadı. Ama..."</p>

  <p class="p7">"Bilmiyorum," dedim. Bu doğruydu. Sonra aklıma bir şey geldi. "Bili, bahçe yolunu temizlemeden ve Brenda Meserve'yi de eve salıvermeden bana bir iyilik yapar mısın?"</p>

  <p class="p7">Bili, "Elimden gelecek bir şeyse bunu memnunlukla yaparım," diye cevap verdi. Ona ne istediğimi söyledim.</p>

  <p class="p7">Dört gün sonra, üzerinde gönderenin kısa adresi olan küçük bir paket aldım. DEAN POSTRES. 90 (DARK SCORE). Açtım ve paketi sallayarak içindeki tek kullanımlık o fotoğraf makinelerinden biriyle çekilmiş olan yirmi adet resmi çıkardım.</p>

  <p class="p7">Bili, filmi evin çeşitli görüntüleriyle doldurmuştu. Çoğunda uzun süredir kullanılmayan yerlere özgü o ihmal edilmişlik havası vardı. Bekçinin ilgilendiği yerlerde bile bir süre sonra o hava görülüyordu.</p>

  <p class="p7">Resimlere pek bakmadım bile. İstediğim ilk dört fotoğraftı. Onları mutfak masasına, güneşin güçlü ışınlarının üzerlerine düşeceği yere dizdim. Bili bu resimleri bahçe yolunun yukarısında çekmişti. Fotoğraf makinesini aşağıya, tüm alana yayılmış olan Sara Laughs'a doğru çevirmişti. Görüntüde sadece ana bölüm değil, kuzey ve güney bölümlerinin kütükleri üzerinde oluşmuş yosunlar da görülebiliyordu. Bahçe yolundaki iğne yapraklı çam yığınları ve kopuk dallarda... Bili resimleri çekmeden önce herhalde çevreyi temizlemek istemişti, ama sonra bundan vazgeçmişti. Bill'e tamı tamına neyi istediğimi anlatmış hatta, "Siğilleri ve sivilceleri de..." sözlerini kullanmıştım. O da bana istediğimi vermişti.</p>

  <p class="p7">Jo'yla gölün kenarında uzun süre kalmadığımız için bahçe yolunun iki yanındaki ağaççıklar iyice sıklaşmıştı. Sadece yabanileşmekle kalmamışlar, kimi uzun dallar asfalt yolun üzerinden birbirlerine doğru uzanmışlardı. Tıpkı</p>

  <p class="p7">birbirlerinden ayrılmış özlem çeken âşıklar gibi.</p>

  <p class="p7">Resimlere bakarken bakışlarım tekrar tekrar bahçe yolunun dibindeki küçük verandaya kayıyordu. Fotoğraflarla Sara Laughs'la ilgili rüyalarım arasındaki benzerlikler bir rastlantı olabilirdi. (Ya da bir yazarın çoğu zaman şaşırtıcı olan pratik hayal gücünün bir ürünü.) Ama verandanın tahtalarının arasından çıkmış olan ayçiçeklerini açıklamam imkânsızdı. Elimin üzerindeki kesiği açıklayamadığım gibi.</p>

  <p class="p7">Fotoğraflardan birinin arkasını çevirdim. Bili oraya kargacık burgacık bir yazıyla, "Bu çocuklar erken açmışlar," diye yazmıştı. "Üstelik bu haneye tecavüz sayılır."</p>

  <p class="p7">Tekrar resmi çevirdim. Üç ayçiçeği verandanın tahtalarının arasından fışkırmıştı. Suratları projektörlere benzeyen üç iri ayçiçeği. İki değil, dört değil, üç.</p>

  <p class="p7">Tıpkı rüyalarımdaki gibi.</p>

  <p class="p7"><a id="a3"></a><span class="t8">&nbsp;</span></p>
</body>
</html>
