<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON İKİNCİ BÖLÜM</title>
</head>

<body>
  <h1 class="h11">ON İKİNCİ BÖLÜM</h1>

  <p class="p7">Yoldan eve dönerken hiçbir şey düşünmemeye çalıştım. İlk editörüm, "Bir romancının kafasından geçen şeylerin yüzde seksen beşi beni hiç ilgilendirmez," derdi. Ama ben hiçbir zaman bunun yazarların tekelinde olması gerektiğine inanmadım. 'Yüksek düşünceler' denilen şeylere çoğu zaman fazla değer verilir. Bir sorun olduğu ve önlem alınması gerektiği zaman genellikle bir yana çekilerek işi bodrumdaki çocuklara bırakmanın daha iyi sonuç verdiğini gördüm. Aşağıda vücutları kaslı ve dövmeli, sendikadan olmayan işçiler çalışıyor. Özel yetenekleri içgüdülerle ilgili. Sorunları yukarıya, ancak en son çare olarak gönderiyorlar.</p>

  <p class="p7">Mattie Devore'a telefon etmeyi denediğimde çok tuhaf bir şey oldu. Anladığım kadarıyla bunun hayaletlerle bir ilişkisi yoktu. Telefonu çalıştıran düğmeye bastığım zaman o uğultu yerine derin bir sessizlikle karşılaştım. Telefonu kuzey yatak odasında yerine oturtmadığımı düşünürken aslında ahizede tam bir sessizlik olmadığını fark ettim. Uzayın derinliklerinde bir radyo yayın yapıyordu sanki. Çizgi filmlerdeki bir ördek kadar neşeli biri vak vaklar gibi ve Brooklyn lehçesiyle şarkı söylüyordu. "Sağ ayağını yere bas, sonra sağ ayağını salla, sonra yine yere bas ondan sonra ayağını sallamaya başla."</p>

  <p class="p7">"Kimsiniz?" diye sormak için ağzımı açacaktım ki, ben bunu yapamadan bir kadın, "Alo?" dedi. Şaşırmış ve kuşkuya kapılmış gibi bir hali vardı.</p>

  <p class="p7">"Mattie?" Şaşaladığım için onu daha resmi bir adla çağırmak aklıma bile gelmedi. Yani, "Bayan Devore," diye. Karşımdakinin o olduğunu bir tek kelimeden anlamam bana garip gelmedi. Oysa Mattie'yle o gün pek fazla konuşmamıştık. Belki de bodrumdaki çocuklar fondaki müziği tanımış ve onunla Kyra arasında bağlantı kurmuşlardı.</p>

  <p class="p7">"Bay Noonan?" Mattie beni daha da şaşırmıştı. "Ama telefon hiç çalmadı bile!"</p>

  <p class="p7">"Siz tam beni aradığınız sırada telefonu açtım sanırım," dedim. Arada sırada böyle oluyor." Ama kendi kendime, bu türü kaç defa oluyor, diye sordum. Sizi arayan kişi, telefon etmeye çalıştığınız insan. Belki de bu sık sık oluyor. Yoksa bu telepatik bir durum mu? Ya da sadece bir rastlantı mı? Canlı yayın mı, yoksa hafızayla mı ilgili? Ancak, ne olursa olsun bu sihirli bir şey gibiydi. Alçak tavanlı, uzun oturma odasına baktım. Geyik Bunter'in cam gözlerine. Ve, evet, belki de burası artık sihirli bir yer, diye düşündüm.</p>

  <p class="p7">Mattie kuşkuyla, "Belki de sizi aradığım için özür dilemem gerekiyor," dedi. "Küstahlık bu. Telefon numaranızın rehberde olmadığını biliyorum."</p>

  <p class="p7">Kendi kendime, bunun için hiç endişelenme, dedim. Şimdiye kadar numaram herkesin eline geçti bile. Hatta onu rehberin sarı sayfalarına yazdırmayı bile düşünüyorum.</p>

  <p class="p7">Mattie utançla sözlerini sürdürdü. "Numarayı kütüphanedeki dosyanızdan aldım. Ben orada çalışıyorum." Fonda, "Hokey Pokey" parçasının yerini "The Farmer in the Dell" almıştı.</p>

  <p class="p7">"Bu konunun üzerinde bile durmayın," dedim. "Özellikle telefonu sizinle konuşmak için açtığımı düşünürseniz..."</p>

  <p class="p7">"Benimle konuşmak için mi? Neden?"</p>

  <p class="p7">"Önce hanımlar."</p>

  <p class="p7">Mattie gergin bir şekilde güldü. "Sizi akşam yemeğine davet etmek istiyordum. Daha doğrusu Ki'yle ben sizi yemeğe davet ediyoruz. Bunu daha önce yapmam gerekirdi. Geçen gün bize çok iyi davrandınız. Yemeğe gelir misiniz?"</p>

  <p class="p7">Hiç duraklamadım. "Evet. Memnuniyetle. Zaten konuşmamız gereken bazı şeyler var."</p>

  <p class="p7">, Bir sessizlik oldu. Geride, şarkıda fare peyniri alıyordu. Küçükten bütün bunların 'HiHoDairyO' adlı çok büyük, gri bir fabrikada olduğunu sanırdım.</p>

  <p class="p7">"Martie? Hâlâ orada mısınız?"</p>

  <p class="p7">"Kayınbabam sizi de bu işe karıştırdı, değil mi? O aksi ihtiyar," Genç kadının sesi ifadesizdi.</p>

  <p class="p7">"Şey... Evet ve hayır. Kaderin, rastlantıların ya da Tanrı'nın beni bu işe kanştırdığını söyleyebiliriz. O sabah orada olmanın nedeni Max Devore değil, köy burgerinin peşinde koşmamdı."</p>

  <p class="p7">Mattie biraz neşelenmiş gibiydi. "Buna sevindim." Genellikle, korkuya kapılan insanlar ifadesiz ve tekdüze bir sesle konuşurlar. Hatta bazen zorlanan ve dehşete kapılan insanlar. "Ben dertlerimin size de bulaştırılmış olmasına üzülüyorum." Onu John Storrow'a teslim ettiğim zaman kimin başını derde soktuğunu düşünmeye başlayacağını biliyordum. Bu konuyu onunla telefondan konuşmayacağım için sevindim.</p>

  <p class="p7">"Her neyse... Size yemeğe gelmek hoşuma gider. Ne zaman?"</p>

  <p class="p7">"Bu akşam sizin için çok erken mi?"</p>

  <p class="p7">"Hayır, hiç değil."</p>

  <p class="p7">"Harika. Ama yemeği erken yememiz gerekecek. Bizim küçük tatlısını yerken uyuyakalabilir. Sizce altı uygun mu?"</p>

  <p class="p7">"Evet."</p>

  <p class="p7">"Ki heyecanlanacak. Fazla misafir gelmiyor."</p>

  <p class="p7">"Yine kendi başına dolaşmaya çıkmadı ya?"</p>

  <p class="p7">Mattie'nin alınacağını sanıyordum. Ama bu kez güldü. "Tanrım, hayır! Cumartesi günü olanlar onu korkuttu. Şimdi yan bahçedeki salıncağı bırakıp arka taraftaki kum havuzuna giderken bile içeri girip bana haber veriyor. Ayrıca sizden sık sık söz ediyor. Sizden 'Beni yakalayan o uzun boylu adam,' diye söz ediyor. Galiba ona kızgın olmanızdan endişeli."</p>

  <p class="p7">"Ona kızgın olmadığımı söyjeyin," dedim. "Hayır, hayırlı. Bunu ben kendim söylerim. Size bir şey getirebilir miyim?"</p>

  <p class="p7">Mattie kararsızca, "Bir şişe şarap olur mu?" diye sordu. "Yoksa bu çok mu iddialı olur? Izgarada hamburger var ve bir de patates salatası yapacağım."</p>

  <p class="p7">"Ben de iddialı olmayan bir şarap getiririm."</p>

  <p class="p7">Mattie, "Teşekkür ederim," dedi. "Bu çok heyecan verici bir şey. Uzun süredir bize hiç kimse gelmiyor."</p>

  <p class="p7">Az kalsın, "Bu benim için de heyecan verici," demeye hazırlandığımı fark ederek dehşete kapıldım. "Dört yıldan beri ilk kez biriyle randevulaşıyorum." Onun yerine, "Beni düşündüğünüz için teşekkür ederim," dedim.</p>

  <p class="p7">Telefonu kapatırken John Storrow'un Mattie'yle beraberken herkesin gözü önünde olmamı, kentteki dedikoduculara ek malzeme sağlamamı önerdiğimi hatırladım. Genç kadın, hamburgerleri bahçedeki ocakta pişirirse herkes bizi görebilecekti... Akşam saatlerinde hem de. Ama Mattie sonra nazik davranacak ve beni içeri davet edecekti herhalde. Duvardaki Elvis'in kadife üzerine yapılmış resmini ya da Franklin Lint'in yıldönümü tabaklarını hayranlıkla seyretmem için. Belki de karavanı nelerle süslemişse onları görmemi isteyecekti. Kyra'nın bana yatak odasını göstermesine izin verecek ve en sevdiği bebeğe ve diğer kumaştan yapılmış hayvanlara bakarak hayretle bağıracaktım. Yani gerekirse. Yaşamımızda her türden önemli sayılabilecek şeyler vardır. Avukatınız bunlardan bazılarını anlayabilir. Ama galiba birkaçını da anlayamaz.</p>

  <p class="p7">Doldurulmuş geyik kafasına, "Bu işte doğru yolda mıyım, Bunter?" diye sordum. "'Evet,' için bir, 'Hayır,' için iki defa böğür."</p>

  <p class="p7">Kuzey bölümüne giden koridorun ortasındaydım. Serin bir duştan başka bir şey düşünmüyordum. Birdenbire arkamdan bir ses duydum. Bunter'in boynundaki çıngırak bir an şıngırdadı. Durakladım. Elimde gömleğim, başımı yana eğerek çıngırağın tekrar çalmasını bekledim. Ama çalmadı. Bir dakika sonra banyoya giderek duşu açtım.</p>

  <p class="p7">Lakeview Market'te bir köşeye sıkıştırılmış oldukça iyi şaraplar vardı. Yerliler pek şarap içmeseler de turistler herhalde bol bol şarap satın alıyorlardı. Ben de bir şişe kırmızı Mondavi seçtim. Belki de bu Mattie'nin düşündüğünden biraz daha pahalıydı. Ama fiyat etiketini koparır ve onun aradaki farkı anlamayacağını umabilirdim. Kasanın önünde bir sıra oluşmuştu. Bunu daha çok mayolarının üzerine tişörtlerini geçirmiş kimseler oluşturuyordu. Halk plajının kumları da bacaklarına yapışmıştı. Sıramın gelmesini beklerken gözüm son anda kasaya yakın bir yere konulmuş olan o şeylere ilişti. Aralarında, üzerlerinde MAGNABET yazılı birkaç plastik torba da vardı. Üzerleri elle çizilmiş birer buzdolabı resmiyle süslenmişti. Dolaba YAKINDA DÖNECEĞİM yazılı bir not iliştirilmişti. Yazılı bilgiye göre her poşette iki takım sesli harf, ayrıca fazladan sessiz harfler vardı. İki poşeti kaptım... Sonra da bir üçüncüsünü. Mattie Devore'un çocuğu böyle bir şeyden hoşlanacak yaştaydı herhalde.</p>

  <p class="p7">Kyra benim kapının önündeki ot bürümüş bahçeye girdiğimi gördü. Karavanın yanındaki küçük salıncağından fırlayarak annesinin yanına koştu ve arkasına saklandı. Kapının önündeki basamakların yakınma bir hibachi konulmuştu. Cumartesi günü benimle korkusuzca konuşan çocuk, şimdi bir tek mavi gözle beni gözetliyordu. Tombul eliyle annesinin güneşlenmek için giyilen türdeki elbisesinin kalça kısmının aşağısını yakalamıştı.</p>

  <p class="p7">Ne var ki, iki saat içinde durum iyice değişti. Alacakaranlık koyulaşırken Kyra, karavanın oturma odasında kucağıma yerleşmişti. Uykulu uykulu çocukları her zaman büyüleyen Kül Kedisi masalını dinliyordu. Oturduğumuz koltuk ancak ucuz dükkânlarda satılabilen yamru yumru, kahverengi bir şeydi. Ama karavanın içinde neler göreceğim konusundaki o kayıtsızca peşin yargılarım yüzünden hâlâ utanıyordum. Arkamızda, duvarın yukarısında Edward Hopper'ın bir resmi vardı. Gece yansı bir büfedeki bomboş tezgâhı gösteren o resim. Karşıda, mutfak bölmesindeki küçük formika masanın yukarısına Vincent van Gogh'un Ayçiçeği dizisinden bir tablo asılmıştı. Bu resim, Mattie Devore'un geniş karavanına Hopper'dan daha çok uyuyordu. Neden böyle olduğunu bilmiyorum, ama öyleydi.</p>

  <p class="p7">Ki uykulu uykulu mırıldandı. "Cam ayakkabı onun ayakcığını kesecek."</p>

  <p class="p7">"İmkânsız," dedim. "Ayakkabı camları özel olarak Grimoire Krallığında yapılıyordu. Düzgün ve kırılmaz cam. Ama onlar ayağındayken tiz bir sesle şarkı söylersem durum değişir."</p>

  <p class="p7">"Bana da öyle bir çift ayakkabı alınacak mı?"</p>

  <p class="p7">"Çok üzgünüm Ki," dedi. "Artık kimse camdan ayakkabı yapmayı bilmiyor. Kayıp bir sanat bu. Toledo çeliği gibi." Karavanın içi sıcaktı. Çocuğun dayandığı göğsüm iyice ısınmıştı. Ama bu pozisyonu kesinlikle değiştirmeyecektim. İnsanın kucağında bir bebek olması harika bir şeydi. Dışarda annesi şarkı söylüyor ve pikniğimiz için kullandığımız küçük, portatif masadan tabakları topluyordu. Mattie'nin şarkı söylediğini duymak da çok hoştu.</p>

  <p class="p7">Kyra, Kül Kedisi'nin yerleri fırçaladığını gösteren resmi işaret etti. "Haydi oku oku." Annesinin bacaklarının yanından endişeyle bakan o küçük kız kaybolmuştu. Cumartesi günü, ne olursa olsun kıyıya ineceğim, diye düşünen öfkeli bebek de. Şimdi burada bana güvenen, zeki güzel ve uykulu bir küçük vardı. "Yoksa daha fazla dayanamayacağım." "Tuvalete mi gitmek istiyorsun? Çişin mi geldi?"</p>

  <p class="p7">Kyra bana kurumlu bir tavırla baktı. "Hayır. Zaten ona çiş değil, su dökmek denir. Hem ben tuvalete de gittim. Ama hikâyeyi hemen okumazsan, uyuyakalacağım."</p>

  <p class="p7">"İçinde sihir olan hikâyeler çabuk okunmaz, Ki."</p>

  <p class="p7">"Eh, sen de okuyabildiğin kadar hızlı oku öyleyse."</p>

  <p class="p7">"Pekâlâ." Sayfayı çevirdim. Kül Kedisi burada olgun biri gibi davranmaya çalışıyor ve baloya giden kötü ablalarına el sallıyordu. Ablalar bir diskoya giden yıldız adayları gibi giyinmişlerdi. "Kül Kedisi, ablaları Tammi Faye ve Vanna'ya."</p>

  <p class="p7">"Ablalarının adı böyle mi?"</p>

  <p class="p7">"Ben onlara bu adları verdim. Sence bir sakıncası yok ya?"</p>

  <p class="p7">"Yok." Kyra kucağıma iyice yerleşerek başını tekrar göğsüme dayadı. "Kül Kedisi ablaları Tammi Faye ve Vanna'yı gönderir göndermez birdenbire mutfağın köşesinde parlak bir ışık belirdi. Bunun içinden gümüş elbiseli güzel bir kadın çıktı. Saçlarındaki mücevherler birer yıldız gibi ışıldıyordu."</p>

  <p class="p7">Kyra kayıtsızca, "İyilik Perisi," dedi.</p>

  <p class="p7">"Evet."</p>

  <p class="p7">Mattie içeri girdi. Elinde yarısına kadar dolu Mondavi şişesiyle ızgarada kullandığı kararmış araç gereçler vardı. Güneşlenmek için giydiği giysi parlak kırmızıydı. Ayaklarındaki lastik altlı ayakkabılar o kadar beyazdı ki, sanki loşlukta ışıldıyorlardı. Saçlarını geriye tarayarak bağlamıştı. Tabii benim kulüpte hayal ettiğim şahane bebek değildi, ama yine de çok güzeldi. Mattie bir Kyra'ya bakti; bir bana. Kaşlarını kaldırdı. "Çocuğu alayım mı?" der gibi kollarını uzattı. Ben de, "Hayır," diyerek başımı salladım. Ona ikimizin de henüz buna hazır olmadığı mesajını verdim.</p>

  <p class="p7">Mattie o birkaç yemek pişirme aracını temizlerken ben de kitabı okumayı sürdürdüm. Genç kadın düz tahta kaşığı temizlediği sırada I Ki'nin vücudu daha da gevşedi. Ne olduğunu hemen anladım. Çocuk uykuya dalmıştı. Peri Masallarının Küçük Altın Hazinesi adlı kitabı kapatıp sigara masasına, oradaki iki kitabın yanına bıraktım. Herhalde o I kitapları Mattie okuyordu. Başımı kaldırdım ve genç kadının mutfaktan bana baktığını fark ettim. Ona zafer işareti yaptım. "Noonan, sekizinci round da teknik knock out'la maçı kazandı."</p>

  <p class="p7">Mattie ellerini bir havluyla kurulayarak yaklaştı. "Onu bana verin."</p>

  <p class="p7">Onun yerine Kyra'yı kucaklayarak ayağa kalktım. "Onu ben taşırım. Nereye götüreceğim?"</p>

  <p class="p7">Mattie işaret etti. "Sola."</p>

  <p class="p7">Bebeği kısa koridorda taşıdım. Koridor öyle dardı ki, Ki'nin ayaklarını ve başını vurmamak için dikkat ediyordum. Koridorun dibinde son derecede temiz bir banyo vardı. Sağdaki kapalı kapı herhalde yatak odasına açılıyordu. Mattie'nin bir zamanlar Lance Devore'la paylaştığı ve şimdi yalnız yattığı odaya. Belki Mattie'nin geceleri zaman [ zaman orada kalan bir sevgilisi vardı, ama genç kadın onun karavandaki izlerini iyice silmişti.</p>

  <p class="p7">Soldaki kapıdan dikkatle içeri süzüldüm. Çiçekli bir örtüsü olan yatağa baktım. Burada üzerinde bebek evi olan bir masa ve bir duvarda da Zümrüt Kent'in resmi vardı. Diğer duvara ise parlak, yapışkan harflerle KYRA'NIN EVİ yazılmıştı. Devore hiçbir kötü yanı olmayan bu ! yerden çocuğu alıp buradan götürmek istiyordu. Tersine her şey bul rada çok uygundu. Kyra'nın evi iyi yetişen küçük bir kızın odasıydı.</p>

  <p class="p7">Mattie, "Onu karyolaya yatırın," dedi. "Sonra gidip kendiniz için bir kadehe şarap koyun. Ben Ki'ye pijamalarını çabucak giydirir sonra da size katılırım. Konuşmamız gereken şeyler olduğunu biliyorum."</p>

  <p class="p7">"Tamam." Çocuğu yatırdıktan sonra onu burnunun ucundan öpmek için eğildim. Neredeyse bundan vazgeçiyordum. Ama sonra bu isteğimi yerine getirdim. Ben odadan çıkarken Mattie gülümsüyordu. Demek ki yanlış bir şey yapmamıştım.</p>

  <p class="p7">Bir kadehe şarap koydum ve elimde içkiyle küçük oturma odasına döndüm. Kyra'nın peri masallarının yanındaki iki kitaba baktım. İnsanların neler okuduklarını her zaman merak etmişimdir. Onların karakterlerini kavramak için bundan daha üstün yol ecza dolaplarına bakmaktır. Ama yüksek tabakadan insanlar ev sahibinizin ilaçlarını ve kocakarı malzemelerini karıştırmanızdan hiç hoşlanmazlar.</p>

  <p class="p7">İki kitap birbirinden çok farklıydı. Adeta şizofrenik bir şeydi bu. Mattie birinin dörtte üçlük bölümündeki bir sayfaya iskambil kağıdıyla işaret koymuştu. Richard North Patterson'un Sessiz Tanık adlı eseriydi bu. Mattie'nin zevkini alkışladım. Patterson ve De Mille bu ara çok tutulan romancıların en iyileri sayılırlardı. Diğer kitap ise ciltli, kalın bir eserdi. Herman Melville'in Hikâyeleri. Richard North, Patterson'unkiyle taban tabana zıt bir kitap. Yana basılmış olan solmuş mor damgadan kitabın Four Lakes Genel Kitaplığına ait olduğu anlaşılıyordu. Kitaplık 68 numaralı karayolunun TR'den çıkarak Motton'a girdiği,. Dark Score gölünün yedi buçuk kilometre kadar güneyindeki küçük, güzel taş bir binadaydı. Mattie orada çalışıyordu sanırım. Genç kadının yine bir iskambil kağıdıyla işaretlediği yeri açtım. Ve Mattie'nin Bartleby'l okuduğunu anladım.</p>

  <p class="p7">Mattie arkamdan, "Onu anlayamıyorum," dedi. Öyle irkildim ki, az kalsın kitabı elimden düşürüyordum. "Kitabı beğendim. Güzel bir hikâye. Ama ne anlama geldiği konusunda en ufak bir fikrim bile yok. Diğerine gelince... O işleri kimin karıştırdığını bile tahmin ettim."</p>

  <p class="p7">Kitapları bıraktım. "Aynı sürede okumak için tuhaf bir çift."</p>

  <p class="p7">Mattie, "Patterson'u zevk için okuyorum," diye açıkladı. Mutfağa giderek kısa bir an şarap şişesine baktı. (Bana istekle bakmış gibi geldi.) Sonra da buzdolabını açıp limonata dolu bir sürahiyi aldı. Buzdolabının kapağında kızının Magnabet poşetinden aldığı harflerle yazdığı şeyler vardı. Kİ, MATTİE ve HOHO (Bunun Noel Baba olduğunu tahmin ettim.) "Şey... Galiba ikisini de zevk için okuyorum. Bir grubumuz var. Ve yakında Bartleby'i inceleyeceğiz. Grup perşembe akşamları kitaplıkta toplanıyor. Kitabı bitirmek için daha on sayfa okumam gerekiyor."</p>

  <p class="p7">"Okuyucular Kulübü."</p>

  <p class="p7">"Evet. Başkanımız Bayan Briggs. O, bu grubu ben doğmadan çok önce oluşturmuş. Kendisi Four Lakes'in kütüphane başmemurudur. Onu tanıyor musunuz?"</p>

  <p class="p7">"Biliyorum. Lindy Briggs, ev bekçimin baldızı."</p>

  <p class="p7">Mattie, "Dünya ne küçük, değil mi?" dedi.</p>

  <p class="p7">"Hayır. Dünya büyük, ama kent küçük."</p>

  <p class="p7">Genç kadın elinde limonata bardağıyla mutfaktaki tezgâha dayanacak oldu, sonra bundan vazgeçti. "Neden dışarı çıkıp orada oturmuyoruz? Böylece buradan gelip geçenler hâlâ giyinik olduğumuzu ve olmayacak şeyler yapmadığımızı da anlarlar."</p>

  <p class="p7">Ona şaşkın şaşkın baktım. Yüzünde alayla karışık bir neşe vardı. Ve bu ifade onun yüzüne pek yakışmıyordu.</p>

  <p class="p7">Mattie, "Henüz yirmi bir yaşında olabilirim," dedi. "Ama aptal değilim. O adam beni göz hapsine aldırdı. Bunu biliyorum. Belki siz de biliyorsunuz. Başka bir gece, şakadan anlayan bir yanı olsaydı ona, 'Canın cehenneme,' demeyi de isterdim. Ama dışarsı daha serin ve hibachi'den çıkan dumanlar böcekleri hemen uzaklaştırır. Sizi şaşırttın mı? Eğer öyleyse özür dilerim."</p>

  <p class="p7">"Şaşırtmadınız." Oysa şaşırtmıştı. Biraz. "Özür dilemenize de gerek yok."</p>

  <p class="p7">Elimizde bardaklarla hafifçe sallanan basamaklardan indik. İki bahçe iskemlesine yan yana oturduk. Solda, hibachi'deki kömürler gitgide kararan havada gül rengine bürünmüş parlıyorlardı. Mattie arkasına yaslandı. Soğuk bardağını bir an alnına dayadı. Sonra da limonatanın geri kalanından biraz içti. Buz küpleri şıkırdayıp dişlerinden kaydı. Karavanın gerisindeki koruda ve yolun öte yanında ağustosböcekleri ötüşüyordu. 68 numaralı karayolunun daha yukarlarında Lakeview Market'in önündeki benzin istasyonunu aydınlatan parlak floresan lambaları görebiliyordum. İskemlenin</p>

  <p class="p7">oturulacak yeri biraz gevşemiş, bunu örmek için kullanılan şeritler de eskimişti. Eski iskemle sola doğru iyice yatıyordu. Her şeye rağmen o sırada buradan başka bir rde oturmayı hiç istemezdim. Bu akşam, küçük bir mucizeye dönüşmüştü... Hiç olmazsa bu ana kadar durum böyleydi. Ne var ki, daha John Storrow konusunun açılması gerekiyordu.</p>

  <p class="p7">Mattie, "Salı gecesi geldiğiniz için seviniyorum," dedi. "Bu geceleri qecirmek benim için çok zor. Çünkü her zaman Warrington'da beysbol ınaçlarını düşünüyorum. Şu anda oyuncular eşyalarını alıyor olmalılar. Sopaları, kale levhasını, kalecinin maskesini. Hepsini kalenin arkasındaki dolaba koyuyorlar. Son biralarını içip son sigaralarını tüttürüyorlar. Kocamla orada tanıştım. Herhalde şimdiye kadar bunu size söylemişlerdir."</p>

  <p class="p7">Mattie'nin yüzünü iyi göremiyordum. Ama sesinde hafif bir acılığın belirmiş olduğunun farkındaydım. Sanırım yüzünde yine o alaylı ifade vardı. Bu ona yakışmayan yaşlılara özgü bir ifadeydi. Ancak, bunun duygularını yansıttığına inanıyordum. Eğer dikkat etmezse bu ifade kök salıp güçlenecekti.</p>

  <p class="p7">"Bill'den bir hikâye dinledim. Lindy'nin eniştesinden."</p>

  <p class="p7">"Ah, evet. Bizim hikâye her yerde anlatılır. Dükkânda: Köy Kahvesi'nde ya da o çenesi düşük ihtiyarın garajında... Ah, aklıma gelmişken, kayınbabam o garajı borçlarından kurtardı. Banka oraya el koymadan işe karıştı. Şimdi Dickie</p>

  <p class="p7">Brooks ve dostları Max Devore'un yürüyüp konuşan bir İsa olduğuna inanıyorlar. Bay Dean'in size garajdakilerin anlatacaklarından daha doğru bir hikâyeyi naklettiğini umarım. Öyle olmalı. Yoksa Jezebel'le hamburger yemek tehlikesini göze alamazdınız."</p>

  <p class="p7">Mümkün olduğunca bu konudan uzaklaşmak istiyordum. Mattie'nin öfkesini anlasam da bunun bir yararı olmayacaktı. Tabii durumu kavramak benim için kolaydı. Sonuçta kızımı halat çekme yarışında ortaya bağlanan bir mendile dönüştürmemişlerdi. "Warrington'da hâlâ maç yapılıyor mu? Devore orayı satın aldığı halde."</p>

  <p class="p7">"Yapılıyor ya. Devore, her salı akşamı motorlu tekerlekli iskemlesiyle sahaya gidip oyunu seyrediyor. Buraya geldikten sonra başka Şeyler de yaptı. Tnbii kentlilerin kendisi hakkında iyi şeyler düşünmelerini sağlamak için yapılmış şeylerdi bunlar. Fakat Devore'un yumuşak topla oynanan beysbolü gerçekten sevdiğini sanıyorum. Whitrnoro denen o kadın da adamla birlikte gidiyor. Önünde tekerlekli bir kırınızı el arabasıyla yedek oksijen tüpü götürüyor. Arabada bir de kaleci eldiveni var. Devore'un oturduğu yere yanlışlıkla top gelirse kullanmak için. Duyduğuma göre mevsimin başında az kalsın böyle bir şey oluyormuş. Oyuncular da, seyirciler de şaşkın şaşkın bağınşmışlar."</p>

  <p class="p7">"Sizce maça gittiği zaman oğlu yakınındaymış gibi bir duyguya mı kapılıyor?"</p>

  <p class="p7">Mattie sertçe güldü. "Devore'un maçı seyrederken Lance'i aklına bile getirmediğinden eminim. Warrington'daki maçlar sert geçiyor. Oyuncular ayaklarını kaldırarak kaleye kayıyorlar, kaçan topları yakalamak için akla gelmedik şeyleri yapıyorlar. Ve bir hata yaptıkları zaman da birbirlerine küfrediyorlar. İşte Max Devore de bütün bunlardan hoşlanıyor. Yani salı gecesi maçlarını hiç kaçırmamasının nedeni bu. Oyuncuların kaymalarını ve kanlar içinde yerden kalkmalarını seyretmekten hoşlanıyor."</p>

  <p class="p7">"Lance de öyle mi oynardı?"</p>

  <p class="p7">Genç kadın bu konuyu dikkatle düşündü. "Sert bir oyuncuydu, ama çılgın değildi. Maça eğlenmek için çıkardı. Hepimiz o yüzden maçları seyrederdik. Biz kadınlar. Kahretsin! Biz kızlar. Barney Therriault'un karısı Cindy on altı yaşındaydı. İlk kale tarafında geride durur, sigara içer ve böcekleri kovmak için elimizi sallardık. Erkeklerimiz başarılı olduklarında onları alkışlar aptalca bir şey yaptıklarında da gülerdik. Kola içer ya da bir kutu birayı paylaşırdık. Ben Helen Geary'nin ikizlerine hayranlıkla bakardım. O da Ki gülünceye kadar onu çenesinin altından öperdi. Bazen Köy Kahvesi'ne giderdik. Buddy pizza yapardı. Parayı maçı kaybetmiş olanlar öderlerdi. Oyundan sonra herkes yine birbiriyle dost olurdu. Orada oturup güler, bağrısırdık. Limonata kamışlarının üzerine sarılı kâğıtları etrafa üflerdik. Bazı çocuklar çakırkeyif olurlardı. Ama kimse kötü davranmazdı... Biliyor musunuz, şimdi hiçbiri beni görmeye gelmiyor. En samimi arkadaşım Helen Geary ve Lance'in en yakın arkadaşı olan Richie Lattimore bile. Lance'le Richie saatlerce kayalardan, kuşlardan ve gölün karşı kıyısındaki ağaçlardan söz ederlerdi. Hepsi cenaze törenine geldiler ve bir süre daha benimle konuştular. Sonra... Durumun nasıl olduğunu biliyor musunuz? Ben çocukken kuyumuzun suyu çekilmişti. Bir süre musluğu açtığınız zaman ip giDİ incecik bir su akardı. Sonra sadece hava gelmeye başladı. Sadece hava. "Şimdi Mattie'nin sesinde alay değil kırgınlık vardı. "Noel'de Helen'i gördüm. İkizlerin doğum gününde buluşmaya karar verdikse de olmadı. Galiba Helen yanıma yaklaşmaktan korkuyor."</p>

  <p class="p7">"İhtiyarın yüzünden mi?"</p>

  <p class="p7">"Başka kimin yüzünden olacak? Ama önemli değil. Hayat yine devam ediyor. "Dikleşerek bardağına yeniden koyduğu limonatayı bitirdi ve bardağı bir kenara bıraktı. "Ya siz, Mike? Buraya bir roman yazmak için mi döndünüz? TR'ye bir ad mı vereceksiniz?" Bu, yerel bir espriydi. Bunu bana acı veren bir nostaljiyle hatırladım. Yerliler, büyük planları olan kimseler için, "TR'ye ad verecek," derlerdi.</p>

  <p class="p7">"Hayır," dedim ve sonra kendimi de şaşırtan bir şeyi ekledim. "Ben artık o işi yapmıyorum."</p>

  <p class="p7">Mattie'nin ayağa fırlayarak sandalyesini devireceğini, dehşetle haykıracağını sanıyordum. Tabii bu benimle ilgili bazı şeyleri yeterince açıklıyordu. Hiçbiri gururumu okşayacak ayrıntılar değildi.</p>

  <p class="p7">"Kendinizi emekliye mi ayırdınız?" Mattie sakin sakin konuşuyordu, öyle dehşete kapılmış gibi bir hali de yoktu. "Yoksa yazarlara özgü o Duraklama Devresine mi girdiniz?"</p>

  <p class="p7">"Açıkçası emekliye isteyerek ayrılmadım." Konuşma eğlenceli bir hal almıştı. Ben oraya Mattie'ye John Storrow'u satmaya gelmiştim. Gerekirse avukatı ona zorla kabul ettirmeye. Oysa bunun yerine ilk defa birine yazı yazamamamdan söz ediyordum.</p>

  <p class="p7">"Demek ki Duraklama Devresine girdiniz."</p>

  <p class="p7">"Ben de öyle düşünüyordum, ama artık emin değilim. Bence romancıların kafalarında anlatabilecekleri belirli sayıda hikâye var. Onlar sona erince de her şey bitiyor."</p>

  <p class="p7">Mattie, "Hiç sanmıyorum," dedi. "Belki de artık burada olduğunuz için yeniden yazmaya başlayacaksınız. Belki de buraya dönmenizin bir nedeni de bu."</p>

  <p class="p7">"Belki de haklısınız."</p>

  <p class="p7">"Korkuyor musunuz?"</p>

  <p class="p7">"Bazen. Daha çok hayatımın sonuna kadar ne yapacağımı düşünerek korkuyorum. Ben şişelerin içinde gemiler oluşturabilen insanlardan değilim. Çiçeklerle de karım ilgilenirdi."</p>

  <p class="p7">Mattie mırıldandı. "Ben de korkuyorum. Çok korkuyorum. Şimdi bana bu korkular hiç sona ermeyecekmiş gibi geliyor."</p>

  <p class="p7">"Devore'un veyalet davasını kazanacağından mı korkuyorsunuz? Mattie bende..."</p>

  <p class="p7">Genç kadın, "Velayet davası sadece bunun bir parçası," dedi. "Burada, TR'de olmak bile beni korkutuyor. Her şey bu yazın ilk aylarında başladı. Devore'un mümkün olursa Ki'yi elimden almak niyetinde olduğunu öğrendikten çok sonra. Ve durum gitgide daha da kötüleşiyor. Bu bir bakıma fırtına bulutlarının New Hampshire üzerinde toplanmalarına ve sonra da gölün yukarısından kayarak yaklaşmalarına benziyor. Durumu bundan daha iyi açıklayamayacağım. Yalnız... "&nbsp;Kımıldanarak ayak ayak üstüne attı ve elbisesinin eteğini sanki üşümüş gibi çekiştirdi. "Yalnız, son zamanlarda birkaç gece aniden uyandım ve bana odada yalnız değilmişim gibi geldi. Hele bir keresinde yatakta yalnız değilmişim gibi bir duyguya kapıldım. Bazen bu, sadece bir duygudan öteye geçmiyor. Baş ağrısı gibi bir şey ama daha çok sinirlerimi etkiliyor. Bazen kulağıma fısıltılar ya da hıçkırıklar geliyor sanki. İki hafta önce bir gece pasta yaptım. Ve un kavanozunu kaldırmayı unuttum. Ertesi sabah kutu devrilmiş ve unlar tezgâha yayılmıştı. Biri yayılmış unların üzerine elle 'ınerhaba' yazmıştı. Önce bunun Ki'nin işi olduğunu sandım. Ama kızım öyle bir şey yapmadığını söyledi. Zaten yazı onun değildi. Ki'nin harfleri çarpuk çurpuktu. Onun böyle bir şey yazabileceğini de pek sanmıyorum. Belki 'Hey' yazabilir ama işte o kadar... Mike, o ihtiyar beni korkutmak için birini yolluyor olabilir mi? Yani... bu aptalca bir şey, öyle değil mi?"</p>

  <p class="p7">"Bilmiyorum..." dedim. Merdivende dururken karanlıkta izolasyon panosuna indirilen yumruğu düşündüm. Buzdolabının kapısına mıknatıslı harflerle yazılan yazıyı ve karanlıkta ağlayan çocuğu da. Sadece donmamış adeta uyuşmuştum. Sinirlerdeki baş ağrısı! Güzel bir tanımlamaydı bu. Bir şey gerçek dünyanın sınırından uzanıp insana dokunduğunda tam tamına böyle bir şey hissediyordun.</p>

  <p class="p7">Mattie, "Belki de hayaletler var," diye mırıldanarak kararsızca gürmsedi. Aslında tebessümünde neşeden çok korku vardı.</p>

  <p class="p7">Ona, tam Sara Laughs'da olanları anlatmak için açacaktım ki, bundan vazgeçtim. Burada çok belirgin iki seçenek vardı. Ya doğaüstü şeylerden söz etmeye dalacaktık ya da gerçek dünyaya dönecektik Max Devore'un bir çocuğu çalmaya çalıştığı dünyaya.</p>

  <p class="p7">"Evet," dedim. "Hayaletler konuşmak üzereler."</p>

  <p class="p7">"Keşke yüzünüzü daha iyi görebilseydim. Az önce yüzünüzde bir ifade belirdi. Neydi bu?"</p>

  <p class="p7">"Bilmem," diye cevap verdim. "Ama bence şimdi Kyra'dan söz etmemiz daha iyi olacak. Tamam mı?"</p>

  <p class="p7">'Tamam." Hibachi'den yayılan ışığın altında onun iskemlesinde arkasına yaslandığını gördüm. Sanki bir darbe yemeye hazırlanıyordu.</p>

  <p class="p7">"Cuma günü Castle Rock'ta ifade vermem için bir celp aldım. Kyra'nın ad litem vâsisi olan Elmer Durgin'in önünde konuşacağım... "</p>

  <p class="p7">Mattie, "O ukala küçük kurbağa, Kyra'nın hiçbir şeyi değil," diye bağırdı. "O yaratık, kayınbabamın arka cebinde yaşıyor. Tıpkı Dickie Osgood gibi. Osgood, ihtiyar Max'ın sevgili emlakçısı. Dickie'yle Elmer Durgin, Mellow Roger'da birlikte içki içiyorlar. Daha doğrusu bu işler kızışıncaya kadar öyleydi. Sonra herhalde biri onlara bunun hoş kaçmayacağını söyledi. Adamlar da bundan vazgeçtiler.</p>

  <p class="p7">"Celbi bana George Footman adında bir şerif yardımcısı getirdi."</p>

  <p class="p7">Mattie tiz bir sesle, "Onlardan biri daha!" dedi. "Dickie Osgood, tam bir yılan. Ama George Footman hurda yığılı arsalarda uluyan köpeklerden. İki defa işten el çektirildi. Bu bir daha olursa artık tamamen Max Devore için çalışabilecek."</p>

  <p class="p7">' 'Her neyse... Adam beni korkuttu. Bunu belli etmemeye çalıştım, ama gerçekten korktum. Ve beni korkuttukları zaman hemen öfkelenirim. New York'a, menajerime telefon ettim. Sonra da bir avukat tuttum. Özellikle çocuklarla ilgili velayet davalarına bakan birini."</p>

  <p class="p7">Mattie'nin yüzünden, bu sözleri nasıl karşıladığını anlamaya çalıştımsa da bunu başaramadım. Oysa birbirimize oldukça yakındık. Fakat yüzünde hâlâ sert darbeler bekleyen bir kadınınkine benzeyen o donuk ifade vardı. Hoş belki de Mattie için o darbeler inmeye başlamıştı bile.</p>

  <p class="p7">Ağır ağır, acele etmemeye çalışarak John Storrow'la yaptığım konuşmayı anlattım. Avukatın cinsel eşitlik konusundaki sözlerini özellik le vurguladım. Bunun dava sırasında onun aleyhinde bir durum olacağını ve Kyra'yı büyükbabasına verme konusunda Yargıç Rancourt'un adamın işini kolaylaştıracağını açıkladım. Ayrıca Devore'un sürüyle avukat tutacağı konusu üzerinde durdum. Adamın istediği kadar kendisini destekleyecek tanık bulabileceğini de anlattım. Richard Osgood, TR'de koşuşup duracak ve Devore dolarlarını saçacaktı. Ama mahkeme Mattie'ye çok önemli biriymiş gibi davranmak zorunda değildi. Ha o, ha bir dondurma külahı. Sözlerimi John'un ertesi gün on birde birimizden biriyle konuşmak istediğini ve bunu Mattie'nin yapmasının daha doğru olacağını açıklayarak sona erdirdim. Sonra bekledim. Sessizlik uzadıkça uzadı. Şimdi sadece cırcır böceklerinin sesi ve bir delikanlının arabasının egzozunun uzaklardan gelen gürültüsü duyuluyordu. 68 numaralı karayolunda Lakeview Market yaz satışlarının bir günü daha sona erdiği için beyaz floresan lambalar söndü. Mattie'nin sessizliği hoşuma gitmedi. Bu bir patlamadan önceki sessizliğe benziyordu. Yankee'lere özgü bir patlamadan önceki sessizliğe. Dilimi tuttum ve genç kadının bana, "Size işlerime karışma hakkını kim verdi?" diye sormasını bekledim.</p>

  <p class="p7">Mattie tekrar konuşmaya başladığında sesinde yenilgi vardı. Onun böyle konuşması kalbimi sızlattı. Ama daha önce yüzündeki alayla karışık kuşkuyu gördüğüm için buna şaşmadım. Ve kalbimi mümkün olduğu kadar katılaştırmaya çalıştım. "Hey, Mattie bu dünya çok amansız. Birini seç."</p>

  <p class="p7">Mattie, "Bunu neden yapıyorsunuz?" diye sordu. "Benim davama bakması için niçin New York'lu pahalı bir avukatı tutasınız? Teklifiniz bu değil mi? Öyle olmalı. Çünkü ben avukatı tutacak durumda değilim. Lance öldüğü zaman sigortadan otuz bin dolar aldım. Bu açıdan yine de şanslıydım. Lance, Warrington'daki arkadaşlarından bir sigorta poliçesi almıştı ve o para olmasaydı geçen kış bu karavan da elimden giderdi. Belki bankadakiler Dickie Brooks'u seviyorlar ama Mattie Stanchfield Devore'a aldırdıkları bile yok. Kitaplıktan, vergiler çıktıktan sonra haftada yüz dolar kadar bir para alıyorum. Yani avukatın ücretini ödemeyi teklif ediyorsunuz, öyle mi?"</p>

  <p class="p7">"Evet."</p>

  <p class="p7">"Neden? Bizi tanımıyorsunuz bile."</p>

  <p class="p7">"Çünkü... "&nbsp;diye başladım, sonra da sustum. Galiba bu noktada jo'nun işe karışmasını bekliyordum. Kafamdan bana karımın sesiyle konuşmasını istiyordum. Ardından bunları kendi sözlerimmiş gibi Mattie'ye tekrarlayacaktım. Ama Jo gelmedi. Ben şimdi tek başıma uçuyordum.</p>

  <p class="p7">Sonunda, "Çünkü şimdi yapacaklarım hiçbir şeyi değiştirmeyecek," dedim. Bu sözlerim beni yine şaşırttı. "Ve sizi de tanıyorum. Yemeğinizi yedim, Ki'ye bir masal okudum ve kucağımda uyuyakaidı... Belki de geçen gün onun hayatını da kurtardım. Ki'yi yakalayıp yoldan çektiğimde. Bunu hiçbir zaman kesin olarak bilemeyeceğiz. Ama belki de onu gerçekten kurtardım. Çinlilerin böyle olaylarda ne dediklerini biliyor musunuz?"</p>

  <p class="p7">Cevap beklemiyordum. Bu aslında gerçek bir soru değil, sözlerimi güçlendirmek için yararlandığım bir şeydi. Mattie beni şaşırttı ve bu son kez olmayacaktı. "Birinin hayatını kurtardığınız zaman artık ondan siz sorumlu olursunuz."</p>

  <p class="p7">"Evet. Bu ayrıca neyin adil, neyin doğru olduğuyla da ilgili. Sanırım ben en çok sonucu etkileyebileceğim bir şeyin parçası olmak istiyorum. Geriye bakıyor ve karım öldükten sonra geçirdiğim o dört yılı düşünüyorum. Ve o yıllar bomboş uzanıyor. Hatta çekingen Marjorie'nin yakışıklı bir yabancıyla karşılaştığı bir kitap bile yok."</p>

  <p class="p7">Mattie bu sözlerimi düşünüyordu. Tıka basa dolu kâğıt hamuru kamyonu gürültüyle yoldan geçerken ona baktı. Taşıtın farları göz alıyor ve arkadaki kütükler sağa sola sallanıyordu. Çok şişman bir kadının kalçaları gibi. Mattie sonunda, "Bizi destekleyeyim demeyin," diye homurdandı. Sesi alçak ve inanılmaz derecede sertti. "Bizi desteklemeyin. O adamın beysbol sahasında haftanın timini desteklediği gibi. Yardıma ihtiyacım var, biliyorum. Ama buna razı olamam. Olmam imkânsız. Ki ve ben... biz bir oyun değiliz. Bir maç. Anlıyor musunuz?"</p>

  <p class="p7">"Çok iyi anlıyorum."</p>

  <p class="p7">"Kenttekilerin neler söyleyeceklerini de biliyorsunuz sanırım."</p>

  <p class="p7">"Evet."</p>

  <p class="p7">"Sizce ben çok şanslı bir kız değil miyim? Önce son derecede zengin bir adamın oğluyla evleniyorum. O öldükten sonra da başka bir zengin beni himayesine alıyor. Herhalde daha sonra da Donald Trump'la birlikte yaşamaya başlayacağım."</p>

  <p class="p7">"Kesin şunu!"</p>

  <p class="p7">"Karşı taraftan olsaydım herhalde bütün bunlara inanırdım. Ama acaba şanslı Mattie'nin hâlâ bir Modair karavanında yaşadığını ve sağlık sigortası yaptıracak parası.olmadığının farkında olan biri var mı? Ya da kızının aşılarını ilçe hemşiresinin yaptığının. Annemle babam ben on beş yaşındayken öldüler. Bir ağabeyim ve ablam var. Ancak, yaşça benden çok büyükler ve bu eyalette yaşamıyorlar. Annemle babam ayyaştı. Beni dövmezlerdi, ama başka sürekli türlü eziyet ederlerdi. Bu tıpkı hamamböcekleriyle dolu bir motelde büyümeye benziyordu. Babam kütük taşırdı. Annemse viski düşkünü bir güzellik uzmanıydı ve bütün hayali pembe bir Cadillac almaktı. Babam, Kewadin Pond'da boğuldu. Annem de attı ay kadar sonra kendi kusmuğunda. Hikâyenin buraya kadar olan kısmını beğendiniz mi?"</p>

  <p class="p7">"Pek beğenmedim. Üzgünüm."</p>

  <p class="p7">"Annemin cenazesinden sonra ağabeyim Hugh beni alıp Rhode Island'a götürmek istedi. Ne var ki karısının aileye on beş yaşında bir kızın katılmasını pek de sevinçle karşılayamayacağı belliydi. Onu haksız bulduğumu da söyleyemeyeceğim. Ayrıca o ara okuldaki amigo grubuna seçilmiştim. Bu şimdi saçma sapan bir şey gibi gözüküyor olsa da o günlerde çok çok önemliydi.</p>

  <p class="p7">Tabii önemli bir şeydi. Özellikle babası ve annesi alkolik olan ve üç kardeşten evde kalan tek çocuk için. Mattie son çocuktu ve annesiyle babasının o derdin pençesine düşmelerini seyretmek dünyanın en acı şeylerinden biriydi. Yalnızlık duygusunu artıran bir şey. Kutsal meyhaneden son çıkan lütfen elektrikleri söndürsün.</p>

  <p class="p7">"Sonunda Florence Teyzemin yanına gittim. Yolun üç kilometre kadar aşağısında oturuyordu. Birbirimizden pek hoşlanmadığımızı anlamamız uzun sürmedi. Ama yine de iki yıl dayandık. Sonra üçüncü ve dördüncü sınıf arasındaki tatilde Warrington'da yazlık bir iş buldum ve Lance'le tanıştım. Evlenme teklif ettiği zaman Flo Teyze buna izin verdi. Ona hamile olduğumu söylediğimde de beni kovdu. Ve böylece ondan izin almamıza da gerek kalmadı."</p>

  <p class="p7">"Okulu terk ettiniz değil mi?"</p>

  <p class="p7">Mattie yüzünü buruşturarak başını salladı. "Altı ayımı çocukların benim bir balon gibi şişmemi seyretmelerine göz yumarak geçirmek istemedim. Lance bana baktı. Dışardan imtihana girebileceğimi söyledi Bunu geçen yıl yaptım. Çok kolay oldu. Şimdi Ki'yle yalnızız. Teyzem bana yardım etmeye razı olsa bile ne yapabilir? Kadıncağız Castle</p>

  <p class="p7">Rock'taki Gore Tekstil Fabrikasında çalışıyor ve yılda ancak on altı bin dolar kazanıyor."</p>

  <p class="p7">Yine başımı salladım ve Fransa'dan gelen telif ücretiyle ilgili çekin miktarının bu kadar tuttuğunu düşündüm. Son üç ay için gönderilen paraydı bu. Sonra aklıma Ki'yle ilk karşılaştığım gün onun söyledikleri geldi.</p>

  <p class="p7">"Kyra'yı kapıp yolun kenarına götürürken bana siz</p>

  <p class="p7">kendisine kızarsanız 'Beyaz Dadı'sına gideceğini söyledi. Yakınlarınız ölmüş olduğuna göre Kyra kimi kastetti..." Aslında bu soruyu sormama hiç gerek yoktu. Bir iki olayı birbirine bağlamam yeterliydi. "Beyaz Dadı Rogette Whitmore mu? Devore'un yardımcısı. Ama o zaman bu..."</p>

  <p class="p7">"Ki'nin onları gördüğü anlamına geliyor. Evet, öyle ya! Geçen aya kadar Ki'nin büyükbabasını sık sık görmesine izin verdim. Tabii gidince o kadını da görüyordu. Ki, haftada bir iki defa büyükbabasına gidiyor, bazen de gece orada kalıyordu. Kızım 'Beyaz Baba'sını seviyor. Hiç olmazsa</p>

  <p class="p7">başlangıçta seviyordu. Ve o tüyler ürpertici kadına da bayılıyor." O an Mattie tüm sıcağa rağmen karanlıkta</p>

  <p class="p7">titremiş gibi geldi bana.</p>

  <p class="p7">"Devore bana telefon ederek Lance'in cenazesi için buraya geleceğini ve o arada torununu görüp göremeyeceğini</p>

  <p class="p7">sordu. Çok nazikti. Lance ona evleneceğimizi söylediğinde sanki beni satın alabileceğini sanan o değilmiş gibi." . "Öyle mi yaptı?"</p>

  <p class="p7">"Evet. Önce yüz bin dolar teklif etti. 1994'ün ağustos ayında. Lance ona telefon ederek eylülün ortalarında evleneceğimizi haber verdikten sonra. Lance'e bu olaydan hiç söz etmedim. Bir hafta sonra fiyat iki yüz bine çıktı."</p>

  <p class="p7">"Neye karşılıktı bu?"</p>

  <p class="p7">"Ben, bu orospu pençelerimi Lance'den çekecek ve başka bir kente gidecektim. Lance'e adresimi de vermeyecektim. Bu kez Lance'e olanları anlattım. Tepesi fena halde attı. Babasını arayarak o ister hoşlansın, ister hoşlanmasın evleneceğimizi söyledi. Torununu görmek istiyorsan bu aşağılık ayak oyunlarından vazgeç ve doğru dürüst davran,' dedi.</p>

  <p class="p7">Babası başka türlü biri olsaydı Lance Devore'un verebileceği en mantıklı cevap bu olurdu, diye düşündüm. Ama ne yazık ki karşısındaki mantıklı bir adam değildi. Başa çıkmaya çalıştığı insan çocukken Scooter Larribee'nin kızağını çalmış olan biriydi.</p>

  <p class="p7">"Devore bu teklifleri Lance yanımda yokken telefonda yaptı. Ardından düğünden on gün kadar önce Dickie Osgood beni görmeye geldi. Bana Delaware'de bir numarayı aramamı söyledi. Ben de öyle yaptım..." Mattie başını salladı. "Buna inanamayacaksınız. Olanlar tıpkı sizin romanlarınızdaki bir olaya benziyordu."</p>

  <p class="p7">"Bir tahminde bulunabilir miyim?"</p>

  <p class="p7">"Eğer istiyorsanız... "</p>

  <p class="p7">"Devore Kyra'yı satın almak istedi."</p>

  <p class="p7">Mattie'nin gözleri irileşti. İncecik bir ay doğmuştu. Bu nedenle genç kadının yüzündeki şaşkınlık dolu ifadeyi rahatça görmüştüm.</p>

  <p class="p7">"Kaç para teklif etti?" diye sordum. "Merak ettim. Çocuğu dünyaya getirmeniz, bebeği Lance'e bırakıp kaçmanız için kaç dolar?"</p>

  <p class="p7">Genç kadın, "İki milyon dolar," diye fısıldadı. "Bu para seçeceğim bir bankaya yatırılacaktı. Ancak bankanın Mississippi'nin batısında bir yerde olması şartıyla. Bir daha çocuğa ve Lance'e yaklaşmayacağıma dair bir belge de imzalayacaktım. En aşağı 20 Nisan 2016 yılına kadar."</p>

  <p class="p7">"Yani Kyra'nın yirmi bir yaşına bastığı yıla kadar."</p>

  <p class="p7">"Evet."</p>

  <p class="p7">"Ve tabii Osgood aynntıları bilmiyor. Onun için de bu kentte kimse durumun farkında değil. Devore'un etekleri tertemiz."</p>

  <p class="p7">"Öyle. Ve iki milyon sadece bir başlangıçtı. Devore Ki'nin beşinci, onuncu, on beşinci ve yirminci doğum günlerinde milyonları vermeye devam edecekti." Mattie olanlara inanamıyormuş gibi başını 'salladı. "Mutfaktaki muşamba kabarıyor. Duş başlığı küvete düşüp duruyor. Ve bu lanet olasıca karavan son günlerde doğuya doğru eğiliyor. Oysa ben altı milyon dolarlık bir kadın olabilirdim."</p>

  <p class="p7">Kendi kendime, teklifi kabul etmeyi hiç düşündün mü, Mattie, dive sordum... Ne var ki bu soruyu hiçbir zaman sormayacaktım. Böyle yakışıksız bir merak, giderilmeye layık değildi.</p>

  <p class="p7">"Bunu Lance'e söylediniz mi?"</p>

  <p class="p7">"Söylememeye çalıştım. Zaten babasına fena halde kızmıştı. Durumu daha da kötüleştirmek istemiyordum. Evliliğimizin böyle müthiş bir kinle başlamasını da. Üstelik bu nefret haklı nedenlere dayansa bile... Ve tabii Lance'in daha sonra... yani... Anlıyorsunuz sanırım..." Ellerini kaldırdı, sonra da tekrar kucağına bıraktı. Bu hem yorgunluğu yansıtan bir hareketti, hem de tuhaf bir sevimliliği vardı.</p>

  <p class="p7">"Lance'in on yıl sonra size dönerek, 'Babamla aramızı açtın kaltak,' demesini istemiyordunuz."</p>

  <p class="p7">"Öyle. Ama sonunda bu sırrı kendime saklayamadım. Fakir mahallesinde yetişmiş bir çocuktum. Ancak on bir yaşındayken bana bir külotlu çorap alabilmişlerdi. On üç yaşıma kadar saçlarım hep örülüydü ya da atkuyruğu biçimindeydi. New York eyaletinin, New York kenti demek olduğunu.sanıyordum... ve bu adam... bu hayalet bana... bana altı milyon dolar teklif ediyordu. Bu beni dehşete düşürdü. Devore'la ilgili rüyalar görmeye başladım. Usulca bir dev gibi geliyor ve bebeğimi beşiğinden çalıyordu. Bazen bir yılan gibi kıvnla büküle pencereden içeri süzülüyordu..."</p>

  <p class="p7">"Herhalde oksijen tüpünü de peşinden sürüklüyordu."</p>

  <p class="p7">Genç kadın gülümsedi. "O sırada oksijen tüplerinden haberim yoktu. Rogette Whitmore'dan da. Şunu söylemeye çalışıyorum. On yedi yaşındaydım ve sır saklamayı da pek bilmiyordum." Onun bu sözleri söyleyiş tarzı yüzünden bu kez de ben gülecektim ama kendimi tuttum. Mattie, korkuya kapılmış olan o saf çocukla şimdi dışardan sınava girerek diploma almış olgun kadın arasında uzun yıllar varmış gibi konuşmuştu.</p>

  <p class="p7">"Ve tabii Lance kızdı."</p>

  <p class="p7">"Öyle kızdı ki, babasına telefon edeceği yerde ona email'le cevap verdi. Anlayacağınız Lance kekemeydi. Ne kadar sinirlenirse kekemeliği de o kadar artardı. Telefonda konuşması imkânsızdı."</p>

  <p class="p7">Sonunda tablo ortaya çıktı, diye düşündüm. Şimdi olayı anlıyorum. Lance Devore babasına akıl almaz bir mektup yazmıştı. Yani Max Devore olursanız bu akıl almaz sayılır. Genç adam mektubunda babasıyla bir daha konuşmak istemediğini, Mattie'nin'de aynı fikirde olduğunu yazmıştı. Max Devore'u evlerine de kabul etmeyeceklerdi. (Modair karavan Grimm Kardeşler'in masallarındaki fakir bir oduncunun kulübesi değilse de hemen hemen ona yakındı.) Devore'u bebeğin doğumundan sonra da görmek istemiyorlardı. O sırada ya da sonra bebeğe hediye gönderme cüretini gösterirse bu armağan da geri yollanacaktı. "Hayatımdan çık, baba. Bu sefer affedilemeyecek kadar fazla ileri gittin!"</p>

  <p class="p7">İncinen bir çocuğu idare etmenin yolları var tabii. Bunlardan bazıları akıllıca, bazıları da kurnazca... Ama kendi kendinize şunu sorun: Politik davranabilen bir baba hiç böyle bir durum yaratır mıydı? İnsan karakterinden biraz olsun anlayan bir adam oğlunun nişanlısına ilk çocuğundan vazgeçmesi için bir servet teklif eder miydi? (Bu öyle müthiş bir paraydı ki, kız için gerçek bir anlamı yoktu.) Ve Devore, on yedi yaşındaki bir kızkadına şeytanla yapılacak bir anlaşma önermişti. Oysa o çağda çocuklar yaşama daha romantik bir açıdan bakıyorlardı. Devore hiç olmazsa son teklifini yapmadan önce biraz beklemeliydi. Tabii adamın ne kadar zamanının kaldığını bilemeyeceğini söyleyebilirsiniz, ama bu da pek inandırıcı olmaz. Ben Mattie'nin haklı olduğunu düşünüyordum. Devore'a kalp görevi yapan o kuru eriğin içinde umutlar vardı..Adam sonsuza kadar yaşayacağını sanıyordu.</p>

  <p class="p7">Ve sonunda kendini tutamadı. İşte istediği kızak oradaydı. Kızak onun olmalıydı. Orada, pencerenin diğer tarafında duruyordu. Bütün yapması gereken camı kırıp istediğini almaktı. Adam yaşamı boyunca hep böyle yapmıştı. Ve bu nedenle de oğlunun email'ine kurnazca karşılık vermemişti. Oysa onun gibi yaşlı ve deneyimli bir adamın böyle yapması gerekirdi. Devore, oğluna öfkeyle karşılık vermişti. Tıpkı kulübenin camını kıramayan bir çocuğun yapacağı gibi. Demek Lance onun yaşamına karışmasını istemiyordu? Tamam Lance, taşralı Daisy Mae'iyle bir çadırda ya da karavanda veya lanet olasıcaahırda yaşayabilirdi. O çok kazançlı harita çıkarma işinden de vazgeçebilir, kendisine gerçek bir iş bulurdu. İnsanların geri kalanının nasıl yaşadığını öğrenirdi.</p>

  <p class="p7">Yani Devore şunu demeye getirmişti. "Sen beni terk edemezsin oğlum. Ben seni kovuyorum."</p>

  <p class="p7">Mattie, "Lance'in cenaze töreninde birbirimizin kollarına atılmadık," dedi. "Öyle bir şey olduğunu sanmayın. Ama bana nezaketle davrandı. Doğrusu böyle bir şeyi beklemiyordum. Ben de ona karşı nazik olmaya çalıştım. Beni aylığa bağlamayı teklif etse de buna yanaşmadım. Hukuki bakımdan bazı pürüzler çıkmasından korktum."</p>

  <p class="p7">"Zaten böyle bir şey olmazdı herhalde. Ama dikkatli davranmanızı "beğendim. Devore, Kyra'yı ilk gördüğü zaman ne oldu, Mattie?"</p>

  <p class="p7">"O anı hiç unutmayacağım." Genç kadın elini elbisesinin cebine sokarak ezik bir paket çıkardı. Sallayıp paketten bir sigara aldı. Ona hem açgözlülükle, hem de tiksintiyle baktı. "Sigarayı bırakmıştım. Çünkü Lance buna verecek paramız olmadığını söylemişti. Onun haklı olduğunu biliyordum. Ama eski alışkanlıklar fark ettirmeden canlanıyor. Şimdi sadece haftada bir paket sigara içiyorum. Ve bunun bile çok fazla olduğunu bilsem de insan bazen teselli arıyor. Siz de sigara ister misiniz?"</p>

  <p class="p7">Başımı, "hayır" der gibi salladım. Mattie sigarasını yaktı. Kibritin alevinin ışığında yüzündeki o güzelliğin iyice artmış olduğunu gördüm. Kendi kendime, ihtiyar bu kadın hakkında ne düşündü acaba, diye sordum.</p>

  <p class="p7">Mattie, "Devore torununu ilk defa bir cenaze arabasının yanında gördü," diye açıkladı. "Motton'da Dakin'in Cenaze Evindeydik. 'Ölüye bakma' sırasıydı. Bunun ne olduğunu biliyor musunuz?"</p>

  <p class="p7">Jo'yu düşünerek, "Ah, evet," dedim.</p>

  <p class="p7">'Tabut kapatılmış olsa da bundan yine de 'Ölüye bakma' diye söz ediliyordu. Garip bir şeydi bu. Sigara içmek için dışarı çıktım. Ki'ye de dumanın ona gelmemesi için kap'ının önündeki basamaklara oturmasını söyledim. Bahçe yolunda biraz Heriedirrj. Aynı anda büyük, gri bir limuzin orada durdu. Televizyonun dışında o zamana kadar böyle bi şey hiç görmemiştim. Sigara paketini tekrar çantama sokarak Ki'yi ça. ğırdım. O sendeleyerek yanıma geldi ve elimi tuttu, ümuzinin kapısı açıldı ve Rogette Whitmore indi. Bir elinde oksijen maskesi vardı. Oysa adamın buna ihtiyacı yoktu. Hiç olmazsa o ara. Kadını Devore izledi. Gri elbiseli uzun boylu bir adam. Boyu sizinki kadar uzun değildi, Mike. Ama yine de boyluydu. Ayaklarındaki siyah ayakkabılar ayna kadar parlaktı."</p>

  <p class="p7">Genç kadın sustu, düşünüyordu. Sigarası ağzına doğru yükseldi, sonra tekrar iskemlesinin kol dayanacak yerine doğru indi. Ayın sönük ışıklarında kırmızı bir ateşböceğine benziyordu.</p>

  <p class="p7">"Devore önce hiçbir şey söylemedi. Yardımcısı onun kolunu tutarak kapının önündeki üç dört basamağı çıkmasına yardım etmek istedi. Ama adam kolunu silkerek ondan kurtuldu. Bizim durduğumuz yere doğru yardım görmeden geldi. Ancak, göğsünün derinliklerinden yükselen o hınltıyı duyuyordum. Yağlanması gereken bir makinenin çıkardığı sese benziyordu. Devore'un şimdi ne kadar yürüyebildiğini bilmiyor ve aslında bunu fazla başarabildiğini de sanmıyorum. O gün, o birkaç adım bile neredeyse adamı öldürecekti. Ve bu olay neredeyse bir yıl önce oldu. Devore bir iki saniye beni süzdü. Sonra iri, kemikli ellerini dizlerine dayayarak öne doğru eğildi. Kyra'ya baktı. Kızım da başını kaldırmış ona bakıyordu."</p>

  <p class="p7">Evet, bu sahneyi görebiliyordum... Ama renkli bir fotoğraf gibi değil. Bu daha çok tahta kalıpla basılmış bir resim gibiydi. Grimm'lerin peri masallarını süsleyen kaba bir resim daha. Küçük kız irileşmiş gözlerle o yaşlı, zengin adama bakıyor. Bir zamanlar çaldığı kızağa binerek zaferle kayan o çocuk şimdi hayatının sonundaydı. Bir daha. Hayalimde Ki kukuletalı bir ceket giymişti. Devore'un o büyükbaba maskesi biraz kaymış ve altındaki kurdun postunun tüyleri belirmişti. "Gözlerin ne kadar iri, büyükbaba. Bumun ne kadar kocaman, büyükbaba. Dişlerin de çok büyük."</p>

  <p class="p7">"Devore, Ki'yi yerden kaldırırken ne kadar çaba harcadı bilmiyorum, ama başardı. Ki onu hiç tanımıyordu. Yaşlı insanlar çocukları her zaman korkutsalar da kızım adamın kendisini kucaklamasına itiraz etdi Devore, 'Sen benim kim olduğumu biliyor musun?' diye sordu.</p>

  <p class="p7">"hayır" der gibi başını salladı. Ne var ki adama... sanki onun kim olduğunu hemen hemen anlamış gibi bakıyordu. Sizce bu mümkün mü?"</p>

  <p class="p7">"Evet."</p>

  <p class="p7">"Devore, 'Ben senin büyükbabamın,' dedi. Az kalsın Ki'yi kapacaktım, Mike. Çünkü aklıma delice bir şey geldi... Bilmem ki... "</p>

  <p class="p7">"Devore'un kızını yiyeceğini mi sandın?"</p>

  <p class="p7">Mattie sigarasını dudaklarına götürürken durakladı. Gözleri yuvarlak yuvarlak açılmıştı. "Bunu nereden bildiniz? Nasıl bilebilirsiniz?"</p>

  <p class="p7">"Çünkü kafam bu olayı bir peri masalına benzetiyor. Kırmızı Başlıklı Küçük Kız ve Yaşlı Gri Kurt. Devore sonra ne yaptı?"</p>

  <p class="p7">"Ki'yi adeta gözleriyle yedi. Devore o günden beri kızıma dama oynamasını öğretti. Candyland ve küplerle ev yapmayı. Ki henüz üç yaşında. Devore'dan toplama ve çıkarmayı öğrendi. Kızımın Warrington'da kendi odası ve küçük bir bilgisayarı var. Adamın Ki'ye bilgisayar konusunda neler öğrettiğini de Tanrı bilir. Ama o ilk gün kızıma sadece baktı. Bu hayatım boyunca gördüğüm en aç bakıştı.</p>

  <p class="p7">"Ki de ona baktı. Bu ancak on ya da bilemediniz yirmi saniye kadar sürdü. Ancak bana o an sonsuza kadar uzamış gibi geldi. Devore sonra Ki'yi bana vermeye çalışırken bütün gücünü harcamıştı. Eğer orada olmasaydım belki de çocuğu beton bahçe yoluna düşürecekti.</p>

  <p class="p7">"Biraz sendeledi. Rogette Whitmore hemen kolunu adamın beline doladı. Devore ancak o zaman kadından oksijen maskesini alıp ağzıyla burnuna kapattı. İki defa derin soluk aldı ve kendini toplar gibi oldu. Maskeyi Rogette'e geri verdi. Sonra da bana baktı. Sanki beni ilk defa o anda görüyordu. Bana, 'Aptalca davrandım, değil mi?' diye sordu. Ben de, 'Evet, efendim. Bence öyle,' dedim. Bu sözleri söyler söylemez bana öfkeyle baktı. Herhalde adam o an beş yaş daha genç olsaydı, beni tokatlardı."</p>

  <p class="p7">"Ama beş yaş genç değildi ve sizi de tokatlamadı."</p>

  <p class="p7">"Hayır. 'İçeri girmek istiyorum,' dedi. 'Bana yardım eder misin?' Ben de edeceğimi söyledim. Ben bir tarafına geçtim, Rogette de diğer yanına. Kyra peşimizde, cenaze evinin basamaklarından çıktım. Kendimi o zaman haremdeki bir cariye gibi hissettim ve bu hiç de hoş bir duygu değildi. Antreye girdiğimiz zaman Devore soluklanmak ve biraz daha oksijen almak için oturdu. Rogette de Kyra'ya döndü. Bence kadının yüzü insanı korkutuyor. O bana bir tabloyu hatırlatıyor..."</p>

  <p class="p7">"Çığlık'ı mı? Munch'ın şu resmini?"</p>

  <p class="p7">"Evet. Tablonun o olduğundan eminim." Mattie filtresine kadar içtiği sigarasını yere attı. İzmariti beyaz lastik ayakkabısıyla çorak, taşlık yere iyice bastırdı. "Ama Ki ondan hiç korkmadı. Ne o zaman, ne de şimdi. Rogette, Kyra'ya doğru eğilerek, 'Hanım sözüne hangi kelime uyuyor,' diye sordu. Kyra hemen, canım, dedi. İki yaşındayken bile kafiyeler bulmaktan hoşlanırdı. Rogette elini çantasına sokarak bir çikolata çıkardı. Ki, onu alıp alamayacağını anlamak için bana baktı. Ben de, 'Tamam,' dedim. 'Yalnızca bir tane. Çikolatanın elbisene bulaşmasını istemiyorum.' Ki çikolatayı ağzına attı ve sanki çok uzun yıllardan beri dostmuşlar gibi kadına gülümsedi.</p>

  <p class="p7">"Devore o sırada kendini toplamıştı. Ama yine de yorgun görünüyordu. O zamana kadar gördüğüm insanların en yorgunuydu sanki. Bana İncil'den bir bölümü hatırlatıyordu. Şu yaşlılığımızda günlerin bize zevk vermediğini söyleyeceğimizle ilgili bölümü. Ona bakarken kalbim sızladı ve Devore da bunu fark etti sanırım. Uzanıp elimi tuttu. 'Beni dışlama,' dedi. Ve o anda suratında Lance'i görür gibi oldum. Ağlamaya başlayarak, 'Beni buna zorlamazsanız böyle bir şey yapmam,' diye cevap verdi."</p>

  <p class="p7">Küçük grubu cenaze evinin girişinde görür gibi oldum. Devore oturuyordu. Mattie ayaktaydı. Küçük kız, tatlı çikolatayı emerken iri gözlerle şaşkın şaşkın onlara bakıyordu. Geriden org müziği yükseliyordu. Zavallı yaşlı</p>

  <p class="p7">Max Devore, diye düşündüm. Oğlunun ölüsüne bakıldığı gün çok kurnazca davranmış. Ah, 'Beni dışlama,' öyle mi?</p>

  <p class="p7">Seni satın almaya çalıştım, bu işe yaramayınca parayı artırdım ve bu kez bebeği satın almak için uğraştım. O da bir işe yaramayınca oğluma senin, kendisinin ve bebeğin aldığınız kararın oluşturduğu pislikte boğulacağınızı ve bunun da beni etkilemeyeceğini söyledim. Bir bakıma, Lance'in düşerek boynunu kırdığı yerde olmasının sorumlusu benim. Ama beni dışlama, Mattie. Ben sadece zavallı bir ihtiyarım. Onun için beni dışlama."</p>

  <p class="p7">"Aptalca davrandım, değil mi?"</p>

  <p class="p7">"Sen onun daha iyi bir insan olduğunu sanıyordun. Olduğundan Eğer bu seni aptal durumuna düşürüyorsa, dünyanın daha pek cok aptalca ihtiyacı var demektir, Mattie."</p>

  <p class="p7">Genç kadın, "Tabii yine de kuşkularım vardı," dedi. "O yüzden parasını almak istemedim. Ve adam son kasım ayında artık bu tekliflerinden vazgeçmişti. Sonunda Devore'un kızımı görmesine izin verdim. Pek sık olmasa da belki ilerde Ki'nin bundan kazançlı çıkacağını düşünüyordum. Gerçekten. Fakat en çok Ki'yle babası arasındaki tek kan bağı olduğu için kızımın büyükbabasını görmesine izin veriyordum. Çocuklar büyükbabalarından çok hoşlanırlar. Ben de Ki'nin bu zevki tatmasını istiyordum. İstemediğim tek şey kızımın Lance'in ölümünden önce olanlardan zehirlenmemesiydi.</p>

  <p class="p7">"Önce her şey yolunda gibiydi. Sonra yavaş yavaş değişmeye başladı. Bir kere Ki'nin 'Beyaz Baba'sını pek de sevmediğini fark ettim. Rogette'e olan duyguları hiç değişmemişti. Ama Max Devore onu endişelendirmeye başlamıştı. Bunun nedenini hâlâ anlamış değilim. Kızım da durumu anlatamıyor. Ona bir keresinde Devore'un kendisini kötü hissetmesine neden olan bir yerlerine dokunup dokunmadığını sordum. Hatta bu yerleri gösterdim. Ama Ki, 'Hayır,' dedi. Kızıma inanıyorum. Bilmiyorum... Devore ya bir şey söyledi ya da yaptı. Bundan eminim."</p>

  <p class="p7">"Belki de abamın soluk alırken çıkardığı sesler daha da kötüleşti," dedim. "Bu kadarı bile bir çocuğu korkutmaya yeter. Ya da belki de Ki oradayken adam bir kriz geçirdi. Ya siz Mattie?"</p>

  <p class="p7">"Şey... Şubat ayında bir gün Lindy Briggs bana George Footman'ın kütüphanedeki yangın söndürme aletlerini ve duman algılayıcılarını kontrol için geldiğini söyledi. Ayrıca Lindy'e son zamanlarda çöp sepetlerinde bira tenekeleri ve içki şişeleri bulup bulmadığını da sormuş. Hatta el yapımı sigara izmaritleri."</p>

  <p class="p7">"Yani esrarla sigaralar. Şu 'hamamböceği' denilenlerden."</p>

  <p class="p7">"Evet. Duyduğuma göre Dickie Osgood da eski arkadaşlarımı görmeye gidiyor, onlarla konuşuyormuş. Adam altın arıyor. Onun için etrafı kazıp duruyor."</p>

  <p class="p7">"Kazılıp çıkarılacak şeyler var mı?"</p>

  <p class="p7">"Çok şükür, öyle fazla bir şey yok."</p>

  <p class="p7">Genç kadının haklı olmasını umuyordum. Tabii bana anlatmadığı bir şeyler varsa bile John Storrow bunu onun ağzından almayı belki başarabilirdi.</p>

  <p class="p7">"Ama bütün bunlar olup biterken Ki'nin o adamı görmesine izin vermişsiniz."</p>

  <p class="p7">"Çocuğumun o ziyaretlerini sona erdirmemin ne yararı olurdu? Ayrıca bu iş devam ettiği sürece adamın yaptığı planlan yavaşlatacağını umuyordum."</p>

  <p class="p7">Bunun mantıklı olduğunu düşündüm. Bu genç kadın ne kadar da yalnızdı!</p>

  <p class="p7">"Sonra... ilkbaharda son derecede tuhaf, korkutucu duygulara kapılmaya başladım. Ürpertici."</p>

  <p class="p7">"Nasıl ürpertici? Nasıl korkutucu?"</p>

  <p class="p7">"Bilmiyorum." Genç kadın sigaralarını çıkarıp baktı. Sonra da paketi tekrar cebine soktu. "Bunun tek nedeni kayınbabamın kirli çamaşırlar araması değildi. Ki'yle ilgiliydi bu. Kızım büyükbabasının yanındayken sürekli endişeleniyordum. Devore ve o kadının yanındayken Rogette, satın aldıkları BMWyle gelirdi. Ki ise daha önceden basamaklara oturup beklerdi. Warrington'da sadece gündüz kalacaksa yanında oyuncaklarıyla dolu torbası olurdu. Yatıya kalacaksa o zaman da küçük Minnie Mouse bavulunu alırdı. Ve Ki her seferinde yanında götürdüğünden daha fazla eşyayla geri dönerdi. Kayınbabam armağanların gücüne çok inanıyor. Rogette, Ki'yi arabaya bindirmeden önce o soğuk tebessümüyle bana bakar ve, 'Saat yedide,' derdi. 'Ona akşam yemeğini yediririz.' Ya da, 'Yanınızdan ayrılmadan önce şöyle sıcak şeylerle bir kahvaltı yapar.' Sonra elini çantasına sokup kızıma bir çikolata uzatırdı. Köpeğe el sıkışması için bir bisküvi uzatır gibi. Hav hav uslu köpek, diye düşünürdüm her zaman. Ondan sonra Ki'yle Rogette çıkıp giderlerdi. Akşam yedide ya da sabah sekizde BMW şimdi arabanızı park ettiğiniz yerde dururdu. O kadına bakarak saatinizi ayarlayabilirdiniz. Ama sonra endişelenmeye başladım."</p>

  <p class="p7">" "Hukuki işlemlerden bıkıp Ki'yi kaçıracaklarını mı düşünüyordunuz?" Bu bana mantıklı bir endişe gibi geliyordu. Hatta bana göre öylesine mantıklı bir şeydi ki, Mattie'nin küçük kızını yaşlı .adama göndermeye razı olmasına adeta inanamadım. Yaşamda olduğu gibi velayet davalarında da 'bir şey yanınızdaysa onun sahibi sayılırdınız.' Mattie geçmişi ve şimdiki günleri konusunda doğruyu söylüyorduysa velayet davası da iç sıkıcı bir hal alacaktı. Zengin Bay Devore için bile. Sonunda çocuğu kaçırmak daha etkili bir çözüm sayılabilirdi.</p>

  <p class="p7">Mattie, "Pek de değil," diye cevap verdi. "Galiba en mantıklısı bu, ama aslında sorun bu değildi. Ben sadece korkmaya başladım. Somut bir şey bulamasam da akşam saat altıyı çeyrek geçerken beyaz saçlı kaltak bu kez Ki'yi geri getirmeyecek, diye düşünüyordum. Kadın bu kez... "</p>

  <p class="p7">Bekledim. Mattie cümlesini tamamlamayınca da sordum. "Bu kez ne?"</p>

  <p class="p7">Mattie, "Size söyledim ya," dedi. "Bilmiyorum. Ama bahardan beri Ki için korkuyorum. Haziran ayı gelirken artık bu duruma dayanamayacağımı anladım. Ve ziyaretleri sona erdirdim. Kyra o günden beri bana öfkeli. Kızımın Dört Temmuz'da evden kaçmasının asıl nedeninin bu olduğundan hemen hemen eminim. Kızım büyükbabasından pek söz etmiyor. Ama sık sık, 'Şu anda Beyaz Dadı ne yapıyor dersin Mattie?' diye soruyor. Bazen de bana koşup, 'Bebek, köpek, öbek,' diyor ve çikolata ya da şeker istiyor."</p>

  <p class="p7">"Devore bu duruma nasıl bir tepki gösterdi?"</p>

  <p class="p7">"Fena halde öfkelendi. Tekrar tekrar telefon etti. Önce ne olduğunu sordu, sonra da tehditler savurmaya başladı."</p>

  <p class="p7">"Fiziksel tehditler mi?"</p>

  <p class="p7">"Hayır. Velayetle ilgili tehditler. Kızımı benden alacaktı. Dava sona erdiği zaman bütün dünya benim çocuğuna bakamayacak bir kadın olduğumu öğrenecekti. Hiçbir şansım yoktu. Tek umudum yumuşayıp onun torununu görmesine izin vermeme bağlıydı. 'Kahretsin! Torunumu</p>

  <p class="p7">görmeme izin ver!'"</p>

  <p class="p7">Başımı salladım. "Ben havai fişekleri seyrederken telefon eden adam, 'Beni dışlama,' diyecek bir adama</p>

  <p class="p7">benzemiyordu. Oysa bu tehditler ona uyuyor."</p>

  <p class="p7">Genç kadın, "Dickie Osgood da bana telefon etti," dedi. "Diğer bazı kentliler de. Aralarında Lance'in eski arkadaşı</p>

  <p class="p7">Richie Lattimor da vardı. Hatta Richie bana Lance'in</p>

  <p class="p7">hatırasına sadık kalmadığımı söyledi."</p>

  <p class="p7">'Ya George Footman?"</p>

  <p class="p7">"Zaman zaman devriye arabasıyla buradan geçiyor. Bana gözünün üzerimde olduğunu hatırlatmak, için... Footman'ın fiziki tehditlerini kastettiniz sanırım. Zaten onun devriye arabasıyla yokuştan indiğini görmek bile bana fiziki bir tehditmiş gibi geliyor. Footman beni korkutuyor. Ama son zamanlarda galiba her şeyden korkuyorum."</p>

  <p class="p7">"Kyra'nın ziyaretlerinin sona ermesine rağmen mi?"</p>

  <p class="p7">"Buna rağmen. Sanki bana her şey gök gürlemeye başlayacakmış gibi geliyor. Bir şeyler olacakmış gibi. Ve her gün bu duygum daha da güçleniyor."</p>

  <p class="p7">"John Storrow'un telefon numarası," dedim. "Onu istiyor musunuz?"</p>

  <p class="p7">Genç kadın gözlerini kucağına dikerek sessizce oturdu. Sonra kafasını kaldırarak, "evet" der gibi başını salladı. "Numarayı verin. Ve teşekkür ederim. Bütün kalbimle."</p>

  <p class="p7">Telefonu pembe bir not defteri kâğıdına yazmış ve ön cebime koymuştum. Mattie kâğıdı parmaklarıyla kavradı ama hemen almadı. Parmaklanmız birbirine dokunuyordu. Ve genç kadın bana etkileyici bir ısrarla bakıyordu. Sanki maksadımı benden daha iyi biliyordu.</p>

  <p class="p7">"Bunu size nasıl ödeyebilirim?" diye sordu. İşte her şey açığa çıkmıştı.</p>

  <p class="p7">"Bana anlattıklarınızın hepsini Storrow'a tekrarlayın." Pembe kâğıdı bıraktım. "Bu yeterli olur. Eh... artık gitmem gerekiyor. Beni arar, avukatla neler konuştuğunuzu haber verir misiniz?"</p>

  <p class="p7">Tabii."</p>

  <p class="p7">Birlikte arabama doğru gittik. Oraya erişince genç kadına döndüm. Bir an onun beni kucaklayıp sıkıca sarılacağını sandım. Teşekkür için yapılacak bu hareket o anki ruh halimize göre başka şeylere yol açabilirdi. Öyle gerilim içindeydik ki, bu durum biraz melodrama kaçıyordu. Hoş, aslında durum zaten böyleydi. İyiler ve kötülerin oldu ve bunların gerisinde de baskı altında tutulan seksüel güdülerin yaşandığı bir peri masalı.</p>

  <p class="p7">Sonra tepede, marketin olduğu yerde bir arabanın farları belirdi. Taşıt garajın önünden geçip farları daha da parlaklaşarak bize doğru İdi. Mattie geriledi ve ellerini arkasına götürdü. Azar işitmiş bir çocuk gibi. Araba geçti ve yine karanlıkta kaldık. Ama o an geçmişti. Tabii öyle bir an olmuşsa.</p>

  <p class="p7">"Yemek için çok teşekkür ederim," dedim. "Harikaydı."</p>

  <p class="p7">Mattie, "Avukat için teşekkür ederim," diye cevap verdi. "Onun da harika olduğundan eminim." İkimiz de güldük. Ve o elektrikli hava kayboldu. "Biliyor musunuz, o bir keresinde sizden söz etti. Devore yani."</p>

  <p class="p7">Genç kadına hayretle baktım. "Kim olduğumu bilmesi bile şaşırtıcı. Yani bu olaylardan önce."</p>

  <p class="p7">"Sizi biliyor, gerçekten. Sizden gerçekten hoşlandığını hissettiğim bir tavırla söz etti."</p>

  <p class="p7">"Şaka ediyorsunuz. Evet, bu bir şaka." *</p>

  <p class="p7">"Hayır, şaka etmiyorum. Sizin dedenizin babasının, onun dedesinin babasıyla aynı kamplarda çalıştıklarını söyledi. Ormanda çalışmadıkları zamanlarda da komşuymuşlar. Galiba Boyd'un Marinası'nın yakınında bir yerde çalışıyorlarmış. Devore bunu "Onlar aynı kaba ederlermiş,' diye açıkladı. Ne sevimli değil mi? 'TR'den iki oduncunun torunlarının arasından milyonerler çıkması sistemin gerektiği gibi çalıştığını gösterir,' dedi. 'Zengin olmak için üç kuşak çabalamış olsa bile.' Ben o sırada adamın Lance'i gizli kapaklı eleştirdiğini sandım."</p>

  <p class="p7">"Bu sözleri hangi sebeple söylemiş olursa olsun, saçma! Ailem deniz kıyısından gelme, Prout's Neck'ten. Yani eyaletin diğer tarafından. Balık ve İstakoz için ağ atarlarmış. Ağaç kesmezlermiş." Bütün bunların hepsi doğruydu. Ama kafam yine de bir şeyi bulmaya çalışıyordu. Genç kadının sözleriyle ilgili bir anıyı. Belki üzerinden bir gece geçerse onu yakalayabilirdim.</p>

  <p class="p7">"Acaba Devore karınızın ailesinden birinden mi söz ediyordu?"</p>

  <p class="p7">"Hayır. Maine'de Arlen'ler var. Kalabalık bir aile. Ama çoğu hâlâ Massachusettes'de yaşıyor. Hepsi değişik işlerle uğraşıyorlar. Fakat bin sekiz yüz seksenlerde çoğu MaldenLynn Bölgesinde taş ocağın da çalışıyorlar ya da belki de taş yontuyorlardı. Devore size takılmış sanırım." Ama o zaman bile adamın böyle bir şey yapmadığını anlamıştım sanırım. Belki hikâyenin bir bölümü aklında yanlış kalmıştı. En zeki insanların bile hafızaları seksen beş yaşına geldikleri zaman bulanıklaşmaya başlar. Ancak, Max Devore, ona buna takılacak bir adam değildi. O anda, gözlerimin önünde bir hayal belirdi. Burada, TR'de toprağın altından her yöne giden ve gözle görülmeyen güçlü kablolar uzanıyordu.</p>

  <p class="p7">Elimi arabamın kapısının yukarısına dayamıştım. Mattie bir an parmaklarıma dokundu. "Siz gitmeden önce son bir soru sorabilir miyim? Ama sizi uyarıyorum, bu ahmakça bir soru."</p>

  <p class="p7">"Sorun bakalım. Ahmakça sorular uzmanlık alanıma girer."</p>

  <p class="p7">"Şu 'Bartleby' hikâyesinin neyle ilgili olduğu konusunda bir fikriniz var mı?"</p>

  <p class="p7">Az kalsın gülecektim. Ama ay ışığı, yüzündeki ifadeden onun ciddi olduğunu fark etmem için yeterliydi. Gülersem kırılacaktı, ündy Briggs'in 'Okuyucular Grubu'ndandı. (Bin dokuz yüz seksenlerin sonuna doğru o grup için bir konuşma yapmıştım.) Mattie, üyelerden yirmi yaş kadar genç olmalıydı. Ve aptal durumuna düşmekten korkuyordu.</p>

  <p class="p7">Mattie, "Bir dahaki sefere önce benim konuşmam, gerekiyor," dedi. "Kitabı okuduğumu anlamaları için özetten başka bir şeyler de söylemeliyim. Hikâyeyi başım ağrıyıncaya kadar düşündüm. Ama yine de bir sonuca varamadım. Ayrıca kitabın her şeyin son birkaç sayfada si. hirli bir biçimde açıklığa kavuştuğu hikâyelerden olduğunu da sanmıyorum. Ve bana anlamı bulmam gerekiyormuş gibi geliyor. Hatta her şey tam önümde duruyor sanki."</p>

  <p class="p7">Bu sözler yine o kabloları düşünmeme neden oldu. Her yana dağılan insanlan ve yeri toprağın altında birbirine bağlayan o ağı. Özellikle kaçmaya çalıştığınız zaman. Ama Mattie bekliyor, bana umut ve endişeyle bakıyordu.</p>

  <p class="p7">"Tamam," dedim. "İyi dinleyin. Ders başladı."</p>

  <p class="p7">"Sizi dinliyorum. Bana inanın."</p>

  <p class="p7">"Çok kimse Huckleberry Fnn'in ilk modern Amerikan romanı olduğunu düşünür. Bunda da haksız sayılmazlar. Ama Bartleby yüz sayfa daha uzun olsaydı, ben onu seçerdim. Arzuhalcinin ne olduğunu biliyor musunuz?"</p>

  <p class="p7">"Bir sekreter mi?"</p>

  <p class="p7">«O kadar yüksek değil. Başvurular yazan ya da Christmas Carol'daki Bob Cratchit'e benzeyen biri. Ama Dickens, Bob'a bir geçmiş ve bir aile hayatı sağlamış. Melville, Bartleby için bunların hiçbirini yapmamış. O, Amerikan romanlarındaki ilk ekzistansiyalist karakter. Hiçbir bağı olmayan biri. Yani bağlanamayan biri... "</p>

  <p class="p7">İki oduncunun torunlarının arasından milyonerler çıkması. Onlar aynı kaba ederlermiş...</p>

  <p class="p7">"Mike?"</p>

  <p class="p7">"Efendim?"</p>

  <p class="p7">"İyi misiniz?"</p>

  <p class="p7">"Tabii." Kafamı elimden geldiği kadar toplamaya çalıştım. Bartleby'le yaşam arasındaki tek bağ yaptığı iş. Bu açıdan Yirminci Yüzyılın Amerikalısı. Gri Takım Elbiseli Actem'daki kahraman, Sloan Wilson'dan pek farklı değil. Ya da... daha karanlık bir örnek alırsakBaöa'daki Michael Corleone'den. Ama sonra Bartleby orta tabaka Amerikan erkeklerinin Tanrısı olan işi bile sorgulamaya başlıyor."</p>

  <p class="p7">Mattie'nin şimdi heyecanlanmış gibi bir hali vardı. Ne yazık, diye düşündüm. Lisenin son sınıfında da okumalıymış, bunu kaçırmış. Bu hem o, hem de öğretmenleri için bir kayıp. "Bartleby bu yüzden mi, 'Yapmamayı tercih ederim,' demeye başlıyor?"</p>

  <p class="p7">"Evet. Bartleby'in sıcak hava dolu bir balon olduğunu düşün... Onu yere bir tek ip bağlıyor. Bu ip de onun mesleği, yani arzuhalcilik. Bartleby'nin yapmak istemediği şeylerin gitgide arttığını görüyoruz. Buna bakarak o ipteki çürümeyi saptayabiliriz. Sonunda ip kokuyor ve Bartleby de uçup gidiyor. Bu lanet olasıca hikâye çok etkileyici, değil mi?"</p>

  <p class="p7">Mattie, "Onu bir gece rüyamda gördüm," diye açıkjadı. "Karavanın kapısını açıyor ve üstünde eski, siyah takım elbisesiyle basamaklarda oturduğunu görüyordum. Çok zayıftı. Saçı pek kalmamıştı. 'Lütfen oradan kalkar mısınız?' diyordum. 'Dışarı çıkıp çamaşırları asmam gerekiyor.' Ve o, 'Bunu yapmamayı tercih ederim,' diye cevap veriyordu. Evet, hikâye gerçekten etkileyici sanırım."</p>

  <p class="p7">"Söylediklerinizden bu anlaşılıyor," diyerek arabama bindim. "Beni arayın. John Storrow'la neler konuştuğunuzu haber verin."</p>

  <p class="p7">"Olur. Ve borcumu ödemek için yapabileceğim bir şey varsa bunu sadece istemeniz yeterli olur."</p>

  <p class="p7">"Sadece istemeniz." İnsanın böyle boş bir çek vermesi için ne kadar genç, ne kadar deneyimsiz olması gerekiyordu?</p>

  <p class="p7">Pencerem açıktı. Uzanarak genç kadının elini sıktım. O da benimkini. Güçle.</p>

  <p class="p7">Sonra, "Karınızı çok özlüyorsunuz, değil mi?" dedi.</p>

  <p class="p7">"Bu belli oluyor mu?"</p>

  <p class="p7">"Bazen." Mattie elimi sıkmıyordu artık. Ama parmaklarımı bırakmamıştı. "Ki'ye masal okurken hem mutlu, hem de kederli görünüyordunuz... Onu bir tek defa gördüm. Karınızı yani. Ve çok güzel olduğuna karar verdim."</p>

  <p class="p7">Ellerimizin birbirine dokunuşlarını düşünüyordum. Dikkatimi buna vermiştim. Ama şu anda bunu birdenbire unuttum. "Onu ne zaman gördünüz? Ve nerede? Hatırlıyor musunuz?"</p>

  <p class="p7">Mattie sanki bu soruları saçma buluyormuş gibi gülümsedi. "Hatırlıyorum. Kocamla tanıştığım gece o da oyun alanındaydı."</p>

  <p class="p7">Elimi genç kadının avucundan ağır ağır çektim. Bildiğim kadarıyla Jo da ben de 1994 yazı boyunca TR90'ın yakınına bile gelmemiştik... Fakat galiba bu bilgim yanlıştı. Jo, temmuzun başlarında buraya gelmişti. Hatta beysbol maçına biie gitmişti.</p>

  <p class="p7">"Gördüğünüz kadının Jo olduğundan emin misiniz?" diye sordum.</p>

  <p class="p7">Mattie yola doğru bakıyor, o sırada karımı düşünmüyordu. Buna evim ve bahçesine bahse girebilirdim. Yani iki evden birine. Genç kadın Lance'i düşünüyordu. Belki bu iyi bir şeydi. Kocasını düşünürse yüzüme dikkatle bakmayacaktı. O anda suratımdaki ifadeyi kontrol edebildiğimi sanmıyordum. Yüzümde, göstermek istediğimden daha fazla şey görebilirdi.</p>

  <p class="p7">Genç kadın sonunda, "Evet," dedi. "Jenna McCoy ve Helen Geary'le birlikte ayakta duruyordum. Bu Lance çamura sapladığım bira fıçısını kurtarmam için bana yardım ettikten sonra oldu. O sırada bana maçtan sonra diğerleriyle birlikte pizza yemeğe gelip gelmeyeceğimi sormuştu... Jenna, 'Bak, işte Bayan Noonan,' dedi. O ünlü yazarın kanSı Bluzu ne şahane değil mi, Mattie?' Bluzun üzerinde mavi güller vardı."</p>

  <p class="p7">O bluzu çok iyi hatırlıyordum. Jo onu bir 'şaka' olduğu için severdi. Mavi gül hiç yoktu. Ne doğada, ne de serada. Bir keresinde üstünde bluzla bana heyecanla sarılmış ve, "Ben senin mavi gülünüm," diye bağırmıştı. "Ben pembeleşinceye kadar beni okşamalısın." Bu olayı hatırlamak kalbimin sızlamasına neden oldu. Hem de şiddetle.</p>

  <p class="p7">Mattie ekledi. "Jo, üçüncü kale tarafındaydı, tel örgünün gerisinde. Yanında da bir adam vardı. Dirsekleri deri yamalı eski, kahverengi bir ceket giymişti. Bir şey yüzünden gülüyorlardı. Sonra Jo başını çevirerek bana baktı." Mattie bir an sustu. Arkasında kırmızı elbisesiyle arabamın yanında öylece duruyordu. Ensesindeki saçlan kaldırıp bir an öyle tuttu. Sonra da indirdi. "Bana baktı. Beni gerçekten görüyordu. Yani ne gördüğünün farkında değilmiş gibi bir hali yoktu... Görünüşü... yani gülüyordu ama yüzünde kederli bir ifade vardı. Sanki beni tanıyormuş gibi. Sonra o adam kolunu Jo'nun beline doladı ve birlikte uzaklaştılar."</p>

  <p class="p7">Bir sessizlik oldu. Şimdi sadece ağustosböceklerinin sisleri ve uzaktaki bir kamyonun homurtusu duyuluyordu. Mattie orada bir an öylece durdu. Sanki, gözleri açık bir rüya görüyormuş gibiydi. Sonra bir şeyi sezinleyerek bana döndü.</p>

  <p class="p7">"Bir şey mi var?"</p>

  <p class="p7">"Hayır. Yalnızca kolunu karımın beline dolayan adam kimdi?"</p>

  <p class="p7">Genç kadın biraz kararsızca güldü. "Adamın karınızın sevgilisi olduğunu sanmıyorum. Ondan yaşlıydı. En aşağı ellisindeydi." Ben, ne olmuş, diye düşündüm. Ben de kırk yaşındaydım ama Mattie'nin vücudunun elbisesinin içinde nasıl hareket ettiğinin farkına varmıştım. Ensesindeki saçları nasıl kaldırdığını da. "Yani... Şaka ediyorsunuz, değil mi?"</p>

  <p class="p7">"Bunu gerçekten bilmiyorum. Galiba son zamanlarda bilmediğim çok şey var. Ama karım zaten öldü. Onun için bu olayın bir önemi yok."</p>

  <p class="p7">Mattie endişelenmişti. "Galiba bir pot kırdım, Mike. Üzgünüm."</p>

  <p class="p7">"O adam kimdi? Bunu biliyor musunuz?"</p>

  <p class="p7">Genç kadın başını salladı. "Onun Yazlıkçılardan olduğunu düşü düm. Öyle bir hali vardı. Belki de bunun nedeni sıcak bir yaz aksa arkasında ceket olmasıydı. Eğer Yazlıkçıysa bile Warrington'da kaim yordu. Ben onların çoğunu tanıyordum."</p>

  <p class="p7">"Ve Jo'yla birlikte uzaklaştılar?"</p>

  <p class="p7">"Evet." Genç kadın isteksizce konuşmuştu.</p>

  <p class="p7">"Araba parkına doğru mu?"</p>

  <p class="p7">"Evet." Mattie daha da isteksizleşmişti. Ve bu sefer yalan söyl" yordu. Bunu sezgiden de öte acayip bir duyguyla anlamıştım. San genç kadının kafasından geçenleri okuyordum.</p>

  <p class="p7">Pencereden uzanarak onun elini tekrar tuttum. "Bana borcun ödemek için sadece istememin yeteceğini söyledin. Şimdi istiyoru Bana gerçeği söyle, Mattie."</p>

  <p class="p7">Genç kadın dudağını ısırarak parmaklarının üzerine koyduğu eline baktı. Sonra da başını kaldırıp yüzüme. "&nbsp;İriyarı bir adamdı. O es spor ceketiyle bir profesörü andırıyordu. Ya da belki bir marangozd Saçları siyah, yüzü güneşten yanmıştı. Birlikte neşeyle gülüyorlard Ama Jo sonra bana baktı ve gülümsemesi kesildi. Ondan sonra ada kolunu onun beline doladı ve alandan uzaklaştılar." Bir an durd "Ama araba parkına doğru değil. Sokak'a doğru."</p>

  <p class="p7">Sokak. Yoldan, gölün kıyısından kuzeye doğru yürürlerse Sar Laughs'a erişeceklerdi. Ve sonra? Bunu kim bilebilirdi?</p>

  <p class="p7">"Jo bana o yaz buraya geldiğini hiç söylemedi," diye mırıldandım.</p>

  <p class="p7">Mattie birkaç cevabı denediyse de hiçbirini beğenmedi sanırım. Artık gitme zamanım gelmişti. Hatta, keşke beş dakika önce gitseymişim, diye düşünmeye bile başlıyordum.</p>

  <p class="p7">"Mike, eminim ki..."</p>

  <p class="p7">"Hayır," dedim. "Değilsiniz. Ben de öyle. Ama Jo'yu çok sevdim ve bu olayı unutmak için elimden geleni yapacağım. Herhalde önemli bir şey değildi bu. Zaten... başka ne yapabilirim ki? Yemek için teşekkür ederim."</p>

  <p class="p7">"Bir şey değil." Mattie neredeyse ağlayacak gibi görünüyordu. Elini tekrar tutarak üzerini öptüm. "Kendimi bir budala gibi hissediyorum."</p>

  <p class="p7">"Siz hiç de budala değilsiniz," dedim.</p>

  <p class="p7">Elini tekrar öptüm ve oradan uzaklaştım. Ve dört yıl sonra ilk randevum böyle geçti.</p>

  <p class="p7">Eve giderken bir insanın diğerini gerçekten tanıyamayacağıyla ilgili o eski sözü düşünüyordum. Bu fikirden söz etmek kolaydı. Ama bunun kendi yaşamınıza uygulanabileceğini anlamak insanı sarsıyordu. Sakin bir uçuş sırasında havadaki şiddetli bir fırtına kadar beklenmedik ve dehşet verici bir şeydi. İki yıl kadar çabaladıktan sonra bebeğimiz olmadığı için ürologa gidişimizi hatırladım. Doktor bize spermlerimin az olduğunu söylemişti. Bu felaket sayılacak kadar az değilse de Jo'nun hamile kalamamasını açıklayacak sayıdaydı.</p>

  <p class="p7">Doktor, "Bir bebek istiyorsanız," demişti. "Bunu özel bir yardım olmadan başarabilme ihtimaliniz yüksek. Hem şartlar, hem de zaman sizden yana. Bu yarın da gerçekleşebilir, dört yıl sonra da. Evi sürüyle bebekle doldurabilecek misiniz? Pek sanmıyorum. Ama iki çocuğunuz olabilir. Ve gerekli şeyleri yaparsanız bir bebeğiniz olacağı da neredeyse kesin." Kadın sonra gülmüştü. "Unutmayın, işin zevki yolculuktadır."</p>

  <p class="p7">Evet, çok zevkli anlar olmuş, Bunter'in çıngırağı sık sık çalmıştı. Ama bebeğimiz olmamıştı. Sonra Johanna, sıcak bir yaz günü bir alışveriş merkezinin araba parkında koşarken ölmüştü. Çantasındaki şeylerden biri de Norco Evde Hamilelik Testi'ydi. Ve karım bana bunu alacağından hiç söz etmemişti. Kargalarını gölün kıyısındaki verandayı pisletmemeleri için iki plastik baykuş satın aldığından söz etmediği gibi.</p>

  <p class="p7">Jo'nun bana açıklamadığı başka neler vardı?</p>

  <p class="p7">"Kes," diye homurdandım. 'Tanrı aşkına, bunu düşünmekten vazgeç!"</p>

  <p class="p7">Ama başaramadım.</p>

  <p class="p7">Sara'ya döndüğüm zaman buzdolabının üzerindeki mıknatıslar yine bir daire biçiminde dizilmişlerdi. Ortaya da üç harf toplanmıştı.</p>

  <p class="p7">Y harfini alıp yukarıya, ait olduğunu düşündüğüm yere çıkardım. Ortaya "iyi" kelimesi çıktı. Peki bu doğru muydu? Yoksa başka bir kelime mi oluşturulması gerekiyordu. İyi sözcüğüyle ne kastediliyordu? Boş eve, "Bu konuda tahminler yürütebilirim," dedim. "Ama yapmak istemiyorum." Geyik Bunter'e baktım. Boynundaki çıngırağın çalması için sanki onu zorluyordum. Öyle bir şey olmadı. Ben de iki yeni Magnabet poşetini açtım ve aldığım harfleri buzdolabının kapısına serpiştirdim. Sonra kuzey bölümüne giderek soyundum. Dişlerimi fırçalamaya başladım.</p>

  <p class="p7">Aynaya bakarak bir çizgi filme yakışır biçimde köpüklerin arasından dişlerimi gösterdim, kaşlarımı çattım. O arada ertesi sabah tekrar Ward Hankins'i aramayı düşünüyordum. Ona plastik baykuşlarla ilgili araştırmalarımın 1993 kasımından 1994 temmuzuna uzandığını söyleyebilirdim. Jo o ay için takvimine hangi toplantılan yazmıştı? Derry'den ayrılmak için ne tür bahaneler bulmuştu? Ward'la işim bittikten sonra Jo'nun arkadaşı Bonnie Amudson'u sıkıştırabilirdim. Karımın yaşamının son yazında neler olduğunu sorardım.</p>

  <p class="p7">Bırak da kadın huzur içinde yatsın. UFO sesiydi bu. Bunu neden yapıyorsun? Bu araştırmanın sana ne yararı olur? Diyelim ki Jo o yönetim kurulu toplantılarından birinden sonra TR'ye geldi. Belki de sadece içinden öyle geldiği için.</p>

  <p class="p7">Eski arkadaşlarından biriyle karşılaştı ve onu akşam yemeği için Sara'ya getirdi. Sadece akşam yemeği için.</p>

  <p class="p7">UFO sesine, "Ve bana bundan hiç söz etmedi, öyle mi?" diye sordum. Sonra da ağız dolusu macunu tükürüp ağzımı çalkaladım. "Bir tek kelime bile söylemedi?"</p>

  <p class="p7">Ses cevap verdi. Sana söylemediğini nereden biliyorsun? Diş fırçamı dolaba koyarken bu sözler yüzünden donup kaldım. UFO sesi önemli bir noktaya değinmişti. 1994 temmuzunda Tepeden Aşağıya Kadafa öylesine dalmıştım ki, Jo içeri girip Lon Chaney Junior'un kraliçeyle dans ederken Londra'nın Kurt Adamları'nı taklide kalkıştığını söyleseydi herhalde ben de. "Hı," derdim. "Çok güzel hayatım." Ve o sırada provaları okumayı sürdürürdüm.</p>

  <p class="p7">Aynadaki görüntüme, "Saçma," dedim. "Palavra."</p>

  <p class="p7">Ama değildi. Bir kitabı yazmaya başladığımda dünyayla adeta ilişkim kesilirdi. Gazete bile okumaz, sadece spor sayfasına bir göz atardım. Onun için... evet, Jo bana Lewiston ya da Freeport'taki bir yönetim kurulu toplantısından sonra TR'ye gittiğini söylemiş olabilirdi. Bu mümkündü. Eski bir arkadaşıyla karşılaştığını da söylemişti belki de. 1991'de Bates'te devam ettiği fotoğrafçılık seminerinden biri olabilirdi, jo bana bizim verandada oturup güneş batmadan önce topladığı kara boru mantarlarından yediklerini de anlatmıştı belki de. Evet, karım bütün bunları bana anlatmış olabilirdi. Ve ben onun sözlerinin bir tekini bile dinlememiştim.</p>

  <p class="p7">Peki Bonnie Amundson'dan inanabileceğim bazı şeyler öğrenebileceğimden emin miydim? O Jo'nun arkadaşıydı, benim değil. Ve Bonnie karımın ona açıkladığı sırların zaman aşımına henüz uğramadıklarını da düşünebilirdi.</p>

  <p class="p7">Diğer seçenek basit ve acı vericiydi. Jo öleli dört yıl olmuştu. Onu sevmeyi sürdürür ve bu soruları da bir kenara bırakabilirdim. Musluktan ağzıma tekrar su aldım. Ağzımı çalkaladıktan sonra tukurdum.</p>

  <p class="p7">Kahve makinesini sabah saat yediye ayarlamak için tekrar mutfağa döndüğüm zaman mıknatısların oluşturduğu</p>

  <p class="p7">dairenin içinde yeni bir mesaj vardı:</p>

  <p class="p7">Mavi gül yalancı ha ha</p>

  <p class="p7">Bu yazıya bir iki saniye baktım. Kendi kendime bunu kimin yazdığını ve nedenini soruyordum.</p>

  <p class="p7">Bir yandan bu sözlerin doğru olup olmadığını.</p>

  <p class="p7">Elimi uzatarak harfleri iyice dağıttım. Sonra gidip yattım.</p>

  <p class="p7">&nbsp;</p>
</body>
</html>
