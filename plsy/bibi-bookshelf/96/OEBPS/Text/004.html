<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>BİRİNCİ BÖLÜM</title>
</head>

<body>
  <h1 class="h11">BİRİNCİ BÖLÜM</h1>

  <p class="p7">Karım Jo, 1994 yılının sıcak bir ağustos günü sürekli kullandığı sinüzit ilacını almak için bana Derry Rite Aid'e gideceğini söyledi. Galiba son zamanlarda bu ilacı artık reçetesiz veriyorlar. O gün için yazımı tamamlamıştım. Jo'ya gidip ilacını kendim almayı önerdim, ama o, "Teşekkür ederim," dedi. "Eczanenin yanındaki süpermarkete uğrayıp balık alacağım." Yani bir taşla iki kuş vuracaktı. Karım avucunu dudaklarına dokundurarak bana bir öpücük yolladı ve evden ayrıldı. Onu son kez televizyon ekranında gördüm. Burada, Derry'de ölüleri böyle teşhis edersiniz. Duvarları yeşil fayans kaplı, tavanında uzun floresan çubuklar yanan, yer altındaki bir koridordan geçmenize gerek yoktur. Buz gibi bir çekmede yatan çıplak bir cesede de bakmıyorsunuz. Sadece kapısında ÖZEL yazılı bir büroya girip televizyon ekranına bakarak, "Evet," ya da, "Hayır," diyorsunuz.</p>

  <p class="p7">Rite Aid ve Shopwell bizim evden yaklaşık bir buçuk kilometre kadar uzaklıktaki küçük bir çarşıda bulunan dükkânlardı. Burada bir videocu, bir radyocu, bir şipşak fotoğrafçı ve Etrafa Yay adlı eski kitaplar satan bir dükkân var. (Dükkândakiler benim eski cep kitaplarından iyi kazanıyorlar.) Çarşı Witcham'la Jackson'un kesiştiği yerde. UpMile Hill'de.</p>

  <p class="p7">Karım o gün Blockbuster Video'nun önünde arabayı park ederek eczaneye girdi. Bir süre için o eczanede çalışan eczacı Bay Joe Wyzer'dan istediklerini aldı. Adam daha sonra Bangor'daki Rite Aid'e geçecekti. Jo eczanedeki kasada içi yumuşak şekerleme dolu o fare biçimi küçük çikolatalardan aldı. Bunu daha sonra çantasında buldum. Farenin üzerindeki kâğıdı açarak çikolatayı yedim. Bu yaptığım şey tıpkı Kutsanmış Ekmeği yemeye benziyordu.</p>

  <p class="p7">Mutfak masasının başında oturuyordum. Önüme karımın kırmızı çantasından çıkan eşyaları yaymıştım. Şekerleme mideme indiği, dilimde ve boğazımda sadece çikolata tadı kaldığı zaman hüngür hüngür ağlamaya başladım. Karımın kâğıt mendilleri, makyaj malzemesi, anahtarları ve yarım Certs rulolarının önünde, ellerimle gözlerimi kapayarak bir çocuk gibi hıçkırdım.</p>

  <p class="p7">Sinüzit ilacı bir Rite Aid poşetindeydi. Karım Jo bunun için on iki dolar on sekiz sent vermişti. Poşette yirmi iki buçuk dolarlık bir şey daha vardı. Buna uzun uzun baktım. Nesneyi görüyor ama onun ne olduğunu kavrayamıyordum. Şaşırmış, hatta sersemlemiştim. O anda Johanna (Jo) Ailen Noonan'ın benim dışımda başka bir yaşam daha sürdürdüğü aklıma bile gelmiyordu. Dediğim gibi, o sırada.</p>

  <p class="p7">Johanna, eczaneden tekrar parlak, kızgın güneşe çıktı. Sonra her zamanki gözlüğünün yerine numaralı olanı taktı. Karım eczanenin kapısının üzerindeki dar çıkıntının altından çıkarken sokakta, kilitlenmiş olan tekerleklerin o bir cadının ulumasını andıran sesi yankılandı. Bu ses bir kaza olduğunu ya da buna ramak kaldığını anlatıyordu. (Burada galiba işi biraz hayal gücüme bırakıyorum. Ancak bir romancıya ait olabilen o ülkenin sınırından biraz içeri giriyorum. Fazla değil. Sadece birkaç santim. Bu açıdan bana güvenebilirsiniz.)</p>

  <p class="p7">Bu kez olanlar olmuştu galiba. O ahmakça düzenlenmiş X biçimi kavşakta, en aşağı haftada bir defa olan o kazalardan biri daha gerçekleşmişti. Bir 1989 model Toyota alışveriş merkezinin önündeki araba parkından çıkmış sola, Jackson Sokağına sapıyordu. Direksiyonda Barrett's Orchards'dan Bayan Esther Easterling vardı. Yanında da yine Barret's Orchards'dan Bayan İrene Deorsey. Videocudan kaset almak istemiş, ama aradığı tarzda bir şey bulamamıştı. "Filmlerde fazla şiddet var," demişti, İrene. İki kadın da 'sigara dulu'ydu.</p>

  <p class="p7">Esther'in, Bayındırlık İşlerinin yokuştan inen damperli turuncu kamyonunu görmemiş olması imkânsızdı. Ama kadın polisle ve gazetecilerle konuşurken bunu inkâr etti. İki ay sonra benimle konuştuğu zaman da aynı şeyi yaptı. Bence kadın sadece bakmayı unutmuştu. Yine bir 'sigara dulu' olan annemin sık sık söylediği gibi, "Yaşlılarda en fazla görülen iki illetten biri artrit, diğeri de unutkanlıktır. Ve onlar bu iki dertten de sorumlu tutulamazlar."</p>

  <p class="p7">Kamyonu Old Cape'ten William Fraker kullanıyordu. Karımın öldüğü gün otuz sekiz yaşında olan Bay Fraker olay günü taşıtı sürerken soğuk bir duşa ve soğuk bir biraya ihtiyacı olduğunu düşünüyordu. Tabii, ihtiyaçlarının bu sıraya göre olması gerekmiyordu. O ve üç adam tam sekiz saat boyunca çalışıp havaalanı yakınındaki Harris Caddesinin bir bölümüne asfalt dökmüşlerdi. Sıcak bir günde yapılan sıcak bir işti. Bili Fraker, "Evet," dedi. "Biraz hızlı gittiğimi kabul ediyorum. Saatte kırk beş kilometre hızla gidilmesi gereken yerde belki altmış kilometre hız yapıyordum." Adam bir an önce garaja ulaşmak için sabırsızlanıyordu. Kamyonu bırakacak ve kendi klimalı F150'sine binecekti. Ayrıca kamyonun frenleri herhangi bir kontrolden geçebilecek kadar sağlamdı, yalnızca çok iyi durumda değildi. Fraker, Toyota'nın yoluna çıktığını görür görmez fren yapıp koma çaldı, ama artık çok geçti. Adam hem kendi tekerleklerinden, hem de son anda tehlikeyi fark eden Esther'in aracının tekerleklerinden çığlığa benzer sesler çıktığını duydu. Sonra bir an kadının suratını gördü.</p>

  <p class="p7">Fraker, "Nedense bence olayın en kötü yanı buydu," dedi. Onunla evinin önündeki verandada oturmuş bira içiyorduk. Artık ekim gelmişti. Güneş yüzümüzü ısıtıyordu, ama ikimiz de kazaklıydık. "O damperli kamyonların şoför mahallinin ne kadar yüksek olduğunu biliyorsunuz, değil mi?"</p>

  <p class="p7">Başımı, "evet" der gibi salladım.</p>

  <p class="p7">"Kadın beni görebilmek için başını kaldırmıştı. Boynunu iyice uzatmıştı yani. Ve güneş o an yüzünü iyice aydınlatıyordu. Onun ne kadar yaşlı olduğunu görebiliyordum. Kahretsin! Duramazsam cam gibi paramparça olacak, diye düşündüğümü hatırlıyorum. Ama yaşlılar genellikle dayanıklıdırlar. Yani... olaya bakın. O iki yaşlı cadı yaşıyor, ama karınız..."</p>

  <p class="p7">Fraker durakladı. Yanakları kıpkırmızı olmuştu. Bu haliyle okul bahçesinde pantolonunun fermuarını açık unuttuğu için gülünç duruma düşmüş bir çocuğa benziyordu. Çok komikti. Gülersem aklı karışacaktı.</p>

  <p class="p7">"Özür dilerim, Bay Noonan. Ağzımdan kaçıverdi."</p>

  <p class="p7">"Önemli değil," dedim. "Zaten en kötü günleri atlattım." Bu, yalan olsa da konuya ancak böyle dönebilirdik.</p>

  <p class="p7">Fraker mırıldandı. "Her neyse, çarpıştık. Şiddetli bir gürültüyle birlikte arabanın sürücü tarafı göçtü ve bir çatırtı oldu. Camlar zangırdayınca ben de direksiyona doğru fırladım. Bu yüzden bir hafta, hatta daha uzun bir süre her soluk alışımda canım yandı. Şuramda da koskocaman bir çürük vardı." Köprücük kemiğinin hemen altına parmağıyla bir kavis çizdi. "Başımı camı çatlatacak bir şiddetle ön cama vurdum. Buna rağmen alnımda sadece küçük, mor bir şiş belirdi... Kanama ya da baş ağrım bile olmadı. Karım kafamın doğuştan kalın olduğunu söyler. Toyota'yı süren kadının, yani Bayan Easterling'in iki koltuğun arasına fırladığını fark ettim. Sonunda durduğumuzda, yolun ortasında birbirimize girmiştik. Kadınların ne durumda olduğunu anlamak için taşıttan indim. Açıkçası ikisinin de öldüğünü sanıyordum."</p>

  <p class="p7">İkisi de ölmemiş, hatta bayılmamışlardı bile. Sadece Bayan Easterling'in üç kaburgası kırılmış ve kalça kemiği çıkmıştı. Çarpma yerinden bir koltuk ötede oturan Bayan Deorsey ise yan cama başını vurduğu için beyin sarsıntısı geçirmişti, hepsi o kadar. Deny News gazetesinin böyle olaylar karşısında her zaman yazdığı gibi, "Ayakta tedavi edilip evine gönderilmişti."</p>

  <p class="p7">Massachusettes, Maiden kentinden olan karım eski adıyla Johanna Arlen eczanenin önünde, durduğu yerden bütün olayı gördü. Çantasını omzuna asmıştı. İlaçların konulduğu poşet de elindeydi. Herhalde o da Bili Fraker gibi Toyota'dakilerin ölmüş ya da ciddi bir biçimde yaralanmış olduklarını düşündü. Çarpışma sırasında çıkan şiddetli ama boğuk ses, öğleden sonralarına özgü o sıcak havada yuvarlanan bir bowling topunun gürültüsü gibi etrafta yankılandı. Kırılan camların şangırtısı da bu gürültüye eşlik etti. İki taşıt Jackson Sokağının ortasında birbirine girmişti. Turuncu kamyon uçuk mavi ithal arabanın adeta tepesine dikilmişti. Tıpkı korkuyla büzülmüş bir çocuğu ezmeye çalışan bir baba gibi.</p>

  <p class="p7">Johanna araba parkından sokağa doğru koşmaya başladı. O sırada etrafındaki herkes aynı şeyi yapıyordu. İçlerinden biri, Bayan Jill Dunbarry kaza sırasında Radyo Kulübesinin vitrinine bakıyordu. Kız, sonradan Johanna'nın koşarak yanından geçtiğini hatırlamıştı. Daha doğrusu sarı pantolonlu birini hatırladığından emin gibiydi. Ne var ki yine de söylediklerinden emin değildi. O sırada Bayan Easterling, "Yaralandım!" diye bağırmaya başlamıştı. "İkimiz de yaralandık. Birileri bize yardım etsin."</p>

  <p class="p7">Karım araba parkının ortasında, küçük otomatik gazete makinelerinin yakınında yere yığıldı. Çantası yine omzundaydı, ama poşet elinden kaymıştı. Sinüzit için kullanılan solunum aleti yarı yarıya dışarı fırlarken diğerleri poşetin içindeydi.</p>

  <p class="p7">Hiç kimse gazete makinelerinin yakınında yatan karımı fark etmedi. Herkes dikkatini birbirine girmiş olan taşıtlara, çığlıklar atan kadınlara ve Bayındırlık İşleri kamyonunun delinen radyatöründen etrafa yayılmaya başlayan su ve antifrize vermişti. (Fotoğrafçıda çalışan satış elemanı dinletebildiği herkese, "Bu benzin!" diye bağırıyordu. "Bu benzin! Dikkat edin patlamasın!") Belki de o sırada kazazedeleri kurtarmaya koşan bir iki kişi karımın üzerinden atlamıştı. Herhalde onun bayılmış olduğunu sanıyorlardı. Isının otuz beş dereceyi bulduğu bir günde böyle düşünmek hiç de mantıksız değildi.</p>

  <p class="p7">Alışveriş merkezinden dışarı fırlayan yirmi dört kişi bir anda kaza yerinin etrafını sardı. Yaklaşık kırk sekiz kişi de o sırada beysbol oynanan Stawford Park'tan koşarak geldi. Herhalde böyle durumlarda söylenmesini beklediğiniz sözler söylendi. Çoğu tekrarlandı. Meraklılar itişip kakıştılar. Biri sürücü koltuğunun yanındaki pencereden uzanarak yaşlı Esther'in titreyen elini okşamaya başladı. Ardından herkes hızla Joe Wyzer'in geçmesi için yolu açtı. Böyle anlarda beyaz gömlekli herhangi biri otomatik olarak önem kazanır. Uzaklardan ambulansın siren sesi geliyordu. Bu ses çöplerin yakıldığı fırından yukarıya yükselen sıcak hava dalgası gibi titrekti.</p>

  <p class="p7">Bütün bunlar olup biterken karım parkta yatıyordu. Kimse onu fark etmemişti. Çantası hâlâ omzundaydı. (Çantanın içinde de yiyemediği o çikolata fare hâlâ yaldızlı kâğıdına sanlıydı.) Beyaz ilaç poşeti ise uzattığı elinin yakınında duruyordu. İrene Deorsey'in kafası için tampon almak amacıyla geri dönen Jo Wyzer fark etti. Johanna yüzüstü yattığı halde onu kızıl saçlarından, beyaz bluzundan ve sarı pantolonundan tanıdı. Hem az önce ona satış yapmıştı. Yani aradan daha on beş dakika bile geçmemişti.</p>

  <p class="p7">Adam, sersemlemiş olsa da öyle ciddi yarası olmayan İrene Deorsey'in tamponunu unuttu. "Bayan Noonan, iyi misiniz?" Aslında onun iyi olmadığının pekâlâ farkındaydı. (En azından ben öyle düşünüyorum. Ama yanılıyor da olabilirim.)</p>

  <p class="p7">Joe Wyzer karımı ancak iki elini kullanarak çevirmeyi başarabildi. Ama yine de bunun için epeyce çabalamak zorunda kaldı. Güneşin kavurduğu ve ısının asfalttan yansıdığı park yerinde diz çöktü, karımı itti, çevirdi ve kaldırdı. Nedense bana ölüler kilo alıyorlarmış gibi geliyor. Hem vücutlarında, hem de bizim kafalarımızda ağırlaşıyorlar.</p>

  <p class="p7">Karımın yüzünde kırmızı lekeler vardı. Kimliğini teşhis ettiğim zaman ekranda bile bunu fark etmiştim. Adli tabip yardımcısına onların ne olduğunu soracaktım, ama sonra durumu anladım. Temmuzun sonlarındaydı. Asfalt iyice kızmıştı. Çok basit, sevgili Doktor Watson. Karım güneşten kavrulduğu için ölmüştü.</p>

  <p class="p7">Wyzer ayağa kalktığında ambulansın gelmiş olduğunu gördü. Hemen ona doğru koşmaya başladı. Etraftakileri itip kakarak kalabalığın arasından geçti. Görevlilerden birini tam arabadan inerken yakaladı. "Şurada bir kadın var," diyerek araba parkını işaret etti.</p>

  <p class="p7">Görevli, "Burada da iki kadın var, be adam," diye tersledi. "Bir de erkek." Elinden kurtulmaya çalıştıysa da Wyzer onu bırakmadı.</p>

  <p class="p7">"Onları boş ver şimdi. Durumları iyi sayılır. Ama şurada yatan kadın hiç de öyle görünmüyor."</p>

  <p class="p7">Aslında orada yatan kadın ölmüştü bile. Joe Wyzer'ın bunu bildiğinden de eminim... Ama o neyin daha önemli olduğunu anlıyordu. Adama hakkını vermeliyiz. Hem konuşması oldukça ikna ediciydi. İki sağlık görevlisini kaza mahallinden uzaklaştırmayı başardı. Üstelik Esther Easterling'in can acısıyla bağırmasına ve Grek korosunun gürültülü itirazlarına rağmen.</p>

  <p class="p7">Karıma eriştikleri zaman sağlık görevlilerinden biri Joe Wyzer'ın kuşkulandığı şeyin doğru olduğunu hemen açıkladı. Diğeriyse, "Kahretsin!" dedi. "Ona ne oldu?"</p>

  <p class="p7">Arkadaşı, "Herhalde kalp krizi," diye karşılık verdi. "Heyecanlandı ve kalbi buna dayanamadı."</p>

  <p class="p7">Oysa karımın ölümünün kalbiyle hiçbir ilgisi yoktu. Otopside beyninde bir anevrizma olduğu ortaya çıktı. Belki de Johanna beş yıl gibi uzun bir süreden beri onunla yaşıyordu. Durumu hiç fark etmeden. Karım araba parkında kaza yerine doğru koşarken beyin zarındaki zayıf damar lastik bir teker gibi patladı ve kan, kontrol merkezlerini basarak onu öldürdü. Adli tabip bana, "Karınızın hemen öldüğünü sanmıyorum," dedi. "Ama yine de acı çekmeden bir anda öldü... Koskocaman kapkara bir nova. Johanna yere yığılmadan duygular ve düşünceler kaybolmuştu bile.</p>

  <p class="p7">Adli tabip yardımcısı ekrandaki o durgun yüz ve kapalı gözlere artık bakmamam için beni usulca döndürdü. "Size herhangi bir yardımım dokunabilir mi, Bay Noonan? Sormak istediğiniz bir şey var mı? Sizi elimden geldiğince aydınlatmaya çalışırım."</p>

  <p class="p7">"Sadece bir tek sorum var," dedim. Doktora karımın ölmeden hemen önce eczaneden aldığı şeyi açıkladım. Sonra da sorumu sordum.</p>

  <p class="p7">Cenazenin kalkmasından önceki günleri ve töreni sanki hepsi bir rüyaymış gibi hayal meyal hatırlıyorum. En iyi hatırladığım Jo'nun çikolata faresini yiyerek ağladığımdı... Galiba en çok ağzımdaki çikolata tadının çarçabuk kaybolacağını bildiğim için ağladım. Jo'yu gömdükten birkaç gün sonra yine bir ağlama krizi daha geçirdim. Bunu size biraz sonra anlatacağım.</p>

  <p class="p7">Jo'nun ailesinin gelmesi beni sevindirmişti. Özellikle karımın en büyük ağabeyi Frank'in gelmesi. Elli yaşında, kırmızı yanaklı, gür siyah saçlı, şişman bir adam olan Frank Arlen her şeyle ilgilendi... Hatta cenaze evinin sahibiyle pazarlık etmek zorunda bile kaldı.</p>

  <p class="p7">Bir süre sonra Jack'in Pub'ındaki bölmelerden birinde oturmuş bira içerken, "Bunu yaptığına inanamıyorum," dedim.</p>

  <p class="p7">Frank, "O seni kazıklamaya çalışıyordu, Mikey," diye açıkladı. "Öyle insanlardan nefret ederim." Elini arka cebine atarak bir mendil çıkardı. Dalgın dalgın yanaklarını sildi. Kardeşinin ölümü yüzünden kendini kapıp koyvermemişti. Aden'lerin hiçbiri yapmamıştı bunu. Hiç olmazsa ben yanlarındayken. Ama bütün gün boyunca Frank'in gözyaşlarının dinmediğini biliyorum. Ciddi konjonktiviti olan biri gibi.</p>

  <p class="p7">Arlen'lerin altı çocukları vardı. Jo en küçükleriydi. Ailenin tek kızıydı. Ağabeylerinin de gözbebeğiydi. Eğer karımın ölümüyle en ufak bir ilişkim olsaydı, bu beş ağabey beni kendi elleriyle parça parça ederlerdi sanırım. Onun yerine, etrafımda koruyucu bir kalkan oluşturdular. Bu da iyi bir şeydi. Belki onlarsız da bir şeyler başarmaya çalışırdım. Ama bunu nasıl yapardım bilemiyorum. Unutmayın henüz otuz altı yaşındaydım. Otuz altı yaşındayken karınızı gömeceğiniz aklınıza gelmez. Üstelik sizden yalnızca iki yaş küçükse. Ölüm ikimizin aklından bile geçmemişti.</p>

  <p class="p7">Frank, "Biri arabandan radyonu çalarken yakalanırsa," dedi. "Bunu hırsızlık diye tanımlar ve onu hapse atarlar." Arlen'ler Massachusettes'den gelmişlerdi. Frank'in konuşmasında hâlâ Maiden kentinin izleri vardı. Heceleri iyice uzatıyordu. "Aynı adam, karısını kaybettiği için ıstırap çeken bir insana üç bin dolarlık tabutu dört bin beş yüz dolara satmaya kalkarsa bunu 'iş bilmek' diye tanımlıyorlar. Ve adamdan Rotary Kulübünün öğle yemeğinde bir konuşma yapmasını istiyorlar. Açgözlü köpek. Ona öğle yemeği yedirdim. Öyle değil mi?" "Evet. Öyle." "Sen iyi misin, Mikey?" "Evet, iyiyim." "Gerçekten iyi misin?"</p>

  <p class="p7">Ona, "Kahretsin, bilmiyorum!" diye çıkıştım. Sesim yüksek çıktığı için yakındaki bölmede oturanlar dönüp bize baktılar. Sonra ekledim. "Jo hamileymiş."</p>

  <p class="p7">Frank'in yüzü donuverdi. "Ne?"</p>

  <p class="p7">Sesimi alçaltmak için çabaladım. "Hamileymiş. Altı yedi haftalık... Şeye... yani otopsiye göre. Bunu biliyor muydun? Sana açılmış mıydı?"</p>

  <p class="p7">"Hayır! Tanrım! Hayır!" Ama Frank'in yüzünde tuhaf bir ifade belirmişti. Sanki karım ona bir şeyler söylemiş gibiydi. "Tabii çabaladığınızı biliyorum... Jo, sperm miktarının az olduğundan ve işin biraz zaman alacağından söz etmişti. Ancak doktor sizin... yani er geç sizin..." Sesi hafifledi ve başını eğerek ellerine baktı. "Demek bunu söyleyebiliyorlar? Her şeyi kontrol ediyorlar."</p>

  <p class="p7">"Evet, söyleyebiliyorlar. Kontrole gelince... Her zaman yapıp yapmadıklarını bilmiyorum. Ama bunu ben istedim."</p>

  <p class="p7">"Neden?"</p>

  <p class="p7">"Jo ölmeden önce sadece sinüzit ilacı almamış. Evde yapılan o hamilelik testlerinden de almış."</p>

  <p class="p7">"Bu konuda hiçbir bilgin yok muydu? Bir şeyler sezinlemedin mi?"</p>

  <p class="p7">"Hayır" der gibi başımı salladım.</p>

  <p class="p7">Frank masanın üzerinden uzanarak omzumu sıktı. "Jo emin olmak istiyordu, hepsi o kadar. Bunu biliyorsun, değil mi?"</p>

  <p class="p7">Karım bana, "Sinüzit ilacımı yaptırtacağım," demişti. "Bir de balık alacağım." Bir şeyler almaya giden bir kadın. Sekiz yıl boyunca çocuk için çabalamıştık. Ayrıca son zamanlarda karımın davranışlarında da bir değişiklik olmamıştı.</p>

  <p class="p7">Frank'in eline usulca vurdum. "Tabii, abı. Tabii biliyorum."</p>

  <p class="p7">Johanna'nın cenaze töreniyle sonuna kadar Arlen'ler ilgilendiler. Tabii Frank'in yönetiminde. Ailedeki tek yazar ben olduğum için bana ölüm ilanının hazırlanması görevi verildi. Ağabeyim, annem ve teyzemle birlikte Virginia'dan geldi. Ve ona da törende konuk defteriyle ilgilenme işi düştü. Annem, kız kardeşiyle Memphis'te oturuyordu. Annem altmış altı yaşındaydı ve iyiden iyiye kaçırmış gibiydi. Ne var ki doktorlar Alzheimer'ı olduğunu söylemeye yanaşmıyorlardı. Teyzem annemden iki yaş küçüktü ve ondan birazcık daha akıllı sayılabilirdi. Törende pasta ve böreklerin kesilmesi görevi de onlara kaldı.</p>

  <p class="p7">Geri kalan her şeyle Arlen'ler ilgilendiler. Jo'yu son defa görecekleri saatlerden cenaze törenin ayrıntılarına kadar her şeyle, Frank ve kardeşi Victor kısa birer konuşma yaptı. Jo'nun babası kızının ruhu için dua etti. Törenin sonunda da yazları bahçemizdeki çimleri biçen ve sonbaharda yapraklan süpüren Pete Breedlove 'Kutsal Güven' ilahisini okuyarak herkesi ağlattı. Frank, Jo'nun genç bir kızken en çok bu ilahiyi sevdiğini söyledi. Frank'in Pete'i nereden bulduğunu ve onu cenaze töreninde ilahi söylemesi için nasıl ikna ettiğini hiçbir zaman öğrenemedim.</p>

  <p class="p7">Neyse, bu işi de atlattık. Salı akşamı gelip Jo'yu gördüler, cenaze çarşamba sabahı kalktı. Fairlawn Mezarlığında kısa bir dua edildi. En çok havanın sıcak olduğunu, artık Jo'yla konuşamayacağım için kendimi kaybolmuş gibi hissettiğimi ve keşke yeni ayakkabılar alsaydım, diye düşündüğümü hatırlıyorum. Jo yanımda olsaydı, ayağımdaki ayakkabılar yüzünden başımın etini yerdi.</p>

  <p class="p7">Daha sonra ağabeyim Sid'le konuştum. Ona annemizle Francine Teyze, alacakaranlık kuşağında kaybolmadan bir şeyler yapmamız gerektiğini söyledim. Çünkü yaşlılar evine gidemeyecek kadar gençtiler. "Sen ne öneriyorsun, Sid?"</p>

  <p class="p7">Ağabeyim bir şeyler teklif etti ama söylediklerinin hiçbirini hatırlamıyorum. Önerilerini kabul ettiğimi anımsıyorum. Gelgelelim onların ne olduğu konusunda hiçbir fikrim yok. O gün daha sonra Siddy, annem ve teyzem Boston'a ağabeyimin kiraladığı arabayla gittiler. Geceyi orada geçirecek ve ertesi gün de Southern Crescent'a bineceklerdi. Ağabeyim bizim ihtiyarları memnuniyetle beraberinde götürüyor, ama uçağa kesinlikle binmiyordu. Biletleri ben alsam bile. "Gökyüzünde motor bozulduğu zaman taşıtı çekeceğin yol yok," diyordu.</p>

  <p class="p7">Arlen'lerin çoğu ertesi gün gittiler. Hava yine kavurucuydu. Güneş puslu bembeyaz bir gökyüzünde alev alev yanıyor ve her şeyin üzerine erimiş pirinç gibi yayılıyordu. Aden'ler evimizin önünde duruyorlardı. Ne var ki, artık orası sadece 'benim evim' olmuştu. Ailenin arkasında, kaldırımın kenarına üç taksi dizilmişti. Bu iriyarı insanlar çanta ye poşetlerin arasında birbirlerini kucaklıyor ve o boğuk Massachusettes aksanıyla vedalaşıyorlardı.</p>

  <p class="p7">Frank bir gün daha kaldı. Onunla evin arkasındaki bahçeden büyük bir demet çiçek topladık. Kokuları her zaman aklıma cenazeleri ve org müziğini getiren o serada yetişmiş çiçeklerden değillerdi bunlar. 'Gerçek' çiçeklerdi:</p>

  <p class="p7">Jo'nun en çok sevdiği bitkiler... Çiçekleri arkadaki kilerde bulduğum kahve tenekelerine yerleştirdik. Fairlawn'a giderek onları yeni mezarın üzerine koyduk. Sonra orada bir süre, kavurucu güneşin altında oturduk.</p>

  <p class="p7">Frank sonunda garip, boğuk bir sesle, "Hayatımdaki en tatlı şey oydu," dedi. "Her zaman. Çocukken Jo'yu korurduk. Biz erkekler. Kimse kardeşimizi rahatsız edemezdi. Emin ol. Biri böyle bir şeye kalkıştı mı, ona öğle yemeğini yedirirdik."</p>

  <p class="p7">"Jo bana pek çok hikâye anlatmıştı."</p>

  <p class="p7">"Güzel miydi peki?"</p>

  <p class="p7">"Evet. Gerçekten güzeldiler."</p>

  <p class="p7">"Jo'yu öylesine özleyeceğim ki."</p>

  <p class="p7">"Ben de öyle," dedim. "Frank... dinle. Jo'nun ağabeyleri arasında en çok seni sevdiğini biliyorum. Sana hiç telefon etmedi mi? Adetinin aksadığını söylemek ya da sabahları midesinin bulandığını açıklamak için? Bana bunu söyleyebilirsin. Kırılmam."</p>

  <p class="p7">"Hayır, Jo öyle bir şey yapmadı. Yemin ederim. Sabahları midesi bulanıyor muydu, gerçekten?"</p>

  <p class="p7">"Ben öyle bir şeyi fark etmedim." İşte mesele de buydu. Ben hiçbir şeyi fark etmemiştim. Tabii yazı yazıyordum ve ben yazı yazarken adeta kendimden geçerdim. Jo bu halimi, hayal âlemine daldığımı biliyordu. İsteseydi beni o âlemden geri çağırabilirdi. Bunu neden yapmamıştı? Bu haberi benden neden saklamıştı? Belki emin oluncaya kadar bana bir şey söylemek istememişti. Mantıklı bir şeydi bu... Ama Jo öyle bir kadın değildi.</p>

  <p class="p7">Frank, "Çocuk kız mıydı?" diye sordu. "Yoksa erkek mi?"</p>

  <p class="p7">"Kızdı."</p>

  <p class="p7">Jo'yla evliliğimizin önemli bir bölümünü bekleyerek ve adlar seçerek geçirmiştik. Çocuğumuz erkek olsaydı adını Andrew koyacaktık. Kız olursa da Kia. Kia Jane Noonan.</p>

  <p class="p7">Altı yıl önce karısından boşanmış olan Frank bende kalıyordu. Eve dönerken, "Senin için endişeleniyorum, Mikey," dedi. "Zor zamanlarında seni destekleyecek bir ailen yok sayılır. Olan akrabaların da çok uzaktalar."</p>

  <p class="p7">"İdare ederim," diye mırıldandım.</p>

  <p class="p7">Frank başını salladı. "Biz hep böyle söyleriz, değil mi?"</p>

  <p class="p7">"Biz?"</p>

  <p class="p7">"Biz erkekler. İdare ederim." Bana baktı. Gözlerinden hâlâ yaşlar akıyordu. Mendili güneşten yanmış iri elindeydi. "Kendini toparlayamazsan ve ağabeyini de çağırmak istemezsen... Ona nasıl baktığını gördüm. O zaman izin ver de ağabeyin ben olayım. Senin değilse bile Jo'nun hatırı için."</p>

  <p class="p7">"Olur." Teklifine saygı duyuyor ve bunu takdir ediyordum. Ama ben insanlardan yardım istemem. Bunun nedeni yetiştiriliş tarzım değil. Hiç olmazsa ben öyle sanıyorum. Bu daha çok benim karakterimle ilgili. Johanna bir keresinde, "Dark Score gölünde boğulma tehlikesi geçirecek olsan kumsaldan on beş metre öteden seslenerek yardım istemez, boğulmayı tercih edersin," demişti. (Orada yazlık evimiz vardı.) Bu durumun sevgi ya da şefkatle de ilgisi yok. Sevgi ve şefkat gösterebilirim. Bana gösterilmesini de kabul ederim. Ben de herkes gibi azap çekebilirim. Bir insana dokunmaya ve onun da bana dokunmasına ihtiyacım var. Ama biri bana, "İyi misin?" diye sorduğu zaman, "Hayır, değilim," diyemem. "Bana yardım et," de diyemeyeceğim gibi.</p>

  <p class="p7">Frank iki saat sonra eyaletin güney sınırına doğru yola çıktı. Giderken arabasının kapısını açtığında banda alınmış romanın benim eserlerimden biri olduğunu fark ettim. Bu bana dokundu. Frank beni kucaklayıp dudaklarımdan hafifçe öperek beni şaşırttı. Sonra da sırtıma sertçe vurdu. "Konuşmak istersen beni ara. Birine ihtiyacın olursa da kalkıp gel."</p>

  <p class="p7">"Olur" der gibi başımı salladım.</p>

  <p class="p7">"Ve dikkatli ol."</p>

  <p class="p7">Bu sözleri beni şaşırttı. Son birkaç gün sıcak ve keder yüzünden rüyada yaşıyor gibiydim. Ama kayınbiraderimin bu sözleri beni sarstı.</p>

  <p class="p7">"Hangi bakımdan dikkatli olayım?"</p>

  <p class="p7">Frank, "Bilmiyorum," dedi. "Bilmiyorum, Mikey."</p>

  <p class="p7">Ardından arabasına bindi. Kayınbiraderim çok iriyarı, arabasıysa çok küçüktü. Frank taşıtı sanki elbise gibi giymişti. Sonra uzaklaştı. O sırada güneş batıyordu. Ağustosta sıcak bir günün sonunda güneş nasıl gözükür biliyor musunuz? Turuncu renktedir. Ve görünmeyen bir el tepesinden bastırıyormuş gibi yassıdır. Sanki fazla kan emmiş bir sivrisinek gibi patlayacak ve parçaları ufka sıçrayacaktır. İşte güneş şimdi aynen böyle gözüküyordu. Kararmış olan doğu ufkunda gök gürlemeye başladı. Ama o gece yağmur yağmadı. Sadece karanlık insanı boğan kalın bir battaniye gibi bastırdı. Ben yine de bilgisayarın başına geçerek bir saat kadar yazı yazdım. İşin iyi gittiğini hatırlıyorum. Biliyor musunuz, iyi gitmese bile hiç olmazsa bu, zamanın geçmesini sağlıyordu.</p>

  <p class="p7">İkinci ağlama krizini cenaze töreninden üç dört gün sonra geçirdim. Hâlâ kendimi rüyadaymış gibi hissediyordum. Yürüyor, konuşuyor, telefona cevap veriyor, kitabımın üzerinde çalışıyordum. Jo öldüğü sırada kitabın yüzde seksenini tamamlamıştım. Ama bütün bu süre boyunca gerçek dünyayla bağlantım kesilmiş gibiydi. Sanki olaylar benden uzakta gelişiyordu. Sanki olanları telefonda anlatıyordum.</p>

  <p class="p7">Pete'in annesi Denişe Breedlove telefon etti. İki arkadaşıyla gelip artık yalnız yaşadığım Edward stili koskocaman evi baştan aşağı temizlemek istiyordu. Evde konserve tenekesinde yuvarlanan son bezelye tanesi</p>

  <p class="p7">gibiydim. Kadın, "Bu işi yüz dolara yaparız," dedi. "Parayı</p>

  <p class="p7">aramızda bölüşürüz. Bu işi yapmak istememizin nedeni, ev</p>

  <p class="p7">temizlenmeden içinde yaşamayı sürdürmenizin doğru</p>

  <p class="p7">olmadığını düşünmemiz. Ölümden sonra ev iyice temizlenmelidir. Bu kişi evin içinde ölmemiş olsa bile."</p>

  <p class="p7">Ona bu fikri beğendiğimi söyledim. "Yalnlz, sana ve getireceğin kadınların her birine alt; saatlik bir çalışma için yüzer dolar vereceğim. Ama iş, altı saatte tamamlanmış olmalı. Hoş, tamamlanmasa bile paranızı yine de alacaksınız."</p>

  <p class="p7">Denişe, "Bu para çok fazla, Bay Noonan," dedi.</p>

  <p class="p7">"Fazla ya da değil, bu parayı vereceğim. İstediğimi yapar mısın?"</p>

  <p class="p7">"Yaparım. Tabii yaparım."</p>

  <p class="p7">Kadınlar gelmeden bir akşam önce evi dolaştım. Belki de aslında bu yapmam gereken bir şeydi. Bu bir tür temizleme öncesi kontrol de sayılabilirdi. İkisi benim için tümüyle yabancı olan üç kadının onları ya da beni utandıracak bir şeyler bulmalarını istemiyordum sanırım. Belki Johanna'nın kanepenin yastıklarının arkasına tıktığı ipek külotu. (Karım bir keresinde bana, "Dikkat ettin mi?" demişti. "Çoğunlukla kanepede kendimizden geçiyoruz. Michael.") Verandadaki iki kişilik kanepenin altındaki bira tenekelerini belki de. Hatta sifonu çekilmemiş bir tuvaleti. Açıkçası aslında neyi arayıp bulacağımı bile bilmiyordum. Hâlâ rüyada gibiydim ve kafam bununla bulanmıştı. O günlerde iki şeyi düşünebiliyordum. Jo'nun öldüğü gün satın aldığı hamilelik testi ve yazmakta olduğum romanımın sonu. (Psikopat katil romanımdaki kızı hile yaparak yüksek bir apartmana çekmişti. Ve onu damdan aşağıya atmak niyetindeydi.) Karım sinüzit ilacını yeniden yaptıracağını ve akşam yemeği için balık alacağını söylemişti. Ve gözlerinde onlara iki defa bakmama neden olacak bir ifade yoktu.</p>

  <p class="p7">Temizleme öncesi kontrolün sonlarına doğru karyolamızın altına baktım. Jo'nun tarafında sayfaları açık bir cep kitabı vardı. Karım öleli çok olmamıştı. Ama pek az ev Karyola Altı Krallığı kadar tozlu olabilir. Kitabı aldığım zaman üzerindeki uçuk gri tabaka bana, tabutta yatan Johanna'nın yüzünü ve ellerini hatırlattı. Jo şimdi Yeraltı Krallığındaydı. Bir tabutun içi tozlu olur muydu? Herhalde olmazdı ama...</p>

  <p class="p7">Bu fikri kafamdan kovdum. O da gider gibi yaptıysa da aslında bütün gün usul usul geri döndü. Tolstoy'un beyaz ayısı gibi.</p>

  <p class="p7">Johanna da ben de Maine Üniversitesinde İngilizce bölümündendik. Galiba pek çok kimse gibi Shakespeare'in sesine ve Edwin Arlington Robinson'un Tilbury kenti tarzı yakıcı alaylarına âşık olduk. Ancak, bizi birbirimize sıkıca bağlayan üniversite dostu bir şair ya da deneme yazan değil, W. Somerset Maugham'dı. Dünyayı dolaşan o sürüngen suratlı ama romantik kalpli romancı ve oyun yazarı. (Galiba Maugham'ın bütün fotoğraflarında sigara dumanı yüzünü örtüyordu.) Bu nedenle yatağın altından çıkan kitabın Ay ve Altı Pens olmasına şaşırmadım. Yaşım yirmiye yaklaşırken o kitabı ben de okumuştum. Bir değil iki defa. Hararetle Charles Strickland adlı karakterle özleşmiştim. (Ama tabii ben güney denizlerinde resim yapmak değil, yazmak istiyordum.)</p>

  <p class="p7">Jo kitapta yerini işaretlemek için çoktan kaybolmuş bir desteden aldığı bir iskambili kullanmıştı. Kitabı açarken onu tanımaya başladığım günlerde bana söylediği bir şey aklıma geldi. Bu, Yirminci Yüzyıl İngiliz Edebiyatı dersinde olmuştu. Galiba 1980'de. Johanna Arlen ateşli, küçük bir ikinci sınıf öğrencisiydi. Bense son sınıftaydım. Yirminci Yüzyıl İngiliz Edebiyatını da son sömestr boş zamanım olduğu için seçmiştim. Jo, "Bundan yüz yıl sonra," demişti. "Yirminci yüzyılın ortalarında yaşamış olan eleştirmenler Lavvrence'ı bağırlarına basıp Maugham'ı ihmal ettikleri için utanacaklar.</p>

  <p class="p7">"Bu sözleri sükûnetle,^ ama biraz da aşağılayıcı kahkahalarla karşılandı. (Hepsi de Aşık Kadınlar'ın gelmiş geçmiş eserlerin en iyilerinden biri olduğunu biliyorlardı.) Ancak ben gülmedim. Aşık oldum.</p>

  <p class="p7">İskambil kartı 102. ile 103. sayfaların arasına sokulmuştu. Dirk Stroeve'in karısının, kendisini Strickland için terk ettiğini öğrendiği bölümdü bu. Strickland, Maugham'ın Paul Gauguin'iydi. Hikayeci, Stroeve'i teselliye çalışıyordu. "Aziz dostum, mutsuz olma. Karın geri gelecek... "</p>

  <p class="p7">Artık sadece bana ait olan odada, "Bunu söylemek senin için kolay," diye mırıldandım.</p>

  <p class="p7">Sayfayı çevirdim ve şu satırları okudum. "Strickland'ın yaralayıcı sakinliği Stroeve'in kontrolünü kaybetmesine neden oldu. Adam kör bir öfkeye kapıldı ve ne yaptığının farkında olmadan Strickland'a saldırdı. Strickland gafil avlanmıştı. Sendeledi. Ama o hastalıktan sonra bile güçlüydü. Ve Stroeve, bir dakika sonra nasıl olduğunu anlamadan kendisini yerde buldu."</p>

  <p class="p7">Strickland, "Seni gülünç, küçük adam," dedi.</p>

  <p class="p7">Jo'nun artık sayfayı çevirerek Strickland'ın içler acısı Stroeve'e, "Gülünç, küçük adam," dediğini duyamayacağını düşündüm. O anda sanki parlak, ilahi bir ışık bana gerçeği gösterdi. Bunu hiçbir zaman unutmadım. Nasıl unuturdum? Hayatımın en kötü anlarından biriydi bu. Karşılaştığım şey düzeltilebilecek bir yanlış ya da yanıp kurtulacağım bir rüya değildi. Johanna ölmüştü.</p>

  <p class="p7">Acı, gücünün kesilmesine neden oldu. Karyola orada olmasaydı yere yığılacaktım. Biz gözlerimizle ağlarız. Bütün yapabileceğimiz budur. Ama o akşam bana vücudumun her gözeneğinden yaş fışkırıyormuş gibi geldi. Ner girinti Ve çıkıntısından. Elimde, Ay ve Attı Pens, karyolanın Jo'nun yattığı tarafına oturarak haykırdım. Galiba buna ıstırap kadar hayretim de neden oldu. Tüm ayrıntılan gösteren video ekranında gördüğüm ve tanıdığım cesede, cenaze törenine ve Pete Breedlove'un tiz ve tatlı tenor sesiyle 'Kutsal Güven'i söylemesine, mezarın başındaki "kül küle, toprak toprağa"yla ilgili dualara rağmen olanlara aslında inanmamıştım. Penguin cep kitabı büyük gri tabutun yapamadığını başardı. Jo'nun öldüğünde ısrar etti.</p>

  <p class="p7">Strickland, "Seni gülünç, küçük adam," dedi.</p>

  <p class="p7">Karyolamıza uzandım, kollarımı çaprazlama kavuşturarak yüzüme dayadım. Mutsuz çocukların yaptıkları gibi ağlaya ağlaya uykuya dal dim. Ve korkunç bir rüya gördüm. Rüyamda uyanıyor ve Ay ve Mı Pens'in yanımda, hâlâ örtünün üzerinde durduğunu fark ediyordum. Kitabı bulduğum yere, karyolanın altına koymaya karar veriyordum. Rüyaların ne kadar karmakarışık şeyler olduklarını bilirsiniz. Mantık, Dali'nin yumuşayarak dallardan küçük halılar gibi sarkan saatlerine benzer.</p>

  <p class="p7">İskambil kâğıdını yine 102. ve 103. sayfaların arasına koyuyordum. Böylece işaret parmağımla, "Strickland, 'Seni gülünç, küçük adam,' dedi," sözlerini sonsuza kadar örtmüş oluyordum. Yan dönerek başımı karyolanın yanından sarkıtıyordum. Kitabı tamı tamına bulduğum yere bırakacaktım.</p>

  <p class="p7">Jo toz yumaklarının arasında yatmaktaydı. Yatağın yaylarından sarkan örümcek ağı, karımın yanağını bir tüy gibi okşuyordu. Jo'nun kızıl saçları donuklaşmıştı. Oysa gözleri koyu renk ve canlıydı. Bembeyaz suratında öfkeyle parlıyordu. Konuşmaya başladığında ölümün karımı çıldırttığını anlıyordum.</p>

  <p class="p7">Jo hışırtılı bir sesle, "Onu bana ver," diyordu. "O benim toz kapanım." Kitabı daha ben uzatamadan elimden kaparcasına alıyordu. Bir an parmaklarımız birbirine dokundu. Jo'nun parmakları dondan sonraki dal parçaları gibiydi. Buz gibi. Jo kitapta son kaldığı yeri açarken iskambil yere uçuyordu. Ve Somerset Maugham'ın kitabıyla yüzünü örtüyordu. Sanki kelimelerden bir kefen yaratıyordu. Ellerini göğsünün üzerinde kavuşturarak hareketsiz kalırken üstünde onu gömdüğüm mavi elbisenin olduğunu fark ediyordum. Karım karyolamızın altına saklanmak için mezarından çıkmıştı.</p>

  <p class="p7">Boğuk boğuk haykırdım ve şiddetle irkilerek uyandım. Az kalsın karyoladan yere yuvarlanıyordum. Uyuyalı çok olmamıştı. Yüzüm hâlâ yaşlardan ıslaktı. Gözkapaklarım, bir ağlama krizinden hemen sonra olduğu gibi gerilmişti. Rüya o kadar canlıydı ki, dayanamayarak yan döndüm ve başımı kenardan uzattım. Karyolanın altına baktım. Jo'nun yüzünde kitapla orada yattığından emindim. Bana dokunmak için soğuk parmaklarını uzatacaktı.</p>

  <p class="p7">Tabii karyolanın altında hiçbir şey yoktu. Rüya rüyadır. Ama buna rağmen geceyi çalışma odamdaki kanepede geçirdim. Galiba doğru bir seçim yapmıştım. Çünkü o gece başka rüya görmedim. Derin uykunun yarattığı boşlukta öylece yattım.</p>

  <p class="p7">&nbsp;</p>
</body>
</html>
