<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON YEDİNCİ BÖLÜM</title>
</head>

<body>
  <h1 class="h11">ON YEDİNCİ BÖLÜM</h1>

  <p class="p7">Devore gerçekten deliydi. Zır deli. Ve adam beni daha kötü, daha zayıf ve dehşet verici bir anda yakalayamazdı. Bence o andan itibaren olanları neredeyse önceden kararlaştırmıştı. O andan, yörede hâlâ sözü edilen korkunç fırtınaya kadar olan her şey kayaların yuvarlanmasından farksızdı.</p>

  <p class="p7">O cuma günü öğleden sonraki saatlerde kendimi iyi hissediyordum. Bonnie'yle yaptığım konuşma pek çok soruyu cevapsız bırakmışsa da bu beni canlandırmıştı. Mutfakta sebze kızarttım. (Köy Kahvesi'nde son zamanlarda tava yemeklerine dadanmamın kefaretini ödemek için.) Akşam haberlerini izlerken yemeğimi yedim. Gölün karşı tarafında güneş dağlara doğru kayıyor ve aljın ışıkları oturma odasına doluyordu. Tom Brokaw'ın programı bittiği zaman Sokak'tan kuzeye doğru yürümeye karar verdim. Karanlık çökmeden eve dönebileceğim noktaya kadar yürüyecektim. O arada Bili Dean ve Bonnie Amudson'un anlattıklarını düşünecektim. Bazen üzerinde çalıştığım romanda konuyla ilgili bir pürüz çıktığında yürüyüş yaparak bunu düşünürdüm. Şimdi de öğrendiklerimi bu yolla düşünmek niyetindeydim.</p>

  <p class="p7">Demiryolu traverslerinden yapılmış basamaklardan indim. Kendimi çok iyi hissediyordum. (Aklım karışmıştı, ama yine de iyiydim.) Sokakla yürümeye başladım. Sonra Yeşil Kadın'a bakmak için durdum. Akşam güneşi onu iyiden iyiye aydınlatıyordu. Aslına bakarsanız onun ne olduğunu görmek zordu. Ona bakarken sanki Yeşil Kadın bana,</p>

  <p class="p7">"Kuzeye çık, delikanlı, kuzeye çık," diyordu. Eh, ben bir delikanlı olmasam da, kuzeye doğru çıkabilirdim. Hiç olmazsa bir süre için.</p>

  <p class="p7">Ama orada yine de bir dakika daha durdum. Endişeyle huşun dalları arasında gördüğüm surata benzeyen gövdesine bakıyordum. Hafif rüzgârın onu sallayarak ağzını adeta beni aşağılar gibi sırıtmasına neden oluşu hiç hoşuma gitmiyordu. O sırada kendimi kötü hissetmeye başlamıştım sanırım. Ne var ki bunu fark etmeyecek kadar ağaca dalmıştım. Sonra kuzeye doğru yürümeye başladım. Jo'nun aslında tamı tamına ne yazdığını düşünüyordum... Çünkü artık o sırada karımın bir şeyler yazdığına inanmaya başlamıştım. Onun yazı makinemi atölyesine götürmesi için başka ne sebep olabilirdi? Orayı aramaya karar verdim. Her şeyi dikkatle araştıracak...</p>

  <p class="p7">boğulmasına yardım et.</p>

  <p class="p7">Ses korudan, sudan, benden gelmişti. Başım döndü ve kafamdaki düşünceler rüzgâra kapılmış yapraklar gibi dağılıverdi. Durdum. Aynı anda kendimi hiç bu kadar kötü hissetmemiş olduğumu düşündüm. Hiç bu kadar yıkılmamıştım. Göğsüm sıkışmış, midem, soğuk bir çiçek gibi kapanmıştı sanki. Gözlerime yaşlara benzemeyen buz gibi bir su dolmuştu. Ve ben ne olacağını biliyordum. "Hayır," demek istedim ama başaramadım.</p>

  <p class="p7">Onun yerine ağzıma göl suyunun soğuk tadı doldu. O kara madenlerin tadı. Ağaçlar birdenbire gözlerimin önünde sallanıp ışıldamaya başladı. Sanki hepsine saydam bir sıvının arkasından bakıyordum. Göğsümdeki baskı korkunç bir biçimde yoğunlaştı ve el biçimini aldı. Beni yakalamışlardı.</p>

  <p class="p7">Biri, "Bunu yapmaktan hiç vazgeçmeyecek mi?" diye sordu. Haykıracak gibiydi. Oysa Sokak'ta benden başka kimse yoktu. Ama sesi açıkça duydum. "Bunu yapmaktan hiç vazgeçmeyecek mi?"</p>

  <p class="p7">Başka sesler duymadım. Sadece kafama yabancı düşünceler doldu. Bunlar kafatasımın kenarlarına çarpmaya başladı. Bir lambanın... ya da Japon Fenerinin içine hapsolmuş pervaneler gibi.</p>

  <p class="p7">boğuldum yardım et boğuldum yardım et mavi kepli adam beni yakala diyor. Mavi kepli adam dolaşmama izin vermiyor yardım et boğuldum yolda böğürtlenlerimi kaybettim o beni tutuyor yüzü kötü ve parlıyor bırak da kalkayım bırak da kalkayım. Ah, Tanrım bırak da kalkayım öküzleri salıver bütün öküzleri LÜTFEN ÖKÜZLER BAŞIBOŞ haydi git ve dur şimdi ÖKÜZLER BAŞIBOŞ.</p>

  <p class="p7">O adımı haykırıyor adımı YÜKSEK sesle haykınyor</p>

  <p class="p7">İyice paniğe kapılarak eğildim. Ağzımı açtım. Dudakları gerilmiş, iyice açılmış ağzımdan buz gibi sular mı fışkırdı?</p>

  <p class="p7">Hayır.</p>

  <p class="p7">Duyduğum dehşet geçti. Ama yine de geçmedi. Midem hâlâ müthiş bulanıyordu. Sanki vücudumun hiç kabul etmeyeceği bir şeyi yemiştim. Karıncaları öldürmek için kullanılan bir tür tozu. Ya da Jo'nun kitabında kırmızı çerçeveye alınmış olan o zehirli mantarlardan birini. Sendeleyerek altı adım attım. Öğürüyordum. Hâlâ ıslak olduğunu sanan kupkuru boğazımdan sesler yükseliyordu. Kıyının göle doğru indiği dik yamaçta bir huş ağacı daha vardı. Her şeyi güzel gösteren akşama özgü ışıkta aksini görmek için beyaz karnını zarif bir biçimde sulara doğru eğmişti. Sokak lambasına sarılan bir sarhoş gibi ona tütündüm.</p>

  <p class="p7">Göğsümdeki baskı azalmaya başladı. Ama geride bir sancı kaldı ve bu yağmur kadar gerçekti. Ağaca sarılmış, ona yaslanmıştım. Kalbim çırpınıyordu. Ve ansızın bir şeyin korktuğunu fark ettim. Habis, iğrenç bir kokuydu. Bütün yaz, kavurucu güneşin altında kaynayan, borusu tıKarımış bir fosseptikten yükselen kokudan daha kötü bir koku. İnsan aynı anda ölmüş olması gereken, ama yaşayan iğrenç bir varlığı hissediyor ve bu kokunun ondan yayıldığını düşünüyordu.</p>

  <p class="p7">"Ah, durun," demek istedim. "Bütün öküzler salıverildi. Her şeyi yapacağım. Sadece şuna son verin." Ama sesim çıkmadı. Sonra koku kayboldu. Şimdi burnuma sadece orman ve gölün kokusu geliyordu... Ancak bir şeyi görebiliyordum. Gölde bir çocuk vardı. Sırtüstü yatan, boğulmuş küçük bir zenci. Yanakları iyice şişmiş, ağzı gevşekçe açılmıştı. Gözleri bir heykelinki kadar beyazdı.</p>

  <p class="p7">Ağzıma yine gölün o amansız metal tadı doldu. "Bana yardım edin. Beni çıkarın. Ben boğuldum." Eğildim, kafamın içinde o ölü surata doğru avaz avaz bağırıyordum. Sonra yukarıya, kendime doğru baktığımı fark ettim. Batan güneşin ışıltılı gül rengine dönüştürdüğü titreyen bir huş ağacına sarılmış, blucinli, sarı polo gömlekli beyaz bir adama bakıyordum. Bağırmaya çalışıyordu. Sıvımsı suratı titreşiyordu. Gözleri lezzetli bir böceğin peşindeki küçük bir tatlı su levreği yüzünden görülmüyordu. Hem o zenci çocuktum, hem de o beyaz adam. Suda boğulmuş ya da boğulmakta olan insanlar. "Olanlar gerçekten doğru mu? Evet, için bir defa vur. Hayır, için iki defa."</p>

  <p class="p7">Öğürürken ağzımdan sadece biraz tükrük aktı. Ve inanılmaz bir şey oldu. Bir balık ona doğru sıçradı. Balıklar güneş batarken gördükleri her şeye saldırmaya çalışırlardı. Ölmekte olan' ışıkta onları çıldırtan bir şey olmalıydı. Balık, kıyıdan iki metre kadar ötede tekrar suya düştü. Gümüş bir.halka belirdikten sonra balık gözden kayboldu. Her şey gibi. Ağzımdaki o tat, o iğrenç koku, boğulmuş olan zenci çocuğun ışıldayan suratı (Herhalde kendini o sırada böyle düşünüyordu. 'Zenci' diye.) Çocuğun adının Tidwell olduğundan emindim.</p>

  <p class="p7">Sağıma baktım. Toprakların arasından alın biçimi gri bir kaya çıkmıştı. İşte, diye düşündüm. İşte orada. Sanki bunu tasdik etmek istiyorlarmış gibi o korkunç, çürümüş et kokusunu tekrar duydum. Sanki topraktan yayılıyordu.</p>

  <p class="p7">Gözlerimi kapayarak huşa sıkıca sarıldım. Bitkin ve hastaydım. Midem bulanıyordu. Ve işte o zaman Max Devore denen o deli arkamda konuşmaya başladı. "Hey, pezo, fahişen nerede?"</p>

  <p class="p7">Döndüm. Adam oradaydı. Yanında da Rogette Whitmore vardı. Adamı bir tek defa o zaman gördü ve bu yeterli oldu. Hatta 'yeterli'den de fazla!</p>

  <p class="p7">Diğerlerine hiç benzemeyen tekerlekli sandalyesi motosikletin yolcu sepetiyle aya inme aracı arasında bir şeydi. İki yanda altı krom tekerlek vardı. Arkada ise galiba dört tane daha büyük tekerlek sırayla dizilmişti. Hiçbiri aynı düzeyde değildi. Her birinin kendi süspansiyon sistemi vardı. Devore, her türlü bozuk yoldan sarsılmadan geçebilecekti. Arka tekerleklerin yukarısındaki kapalı yer bir makine bölmesi o|. malıydı. Devore'un bacaklarını bir uçağın motor yerini andıran cam elyaf bir pano gizliyordu. Kırmızı ince çizgili siyah bir şeydi. Ortasına benim DSS uydu çanağıma benzeyen bir alet takılmıştı... Onun bir tür bilgisayarlı kaçınma sistemi olduğunu tahmin ettim. Hatta belki de otomatik bir pilottu. Dirsek dayanacak yerler genişti ve türlü düğmeyle kaplıydı. Bu makinenin soluna yüz yirmi santim boyunda bir oksijen tüpü asılmıştı. Saydam plastikten akordeon gibi bir tüpe hortum bağlanıyordu. Tüp ise Devore'un kucağındaki maskeye. Bu bana avukatın yazıhanesindeki yaşlı adamın Stonemask'ını hatırlattı. Başımdan geçenlerden sonra bu Tom Clancy'e yakışacak taşıtın bir halüsinasyon olduğunu düşünebilirdim. Ama panele, çanağın altına yapıştırılmış etiket buna engel oldu. Etikette, KANIM DODGER MAVİSİ RENGİ yazılıydı.</p>

  <p class="p7">Warrington'da Sunset Bar'ın dışında gördüğüm kadın bu akşam uzun kollu beyaz bluz ve siyah bir pantolon giymişti. Pantolon aşağıya doğru öyle daralıyordu ki, insana kınlarına sokulmuş iki kılıcı hatırlatıyordu. Dar suratı ve çökük avurtları Rogette'in Edvard Munch'un haykıran kadınına daha çok benzemesine neden oluyordu. Beyaz cansız saçlar yüzünün etrafını sarkık bir kukuleta gibi sarıyordu. Dudaklarına öyle parlak kırmızı bir boya sürmüştü ki, insan onun ağzından kanlar aktığını sanıyordu.</p>

  <p class="p7">Rogette yaşlı ve çirkindi. Ama Mattie'nin kayınbabasının yanında yine de hoş sayılırdı. Adam sıska ve dudakları mosmordu. Gözlerinin etrafı ve ağzının iki yanında koyu mor lekeler vardı. Bir arkeologun piramidin mezar odasında bulduğu mumyaya benziyordu. Çıplak pul pul kafasına birkaç tutam beyaz saç yapışmış gibiydi. Koskocaman kulaklarından da beyaz kıllar çıkmıştı. Kulakları güneşte kalmış balmumu figürler gibi erimiş görünüyordu. Devore beyaz pamuklu bir pantolon ve mavi bol bir gömlek giymişti. Kafasına bere geçirseydiniz uzun hayatının sonuna yaklaşmış olan bir on dokuzuncu yüzyıl Fransız ressamıyla karşı karşıya olduğunuzu düşünebilirdiniz.</p>

  <p class="p7">Qevore'un kucağında ahşap, siyah bir baston vardı. Ucuna parlak, bir bisiklet klipsi takılmıştı. Bastonu kavrayan parmakları pek güçlü gözükmüyordu ve baston kadar da kararmıştı. Adamın dolaşım sisteminin aksamaya başladığı anlaşılıyordu. Devore'un ayak ve bacaklarının ne durumda olduklarını hayal edemiyordum bile.</p>

  <p class="p7">"Kaltak kaçtı ve seni bıraktı, öyle mi?"</p>

  <p class="p7">Bir şeyler söylemeye çalıştımsa da ağzımdan karganınkini andıran bir sesten başka bir şey çıkmadı. Hâlâ huşa sarılmış duruyordum. Ağacı bırakıp doğrulmaya çalıştım. Oysa bacaklarım hâlâ güçsüzdü. Bu nedenle ağacı tekrar yakalamak zorunda kaldım.</p>

  <p class="p7">Devore gümüş bir düğmeyi çevirdi ve tekerlekli sandalye üç metre daha yaklaştı. Aramızdaki açıklığın yarısı kapanmıştı. Tekerleklerden ipek hışırtısını andıran bir fısıltı yükseldi. Ona bakmak habis bir uçan halıyı seyretmeye benziyordu. Çok sayıdaki tekerlekleri birbirlerine bağlı olmadan inip kalkıyor ve batarken kızıla bürünmeye başlayan güneşte ışıldıyorlardı. Adam yaklaştığında karakterini sezdim. Çürüyen vücudunun yanında gücü korkutucuydu. İnkâr edilmeyecek bir şeydi. Tıpkı bir elektrik fırtınasına benziyordu. Kadın Devore'un yanında yürüyor, sessiz bir alayla beni süzüyordu. Gözleri pembeydi. O sırada gözlerinin gri olduğuna ve batmakta olan güneş yüzünden pembemsi gözüktüğüne karar verdim.</p>

  <p class="p7">Adam, "Ben her zaman fahişelerden hoşlandım," diye açıkladı. Kelimeyi uzatarak, "Fahişşeee," haline soktu. "Öyle değil mi, Rogette."</p>

  <p class="p7">Kadın, "Evet, efendim," diye cevap verdi. "Tabii her şeyin yeri ayrı."</p>

  <p class="p7">Devore sanki kadın kendisini yalanlamış gibi, delice bir neşeyle, "Onların yeri benim yanım!" diye bağırdı. "O kadın nerede, delikanlı? Şu anda kiminle beraber olduğunu merak ediyorum. Bulduğun o zeki avukatla mı? Ah, o genç adam hakkında her şeyi biliyorum. Üçüncü sınıfta karnesine yaramazlık ettiğinin yazıldığını bile. Ben her şeyi öğ^ renmeyi kendime vazife edindim. Sen buraya geleli çok olmadı, genç Pezo! Başarımın sırrı bu."</p>

  <p class="p7">Kendimi iyice zorlayarak doğruldum. "Burada ne yapıyorsunuz?"</p>

  <p class="p7">"Senin gibi dolaşıyorum. Bunu engelleyen bir yasa yok, öyle değji mi? Sokak, kullanmak isteyen herkesin. Sen buraya geleli çok olmadı genç pezo. Ama yine de burada bunları öğrenecek kadar oturdurt. Burası bizim kent alanının bir karşıtı. İyi köpeklerle kötü itler burada yan yana dolaşabiliyorlar."</p>

  <p class="p7">Bir eliyle kırmızı bisiklet klipsini kavramıştı. Diğer eliyle de maskeyi alıp oksijeni derin derin içine çekti. Sonra aleti kucağına bırakarak sırıttı. Sanki bir sırrı paylaşıyormuşuz gibi. İğrenç bir tebessümdü bu. O sırada tentürdiyot rengi dişetleri ortaya çıktı.</p>

  <p class="p7">"O iyi mi? Şu senin küçük fahişeeşe? Usta biri olmalı. Yoksa oğlumu yaşadığı o pis karavana hapsetmeyi başaramazdı. Sonra sen çıkageldin. Daha kurtlar oğlumun gözlerini yiyip bitirmeden. Kaltak, cilveli mi bari?"</p>

  <p class="p7">"Kes sesini!"</p>

  <p class="p7">Rogette Whitmore başını arkaya atarak güldü. Çıkan ses bir baykuşun pençelerini geçirdiği bir tavşanın feryadına benziyordu. Tüylerim diken diken oldu. Bana kadın da adam kadar deliymiş gibi geldi. Neyse ki ikisi de yaşlıydı. Rogette, "Can alıcı noktaya parmağını bastın, Max," dedi.</p>

  <p class="p7">"Ne istiyorsunuz?" Derin bir soluk aldım... Ve yine ağzımda o çürümüş et tadı belirdi. Öğürdüm. Bunu yapmak istemiyordum, ama kendime engel olamadım.</p>

  <p class="p7">Devore sandalyesinde doğruldu ye benimle alay etmek ister gibi derin bir soluk aldı. O anda, Apocalypse Now filminde kumsalda dolaşarak bütün dünyaya sabahları napalm kokusuna bayıldığını açıklayan Robert Duvall'e benziyordu. Devore'un tebessümü iyice yayıldı. "Burası çok güzel bir yer değil mi? Düşüncelere dalıp rahatlanabilecek bir köşe." Etrafına bakındı. "Evet, her şey burada oldu."</p>

  <p class="p7">"Çocuk burada boğuldu yani."</p>

  <p class="p7">Bana Whitmore'un tebessümüne endişeli bir şey karışmış gibi geldi. Ama Devore sakindi. Yaşlı adamlara özgü tavırlarla elini iyice açarak saydam oksijen maskesini aldı. Parmakları maskeye uzanmaktan çok, sanki etrafı araştırdı. Maskenin içine sümüklerin yapışmış ol</p>

  <p class="p7">Huâunu gördüm. Adam oksijeni yine derin derin içine çekti. Ve maskeyi tekrar kucağına bıraktı.</p>

  <p class="p7">Devore, "Bu gölde otuz ya da daha fazla insan boğuldu," dedi. Bilinenler bunlar. Bir çocuk daha boğulmuş, bu önemli mi?"</p>

  <p class="p7">"Bu işi anlayamıyorum. Burada Tidwell'lerin iki çocuğu birden mi öldü? Biri kan zehirlenmesinden, diğeri de... "</p>

  <p class="p7">"Ruhun senin için değerli mi, Bay Noonan? Ölümsüz ruhun? Tanrı'nın etten bir kozaya hapsolmuş kelebeği? Yakında benimki gibi kokacak bir et yığınının içine hapsolmuş kelebeği?" .</p>

  <p class="p7">Sesimi çıkarmadım. O gelmeden önce olan acayip şeylerin etkisi geçiyordu. Bunun yerini adamın inanılmaz kişisel çekiciliği alıyordu. Yaşamım boyunca hiç böylesine çıplak bir güçle karşılaşmamıştım. Bunun doğaüstü bir yanı yoktu. 'Çıplak' sözü çok uygundu. Oradan kaçabilirdim. Başka şartlar altında olsa kaçacağımdan emindim. Beni orada tutan cesaret değildi. Bacaklanm bana hâlâ lastikmiş gibi geliyordu. Ve yere yığılmaktan korkuyordum.</p>

  <p class="p7">Devore, "Sana ruhunu kurtarman için bir şans daha veriyorum," diyerek bunu belirtmek için kemikli parmağını kaldırdı. "Buradan git, benim harika pezom. Hemen, şimdi. Arkandaki bu giysilerle. Bavul hazırlamak zahmetine girme. Hatta mutfaktaki ocağı kapatıp kapatmadığına bile bakma. Git. O fahişeyi bırak. Diğer küçük fahişeciği de."</p>

  <p class="p7">"Onları sana bırakayım, öyle mi?"</p>

  <p class="p7">"Evet, bana bırak. Ben gerekeni yapacağım. Ruha ihtiyacı olanlar sanat ve edebiyat mezunlarıdır, Noonan. Ben mühendisim."</p>

  <p class="p7">"Canın cehenneme!"</p>

  <p class="p7">Rogette Whitmore yine tavşanın çığlığını hatırlatan o sesi çıkardı.</p>

  <p class="p7">Yaşlı adam sandalyesinde oturuyordu. Başını eğmiş, iğrenç suratında pis bir tebessümle bana bakıyordu. Mezardan çıkarılıp yeniden hayat verilmiş bir şeye benziyordu. "O kadının hayatındaki erkek olmayı istediğinden emin misin, Noonan? O kaltak için bunun bir önemi olduğunu mu sanıyorsun? Ha sen, ha ben, bunun o kadın için hiç önemi yok."</p>

  <p class="p7">"Neden söz ettiğini bilmiyorum." Yine derin bir soluk aldım. Bu kez havanın tadı iyi gelmişti. Bir adım atarak huştan uzaklaştım. Bacaklarım güçlenmişti artık. "Ve bunu öğrenmek falan istemiyorum. Kyra'yı hiçbir zaman alamayacaksın. Yaşamının geri kalan o kısa bolü. münde bunu başaramayacaksın, pis sürüngen. Bu hiçbir zaman olmayacak."</p>

  <p class="p7">Devore sırıtarak bana yine tentürdiyot rengi dişetlerini gösterdi "Sen neler göreceksin, ahbap, neler! Temmuz sona ermeden öyle şeyler göreceksin ki, 'Keşke haziranda gözlerimi oysaydım,' diyeceksin!"</p>

  <p class="p7">"Eve gideceğim. Çekil de geçeyim."</p>

  <p class="p7">Yaşlı adam. "İyi ya git, ben sana nasıl engel olabilirim?" diye sordu. "Sokak herkese ait." Yine kucağından maskeyi alıp içine bol bol oksijen çekti. Onu kucağına attıktan sonra sol elini Buck Rogers'a yakışacak tekerlekli sandalyesinin kol dayanacak yerine koydu.</p>

  <p class="p7">Ona doğru adım attığım sırada daha ben ne olduğunu anlayamadan Devore sandalyeyi üzerime sürdü. Bana çarpıp kötü biçimde yaralanmama neden olabilirdi. Bir bacağımı ya da ikisini birden kırabileceğinden eminim. Ama bana çarpmadan durdu. Geriye doğru sıçradım. Whitmore'un yine güldüğünün farkındaydım.</p>

  <p class="p7">"Ne oldu, Noonan?"</p>

  <p class="p7">"Seni uyarıyorum. Yolumdan çekil."</p>

  <p class="p7">"O fahişe sinirlerini gerdi, değil mi?"</p>

  <p class="p7">Sola doğru gidecek oldum. O taraftan Devore'un yanından geçecektim. Ama adam sandalyesini hızla çevirerek ilerledi ve yolumu kesti.</p>

  <p class="p7">"TR'den git, Noonan. Bu iyi bir öneri..."</p>

  <p class="p7">Sağa doğru atıldım. Göl tarafına doğru. Bu kez Devore'un yanından ustalıkla geçip gidebilecektim. Ama yüzümün sol tarafına küçük, sert bir yumruk indi. Beyaz saçlı kaltağın parmağında yüzük vardı. Ve bu kulağımın arkasını yardı. Acıyı ve sıcak kanın aktığını hissettim. Dönüp iki elimi birden uzattım ve kadını ittim. Hayret ve öfke dolu garip bir ses çıkararak çam iğneleriyle kaplı yola yuvarlandı. Aynı anda bir şey başımın arkasına indi. Bir an gözlerimin önünde turuncu bir ışık belirdi. Sendeleyerek geriledim. Bana çok ağır hareket ediyormuşum gibi geliyordu. Kollarımı sallıyordum. Sonra tekrar Devore'u gördüm.</p>

  <p class="p7">Tekerlekli sandalyesinde dönmüş, kabuklarla kaplı kafasını uzatmıştı. Bana vurduğu bastonu kaldırmıştı. Eğer on yaş genç olsaydı, o anlık turuncu ışığı yaratacağı yerde, kafatasımı patlatabilirdi.</p>

  <p class="p7">Eski dostum huş ağacına çarptım. Elimi kulağıma götürdüm ve narmaklarımın ucuna bulaşan kanlara gözlerime inanamıyormuşum dibi baktım. Adamın vuruşu yüzünden başım ağrıyordu.</p>

  <p class="p7">Whitmore ayağa kalkmaya çalışıyor, pantolonuna takılmış olan çam iğnelerini temizliyordu. Ve öfkeli bir tebessümle bana bakıyordu. Yanakları hafifçe pembeleşmişti. Fazla kırmızı dudakları gerilmiş, küçük dişleri ortaya çıkmıştı.</p>

  <p class="p7">Batmakta olan güneşin ışığında gözleri alev alev yanıyor gibiydi.</p>

  <p class="p7">"Yolumdan çekil," derken sesim hafif ve bitkindi.</p>

  <p class="p7">Devore, "Olmaz," diye homurdandı. Kalın siyah bastonunu sandalyesinin önünde kavis yapan panonun üzerine koydu. Şimdi elleri kesilse bile o kızağı almaya kararlı küçük çocuğu görebiliyordum. "Hayır. Fahişe meraklısı, muhallebi çocuğu! Yolundan çekilmeyeceğim."</p>

  <p class="p7">O gümüş düğmeyi tekrar çevirdi ve tekerlekli sandalye yine bana doğru hızlandı. Eğer orada dursaydım, bastonuyla beni delip geçecekti. Alexander Dumas'nın bir hikâyesindeki kötü dük gibi. Çarpışma sırasında herhalde sağ elinin ince kemikleri kırılacak, sağ kolu yerinden kopacaktı. Ama bu adam böyle şeylere hiçbir zaman aldırmamıştı. Bedeli hesaplamayı küçük insanlara bırakmıştı. Eğer şok ya da kuşku yüzünden duraklasaydım beni öldürecekti. Bundan eminim. Onun yerine sağa doğru atıldım. Lastik ayakkabılarım bir an çam iğneleriyle kaplı kıyıda kaydı. Sonra toprakla ilişkileri kesildi ve düşmeye başladım.</p>

  <p class="p7">Suya dengesiz bir düşüş yaptım. Kıyıya çok yakındım. Sol ayağım suyun içindeki bir köke çarpıp burkulunca müthiş bir acı duydum. Sanki gök gürlemişti. Haykırmak için ağzımı açtım ve gölün suları ağzımdan içeri doldu. O soğuk, madensi tat bu kez gerçekti. Öksürüp aksırarak suları tükürdüm. Sendeleyerek düştüğüm yerden uzaklaşmaya çalıştım. O çocuk, diye düşünüyordum. O ölü çocuk, burada, dipte! Ya ellerini uzatıp beni yakalarsa?</p>

  <p class="p7">Sırtüstü döndüm. Hâlâ ellerimi sallıyor, öksürüyordum. Blucinin bacaklarıma ve kasıklarıma ıslak ıslak yapıştığının farkındaydım. Gülünç bir biçimde cüzdanımı düşünüyordum. Kredi kartları ya da ehliyetirfıe aldırdığım yoktu. Ama cüzdanımda Jo'nun iki fotoğrafı vardı ve suda mahvolacaklardı.</p>

  <p class="p7">Devore'un iyice kıyıya yanaşmış olduğunu gördüm. Bir an suya yuvarlanacağını bile sandım. Tekerlekli sandalyesinin önü benim yuvarlandığım yerden uzanmaktaydı. (Huşun yarı ortaya çıkmış köklerinin hemen solundaki lastik ayakkabılarımın bıraktığı kısa izleri seçebiliyordum.) Devore'un ön tekerlekleri hâlâ karadaydı, ama toprak aracın altından kuru, küçük topaklar halinde aşağıya yuvarlanıyordu. Hafif bir gürültüyle suya düşerek birbirine giren halkalar oluşturuyorlardı. Whitmore sandalyenin arkasını yakalayıp geri çekiyorsa da bu onun için fazla ağırdı. Devore kurtulacaksa bunu kendinin başarması gerekiyordu. Şimdi gölde, belime kadar gelen suda duruyordum. Giysilerim etrafımda yüzüyordu. Ve ben ihtiyarın göle yuvarlanmasını istiyordum.</p>

  <p class="p7">Devore, morumsu bir pençeye benzeyen sol elini düğmeye uzatmaya çalışıyordu. Birkaç defa çabaladıktan sonra bunu başardı. Tekerlekli sandalye kıyıdan geri geri giderken taş ve topraklar son defa aşağıya yuvarlandı. Whitmore, ayağının ezilmemesi için çevik bir hareketle yana sıçradı.</p>

  <p class="p7">Devore kontrollerle biraz daha uğraşarak sandalyesini bana doğru döndürdü. Ben suda, göle doğru sarkmış olan huştan iki metre kadar uzakta duruyordum. Devore sandalyesini tekrar öne doğru sürdü. Şimdi Sokak'ın kenarında ve yamaçtan gerideydi. Whitmore bize arkasını dönmüş, yere doğru eğilmişti. Onu düşünmedim. Ama düşünseydim herhalde dinlenip soluk almaya çalıştığına karar verirdim.</p>

  <p class="p7">İçimizde en iyi durumda olan Devore gibiydi. Kucağındaki oksijen maskesinden bile yararlanmıyordu. Güneşin son ışıkları adama vururken suratı benzin dökülerek tutuşturulmuş, yarı çürümüş kabak fenerlere benziyordu.</p>

  <p class="p7">Devore, "Yüzmek hoşuna gitti mi?" diye sorarak güldü.</p>

  <p class="p7">Etrafıma bakındım. Yoldan geçen bir çift ya da karanlık basmadan oltasını bir defa daha ıslatabileceğim uman bir balıkçı görebilece "&nbsp;umuyordum... Ne var ki aynı zamanda kimsenin gelmesini de is9'ınivordum. Öfkeliydim, yaralanmıştım ve korkuyordum. En önemlisi banıyordum. Seksen beş yaşında bir adam beni göle yuvarlamıştı. Avrıca bu adam orada bekleyip benimle eğlenmek niyetindeydi.</p>

  <p class="p7">Suda sağa doğru yürümeye başladım. Güneye, evime doğru. Belime kadar gelen su serindi. Ve artık alıştığım için beni canlandırıyordu Kayalara ve suya batmış dalların üzerine basarken lastik ayakkabılarım şapırdıyor, burkulan bileğimse hâlâ sancıyordu. Ama bacaklarım beni taşımayı başarıyorlardı. Gelgelelim, gölden çıktıktan sonra yine aynı şeyi başarabilecek miydi, bu belli değildi.</p>

  <p class="p7">Devore tekrar kontrollerle oynadı ve Sokak'tan ağır ağır inmeye başladı. Kolaylıkla, benimle aynı hizada ilerliyordu.</p>

  <p class="p7">Yaşlı adam, "Seni Rogette'le doğru dürüst tanıştırmadım, değil mi?" diye sordu. "Üniversitedeyken mükemmel bir atletti. Özellikle yumuşak topla oynanan beysbol ve alan hokeyinde ustaydı. Neyse ki yeteneklerinin hiç olmazsa bir kısmını kaybetmedi. Rogette bu delikanlıya ustalığını göster."</p>

  <p class="p7">Whitmore ağır ağır ilerleyen sandalyenin solundan geçti. Bir an bu yüzden onu göremedim. Kadını tekrar gördüğümde elindeki şeyi fark ettim. Whitmore soluk almak için eğilmemişti.</p>

  <p class="p7">Gülerek kıyıya yaklaştı. Sol kolunu kamına doğru bükmüştü. Orada yolun kenarından aldığı taşlan taşıyordu. Rogette yaklaşık golf topu büyüklüğündeki bir taşı aldı. Elini kulağına doğru kaldırdı. Sonra da taşı bana doğru fırlattı. Taş, sol şakağımın hemen yakınından geçerek arkamda suya düştü.</p>

  <p class="p7">"Hey!" diye bağırdım. Korkmaktan çok şaşırmıştım. Daha önce olanlara rağmen buna inanamıyordum.</p>

  <p class="p7">Devore kadına sitem etti. "Nen var senin, Rogette? Sen hiç topları kızlar gibi atmazdın. Onu vurmanı istiyorum?"</p>

  <p class="p7">İkinci taş, başımın beş santim yukarısından geçti. Üçüncüsü yüzüme gelseydi dişlerimi parçalayacaktı. Taşı öfke ve korkuyla bağırarak elimle uzaklaştırdım. Daha sonra taşın avucumu çürüttüğünü fark edecektim. O sırada kadının sadece bende nefret uyandıran suratının ve tebessümünün farkındaydım. Lunaparkta atış için iki dolar veren ve bütün gece çabalaması gerekse de büyük oyuncak ayıyı kazanmak niyetinde olan bir kadının suratıydı bu.</p>

  <p class="p7">Rogette taşları çok hızlı fırlatıyordu. Bunlar göle, sağıma soluma düşerek suları fışkırtıyordu. Bunun üzerine geri geri gitmeye başladım Dönüp hızla yüzmekten korkuyordum. Kadın o anda daha iri bir taşı atabilirdi. Bu yüzden onun erişemeyeceği bir yere kadar gitmek zorundaydım. Devore o sırada ihtiyarlara özgü o hırıltılı sesle gülüyordu. İğrenç suratı büzülmüştü. Kafası elmadan yapılmış çirkin ifadeli bir bebeğin suratına benziyordu.</p>

  <p class="p7">Rogette'in taşlarından biri köprücük kemiğime hızla inerek havaya fırladı. Canım yandığı için bağırdım. Rogette de öyle. Karşısındakine güzel bir tekme indiren karateci gibi. "Ha"</p>

  <p class="p7">Böyle yavaş gerilemek olmayacaktı. Dönüp daha derin sulara doğru yüzmeye başladım. Ve o fahişe neredeyse beynimi dağıtıyordu. Yüzmeye başladığım zaman attığı iki taş yan tarafıma düştü. Sanki mesafeyi hesaplıyordu. Bir duraklama oldu. Ben, bu işi başaracağım, diye düşündüm. Kadının erişebileceği yerden... Sonra bir şey başımın arkasına indi. Darbenin hem kendini hissettim, hem de sesini duydum. "Güûüm," diye bir şey indi sanki. Yarasa Adam çizgi romanlarında olduğu gibi.</p>

  <p class="p7">Gölün yüzeyi hemen parlak turuncudan parlak kırmızıya dönüştü. Sonra da koyu kırmızıya. Devore'un takdirle bağırdığını ve Rogette'in de o acayip sesi çıkararak güldüğünü hayal meyal duyuyordum. Ağzıma yine demir tadındaki sular doldu. Öyle sersemlemiştim ki, kendi kendime suyu yutmamam, tükürmem gerektiğini hatırlatmak zorunda kaldım. Şimdi ayaklarım yüzmemi engelleyecek kadar ağırlaşmıştı. Lanet olasıca lastik ayakkabılarım sanki bir ton ağırlığındaydı. Ayakta durabilmek için yere basmayı denedim. Ama suların boyumu aştığı bir yere gelmiştim. Kıyıya doğru baktım. Batan güneşin ışıklarında pırıldıyordu. Manzara şahaneydi. Kıyı parlak turuncu ve kırmızı ışıklarla aydınlatılmış bir sahneye benziyordu. Galiba kıyıdan artık altı metre kadar uzaktaydım. Devore'la Whitmore, Sokak'ın kenarında durmuş beni seyrediyorlardı. Grant Wood'un tablolarındaki Anne ve Baba'ya benziyorlardı. Devore yine oksijen maskesini kullanıyordu ama sırıttığını görebiliyordum. Whitmore da sırıtıyordu.</p>

  <p class="p7">Ağzıma tekrar sular doldu. Çoğunu tükürürken birazını da yuttum. Bu yüzden öksürdüm, neredeyse öğürecektim. Suya batmaya başladım. Çabalayıp tekrar yüzeye çıktım. Yüzmüyor, deli gibi çırpmıyordum. Suyun yüzünde kalmam için gerekli enerjinin dokuz katını harcıyordum. Panik ortaya çıkmıştı. Ben sersem ve şaşkın bir haldeyken bir fareninkine benzeyen küçük sivri dişleriyle beni kemirmeye başladı. Tiz ve hoş bir vızıltı duyuyordum. Zavallı kafacığım kaç darbe yemişti? Whitmore'un yumruğu bir... Devore'un bastonubir... ve bir taş... Yoksa iki taş mı? Tanrım, hatırlayamıyorum...</p>

  <p class="p7">Kendini topla, Tanrı aşkına! O ihtiyarın seni böyle yenmesine izin vermeyeceksin, değil mi? Onun seni de o küçük çocuk gibi boğmasına?</p>

  <p class="p7">"Hayır! Mümkünse buna izin vermeyeceğim!"</p>

  <p class="p7">Suda ayaklarımı oynatarak sol elimle başımın arkasını yokladım. Ensemin hemen yukarısında kaz yumurtası büyüklüğünde bir şiş vardı ve hâlâ büyüyordu. Şişliğe bastırdığım zaman can acısından neredeyse hem kusacak, hem de bayılacaktım. Gözlerim doldu ve yaşlar yanaklarımdan aktı. Parmaklarına baktığım zaman uçlarına kan bulaşmış olduğunu gördüm. Ama insan sudayken yara konusunda kesin bir şey öğrenemiyordu.</p>

  <p class="p7">"Yağmura yakalanmış bir dağ sıçanına benziyorsun, Noonan!" Devore'un sesi sanki ta uzaklardan yuvarlana yuvarlana bana doğru geliyordu.</p>

  <p class="p7">"Canın cehenneme!" diye bağırdım. "İkinizi de hapse attıracağım!"</p>

  <p class="p7">Devore, Whitmore'a baktı. Kadın da yüzünde aynı ifadeyle yaşlı adama. İkisi birden gülmeye başladılar. O anda biri elime bir Uzi sıkıştırsaydı, hiç duraklamadan ikisini de öldürürdüm. Vücutlarını delik deşik etmek için ikinci bir şarjör daha isterdim.</p>

  <p class="p7">Ne var ki yakında bir yerde bir Uzi yoktu. Onun için güneye, evime doğru yüzmeye başladım. Köpek tarzı. Adamla kadın Sokak'ta benim hizamda ilerliyorlardı. İhtiyar bir fısıltı kadar sessiz olan sandalyesindeydi, kadın da bir rahibe kadar ciddi bir tavırla onun yanında yürüyordu. Arada sırada duruyor ve işine yarayacak bir taşı alıyordu.</p>

  <p class="p7">Yorulacak kadar çok yüzmemiştim, ama yine de bitkindim. Galiba bunun baş nedeni yaşadığım şoktu. Sonunda uygun olmayan bir yerde soluk almaya çalıştım. Daha fazla su</p>

  <p class="p7">yuttum ve iyiden iyiye paniğe kapıldım. Kıyıya doğru</p>

  <p class="p7">yüzmeye başladım. Ayakta durabileceğim kadar sığ bir yere</p>

  <p class="p7">erişmek istiyordum. Rogette Whitmore hemen bana taş</p>

  <p class="p7">yağdırmaya başladı. Önce sol koluyla karnı arasında taşıdıklarını attı. Sonra da Devore'un kucağına yığdıklarını. Isınmıştı. Artık atışlarını bir kız gibi yapmıyordu. Nişan almakta da korkunç ustaydı. Taşlar sakırdayarak etrafıma</p>

  <p class="p7">yağıyordu. Gelen irice bir taşı yine elimle vurup</p>

  <p class="p7">uzaklaştırdım. Yüzüme gelseydi herhalde alnımı yarardı. Ama ondan sonra gelen taş kolumu uzun bir biçimde yardı. Bu kadarı yeterliydi. Dönüp kadının erişemeyeceği bir yere doğru yüzdüm. Zorla soluk alıyordum. Ensemdeki sancının gitgide artmasına rağmen başımı sudan çıkarmaya</p>

  <p class="p7">çalışıyordum.</p>

  <p class="p7">Yeteri kadar uzaklaştığım zaman suda ayaklarımı</p>

  <p class="p7">oynatarak düşmanlanma baktım. Whitmore kıyıya iyice yaklaşmıştı. Bana mümkün olduğu kadar yaklaşmaya çalışıyordu. Devore, sandalyesiyle onun arkasındaydı. İkisi de hâlâ sırıtıyorlardı. Şimdi suratları cehennemdeki iblislerinki kadar kırmızıydı. Gece gökyüzü kızıllaşırsa, gemiciler buna sevinir! Yirmi dakika kadar sonra hava kararmaya başlayacaktı. Bir yirmi dakika daha başımı suyun yüzünde tutabilecek miydim? Öyle sanıyordum. Tabii yine paniğe kapılmazsam. Ama yirmi dakikadan daha fazla dayanamazdım. Bir an karanlıkta boğulduğumu düşündüm. Son defa sulara gömülmeden önce başımı kaldıracak ve Venüs'ü görecektim. Panik adlı fare, bana yine dişlerini geçirmeye başlamıştı. Panik adlı fare Rogette ve taşlarından daha kötüydü. Çok daha kötü.</p>

  <p class="p7">Yine de belki Devore'dan daha kötü değildi.</p>

  <p class="p7">Kıyının iki yanına baktım. Yani yolun ağaçların arasından gözüken bir ya da on metrelik bölümlerine. Artık utanıp utanmayacağıma aldırmıyordum. Ama etrafta hiç kimse yoktu. Tanrım, herkes nerede? Freyburg'da Mountain View'a pizza yemeğe mi gittiler? Ya da Köy Kahvesi'ne dondurmayla çarpılmış süt içmeye?</p>

  <p class="p7">Yaşlı adama bağırdım. "Ne istiyorsun? Sana artık işine burnumu sokmayacağımı söylememi mi? Tamam! Artık işine karışmayacağım!"</p>

  <p class="p7">Devore güldü. "Ben de daha dün dünyaya gelmiş bir hal var mı?"</p>

  <p class="p7">Aslında bunun bir işe yarayamayacağını zaten biliyordum. Dürüstçe konuşmuş olsaydım bile adam bana yine de inanmayacaktı.</p>

  <p class="p7">Whitmore, "Böyle ne kadar yüzebileceğini anlamak istiyoruz," diverek bir taş daha attı. Taş tembelce uçarak uzun bir kavis çizdi ve pulunduğum yerden bir buçuk metre geriye düştü.</p>

  <p class="p7">Beni öldürmek niyetindeler, diye düşündüm. Gerçekten niyetleri bu.</p>

  <p class="p7">Evet. Dahası da var. Uğraşırlarsa bu işi başarabilecekler. Aklıma delice bir fikir geldi. Bu hem akla yakın, hem de değildi. Rogette Whitmore'un Lakeview Market'inin dışındaki "Toplum Haberleri" için kullanılan tahtaya bir ilan astığını görür gibi oldum.</p>

  <p class="p7">TR'DEKİ MARSLILARA SELAM!</p>

  <p class="p7">Herkesin çok sevdiği Marslı Bay Devore, 17 Temmuz Cuma akşamı saat on dokuzla yirmi bir arası Sokak'tan yararlanamazsa herkese YÜZER DOLAR VERECEK! Yazlık dostlarımızı oraya yaklaştırmayın! Şunu da unutmayın. İYİ MARSLILAR, İYİ MAYMUNLAR GİBİDİR. KÖTÜLÜĞÜ GÖRMEZ, DUYMAZ ve KONUŞMAZLAR.</p>

  <p class="p7">Bu haldeyken bile kafamdan geçenlere inanamıyordum aslında... Ne var ki durumuna bakınca inanacak gibi oluyordu. En azından Devore'un bir şeytan kadar şanslı olduğunu kabul etmek zorundaydım.</p>

  <p class="p7">İyice yorulmuştum. Lastik ayakkabılarım sanki daha da ağırlaşmıştı. Birini çıkarmaya çalışırken yine ağzıma gölün suları doldu. İki kaçık orada durmuş beni seyrediyorlardı. Devore arada sırada kucağındaki maskeyi alıyor ve kendisini canlandıran oksijeni içine çekiyordu.</p>

  <p class="p7">Karanlık basıncaya kadar bekleyemeyecektim. Batı Maine'de güneş çok çabuk batardı. Herhalde dağlık yerlerde hep böyle olurdu. Ama alacakaranlık uzun sürerdi. Batıda hava, düşmanlarım görmeden gidebileceğim kadar karardığı sırada ay, doğuda çoktan doğmuş olacaktı.</p>

  <p class="p7">Birdenbire New York Times'da. çıkacak olan ölüm ilanımı hayalimde canlandırdığımı fark ettim. ÇOK BEĞENİLEN ROMANTİKGERİLİM ROMANLARI YAZARI MAİNE'DE BOĞULDU. Debra Weinstock yakında yayınlanacak olan Helen Vaadi'nde kullanmayı düşündükleri fotoğrafın bir kopyasını onlara verecekti. Harold Oblowski uygun şeyler söyleyecek ve Publisher Weekly'e alçakgönüllü (ama pek de küçük olmayan) bir ölüm ilanı vermeyi unutmayacaktı. Putnam'la ücreti yarı yarıya ödeyeceklerdi...</p>

  <p class="p7">Battım, yine su yutup tükürdüm. Gölün sularını tekrar yumruklamaya başlayarak bu düşünceleri kafamdan kovmak için kendimi zorladım. Kıyıdan Rogette Whitmore'un tiz kahkahası geliyordu. Seni kaltak, diye düşündüm. Seni cılız...</p>

  <p class="p7">Jo, Mike, dedi.</p>

  <p class="p7">Sesi kafamın içindeydi. Ama bu, karımla hayali bir konuşma yaptığım zaman onun için yarattığım ses değildi. Hatta Jo'yu özleyip onun bir süre yanımda olmasını istediğimde yarattığım ses de değildi. Sanki bunu vurgulamak istiyormuş gibi sağımda bir şey şıpırdadı. Hem de şiddetle. O tarafa baktimsa da bir şey göremedim. Hatta en ufak bir dalgalanma bile. Onun yerine bizim raftı gördüm. Grup rengi suda, yüz metre kadar ötedeydi.</p>

  <p class="p7">Hırıltılı bir sesle, "Oraya kadar yüzemem, bebeğim," dedim.</p>

  <p class="p7">Devore sahilden bağırdı. "Bir şey mi söyledin, Noonan." Elini alayla balmumu topağına benzeyen koskocaman kulağına götürmüştü. "Kelimeleri pek seçemedim de! Soluğun kesilmiş gibi!" Whitmore yine tiz sesle güldü. Adam Johnny Carson'du, kadın da Ed McMahon!</p>

  <p class="p7">Bu işi başarabilirsin. Ben sana yardım ederim.</p>

  <p class="p7">O raftın tek şansım olduğunun farkındaydım. Kıyının bu yanında başka raft yoktu ve ahşap sal Whitmore'un uzun atış alanından en aşağı on metre daha ötedeydi. O tarafa doğru köpek stili yüzmeye başladım. Artık kollarım da ayaklanın gibi ağırlaşmış, kurşuna dönmüştü. Kafamın suya batmak üzere olduğunu her fark edişimde duruyor ve ayaklarımı oynatıyordum. Kendi kendime, telaşlanma, diyordum. Formundasın. Başarıyorsun. Paniğe kapılmazsan her şey yolu na girer. O ihtiyar hayvanla yaşlı kaltak yine benim hizamda ilerlemeyi sürdürdüler. Ama nereye doğru gittiğimi fark edince kahkahaları ve alayları bir anda kesildi.</p>

  <p class="p7">Çok uzun bir süre rafta hiç yaklaşamıyormuşum gibi geldi bana. Kendi kendime, buna ışığın zayıflamasının neden olduğunu söyledim. Suyun parlak rengi kayboluyor, kızıldan mora dönüşüyordu. Sonra da kararıyordu. Hemen hemen Devore'un dişetlerinin rengini alıyordu. Ne var ki soluğum kesilir, kollarım iyice ağırlaşırken bu fikre gitgide daha az inanmaya başlıyordum.</p>

  <p class="p7">Rafttan otuz metre uzaktayken sol ayağıma kramp girdi. Su dolmuş bir yelkenli gibi yan dönerek büzülen kaslarıma ulaşmaya çalıştım. O sırada gölün suları yine boğazımdan aşağıya aktı. Öksürüp suları tükürmeye çalıştım. Sonra öğürdüm ve midem içindekileri çıkarmaya çalışırken suya battım. Parmaklarım hâlâ dizimin yukarısındaki büzülmüş kasları arıyordu.</p>

  <p class="p7">Gerçekten boğuluyorum, diye düşündüm. Bu felaket sonunda başıma geldiği için garip bir biçimde sakinleşmiştim. Demek ki insan böyle oluyor. Sonum geldi.</p>

  <p class="p7">Sonra bir el ensemi kavradı. Whitmore'un en ustaca atışıyla başımda açtığı yaranın etrafındaki bütün saçlar çekiştiriliyordu. Hissettiğim acı bir anda gerçeklere dönmemi sağladı. Bu 'epinefrin' enjeksiyonundan daha etkili bir şeydi. Diğer bir el sol bacağımı kavradı. Kısa bir an müthiş bir sıcaklık hissettim. Kramp giren kaslarım gevşedi. Ve yüzerek gölün yüzeyine çıktım. Bu kez gerçekten yüzüyordum. Bana saniyeler kadar kısa gelen bir süre sonra raftın yanına tutunmuş derin derin soluk alıyordum. Bir yandan da sonucu bekliyordum. Her şey yoluna mı girecekti, yoksa kalbim göğsümün içinde bir el bombası gibi patlayacak mıydı? Sonunda ciğerlerim oksijen borcumu ödeyip kalbim çırpınmaktan vazgeçti. Ona bir iki dakika daha süre verdim. Sonra da sudan çıktım. Alacakaranlık gittikçe koyulaşıyordu. Kısa bir süre ellerimi dizlerime dayayarak eğildim. Batıya dönmüştüm. Üzerimden akan sular tahtalara damlıyordu. Sonra döndüm. Adamla kadına, "Yuha!" diye bağıracaktım.</p>

  <p class="p7">Hem de işaretler yaparak. Ama bağıracağım kimse yoktu. Sokak bomboştu. Devore'la Rogette Whitmore gitmişlerdi.</p>

  <p class="p7">Belki gitmişlerdi. Çünkü henüz Sokak'ın önemli bir bölümünü göremiyordum.</p>

  <p class="p7">Bağdaş kurarak ay doğuncaya kadar raftta öylece oturdum. Bekliyor, Sokak'ta bir hareket olup olmadığına bakıyordum. Bu şekilde yarım saat kadar oturdum sanırım. Saatime baktım ama bunun bana bir yararı olmadı. Saat biraz su almış ve yedi buçukta durmuştu. Devore'un bana olan borçlarına Timex Indiglio'nun fiyatını da ekleyebilirdim. "Bunun fiyatı 29.95 e pis herif! Parayı ver bakalım!"</p>

  <p class="p7">Sonunda merdivenden inerek, suya süzüldüm. Kıyıya doğru mümkün olduğu kadar sessizce yüzmeye başladım. Dinlenmiştim. Başım ağrımıyordu. (Ama boynumun yukarısındaki şiş hâlâ zonklamaktaydı.) Artık kendimi şaşkın ye dengemi kaybetmiş gibi hissetmiyordum. Bazı acılardan bu işin en kötü yanı o inanmazlıktı. Boğulmuş olan çocuğun hayaleti, uçan taşlar ve göl değil de o müthiş, bütün bunlar gerçek olamaz, düşüncesi. Zengin ve yaşlı bilgisayar kralları karşılarına çıkan bir romancıyı boğmaya kalkışamazlar.</p>

  <p class="p7">Yine de bu geceki maceranın tek nedeni Devore'un sadece karşısına çıkmış olmam mıydı? Onunla bir rastlantı sonucu karşılaşmamız mı? Hepsi bu kadar mıydı? Ama adam ansızın arkamda belirmişti. O yüzden bu düşünce'fazla safça bir şeydi. Herhalde Devore Dört Temmuz'dan beri beni gözetletiyordu... Belki gölün karşı tarafında, ellerinde güçlü optik aletler olan birileri beni takip ediyordu. Aslında başka zaman olsa buna, "Paronayakça saçmalıklar," derdim... Oysa o ikisi beni az kalsın Dark Score'da boğuyorlardı. Tıpkı çamurlu bir su birikintisinde yüzdürülen bir çocuğun kâğıt kayığının batması gibi.</p>

  <p class="p7">"Beni kim gözetliyorsa gözetlesin," diye kararımı verdim. Bu bana vız gelir. O iki kaçık Sokak'ta ağaçların gölgelediği bir yerlerde olabilirler. Ama umurumda değil. Yosunlar bileklerimi gıdıklayıncaya ve küçük hilal biçimi kumsalımı görünceye kadar yüzdüm. Sonra ayağa kalktım. Şimdi vücuduma çarpan soğuk hava yüzünden suratımı bu usturdum. Topallayarak karaya çıktım. Taş yağmuruna engel olmak cin bir elimi kaldırmıştım. Fakat taş atan olmadı. Bir an Sokak'ta durdum. Blucinim ve polo gömleğimden sular akıyordu. Sağıma soluma baktım. Dünyanın bu küçük parçası sadece bana ait gibiydi. Sonra suya doğru döndüm. Ayın sönük ışıkları minik kıyımızdan rafta doğru bir hat çiziyordu...</p>

  <p class="p7">"Teşekkür ederim, Jo," diyerek eve gitmek için demiryolu traverslerinden oluşan merdivenden çıkmaya başladım. Ne var ki, merdivenin ortasında duraklayarak basamağa çöktüm. Bütün yaşamım boyunca hiç böylesine yorulmamıştım.</p>

  <p class="p7">&nbsp;</p>
</body>
</html>
