<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ONUNCU BÖLÜM</title>
</head>

<body>
  <h1 class="h11">ONUNCU BÖLÜM</h1>

  <p class="p7">Saat dokuz sularında bir kamyonet bahçe yolundan inerek arabamın arkasında durdu. Taşıt yeniydi. Dodge Ram kamyonetiyle temiz ve krom aksanı öyle parlaktı ki, sanki o on günlük deney plakaları o sabah çıkarılmıştı. Ama bu da daha önceki gibi beyazımsıydı ve şoför mahallinin yanındaki kapıda bulunan yazılar da tanıdıktı. WILLIAM 'BILL DEANKAMP KONTROLÜ BEKÇİLİK HAFİF MARANGOZLUK İŞLERİ. Bunun altında da Bill'in telefon numarası yazılıydı. Dean'i karşılamak için elimde kahve fincanı arka verandaya çıktım.</p>

  <p class="p7">Bill, "Mike!" diye bağırarak şoför yerinden indi. Yankee erkeklerinin kimseyle kucaklaşmadıkları bilinir. Bu herkesçe bilinen bir gerçektir. Sert erkekler dans etmez ve gerçek maçolar da quiche yemezler, gibi bir şeydir bu. Ama Bili elimi öyle bir sıktı ki, az kalsın dörtte üçü boş olan fincandaki kalan kahve dökülecekti. Adam sonra heyecanla sırtıma vurdu. Gülümserken takma oldukları hemen anlaşılan o şahane dişleri ortaya çıktı. Onlardan eskiden 'Roebuck protezi' diye söz edilirdi. Çünkü mağaza katalogundan seçilirlerdi. Bir an kafamdan, böyle bir protez Lakewiew Market'inde beni sorguya çeken asırlık ihtiyarın işine yarardı, diye geçti. Herhalde yemek zamanı o meraklı yaşlı bunağın işini kolaylaştırırdı. Sonra, Bill, "Mike," dedi. "İnsan seni görünce gözü gönlü açılıyor!"</p>

  <p class="p7">"Ben de seni gördüğüme seviniyorum," diyerek gülümsedim. Ama bu sahte bir tebessüm değildi. Kendimi iyi hissediyordum. Gök gürültüleriyle yankılanan bir gece yarısı rahatça ödünüzü patlatabilecek şeyler bir yaz sabahına özgü parlak ışıkta çoğu zaman sadece ilginç gözüküyorlardı. "Seni iyi gördüm, dostum."</p>

  <p class="p7">Bu doğruydu. Bili sadece dört yaş daha almıştı. Saçları biraz ağarmışsa da diğer bakımlardan eskisi gibiydi. Altmışında mı, yoksa yetmişinde miydi? Bu önemli değildi. Suratında sağlığının bozulduğunu belirten o balmumumsu renk yoktu. Yüzü çökmemişti. Özellikle gözlerinin etrafı ve avurtları. Ben bütün bunları yaklaşan bitkinliğin işaretleri olarak alırdım.</p>

  <p class="p7">Bili elimi bırakarak, "Ben de seni," dedi. "Jo için hepimiz çok üzüldük, Mike. Kenttekiler onu çok severlerdi. Böylesine genç öldüğü için hepimiz çok etkilendik. Karım, benden özellikle sana başsağlığı dilememi istedi. Jo, Yvette'in zatürree geçirdiği yıl onun için bir battaniye dokumuştu. Karım bunu hiçbir zaman unutmadı."</p>

  <p class="p7">'Teşekkür ederim," diye mırıldandı. Bir an sesimin kendiminkine hiç benzemediğini fark ettim. TR'de karım sanki hiç ölmemiş gibiydi. "Yvette'e de teşekkür et."</p>

  <p class="p7">"Olur. Evde her şey yolunda mı? Yani klima dışında demek istiyorum. Lanet olasıca şey! Western Auto'dakiler bana gereken parçayı getireceklerine söz vermişlerdi. Parça güya geçen hafta gelecekti. Ama adamlar şimdi ağustosun birine kadar gelemeyeceğinden söz etmeye başladılar.</p>

  <p class="p7">"Önemli değil. Laptop'um yanımda. Gerekirse mutfak masası ne güne duruyor?" Onu kullanmak istiyordum. Pek çok bilmece vardı ve zaman azdı.</p>

  <p class="p7">"Sıcak su var, değil mi?"</p>

  <p class="p7">"Evet, evet. Bunların hepsi iyi de, bir sorun var."</p>

  <p class="p7">Durakladım. Bir bekçiye evinde hayaletler dolaştığını nasıl açıklardın? Galiba bunu yapmanın uygun bir yolu yoktu. Belki de en iyisi konuya girivermekti. Soracağım sorular vardı. Ve sadece konunun etrafında nazlı nazlı dönmek istemiyordum. Bir kere Bili bunu hemen sezerdi. Dişlerini bir katalogtan seçebilirdi, ama asla aptal biri değildi.</p>

  <p class="p7">"Ne var, Mike? Açıkla bakalım."</p>

  <p class="p7">"Bu sözlerimi nasıl karşılayacağını bilmiyorum ama..."</p>

  <p class="p7">Durumu birdenbire kavrayan bir adam gibi gülümseyerek elini kaldırdı. "Belki de bunu zaten biliyorum."</p>

  <p class="p7">Öyle rahatladım ki! Bill'in Saramda başından neler geçtiğini öğrenmek için sabırsızlanıyordum. Belki de ampulleri değiştirir ya da damı kontrol ederken bir şeyler olmuştu. "E, sen ne duydun?"</p>

  <p class="p7">Bili, "Daha çok Royce Merrill'le Dickie Brooks'un anlattıklarını," dedi. "Bunun dışında fazla bir şey bilmiyorum. Unutma, karımla Virgina'daydık. Daha dün gece sekize doğru döndük. Ama yine de dükkânda konuşulan en önemli konu bu."</p>

  <p class="p7">Aklım fikrim Sara'da olduğu için o an neden söz ettiğini anlayamadım. Yerlilerin evindeki garip gürültülerden söz edip dedikodu yaptıklarını düşünüyordum. Sonra Royce Merrill adını hatırladım ve durumu kavradım. Merrill, altın saplı bastonu olan ve müstehcen bir ifadeyle göz kırpan o ihtiyar bunaktı. Evimin bekçisi hayaletlerin çıkardıklan gürültülerden değil, Mattie Devore'dan söz ediyordu.</p>

  <p class="p7">"Sana bir fincan kahve vereyim," dedim. "Bana burada nelerle karşılaşacağımı anlatmanı istiyorum. Bu gerekli."</p>

  <p class="p7">Balkondaki iskemlelere oturduk. Ben fincanıma yeniden kahve doldurmuş,.Bill'e de çay vermiştim. (Bill, "Son günlerde kahve iki ucumda da yanına yapıyor," demişti.) Ona önce Royce MerrillDickie Brooks'un Mattie ve Kyra'yla karşılaşmamla ilgili yorumlarını sordum.</p>

  <p class="p7">Neyse ki, bu tahmin ettiğimden daha iyiydi. İki ihtiyar da beni kucağımda çocukla yolun kenarında dururken görmüşlerdi. Kapısı açık kalmış Chevrolet'ınin hendeğe doğru park edilmiş olduğunu da. Neyse ki Kyra'nın 68 numaralı karayolundaki şeritte oyun oynar gibi yürüdüğünü fark etmemişlerdi. Ama Royce sanki bunu dengelemek istiyormuş gibi Mattie'nin bana, "kahramanım" dercesine sıkıca sarıldığını ve dudaklanmdan öptüğünü iddia etmişti.</p>

  <p class="p7">"Kadını yakalayarak bazı şeyler yaptığımı kaçırmadığını umarım," dedim.</p>

  <p class="p7">Bili, "Royce'un hayal gücü ellisinden beri fazla çalışmıyor," diyerek güldü. "Ve bu da kırk yıl kadar önceydi."</p>

  <p class="p7">«Ben kadına hiç dokunmadım bile. Şey... Bir an elimin tersi onun aöğsünün çizdiği kavisin üzerinden kaymıştı. Ama bu da istemeden olmuştu. O genç kadın ne düşünürse düşünsün gerçek buydu."</p>

  <p class="p7">Bili, "Kahretsin," dedi. "Bunu bana söylemene bile gerek yok.</p>

  <p class="p7">Ama..."</p>

  <p class="p7">Bu, "Ama," sözcüğünü tıpkı annemin her zaman yaptığı gibi söylemiştiCümlenin sonunda sesini alçaltmıştı. Sanki bu kelime uğursuz bir uçurtmanın kuyruğuydu.</p>

  <p class="p7">"Ama ne?"</p>

  <p class="p7">Bili, "O genç kadına yaklaşmazsan iyi edersin," dedi. "O iyi bir kız aslında. Nerdeyse kentli sayılır. Ancak, başına dert açabilir." Bir an durdu. "Hayır, bu sözlerimle Mattie'ye karşı haksızlık ediyorum. Onun başı dertte."</p>

  <p class="p7">"İhtiyar, çocuğun velayetinin kendisine verilmesini istiyor. Öyle değil mi?"</p>

  <p class="p7">Bili çay fincanını balkonun parmaklığının üzerine bıraktı ve kaşlarını kaldırarak bana baktı. Göl sularından yansıyan ışıklar yüzüne dalga dalga vuruyor ve ona tuhaf bir görünüş veriyordu. "Bunu nereden biliyorsun?"</p>

  <p class="p7">'Tahmin ettim. Ayrıca elime bazı ipuçları da geçti. Anlayacağın Mattie'nin kayınpederi cumartesi akşamı havai fişekler atılırken beni aradı. Doğru dürüst konuşup amacını açıklamasa da Max Devore'un Batı Maine'e gelininin jipine ve karavanına el koymak için geldiğini sanmıyorum. Evet, Bili, hikâye nedir?"</p>

  <p class="p7">Yaşlı dostum birkaç saniye sessizce bana baktı. Karşısındakinin çok ciddi bir hastalığa tutulduğunu bilen ve ona gerçeğin ne kadarını açıklayabileceğini düşünen biri gibiydi. Bu bakışlar fena halde endişelenmeme neden oldu. Ayrıca Bili Dean'i zor bir duruma düşürüyormuşum gibi bir duyguya kapıldım. Sonuçta Devore'un kökleri buradaydı. Bili belki beni severdi ama ben oranın yerlisi değildim. Jo'yla ben uzaklardan gelmiştik. Tabii daha kötüsü de olabilirdi. Massachusettes'ten ya da New York'tan gelmek gibi. Yine de Derry, Maine de olmakla beraber, buraya uzaktı.</p>

  <p class="p7">"Bili? Nasıl davranmam gerektiği konusunda yardıma ihtiyacım var. Eğer sen..."</p>

  <p class="p7">Bill artık öyle rahat gülümsemiyordu. "Devore'un yoluna çıkayım deme. Adam deli... "</p>

  <p class="p7">Bir an onun Devore'un banatemış olabileceğini kastettiğini sandım. Ama sonra yüzüne tekrar bakınca, hayır, diye düşündüm. O Devore'un delice öfkelere kapıldığını söylemiyor. 'Deli'den kastı, çıldırmış biri olduğu.</p>

  <p class="p7">"Deli mi?" diye sordum. "Nasıl deli? Charles Manşon gibi mi? Yoksa Hannibal Lecter gibi mi? Nasıl?"</p>

  <p class="p7">Bili mırıldandı. "Howard Hughes gibi diyelim. Onunla ilgili hikâyeleri hiç okudun mu? İstediklerini elde etmek için neler yaptığını? Bu belki sadece Los Angeles'te satılan bir tür sosisli sandviç olabilir, Locheed ya da McDonnelle Douglas'tan çalmak istediği bir uçak desinatörü. Hughes istediğini elde etmek için deli olurdu. Ve bunu ele geçirinceye kadar da durmazdı. Devore da onun gibi işte. Kentte anlatılan hikâyelerden anlaşıldığına göre daha çocukken bile dikkafalı ve inatçıymtş.</p>

  <p class="p7">"Babam onunla ilgili bir olayı anlatırdı. Küçük Max Devore bir kış günü Scant Larribee'nin küçük deposuna girmiş. Çünkü Scant'ın, oğlu Scooter'a Noel'de hediye ettiği kızağı istiyormuş. Bu olay 1923'te olmuş sanırım. Babamın söylediğine göre kırılan camlar Devore'un iki elini kesmişse de o kızağı alıp gitmiş. Onu gece yarısına doğru bulmuşlar. Ellerini göğsüne bastırmış Sugar Maple Hill'den aşağıya kayıyormuş. Yün eldivenleri ve üstü başı kan içindeymiş. Maxie Devore'un çocukluğuyla ilgili pek çok hikâye var. Sorarsan sana elli değişik olay anlatırlar. Bunlardan bazıları doğru bile olabilir. Ama kızakla ilgili olan gerçekten doğru. Çiftliğime bahse girerim. Çünkü babam yalan söylemezdi. Bu dini inançlarına aykırıydı."</p>

  <p class="p7">"Neden, bir Baptist miydi?"</p>

  <p class="p7">"Hayır, efendim. Bir Yankee'ydi."</p>

  <p class="p7">"1923 yılı çok gerilerde kaldı, Bili. İnsanlar bazen değişir."</p>

  <p class="p7">"Evet. Ama çoğu da değişmez. Devore'u geri dönüp Worrington'a yerleştiğinden beri görmedim. Onun için kesin bir şey söyleyemeyeceğim. Yalnız, duyduğum bazı şeyler yüzünden, Devore değiştiyse, diye düşünüyorum. "Daha kötü olmuş demektir. Adam, bütün ülkeyi tatile ihtiyacı olduğu için aşmadı. Devore o çocuğu istiyor. Onun için bek, Scooter Larribee'nin kızağının bir başka türü. Ve sana şunu ısria öneriyorum. Onunla çocuk arasında pencere cam rolüne çıkma."</p>

  <p class="p7">Kahvemi yudumlayarak göle doğru baktım. Bili düşünmem için bana zaman verdi. O sırada iş botlarından birini yerdeki tahtalara düşmüş olan kuş pisliğini kazımak için kullandı. Karga pisliği bu, diye düşündüm. Ancak kargalar etrafa bu kadar bol pislik saçar.</p>

  <p class="p7">Bir şeyin kesin olduğu anlaşılıyordu: Mattie Devore'un başı dertteydi ve kurtulacağa pek benzemiyordu. Yirmi yaşında olduğum kadar kuşkucu değildim artık. Kim olabilir ki? Ama yasaların Bayan Karavan'ı, Bay Bilgisayar'a karşı koruyacağına inanacak kadar da saf ya da idealist değildim... Özellikle Bay Bilgisayar pis oyunlar oynamaya karar verirse. Adam daha çocukken istediği kızağı almış ve gece yansı onunla kaymaya çıkmıştı. Üstelik kanlar akan ellerine de aldırmamıştı. Ya şimdi olgun bir insan olarak ne yapacaktı? Son kırk yıl boyunca istediği kızakların hepsini elde eden yaşlı bir adamken?"</p>

  <p class="p7">"Mattie hikâyesi nedir, Bili? Bana anlat."</p>

  <p class="p7">Bu uzun sürmedi. Taşrada anlatılan hikâyeler genellikle basit şeylerdir. Ama bu, onların ilginç olmadıktan anlamına gelmez.</p>

  <p class="p7">Mattie Devore yaşamına Mattie Stanchfield adıyla başlamıştı. TR'den değildi, ama sınırın hemen ötesinde Motton'da yaşıyordu. Babası bir ağaç kesicisi, annesiyse evde güzellik bakımı yapan bir kadındı. Bu da aralarındaki bağı insanda dehşet uyandırır biçimde kusursuz bir taşra evliliği haline sokuyordu. Üç çocukları vardı. Dave Stanchfield sonunda Lowel'de bir virajı alamayarak ağzına kadar kâğıt hamuru dolu kamyonla Kawadian Pond'a daldığı zaman dul karısının da umudu kırıldı. Çok geçmeden o da öldü. Sigorta yoktu. Stanchfield sadece taşıtını sigorta ettirmişti.</p>

  <p class="p7">Grimm Kardeşlerin masalları beğenilir değil mi? Evin arkasındaki birkaç oyuncağı, bodrumdaki iki ayaklı saç kurutma makinesini ve eski paslı Toyota'yı çıkarın. İşte size Grimm'leri aratmayacak bir masal. "Bir zamanlar zavallı dul bir kadın, dört çocuğuyla yaşardı..."</p>

  <p class="p7">Mattie masalın prensesiydi. Fakir, ama güzeldi. (Kadının güzel olduğuna ben de şahsen tanıklık edebilirdim.) Sonra prens çıkageldi.</p>

  <p class="p7">Uzun boylu, zayıf, kekeme, kızıl saçlı biriydi. Lance Devore. Max Devore'un yaşamında güneş batarken dünyaya gelen oğlu. Lance, Mattie'yle karşılaştığı sırada yirmi bir yaşındaydı. Kız ise henüz on yedisine basmıştı. İki genç Mattie'nin yaz mevsimi için garsonluk yapmaya başladığı Warrington'da karşılaştılar.</p>

  <p class="p7">Lance gölün karşı tarafında, Upper Bay'de kalıyordu. Ama salı geceleri Warrington'da beysbol maçları yapılıyordu. Kentliler, Yazlıkçılara karşı oynuyorlardı. Lance de maçlara katılmak için genellikle sandalla oraya geliyordu. Yumuşak bir topla oynanan bu beysbol bu dünyadaki Lance Devore'lar için şahane bir şeydi. Elinde beysbol sopasıyla kalede dururken fasulye sırığı gibi olmanızın hiç önemi yoktu. Ve tabii kekelemenizin de.</p>

  <p class="p7">Bili, "Lance, Warrington'dakilerin akıllarını epeyce karıştı nyordu. Çocuğun hangi takımdan olduğunu bilemiyorlardı. Yerliler'den miydi, yoksa Yazlıkçılardan mı? Ama Lance'in buna aldırdığı yoktu. İki taraf da ona uygundu. Bazı haftalar Yerlilerle bazı haftalar da Yazlıkçılarla oynuyordu. İki takım da Lance aralarına katıldığı için memnundu. Topa çok iyi vuruyordu. Rakibin topunu da bir melek gibi yakalıyordu. Uzun boylu olduğu için onu hemen kaleye dikiyorlardı. Ancak, Lance orada gerçekten ziyan oluyordu... İkinci kale ya da yanda... vay vay vay... Lance zıplayıp dönüyordu. Şu Noriega denilen adam gibi."</p>

  <p class="p7">"Galiba Nureyev'i kastediyorsun," dedim.</p>

  <p class="p7">Bili omzunu silkti. "Önemli olan şu: Çocuk gerçekten görülece gibiydi. Ve herkes ondan hoşlanıyordu. Lance diğerlerine heme uyum sağlıyordu. Beysbolü genellikle gençler oynar. Ve onlar için ki olduğun değil, nasıl oynadığın önemli. Ayrıca çoğu Max Devore'u kim olduğunu bile bilmiyordu."</p>

  <p class="p7">Tabii Wall Street Joumal'ı ya da bilgisayar dergilerini okumuyor larsa," diye mırıldandım. "Onlarda Devore adı sık sık geçiyor. İncil'd Tanrı sözcüğünün geçmesi gibi."</p>

  <p class="p7">"Sahi mi?"</p>

  <p class="p7">"Şey... Bilgisayar dergilerinde Tanrı'nın adı Gates diye yazılıyor sanırım. Sanırım ne demek istediğimi biliyorsun."</p>

  <p class="p7">"Galiba... Ama yine de Max Devore altmış beş yıldan beri TR'de oturmuyordu. O buradan ayrıldığında neler olduğunu biliyorsun değil mi?"</p>

  <p class="p7">"Hayır. Nerden bileceğim?"</p>

  <p class="p7">Bili bana hayretle baktı. Sonra sanki gözlerinde bir perde belirip kayboldu. "Bunu sana başka zaman anlatırım. Gizli bir şey değil zaten. Ama saat on birde Harriman'larda olmam gerekiyor. Kanalizasyon tulumbasını kontrol edeceğim. Buraya takılıp kalmak olmaz. Sana söylemek istediğim şu: Lance Devore'u yumuşak topa gerektiği gibi vuran, yani topu yüz metre ileriye, ağaçların arasına atan uysal bir çocuk diye aralarına almışlardı. Babası yüzünden ona düşman olacak yaşta kimse yoktu. En azından salı geceleri Warrington'da. Paralı bir ailenin çocuğu olduğu için Lance'e kızmıyorlardı. Kahretsin! Yazlan buraya sürüyle zengin gelir. Bunu sen de biliyorsun. Tabii hiçbiri Max Devore kadar zengin olmasa da bunun da kademeleri var."</p>

  <p class="p7">Bu doğru değildi. Bunu bilecek kadar param vardı. Zenginlik Richter ölçeği gibidir. Belirli bir noktayı geçtikten sonra bir düzeyden diğerine atlarsınız. Ancak, iki ya da üç katı bir hızla değil. Düşünmek istemeyeceğiniz kadar şaşırtıcı bir hızla. Fitzgerald işin doğrusunu anlatırken sezgilerine pek güvenememişti sanırım. "Çok zenginler senden ve benden farklıdır." Bill'e bunu söylemeyi düşündüm. Ama sonra dilimi tutmaya karar verdim. Adam gidip kanalizasyon tulumbasını tamir edecekti.</p>

  <p class="p7">Kyra'nın annesiyle babası çamurlu bir çukura saplanmış olan bir bira fıçısının başında karşılaştılar. Mattie her salı akşamı sağlanan fıçı birasını el arabasıyla ana binadan beysbol alanına götürüyordu. Kız lokantanın bulunduğu bölümden hiçbir zorluk çekmeden epeyce zaklaştı. Ama haftanın başlarında çok yağmur yağmıştı. Ve el arabası onunda yumuşak bir yerde çamura battı. Lance'in takımı sahadaydı. Lance ise bankın ucuna oturmuş vuruş sırasının kendisine gelmesini ekliyordu. Mavi Warrington polo gömlek ve beyaz şort giymiş bir kın çamura saplanmış olan el arabasıyla boğuştuğunu gördü ve ona ardım etmek için yerinden kalktı. Üç hafta sonra iki genç artık birbirinden hiç ayrılmıyordu. Ve Mattie hamileydi. On hafta sonra evlendiler. Otuz yedi ay sonra Lance Devore tabutta yatıyordu. Artık yumuşak topla oynanan beysbolla, yaz akşamları içilen soğuk birayla, babalıkla, güzel bir prensese olan aşkıyla hiçbir ilişkisi yoktu. Onunki de çabuk sona eren yaşamlardandı. "Sonsuza kadar mutlu oldular," sözleri ona uymuyordu.</p>

  <p class="p7">Bili Dean iki gencin karşılaşmalarının ayrıntılarını anlatmadı. Sadece, "Sahada karşılaştılar," dedi. "Kız birayı getiriyordu. Lance onun arabayı çamurdan çıkarmasına yardım etti."</p>

  <p class="p7">Mattie de olayın bu bölümünden pek söz etmedi. O yüzden fazla bir bilgim yok. Ama... yine de bazı şeyleri biliyorum. Tabii kimi ayrıntıların yanlış olabileceği üzerine sizinle bir dolara karşılık yüz dolarına bahse varım. Ayrıntıların çoğu doğru. O yaz, bilmem gerekmeyen şeyleri öğrendim.</p>

  <p class="p7">Bir kere havalar çok sıcaktı. 1994 yazı on yılın en sıcak mevsimiydi. Başkan Clinton'u Newt ve Cumhuriyetçiler gölgede bırakmaya çalışıyordu. Herkes bizim o Kaypak Willie'nin ikinci defa seçilmek için çabalamayacağını söylüyordu. Boris Yeltsin'in kalp krizi yüzünden ya da içkiyi bırakmak için yatırıldığı klinikte öldüğü iddia ediliyordu. Red Sox takımı hakkı olmamasına rağmen iyi gözüküyordu. Belki Derry'de de Johanna Arlen Noonan'ın midesi sabahları biraz bulanıyordu. Eğer öyleyse genç kadın kocasına bundan hiç söz etmemişti.</p>

  <p class="p7">Mattie'yi sol göğsünün üzerine beyaz iplikle adı işlenmiş olan mavi polo gömleğiyle görebiliyordum. Beyaz şortu güneşten yanmış bacaklarıyla güzel bir zıtlık oluşturuyordu.</p>

  <p class="p7">Başındaki kepin geniş vizyerinin yukarısında kırmızı bir W harfi vardı. Warrington'un W.'su. O güzel koyu sarı saçları, kepin arkasındaki delikten çıkıyor ve gömleğinin yakasına düşüyordu. Onun el arabasını bira fıçısını düşürmeden çamurdan çıkarmak için çabalamasını da hayalimde canlandırabiliyordum. Başını eğmişti. Enli vizyerin gölgesi ağzı ve küçük çenesi dışında yüzünün görülmesini engelliyordu.</p>

  <p class="p7">Lance, "İiizin vvver de, yyyardım eedeyim," diyordu. Kız başını kaldırıyor, kepin vizyerinin gölgesi kayboluyor ve delikanlı Mattie'nin iri mavi gözlerini görüyordu. Kızı da ilerde onun gibi mavi gözlü olacaktı. Lance bu gözlere bakıyor ve savaş bir tek kurşun bile atılma ona eriyordu. Delikanlı artık Mattie'ye aitti. Herhangi bir delikanlı, ^ genç kıza ait olması gibi.</p>

  <p class="p7">Buradakilerin dedikleri gibi, "Gerisi flörttü."</p>

  <p class="p7">İhtiyar Devore'un üç çocuğu vardı. Ama sadece Lance kendisini dinlendiriyordu. (Bili rahatça, "Adamın kızı iyice kaçık," dedi. (California'daki bir akıl hastanesinde. Galiba kız kansermiş de.) Lance'in bilaisayarlar ve disketlerle hiç ilgilenmemesi babasını memnun ediyor oibiydi. İşleri yönetecek bir oğlu daha vardı. Ancak Lance'in kendisinden çok büyük olan üvey ağabeyinin başka bir konuda başarılı olması imkânsızdı. Yani o babasına torunlar veremeyecekti.'</p>

  <p class="p7">Bili, "Adam hötöröf," dedi. "California'da onlardan sürüyle olduğunu söylüyorlar."</p>

  <p class="p7">Herhalde TR'de de öyleleri vardı ama evimin bekçisini cinsel açıdan eğitmek de bana düşmezdi.</p>

  <p class="p7">Lance Devore, Oregon'daki Reed Üniversitesine gidiyordu. Konu olarak ormancılığı seçmişti. Delikanlı yeşil flanel pantolon, kırmızı askı ve şafak vakti akbabaların görünüşlerine âşık olan tiplerdendi. Akademik lafları bir tarafa bırakırsak, Grimm Kardeşler'in masallarındaki oduncular gibi biriydi. Üçüncü sınıftan dörde geçeceği yaz tatilinde babası onu ailenin Palm Springs'deki malikânesine çağırdı. Ona avukatlarınki gibi kutuya benzer bir çanta verdi. Bunun içi haritalar, havadan çekilmiş fotoğraflar ve hukuki belgelerle doluydu. Pek düzene sokulmamışlardı. Ama delikanlının buna önem verdiğini de sanmıyorum. Resimli roman toplayan birine içi Vakvak Kardeş'in eski ve ender bulunan dergileriyle dolu bir sandık hediye edildiğini düşünün. Ya da Humprey Bogart'la Marilyn Monroe'nun piyasaya sürülmemiş, sadece kaba montajı yapılmış filminin bir sinema meraklısına verildiğini. Ondan sonra da bu hevesli ormancının, babasının Batı Maine'deki dönümlerce ya da kilometrekarelerce büyüklüğünde ormanların değil, adeta birçok krallığın sahibi olduğunu kavradığını hayal edin.</p>

  <p class="p7">Max Devore TR'den 1933'te ayrılmış olsa da büyüdüğü yerle her zaman yakından ilgilenmişti. Bu bölgede çıkan gazetelere abone olmuş, Downeast ve Main Times gibi dergilerin kendisine yollanmasını sağlamıştı. Bin dokuz yüz seksenli yılların başında Raine'le New Hampshire sınırının doğusunda uzun ve geniş şeritler halinde arazi almaya başlamıştı. Tanrı da'ınîyor ya, satılacak çok toprak vardı. gu yerlerin sahibi olan kâğıt fabrikalarının çoğu 'ekonomik durgunluk' denen kuyuya yuvarlanmıştı. Çoğu, New England'daki mal mülk ve şirketleri konusunda en iyisinin kısıntıya gitmek olduğuna karar vermişti. Böylece kızılderililerden çalınan ve bin dokuz yüz yirmiler ve ellilerde amansızca sınırları çizilen bu topraklar sonunda Max Devore'un eline geçmişti. Belki adam burayı, uygun bir fırsat çıktığı için almıştı. Belki de bunun yararlanabileceği bir alım satım olduğunu düşünmüştü. Belki de çocukluk yıllarından sağsalim çıktığını, hatta o çağı yendiğini kendi kendisine kanıtlamak için almıştı.</p>

  <p class="p7">Belki de bu toprakların küçük oğlu için güzel bir oyuncak olacağına karar vermişti. Devore, Batı Maine'de geniş toprakları satın aldığı sırada herhalde Lance küçük bir çocuktu... Ama anlayışlı bir babanın onun nelerle ilgilendiğini sezebileceği bir yaştaydı.</p>

  <p class="p7">Devore, Lance'dan 1994 yazını, çoğu on yıl önce alınmış olan toprakları kontrol ederek geçirmesini istedi. Çocuğun belgeleri bir düzene sokmasını istiyordu. Fakat istediği bundan da fazlaydı. Lance'ın bütün bunlardan bir anlam çıkarması gerektiğini düşünüyordu. Aradığı şey toprakların kiralanması değildi. Ancak, Lance böyle bir şey önerirse razı olacaktı, sanırım. Ne var ki Devore aslında satın aldığı şeylerin anlamını kavramak istiyordu. Lance bir yazı Batı Maine'de geçirir ve kendince bütün bunlardan bir anlam çıkarabilir miydi? Ayda iki üç bin dolar ücretle?</p>

  <p class="p7">Herhalde Lance'in cevabı Buddy Jellison'un sözlerinin daha terbiyeli bir tekrarıydı. "Kargalar ağaç tepelerine pislerler mi?"</p>

  <p class="p7">Delikanlı 1994 yazında bölgeye geldi ve Dark Score gölünün diğer kenarında çadırını kurdu. Reed'e ağustosun sonlarında dönmesi gerekirken onun yerine üniversiteye bir yıl devam etmemeye karar verdi. Bu babasının hoşuna gitmedi. Max Devore'un burnuna 'kız derdi' diye tanımladığı şeyin kokusu geliyordu.</p>

  <p class="p7">Bili Dean, "Evet," dedi. "Ta California'dan Maine'i koklamak kolay değildir!" Güneşten yanmış kollarını kavuşturmuş kamyonetinin şoför mahallinin yanındaki kapıya yaslanmıştı. "Koklamayı onun adına buraya daha yakın biri yapıyordu."</p>

  <p class="p7">«Sen neden söz ediyorsun?"</p>

  <p class="p7">"Gevezeliklerden. İnsanlar bedavadan konuşurlar. Hem de işin içinde para varsa bundan fazlasını yaparlar."</p>

  <p class="p7">"Royce Merrill gibiler mi?"</p>

  <p class="p7">Bili, "Royce onlardan sadece biri," diye başını salladı. "Ama Devore'un bir tek adamı olduğunu sanmıyorum. Burada zaman iyiyle kötü arasında değişmiyor. Kötüden daha kötüye gidiyor. Bu nedenle Max Devore gibi biri elli ya da yüzlük banknotlar vermeye başlarsa..."</p>

  <p class="p7">"Bu kişi buradan biri miydi? Örneğin bir avukat?"</p>

  <p class="p7">Adam avukat değildi. Motton'da iş yapan ve pusuda bekleyen Richard Osgood adlı bir emlak komisyoncusuydu..(Bill onun 'kaypak bir yağcı' olduğunu düşünüyordu.) Osgood sonunda Castle Rock'tan bir avukatı tutmuştu. 1994 yazı sona erdiği ve Lance Devore, TR'de kaldığı zaman o kaypak adamın ilk işi olayları öğrenmek oldu. Buna bir son verecekti.</p>

  <p class="p7">"Sonra ne oldu?" diye sordum.</p>

  <p class="p7">Bili önce saatine, ardından da gökyüzüne baktı. Ve sonunda gözlerini bana dikti. "İkimiz de deneyimli</p>

  <p class="p7">insanlarız," demek istiyormuş gibi garip bir tavırla omzunu silkti. "Sakin ve kararlıyız. Ama böyle aptalca sorular sormana hiç gerek yok."</p>

  <p class="p7">"Sonra Lance Devore'la Mattie Stanchfield, 68 numaralı karayolundaki Grace Baptist Kilisesinde evlendiler. Osgood'un bunu engellemek için bazı şeyler yaptığından söz edildi. Hatta bana Osgood'un çiftin nikâhını kıymayı reddetmesi için Peder Gooch'a rüşvet bile teklif ettiğini söylediler. Ama bence bu budalaca bir iddia.'İki genç başka bir kiliseye giderlerdi. Zaten kesinlikle bilmediğim bir şeyi tekrarlamamın da bir yararı yok."</p>

  <p class="p7">Bili kollarını açıp sağ elinin, derisi kayışa dönmüş parmaklarıyla teker teker saymaya başladı.</p>

  <p class="p7">"Lance'la Mattie 1994 eylülünün ortasında evlendiler. Bunu biliyorum." Başparmağını uzattı. "Herkes damadın babasının gelip gelmediğini anlamak için etrafına bakındı. Ama Devore hiç gözükmedi." İşaret Parmağını kaldırdı. İki parmağı havadayken eli tabancaya benziyordu. "Mattie bebeği 1995 yılının nisan ayında dünyaya getirdi. Yani bebek biraz erken doğdu... Ama sorun yaratacak kadar da erken değil. Bebeği dükkânda kendi gözlerimle gördüm. Henüz bir haftalıktı. Ve uygun büyüklükteydi. Üçüncü parmağı da uzandı. "Delikanlının babasının genç çifte para yardımı yapmayı kesinlikle reddedip etmediğini bilmiyorum. Ama onların</p>

  <p class="p7">Dickie'nin garajının aşağısında bir karavanda yaşadıklarını biliyorum. Yani bence çok zor durumdaydılar."</p>

  <p class="p7">"Devore onları köşeye kıstırmaya çalıştı," dedim. "Her istediğini elde etmeye alışık olan bir insan böyle yapardı... Fakat sen adamın Lance'e çok düşkün olduğunu düşünüyorsun... Onun için herhalde zamanla yumuşardı."</p>

  <p class="p7">"Belki yumuşardı ya da yumuşamazdı." Bili tekrar saatine baktı. "Şu hikâyeyi çabucak bitirip senin güneşinden kaçayım... Ancak kısa bir hikâye daha dinlemen gerekiyor. Çünkü bu, gerçek durumu açıklıyor.</p>

  <p class="p7">"Lance, geçen yılın temmuzunda, yani ölmeden bir ay önce Lakewiew Market'ten posta bölmesinde boy gösterdi. Elinde, gönderilmek istediği sarı bir zarf vardı. Ama önce Carla DeCinces'e zarfın içindeki şeyi göstermeye karar verdi. Kadın delikanlının çok gururlandığını söyledi. Babaların, çocukları pek küçükken takındığı tavırlara benziyordu bu."</p>

  <p class="p7">Başımı salladım. Sıska, kekeme Lance Devore'un gururlu tavırlar takınması fikri bana komik geldi. Sahneyi gözlerimin önünde canlandırabiliyordum. Bunun hoş bir yanı da vardı.</p>

  <p class="p7">"Zarfta, Lance'le Mattie'nin Rock'ta çektirdikleri bir resim vardı. Yani çocuğun fotoğrafıydı bu... Adı neydi onun? Kayla mı?"</p>

  <p class="p7">"Kyra."</p>

  <p class="p7">"Ah, evet. Son zamanlarda çocuklarına akıllarına gelen her adı takıyorlar. Öyle değil mi? Kyra, fotoğrafta deri kaplı büyük bir koltukta oturuyordu. Düğme gibi küçücük burnuna ufacık bir gözlük oturtulmuştu. Bebek, gölün öte tarafında TR160 ya da TR110'daki ormanların havadan çekilmiş bir resmine bakıyordu. Devore'un satın aldığı yerlerden birine. Carla bebeğin suratında şaşkın bir ifade olduğunu söyledi. Sanki bütün dünyada bu kadar çok ağaç olduğunu hiç düşünememiş gibi. Carla'nın söylediğine göre bebek pek sevimliydi."</p>

  <p class="p7">"Koşan bir kedi kadar sevimli," diye mırıldandım.</p>

  <p class="p7">"Ve zarf... Lance'in taahhütlü ve ekspres göndermek istediği zarfın üzerinde 'ınaxwell Devore, Palm Spring, California,' yazılıydı."</p>

  <p class="p7">"Ve sen bundan şu sonucu çıkardın: Yaşlı adam tek torunu olan bebeğin fotoğrafını isteyecek kadar yumuşamıştı. Ya da Lance Devore resmin babasını yumuşatabileceğim düşünmüştü."</p>

  <p class="p7">Bili başını salladı. Çocuğu zor bir toplama işlemini başaran bir baba kadar memnundu. "Böyle olup olmadığını bilmiyorum. Zaten herhangi bir sonuç çıkaracak kadar zamanımız olmadı. Lance o küçük uzay çanaklarından almıştı. Senin evindeki gibi. Çanağı dama çıkardığı gün şiddetli bir fırtına vardı. Dolu, şiddetli rüzgâr, gölün kıyısına vuran dev dalgalar, arka arkaya çakan şimşekler. Bunlar gerçekleşirken akşam olmak üzereydi. Lance ise çanağı dama akşamüzeri yerleştirmişti. Her şey yerli yerindeydi. Ama fırtına çıktığı sırada delikanlı İngiliz anahtarını karavanın damında unutmuş olduğunu hatırladı. AnahTanrı ıslanıp paslanmasını istemiyordu. Onu almak için dama çıktı... "</p>

  <p class="p7">"Çocuğa yıldırım mı çarptı? Tanrım, Bili!"</p>

  <p class="p7">"Evet, yıldırım düştü ama yolun karşı tarafına. Wasp Hill Yolunun 68'e bağlandığı yere gidersen, yıldırımın düştüğü ağacın gövdesinden geri kalanları görürsün. Yıldırım düştüğü sırada Lance elinde İngiliz anahtarıyla merdivenden iniyordu. Eğer başının üzerinden bir yıldırım geçmemişse, bunun ne kadar korkutucu bir şey olduğunu bilemezsin. Bu neye benzer biliyor musun? Yolda sarhoş bir sürücünün senin bulunduğun şeride geçerek üzerine gelmesine, ama son anda kendi tarafına dönmesine. Yakına düşen bir yıldırım saçlarının dimdik olmasına yol açar. Hatta organını bile etkiler. Dişindeki dolgulardan sesler çıkar ve kulakların uğuldar. Hava sanki kavrulmuş gibidir. Ağzında böyle bir tat bırakır. Lance o gece el merdiveninden düştü. Eğer yere yuvarlanmadan önce düşünecek zaman bulduysa, herhalde kendisini elektrik çarptığını sanmıştır, zavallı. TR'yi çok seviyordu ama burası ona hiç uğurlu gelmedi."</p>

  <p class="p7">"Lance'in boynu mu kırıldı?"</p>

  <p class="p7">"Evet. Mattie bütün o gökgürültüleri arasında Lance'in düştüğünü ya da haykırdığını filan duymadı. Dolu başladığı ve Lance de hâlâ dönmediği için birkaç dakika sonra dışarı baktı. Ve delikanlının orada, öylece yattığını gördü. Gözleri açık, o lanet olasıca dolulara bakıyor du."</p>

  <p class="p7">Bill son bir defa saatine gör altı; Sonra da kamyonetinin kapısını açtı. "İhtiyar, onların düğününe gelmemişse de oğlunun cenaze törenine katıldı. Ve o günden beri burada. Genç kadına yaklaşmadı bile... "</p>

  <p class="p7">"Ama çocuğu istiyor," dedim. Aslında bunu anlamış olsan da içim bir tuhaf oldu. Dört Temmuz'da karşılaştığımız zaman Mattie bana "Bundan kimseye söz etmeyin," demişti. "Bu Ki'yle benim için iyi bir zaman değil..." Sonra sordum. "Devore'un açtığı dava ne durumda?"</p>

  <p class="p7">"Bana sorarsan bitiş çizgisine erişmek üzere. Castle İlçesi Yüksek Mahkemesinde taraflar dinlenecek. Ya bu ayın sonuna doğru ya da gelecek ay. Yargıç o zaman bebeğin büyükbabasına teslim edilmesine karar verecek veya davayı sonbahara kadar erteleyecek. Hangisi olursa olsun, bu hiç önemli değil. Çünkü Tanrı'nın bu yemyeşil dünyasında hiçbir zaman olamayacak bir şey var. Yani mahkemenin annenin lehinde karar vermesi. Küçük kız, şu ya da bu şekilde California'da büyüyecek."</p>

  <p class="p7">Bu sözleri duyunca donup kaldım sanki.</p>

  <p class="p7">Bili kamyonetinin direksiyonunun arkasına kaydı. "Bu işe hiç karışma, Mike. Mattie Devore'la kızına da hiç yaklaşma. Eğer onları cumartesi günü gördüğün için seni mahkemeye çağırırlarsa bol bol gülümse ve mümkün olduğu kadar da az konuş." "Max Devore, Mattie'nin iyi bir anne olmadığını mı iddia ediyor."</p>

  <p class="p7">"Evet."</p>

  <p class="p7">"Bili ben çocuğu gördüm. Kız gayet iyiydi."</p>

  <p class="p7">Yaşlı dostum tekrar gülümserken yüzünde neşe yoktu. "Öyle olduğunu sanırım. Ama önemli olan bu değil. Sen onların işine hiç karışma dostum. Bunu sana söylemek benim görevim. Artık Jo olmadığı için tek bekçin de benim." Kamyonetinin kapısını çarparak kapattı ve motoru çalıştırdı. Vitese uzanırken aklına başka bir şey geldiği için duraksadi. "Bir fırsatını bulursan baykuşları aramalısın."</p>

  <p class="p7">"Hangi baykuşları?"</p>

  <p class="p7">"Burada bir yerde bir çift plastik baykuş olacak. Belki bodrumda ya da Jo'nun atölyesinde olabilirler. Karın ölmeden Önceki sonbahar onları postayla yolladılar."</p>

  <p class="p7">"1993 yılının sonbaharında mı?"</p>

  <p class="p7">«Evet."</p>

  <p class="p7">"Bu doğru olamaz. Biz 1993 yılının sonbaharında Sara'ya gelmedik ki."</p>

  <p class="p7">"Ama böyle oldu işte. Ben burada, fırtınaya karşı kullandığınız kanıları takarken Jo çıkageldi. Onunla bir süre konuştuk. Ardından posta kamyonu gözüktü. Kutuyu hole taşıdım. Sonra Jo'yla kahve içtik. O sırada hâlâ kahve içebiliyordum. Jo baykuşları kutudan çıkararak bana gösterdi. Tanrım! Kuşlar gerçek gibi duruyorlardı! Jo on dakika kadar sonra buradan aynldı. Hatta on dakika bile dolmadan. Sanki Sara'ya sırf bu iş için gelmişti. Ama bir insan sırf iki plastik baykuşu teslim almak için ta Derry'den kalkıp buralara kadar neden gelir, bunu bilemiyorum."</p>

  <p class="p7">"Sonbaharda hangi gündü bu, Bili? Hatırlıyor musun?"</p>

  <p class="p7">Yaşlı adam hemen, "Kasımın ikinci haftası," diye cevap verdi. "O gün akşama doğru karımla Lewiston'a gittik. Yvette'in ablasına, kadının doğum günüydü. Dönüşte Yvette'le Castle Rock Agway'e uğradık. Karım Şükran Günü için hindi almak istiyordu." Bili bana merakla baktı. "O baykuşlardan gerçekten haberin yok muydu?"</p>

  <p class="p7">"Yoktu."</p>

  <p class="p7">'Sence bu biraz garip değil mi?"</p>

  <p class="p7">"Belki de Jo bana bundan söz etti de, ben unuttum. Artık bunun önemi de yok. "Ama nedense bana önemli gibi geliyordu. Basit bir şey olsa da bir anlamı vardı herhalde. "Jo neden plastikten yapılmış iki baykuş getirtmek istedi?"</p>

  <p class="p7">"Kargaların tahtalan pislememeleri için. Şimdi verandada yaptıkları gibi. Kargalar o plastik baykuşları gördükleri zaman eve yaklaşmıyorlar."</p>

  <p class="p7">Şaşkınlığıma rağmen gülmeye başladım. "Sahi mi? Bu gerçekten etkili oluyor mu?"</p>

  <p class="p7">"Evet. Ama kargaların şüphelenmemeleri için baykuşların yerlerini arada bir değiştirmen gerekiyor. Baykuşları bul. O zaman dertten kurtulursun."</p>

  <p class="p7">"Bunu yapacağım," dedim. Plastik baykuşlar kargaları korkutup uzaklaştırıyorlardı. Bu Jo'nun etraftan öğrendiği bilgi kırıntıcıklarındandı. (O da bu açıdan bir kargadan farksızdı. İlgisini çeken ışıltılı bilgj parçalarını toplardı.) Karım bana durumu açıklama zahmetine katlanmadan bu yöntemi uygulamıştı. Bir anda yine onu müthiş özledim. Hem de öylesine özledim ki...</p>

  <p class="p7">"İyi. İlerde bir gün, zamanım olduğu vakit gelirim. Burayı iyice dolaşırız. Koruyu da. Sonuçtan memnun kalacağını sanıyorum."</p>

  <p class="p7">"Bundan eminim," dedim. "Devore nerede kalıyor?"</p>

  <p class="p7">Bili kalın kaşlarını kaldırdı. "Warrington'da. Onunla hemen hemen komşu sayılırsınız. Bunu bildiğini sanıyordum."</p>

  <p class="p7">İskelede gördüğüm o kadını hatırladım. Siyah mayo üstü ve siyah şortuyla egzotik bir kokteyl parti kılığına bürünmüş gibiydi. Başımı salladım. "Devore'un karısıyla karşılaştım."</p>

  <p class="p7">Yaşlı dostum, mendilini kullanmak zorunda kalacak kadar kahkahalarla güldü. (Mendil, futbol flaması büyüklüğünde şal örneği bir şeydi.)</p>

  <p class="p7">"Komik olan nedir?" diye sordum.</p>

  <p class="p7">"Sözünü ettiğin sıska bir kadın, değil mi? Beyaz saçlı? Suratı çocukların Cadılar Bayramı'nda taktıkları maskelere benziyor?"</p>

  <p class="p7">Gülme sırası bana gelmişti. "Ta kendisi!"</p>

  <p class="p7">"O Devore'un karısı değil. Şimdi ne diyorlar? Evet, kişisel yardımcısı. Adı Rogette Whitmore. Bu adı Rojet değil de, "Roget" diye söyledi. "Devore'un karılarının hepsi öldü. En sonuncusu yirmi yıl önce."</p>

  <p class="p7">"Rogette adı da ne biçim bir isim? Kadın Fransız mı?"</p>

  <p class="p7">"California'lı." Bili bu kelime her şeyi açıklıyormuş gibi omzunu silkti. "Kentte bazı kimseler kadından korkuyorlar."</p>

  <p class="p7">"Sahi mi?"</p>

  <p class="p7">"Evet." Bili bir an durakladı, sonra da gülerek ekledi. Karşımızdakinin saçma sapan bir şey söylediğimizi bildiğimizi anlaması için böyle gülümserdik. "Bertha Meserve onun bir cadı olduğunu söylüyor."</p>

  <p class="p7">"Kadınla adam neredeyse bir yıldan beri Warrington'da öyle mi?"</p>

  <p class="p7">"Evet. Whitmore denen kadın gelip gidiyor. Ama çoğunlukla burada. Kenttekiler onların dava sonuna kadar burada kalacaklarını düşünüyorlar. Ondan sonra da</p>

  <p class="p7">Devore'un özel jetiyle California'ya gideceklerini. Warrington'un satılması işini de Osgood'a bırakacaklar ve..."</p>

  <p class="p7">Satıiması işini mi? Ne demek satılması işi?"</p>

  <p class="p7">"Bunu bildiğini sanıyordum." Bili vitese uzandı. "İhtiyar Hugh Emerson, Devore'a Warrington'u Şükran Günü'nden sonra kapattıklarını söylediği zaman seninki oradan taşınmak niyetinde olmadığını açıklamış. Orada rahatmış ve kımıldamak niyetinde de değilmiş."</p>

  <p class="p7">«Ve sonunda orayı satın almış." Son yirmi iki dakika içersinde şaşırmış, eğlenmiş ve öfkelenmiştim. Ama tam anlamıyla hayretler içinde kalmamıştım. Şimdiyse o durumdaydım. "Yani Devore, Castle View'daki Lookout Rock oteline geçmemek ya da ev kiralamak zorunda kalmamak için Warrington'u satın aldı, öyle mi?"</p>

  <p class="p7">"Evet, öyle yaptı. Ana bina ve Sunset Bar da dahil olmak üzere dokuz bina, yirmi dönüm orman, altılı golf sahası ve Sokak'ın kenarında yüz elli metre uzunluğundaki kıyı şeridi. Ayrıca iki şeritli bowling salonu ve beysbol sahası. Dört milyon, iki yüz elli bin dolar. Alım satımı dostu Osgood ayarladı. Devore da şahsi çekini verdi. Çekte bütün o sıfırlara nasıl yer buldu bilmem."</p>

  <p class="p7">Bili bu sözlerden sonra geri geri gidip bahçe yolundan çıktı. Ben verandada durmuş, ağzı bir karış açık onun arkasından bakıyordum.</p>

  <p class="p7">Plastik baykuşlar!</p>

  <p class="p7">Bili saatine sık sık göz atarken o arada bana yaklaşık yirmi dört ilginç şey söylemişti. Ama yığının en tepesinde Jo'nun lanet olasıca iki plastik baykuşu almak için ta buralara kadar geldiği gerçeği vardı. (Bunun gerçek olduğunu kabul ediyordum. Çünkü Bili kuşkuya yer bırakmayacak kadar kesin konuşmuştu.)</p>

  <p class="p7">Karım bana baykuşlardan söz etmiş miydi?</p>

  <p class="p7">Etmiş olabilirdi. Bunu yaptığını hatırlamıyordum. Jo, yazıya daldığım zaman bana bir şey söylemenin işe yaramayacağını, sözlerin bir kulağından girip diğerinden çıktığını iddia ederdi. Bazen gömleğime birinci sınıf öğrencisi bir çocukmuşum gibi pusulalar iğnelerdi. Yapılacak işler, telefonla aranacak kimselerle ilgili mesajlar. Ama Jo, "Ben Sara'ya gidiyorum, hayatım. Gelecek bir eşyayı şahsen almak istiyorum. Bir kadına arkadaşlık etmek istemez misin?" deseydi, bunu hatırlamaz mıydım? Kahretsin! Onunla buraya gelmez miydim? TR'ye gelmek için bahane bulmak her zaman hoşuma giderdi. Fakat o sırada o senaryonun üzerine çalışıyor, belki de zorlanıyordum... Gömleğimin koluna iğnelenen pusulalar... Aş'ın bittiğinde dışarı çıkarsan, süt ve portakal suyuna ihtiyacımız olduğunu unutma... "</p>

  <p class="p7">Jo'nun sebze bahçesinin kalıntılarını inceledim. Temmuz güneşi ensemi kavururken o baykuşları düşündüm. Lanet olasıca plastik bay. kuşları. Diyelim ki Jo bana buraya, Sara Laughs'a geleceğini söyledi? Ve ben de yazıya daldığım için onun teklifini adeta pek duymadan reddettim. Bunları kabul edelim. İşte o zaman başka bir soru ortaya çıkıyor: Neden karım kalkıp buraya gelmesi gerektiğini düşündü? Birine telefon edip posta kamyonunu karşılamasını söyleyebilirdi. Kenny Auster bir işi memnunlukla yapardı. Bayan M. de öyle. Ve bekçimiz Bili Dean de zaten buradaydı. Bütün bunlar başka sorulara bağlandı. Bir kere Jo neden lanetli baykuşların Derry'deki eve teslim edilmesini istememişti? Sonunda gerçek bir plastik baykuş görmedikçe yaşayamayacağıma karar verdim. Eve dönerken, "Belki de baykuşlardan birini arabamı bahçe yolunda bıraktığım zaman onun tepesine dikerim," dedim. "Böylece kargaların bombardımanından da kurtulmuş olurum."</p>

  <p class="p7">Holde durdum. Aklıma aniden bir şey gelmişti. Waterville'e, Ward Henkins'e telefon ettim. O benim vergilerime ve yazıyla ilgisi olmayan diğer işlerime bakıyordu.</p>

  <p class="p7">Ward neşeyle, "Mike," dedi. "Göl nasıl?" "Göl serin, hava da sıcak," diye cevap verdim. "Tam istediğimiz gibi. Ward, sana gönderdiğimiz bütün belgeleri beş yıl saklıyorsun, değil mi? Yani vergicilerin başımıza dert açmaya karar vermeleri ihtimaline karşı."</p>

  <p class="p7">O, "Aslında beş yıllık süre kabul ediliyor," dedi. "Ama ben senin belgelerini yedi yıl saklıyorum. Çünkü vergicilerin gözünde sen tombul bir güvercin gibisin."</p>

  <p class="p7">Tombul bir güvercin olmak, plastik bir baykuş olmaktan daha iyidir, diye düşündüm ama bir şey söylemedim. "Kâğıtların arasında masa takvimleri de var, değil mi? Benim ve Jo ölünceye kadar onunkiler."</p>

  <p class="p7">'Tabii. İkiniz de günlük tutmadığınız için makbuzlar ve iddia edilen masrafları kontrol etmenin en iyi yolu bu."</p>

  <p class="p7">"Jo'nun 1993 yılı takvimini bulabilir misin? Kasımın ikinci haftasına bakmanı istiyorum."</p>

  <p class="p7">"Bu işi memnunlukla yaparım. Aslında aradığın nedir?"</p>

  <p class="p7">Bir an dul kaldığım ilk gece Derry'deki mutfak masasının başında oturduğunu görür gibi oldum. Yanında NORCO EV HAMİLELİK TESTİ yazan bir kutuyu tutuyordum. Bunca yıl sonra neyi arıyordum? Karımı cok sevmiştim ve o gömüleli nerdeyse dört yıl olmuştu. Şimdi bulmaya çalıştığım neydi? Yani bela dışında.</p>

  <p class="p7">"İki plastik baykuşu arıyorum," dedim. Herhalde Ward bu sözleri kendisine söylediğimi sandı. Ama ben bundan emin değildim. "Evet, bu sözlerimin biraz tuhaf olduğunun farkındayım. Sen sonra beni ararmısın?"</p>

  <p class="p7">"Bir saat içersinde ararım."</p>

  <p class="p7">"Aferin sana," diyerek telefonu kapattım.</p>

  <p class="p7">Şimdi sıra baykuşları bulmaya gelmişti. Öyle iki ilginç şeyin kaldınlacağı en akla yakın yer neresiydi?</p>

  <p class="p7">Bakışlarım bodrum kapısına kaydı. "Bu çok basit, Watson."</p>

  <p class="p7">Bodruma inen merdiven karanlıktı ve hafif nem kokuyordu. Sahanlıkta durmuş, elimle elektrik düğmesini ararken kapı arkamdan öyle şiddetle kapandı ki, hayretle bağırdım. Hava son derece durgundu. Ne rüzgâr vardı, ne de hava akımı. Ama kapı yine de gürültüyle kapanmıştı. Ya da aşağıdan bir şey onu çekmişti.</p>

  <p class="p7">Karanlıkta merdivenin başında durarak elimle düğmeyi aradım. Burnuma yeterince havalandırılmayan bodrumlarda sağlam beton temellerden bile yükselen o garip koku geliyordu. Burası soğuktu. Kapının dışında olduğundan daha soğuk. Yalnız değildim... ve bunu biliyordum. Korkmadığımı iddia edersem yalan söylemiş olurum... Ama iyice meraklanmıştım. Burada biri vardı. Benimle beraber.</p>

  <p class="p7">Elimi düğmenin olduğu duvardan çekerek kollarımı yana bıraktım ve öyle durdum. Kaç dakika olduğunu bilemediğim bir süre boyunca bekledim. Kalbimin göğsünde deli gibi çarptığını şakaklarımda bile hissediyordum. Burası çok soğuktu. Soru sorar gibi, "Merhaba?" dedim.</p>

  <p class="p7">Cevap alamadım. Aşağıdaki boruların birinden damlayan suyun Şıpırtısını ve soluklarımın hışırtısını duyuyordum. Uzaklarda, güneşin 'Şildadığı başka bir dünyada ise bir karga zaferle ötüyordu. Belki de arabamın motor kapağına pislemişti. Gerçekten bana bir baykuş ge. rekli, diye düşündüm. Hatta şimdiye kadar baykuşsuz nasıl dayandığımı bilmiyorum.</p>

  <p class="p7">Yine sordum. "Merhaba? Konuşabiliyor musun?"</p>

  <p class="p7">Tıs...</p>

  <p class="p7">Belki orada karanlıkta durarak hayaletlere seslendiğim için kendimi ahmak ve gülünç bulmalıydım. Ama öyle bir şey hissetmedim. Hiç hissetmedim. Nemin yerini, hissedebildiğim bir soğukluk almıştı. Burada biri vardı. Ah, evet. "O halde bir yere vurabilir misin? Kapıyı kapatabildiğine göre, bir yere vurmayı da başarırsın."</p>

  <p class="p7">Orada durarak borulardan ayrı ayrı damlayan suların hafif sesini dinledim. Tekrar elektrik cüğmesine uzanırken aşağıdan, benden pek de uzak olmayan bir yerden ses geldi. Bir yere vurulmuştu. Sara Laughs'ın bodrumunun tavanı yüksekti. Topraktaki don şeridinin üzerine dökülmüş olan doksan santim kalınlığındaki beton, arkaları gümüşlü büyük panolarla izole edilmişti. Duyduğum sesi bunlardan birine indirilen bir yumruk çıkarmıştı. Bundan iyice emindim.</p>

  <p class="p7">İzolasyon panosuna indirilen bir yumruk sadece. Ama o anda bağırsaklarım çözülmüş, vücudumdaki bütün kaslar gevşemişti sanki. Saçlarım dimdik oldu. Bana göz çukurlarım genişliyor, buna karşılık göz yuvarları büzülüyormuş gibi geldi. Başım sanki bir kurukafaya dönüşmeye çalışıyordu. Derimin her santimetrekaresi diken diken oldu. Burada benimle birlikte bir şey vardı. Ölmüş bir şey. Artık isteseydim de ışığı yakamazdım. Kolumu bile kaldıracak gücüm kalmamıştı.</p>

  <p class="p7">Konuşmaya çalıştım. Ve sonunda kulağıma oldukça yabancı gelen bir sesle, "Burada mısın?" dedim.</p>

  <p class="p7">Güm.</p>

  <p class="p7">"Kimsin sen?" Hâlâ boğuk bir fısıltıyla konuşuyordum. Ölüm döşeğinde yatan bir adam, ailesine son talimatlarını verirken böyle bir ses çıkarırdı. Ama bu kez aşağıdan ses çıkmadı.</p>

  <p class="p7">Düşünmeye çalışırken aklıma Tony Curtis'in eski bir filmde Harry Houdini rolünü oynadığı geldi. Filmde iddia edildiğine göre Houdini medyum âleminin Diojen'iydi. Boş zamanlarında dürüst bir medyum arayıp durmuştu. Bir seansa katılmış ve orada ölüler...</p>

  <p class="p7">«'Evet' için bir, 'Hayır' için de iki defa vur," dedim. "Bunu yapabilir misin?"</p>

  <p class="p7">Güm.</p>

  <p class="p7">O nesne aşağımda, merdivendeydi... Çok aşağıda değil, beş altı da yedi basamak altımdaydı. Elimi uzatarak karanlık bodrumda salladığımda ona dokunamazdım... Bunu hayal edebiliyordum. Ama bu hareketi yapabildiğimi hayal bile edemiyordum.</p>

  <p class="p7">"Sen..." Sesim kesildi. Diyaframımda güç kalmamıştı. Buz gibi bir hava, ütülercesine göğsüme bastırıyordu. Bütün irade gücümü kullanarak yeniden denedim. "Sen Jo musun?"</p>

  <p class="p7">Güm. İzolasyon panosuna vurulan yumuşak bir yumruğun çıkardığı ses. Bir duraklama, sonra, "Gumgum.1"</p>

  <p class="p7">Evet ve hayır.</p>

  <p class="p7">O zaman neden o aptalca soruyu sorduğumu bilmiyorum. "Baykuşlar burada, aşağıda mı?"</p>

  <p class="p7">Gümgüm.</p>

  <p class="p7">"Onların nerede olduklarını biliyor musun?"</p>

  <p class="p7">Güm.</p>

  <p class="p7">"Baykuşları aramalı mıyım?"</p>

  <p class="p7">Güm! Yumruk çok sert vurulmuştu.</p>

  <p class="p7">"O baykuşları neden istedi?" diye sorabilirdim. Ama merdivendeki şeyin cevap vermesi...</p>

  <p class="p7">Sıcak parmaklar gözlerime dokundu. Az kalsın</p>

  <p class="p7">haykırıyordum, ama sonra bunun parmak değil, ter taneleri olduğunu anladım. Karanlıkta ellerimi kaldırarak ayalarıyla yüzümü saçlarıma kadar sildim. Ellerim yüzüm sanki yağlıymış gibi kayıverdi. Soğuk ya da değil kendi terimde yıkanıyordum sanki.</p>

  <p class="p7">"Sen Lance Devore musun?"</p>

  <p class="p7">Cevap hemen geldi. Gümgüm.</p>

  <p class="p7">"Sara da güvenle kalabilir miyim? Güvende miyim?"</p>

  <p class="p7"><a id="a6"></a><span class="t10">ğ</span><span class="t10">o</span><span class="t11">-</span></p>

  <p class="p7">Güm. Bir duraklama. Bunun duraklama olduğunu biliyordum. Merdivendeki şeyin cevabı sona ermemişti. Sonra ses yine duyuldu: Gümgüm. Evet, güvenle</p>

  <p class="p7">kalabilirdim. Hayır, güvende değildim.</p>

  <p class="p7">Kolumu biraz olsun kontrol edebiliyordum artık. Uzanarak duvarı yokladım ve sonunda elektrik düğmesini buldum. Parmaklarımı ona dayadım. Şimdi yüzümdeki ter sanki buza dönüşüyordu.</p>

  <p class="p7">"Geceleri ağlayan sen misin?" diye sordum.</p>

  <p class="p7">Hemen aşağımdan, Gümgüm sesi geldi. Bu iki Güm arasında düğmeyi çevirdim. Bodrumdaki globlarla birlikte sahanlığın tavanından sarkan parlak ampul yandı. En aşağı yüz yirmi beş wattti. Aradan birinin saklanabileceği kadar zaman geçmemişti. Hele oradan kaçması ya da bunu denemesi imkânsızdı. Ayrıca pek çok bakımdan hayranlık uyandıran Bayan Meserve bodrum merdivenini süpürmeyi unutmuştu. Güm seslerinin geldiğini tahmin ettiğim basamağa kadar indiğim zaman ince toz tabakasında ayak izlerim kaldı. Ama orada bunlardan başka bir iz yoktu.</p>

  <p class="p7">Soluğumu verdim ve buharlaştığını gördüm. Demek ki burası soğuktu. Hâlâ soğuktu, ama hızla gitgide ısınıyordu. Yine soluğumu verdim ve bu kez çok hafif bir buhar gördüm. Üçüncü sefer ise artık hiçbir şey gözükmüyordu.</p>

  <p class="p7">Avucumu izole edilmiş karelerden birine sürdüm. Düzgündü. Parmağımı bastırdım. Fazla güç kullanmama rağmen parmağım gümüşümsü yüzeyde hafif bir çukur bıraktı. Çok kolaydı bu. Biri yumruğunu buraya vurup dursaydı ince gümüş tabakada çukurluklar, hatta yırtıklar olması ve alttaki pembe dolgunun ortaya çıkması gerekirdi. Oysa bütün karelerin yüzeyi düzgündü.</p>

  <p class="p7">"Hâlâ burada mısın?" diye sordum.</p>

  <p class="p7">Cevap alamasam da bana ziyaretçim hâlâ buradaymış gibi geliyordu. Burada bir yerdeydi.</p>

  <p class="p7">"Işığı yakarak seni kızdırmadığımı umarım," dedim. Ve bu kez kendimi biraz tuhaf hissettim. Bodruma inen merdivenlerde durmuş yüksek sesle konuşuyor, sanki örümceklere vaaz veriyordum. "Mümkün olgrsa seni görmek istiyordum." Bu sözlerimin doğru olup olmadığını bilmiyordum.</p>

  <p class="p7">Birdenbire döndüm. Hem de öyle bir hızla ki, az kalsın dengemi kaybederek merdivenden aşağıya yuvarianacaktım. Kefenli yaratığın arkamda durduğunu sanmıştım. Yere yumruğunu vuran da oydu. Şey.</p>

  <p class="p7">M.R. James'in hikâyelerindeki o nazik hayaletlerden değildi. Evrenin sınırından gelmiş dehşet verici bir şeydi.</p>

  <p class="p7">Ama arkamda hiçbir şey yoktu.</p>

  <p class="p7">Tekrar döndüm, iki üç defa derin derin soluk alarak sakinleşmeye çalıştım. Sonra da merdivenden aşağıya indim. Merdivenin altında işe bayağı yarayacak hafif bir sandal vardı. Küreği de yanındaydı. Köşede Sara'yı aldıktan sonra değiştirdiğimiz gaz sobası duruyordu. Jo'nun (benim itirazlarıma rağmen) çiçekliğe dönüştürmeyi istediği pençe ayaklı eski banyo küveti de. İçinde pek iyi hatırlayamadığım sofra örtüleri olan bir sandık buldum. İçine artık küflenmeye yüz tutan kasetler atılmış bir kutu da. (Delfonics Funkadelic ve .38 Special gibi grupların kasetleri.) Birkaç kutuya eski tabaklar yerleştirilmişti. Burada bir hayat vardı ama pek ilginç değildi. Jo'nun atölyesinde sezdiğim yaşam gibi yarıda kesilmemiş, gelişerek sona ermişti. Bir yılanın değiştirdiği eski deri gibi atılmıştı. Bunun bir sakıncası yoktu. Hatta normaldi.</p>

  <p class="p7">Bazı eşyaların konulmuş olduğu raftan bir resim albümünü aldım. Hem merak, hem de dikkatle davranıyordum. Ama bu kez bir bomba patlamadı. Resimlerin hemen hepsi Sara Laughs'ın onu aldığımız zamanki halini yansıtıyordu. Ancak, Jo'nun bir fotoğrafını buldum. Karım bol paçalı bir pantolon giymişti. (Saçlarını ortadan ayırmış ve dudaklarına da beyaz bir ruj sürmüştü.) Diğer bir fotoğrafta ise Michael Noonan görülüyordu. Üstünde çiçekli bir gömlek vardı. Favorileriyse upuzundu. Onu görünce utandım. (Resimdeki bekâr Mike tanımak istemediğim, ama yine de tanıdığım Barry White tarzı biriydi.)</p>

  <p class="p7">Jo'nun eski kırık ayak değirmeni de oradaydı. Sonbaharda hâlâ villada olursam kullanabileceğim bir tırmık. Kışın Sara'da olursam fazlasıyla ihtiyacım olacak bir kar küreme aleti. Ve birkaç kutu yağlıboya. Bu arada plastik baykuşları bulamadım. İzolasyonu yumruklayan dostum hakjı çıkmıştı.</p>

  <p class="p7">Yukarda telefon çalmaya başladı.</p>

  <p class="p7">Cevap vermek için telaşla koştum. Bodrum kapısından çıktım ve sonra ışığı söndürmek için geriye uzandım. Yaptığım hareket beni eğlendirirken aynı zamanda normal bir davranışmış gibi geldi... Çocukken kaldırımdaki çatlaklara basmamak da bana normalmiş gibi gelirdi.</p>

  <p class="p7">Şimdi bu hareketim normal olmasâ bile bunun ne önemi vardı? Sara'ya döneli sadece üç gün olmuştu. Ama daha şimdiden Noonan'ın İlk Ekzantriklik Yasasını belirlemiştim. Yalnızken yaptığınız garip şeyler aslında hiç de garip gözükmez.</p>

  <p class="p7">Kordonsuz telefonu kaptım.</p>

  <p class="p7">"Merhaba, Mike. Ben Ward."</p>

  <p class="p7">"Hızlı davrandın."</p>

  <p class="p7">Ward, "Dosya odası koridordan biraz ötede," dedi. "Bu iş çok kolay oldu. Jo'nun takviminde 1993 kasımının ikinci haftasında sadece bir tek şey var. Burada 'ınaine Ç.M. Freep. 11.' yazılı. Tarih 16 salı. Bu işine yarayacak mı?"</p>

  <p class="p7">"Evet," diye cevap verdim. "Teşekkür ederim, Ward. Bu gerçekten çok işime yarayacak."</p>

  <p class="p7">Bağlantıyı keserek telefonu kaidesine bıraktım. Evet, bunun yararı olacaktı. Maine Ç.M. Çorba Mutfağıydı. Jo, 1992'den ölümüne kadar derneğin yönetim kurulunda</p>

  <p class="p7">çalışmıştı. Freep. de Freeport'tu. Herhalde o gün yönetim kurulu toplantısı yapılmıştı. Üyeler Şükran Günü'nde evsiz barksızlara yemek vermek konusunu konuşmuşlardı... Sonra Jo iki plastik baykuşu almak için yüz kilometre kadar yolu aşarak TR'ye gelmişti. Bu, bütün sorulan cevaplamıyorsa da sevdiğiniz birinin ölümünden sonra pek çok soru sorulmaz mıydı? Ve bunlar zaman aşımına da uğramazlardı.</p>

  <p class="p7">O zaman UFO sesi duyuldu. 'Burada, telefonun yanındayken neden Bonnie Amudson'u aramıyorsun? Ona 'ınerhaba' de, nasıl olduğunu sor."</p>

  <p class="p7">Jo bin dokuz doksanlarda dört yönetim kurulunda görev almıştı. Bunların hepsi yardım işleriyle ilgiliydi. Arkadaşı Bonnie, yönetim kurulunda yer boşaldığı zaman onu Çorba Mutfağı'nda çalışması için ikna etmişti. Jo'yla o, pek çok toplantıya birlikte gitmişlerdi. Ama galiba 1993 kasımındakine değil. Bonnie'nin beş yıldan sonra o toplantıyı hatırlamasını bekleyemezdim... Ama kadın toplantı zabıtlarını saklıyorsa...</p>

  <p class="p7">Kahretsin, ne düşünüyorum ben? Bonnie'ye telefon edecek, ona nazik davranacak ve sonra kadından 1993 aralığı zabıtlarını kontrol etmesini mi isteyecektim? Karımın kasım toplantısına katılıp katılmadığımı soracaktım? Ya da Jo'nun yaşamının son yılında ona eskisinden farklı görünüp görünmediğini? Bonnie bunu neden öğrenmek istediğimi sorduğunda ona ne diyecektim?</p>

  <p class="p7">Jo rüyamda, "Onu bana ver," diye homurdanmıştı. Rüyamda karıma hiç benzemiyordu. Sanki bambaşka bir kadındı. Süleyman'ın Masalları kitabındaki gibi biri belki de. Dudakları bal tadında, ama kalbi zehirle dolu bir kadın. Parmakları dondan sonra, bir ağacın ince dalları kadar soğuk olan biri. "Onu bana ver. O benim toz kapanım."</p>

  <p class="p7">Bodrum kapısına giderek tokmağa dokundum ve çevirdim... sonra da elimi çektim. Aşağıya, o karanlığa bakmak istemiyordum. Bir şey yeniden yumruğunu vurmaya başlayabilirdi. Bu riski göze alamazdım. Kapıyı kapalı</p>

  <p class="p7"><span class="t11">ğ</span><span class="t11">4</span><span class="t10">■</span><span class="t10">~</span></p>

  <p class="p7">bırakmak daha iyi olacaktı. Şimdi istediğim soğuk bir içkiydi. Mutfağa girip buzdolabının kapağına uzandım. Sonra da durakladım. Mıknatıslar yine daire oluşturacak biçimde dizilmişlerdi. Ama yedisi ortaya çekilerek bir kelime oluşturmak için kullanılmıştı.</p>

  <p class="p7">Merhaba</p>

  <p class="p7">Burada bir şey vardı. Bu güneşli yere çıkmış olmama rağmen yine de bundan hiç kuşkum yoktu. Sara'da güvende olup olmadığımı sormuş ve kanşık bir cevap almıştım... Ama bu önemli değildi. Sara'dan şimdi ayrılırsam nereye gidecektim? Tabii Derry'deki evin anahtarı bendeydi, ama sorunların burada çözümlenmesi gerektiğini biliyordum.</p>

  <p class="p7">"Merhaba," diyerek bir kola almak için buzdolabını açtım. "Kim olduğunu bilmiyorum, ama 'ınerhaba'."</p>

  <p class="p7">&nbsp;</p>
</body>
</html>
