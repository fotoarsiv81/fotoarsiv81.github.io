<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON SEKİZİNCİ BÖLÜM</title>
</head>

<body>
  <h1 class="h11">ON SEKİZİNCİ BÖLÜM</h1>

  <p class="p7">Yandan dolaşıp ön kapıya gideceğime, verandanın merdiveninden çıktım. Hâlâ çok yavaş hareket ediyor, bacaklarımın ağırlığının normalin iki katı olmasına şaşıyordum. Oturma odasına girince irileşmiş gözlerle etrafıma bakındım. On yılını uzaklarda geçiren ve eve dönünce her şeyin bıraktığı gibi olduğunu gören birine benziyordum. Geyik Bunter hâlâ duvardaydı. Boston Globe kanepede, Tough Stop bilmece dergileri de sigara masasındaydı. Onlara bakarken olanları iyiden iyiye kavradım. Dolaşmak için çıkmış, bütün bu normal hafif dağınıklığa da aldırmamıştım. Ve dolaşmak yerine az kalsın ölüyordum.</p>

  <p class="p7">Titremeye başladım. Kuzey bölümündeki yatak odasına gidip soyundum. Islak giysilerimi çıkararak küvete attım. Şap! Yine titreyerek döndüm ve aynada kendime baktım. Barda çıkan bir kavgada dövüşü kaybetmiş birine benziyordum. Bir kolumda kanları pıhtılaşmış uzun bir yarık vardı. Sol köprücük kemiğimin üzerinde gölge kanatlara benzeyen siyahımsı mor bir çürük belirmişti. Boynumda kulağımın arkası da çizilmişti. Dilber Rogette'in yüzüğündeki taş yapmıştı bunu.</p>

  <p class="p7">Tıraş aynamı alıp enseme baktım. Annem, Sid'le ben çocukken bize, "Bunu kalın kafalarınız almıyor mu?" diye bağırırdı. Şimdi annemin kalın kafa teşhisi doğru olduğu için Tanrı'ya şükrediyordum. Hiç olmazsa kendi açımdan. Devore'un bastonuyla vurduğu yer kısa bir süre önce sönmüş olan bir yanardağın ağzına benziyordu. Yara izi kalmasını istemiyorsam, oraya dikiş attırmam gerekecekti. Sulanmış rengi kanlar ensemden saçlarımın diplerine kadar yayılmıştı. Ot görünüşlü yaradan kimbilir ne kadar kan akmış ve orayı gölün suları yıkamıştı.</p>

  <p class="p7">Çukurlaştırdığım avucuma oksijen döktüm. Dişimi sıktım ve sıvıyı tıraş losyonu sürer gibi enseme döktüm. Müthiş canım yandı. Haykırmamak için dudaklarımı gerdim. Can acısı biraz hafiflerken pamuğa yine oksijen dökerek diğer yaralarımı da temizledim.</p>

  <p class="p7">Duş yaptım. Bir tişörtle blucin giydim. İlçe şerifine telefon etmek için koridora çıktım. Rehbere bakmama hiç gerek yoktu. İlan tahtasına raptiyelenmiş olan 'Acil Durumda' yazılı kartta polis merkezi ve ilçe şerifinin numaralarının yanında itfaiye ve ambulans servisinin numaraları vardı. Ve bir buçuk dolara o günkü Times'ın bilmecesinin çözümünü öğrenebileceğiniz 900'lü numarada.</p>

  <p class="p7">İlk üç numarayı hızla çevirdikten sonra yavaşlamaya başladım. 955960'a erişince durakladım. Orada, koridorda telefonu kulağıma dayamış öyle duruyordum. Gözlerimin önünde bir başlık belirmişti. Ciddi Times'a değil de yaygaracı New York Post'a yakışacak bir manşet. ROMANCI, BİLGİSAYAR KRALINA 'SENİ KOCA ZORBA' DEDİ.</p>

  <p class="p7">Başsayfada ikimizin resmini yan yana basacaklardı. Ben aşağı yukarı şimdiki yaşta olacaktım. Max Devore ise yüz altı yaşındaymış gibi duracaktı. Post, okuyucularına olayı açıklarken çok eğlenecekti. Devore (yanındaki ıslakken ancak kırk beş kilo gelen hanım arkadaşıyla birlikte) yarı yaşındaki bir romancıyı alt etmişti. Üstelik bu romancı, fotoğrafından anlaşıldığı kadar sportmen ve formdaydı.</p>

  <p class="p7">İlkel beyninde gerekli yedi numaranın sadece altısıyla beklemek zorunda kalan telefon sonunda yoruldu. İki defa şıkırdayıp beni tekrar açık hatla baş başa bıraktı. Alıcıyı kulağımdan çekerek bir an ona baktım. Sonra da yavaşça yerine bıraktım.</p>

  <p class="p7">Basının bazen neşeli, bazen nefret uyandıran ilgisi konusunda bir muhallebi çocuğu gibi davranamam. Ama dikkatli bir adamım. Öfkeli, postlu bir memeli hayvanın yanında olduğu gibi. Amerika kendini eğlendiren insanlan garip, yüksek tabakadan pahalı fahişelere dönüştürdü. Medya ise halkın kendisine davranışından şikâyetçi olma cesaretini gösteren ünlülerle de alay ediyor. Gazeteler ve dedikodu programları, "Yakınmayı bırak!" diye bağırıyorlar. (Zafer ve öfkeyle cevap da veriyor.) "Sana o kadar parayı sadece bir şarkı söylemem ya da Louisville Slugger'ı oynaman için mi verdik? Yanılıyorsun, ahmak! O parayı veriyoruz, çünkü bu işi başarıyla yaptığın zaman şaşırmak hoşumuza gidiyor. Başaramadığın zaman da bu durum bizi eğlendiriyor. Gerçek şu: Siz bir metasınız. Bizi</p>

  <p class="p7">eğlendiremeyecek duruma düştüğünüzde sizi öldürüp yiyebiliriz."</p>

  <p class="p7">Tabii aslında sizi yiyemezler. Gömleksiz fotoğrafınızı basar ve yağlandığınızı yazarlar. Çok içtiğinizden ya da fazla hap aldığınızdan söz ederler. Spago'da bir yıldız adayını kucağınıza çekip, dilinizi onun kulağına sokmaya çalıştığınız geceyi açıklar ve alayla gülerler. Ama sizi gerçekten yiyemezler. Aslında Posf'un benim ağlayan bir bebecik olduğumu açıklaması ya da Joy Leno'nun açılış monologunda olaydan söz etmesi düşüncesi yüzünden telefonu kapatmadım. Birdenbire elimde bir kanıt olmadığını hatırlamıştım. Bizi kimse görmemişti. Max Devore ise kendisi ve özel yardımcısı için kolaylıkla tanık bulabilirdi.</p>

  <p class="p7">Ayrıca önemli bir şey daha vardı. İlçe şerifi ifademi alması için George Footman'ı (Namıdiğer baba) yollayabilirdi. O hain adamın küçük Mikey'i göle nasıl düşürdüğünü dinlemesi için. Daha sonra üçü bir araya gelip kimbilir nasıl gülerlerdi!</p>

  <p class="p7">Bunun yerine John Storrow'u aradım. Onun bana doğru olanı, tek mantıklı şeyi yaptığımı söylemesini istiyordum. Sadece çaresiz insanların böyle yollara başvuracaklarını bana hatırlatmasını. (O iki düşmanımın çok eğleniyorlarmış gibi gülmelerine aldırmayacaktım. Hiç olmazsa şu sıralar.) Storrow'un bana Ki Devore konusunda hiçbir şeyin değişmediğini, büyükbabasının velayet davasının başlamadan biteceğini söylemesi de beni rahatlatacaktı.</p>

  <p class="p7">John'un evindeki telesekretere bir mesaj bıraktım. Sadece, "Mike Noonan'ı ara. Acil bir durum yok. Geç saatte de bana telefon edebilirsin." Sonra John Grisham'ın genç avukatların bayılıncaya kadar çalıştıklarıyla ilgili sözlerini hatırlayarak hukuk bürosunun numarasını çevirdim. Telesekreteri dinleyerek verilen talimatı yerine getirdim. Telefonumdaki tuşlardan STO yazılı olanlara bastım. Bu John'un soyadının ilk üç harfiydi. '</p>

  <p class="p7">Bir şıkırtı oldu ve sonra avukatın sesini duydum. Ama ne yazık ki aenc adam bir telesekretere konuşmuştu. "Merhaba, ben John Storrow.Bu hafta sonu annemle babamı görmek için Philadelphia'ya gidiyorum. paZartesi günü büroda olacağım. Haftanın geri kalan günlerini is aereği dışarda geçireceğim. Fakat salıyla cuma arası bana ulaşmak için... "</p>

  <p class="p7">John'un verdiği numara 207955 diye başlıyordu. Yani Castle Rock'ın koduyla. Herhalde bu, avukatın Wiew'da daha önce kaldığı iyi bir otelin numarasıydı. "Mike Noonan," dedim. "Fırsat bulunca beni ara. Dairendeki telesekretere de bir mesaj bıraktım."</p>

  <p class="p7">Bira almak için mutfağa gittim. Ardından buzdolabının önünde durarak mıknatıslarla oynamaya başladım. Devore bana, "Pezo," demişti. "Fahişen nerede, pezo?" Bir dakika sonra da ruhumu kurtarmayı teklif etmişti. Aslında komik bir durumdu. İçki dolabıyla ilgilenmeyi teklif eden bir sarhoş gibi. Mattie, "Senden gerçek bir sevgiyle söz etti," demişti. "Senin dedenin babasıyla, onu dedesinin babası 'aynı kaba ederlermiş'."</p>

  <p class="p7">Buzdolabından bira almaktan vazgeçerek telefona gittim ve Mattie'yi aradım.</p>

  <p class="p7">Yine bir telesekreterle karşılaştım. Bu akşam şansım yoktu anlaşılan. "Merhaba. Benim ama ya dışardayım ya da şu anda telefona gelmem imkânsız. Bir mesaj bırakın. Tamam mı?" Bir sessizlik oldu. Uzaktan bir fısıltı sesi geldi. Sonra Kyra bağırdı. Neredeyse kulak zanmı patlatacaktı. 'ınutlu bir mesaj bırakın!" Konuşmayı anneyle kızın kahkahaları izledi ve bunu bir bip sesi yarıda kesti.</p>

  <p class="p7">"Merhaba, Mattie. Ben Mike Noonan," dedim. "Ben sadece... "</p>

  <p class="p7">Cümleyi nasıl tamamlayacağımı bilmiyordum. Ama buna gerek kalmadı. Bir şıkırtıdan sonra Mattie'nin kendisi telefona, "Merhaba, Mike," dedi. Teypteki neşeli kahkahalarla bu yenilgiyi kabul eden, kasvetli ses arasında öyle büyük bir fark vardı ki, bir an bir şey söyleyemedim. Sonra genç kadına ne olduğunu sordum.</p>

  <p class="p7">Mattie, "Hiç," dedi. Ve sonra da ağlamaya başladı. "Neler olmadı ki. İşimi kaybettim. Lindy beni kovdu."</p>

  <p class="p7">Tabii Lindy bunu 'kovmak' diye tanımlamamıştı. Olaydan, 'kemerleri sıkmak' diye söz etmişti. Ama bu yine de Mattie'nin kovulması demekti. Dört Gül Birleşik Kitaplığı için ayrılan fona bakarsam yıllar boyu kütüphaneyi destekleyen kişilerin arasında Bay Max Devore'un adının olduğunu göreceğimden emindim. Ve ihtiyar, kitaplığı desteklemeyi de sürdürecekti... Yani Lindy Briggs istediğini yaparsa.</p>

  <p class="p7">"Lindy'nin gözleri önünde konuşmamalıydık," desem ve hatta kitaplığa hiç uğramasam da Mattie yine kovulacaktı. Bunu biliyordum. "Aslında böyle bir şeyin olacağını bilmeliydik."</p>

  <p class="p7">"John Storrow anlamıştı.'' Genç kadın bir yandan ağlıyor, bir yandan da kendini toplamak için çabalıyordu. "Bana, 'Velayet davası sırasında Max Devore seni köşeye kıstırmak için elinden geleni yapacak,' dedi. Yargıç sana nerede çalıştığını sorduğunda senin, 'Ben işsizim, sayın hakim,' diye cevap vermeni sağlayacak. John'a, Bayan Briggs'in hiçbir zaman böyle bir şey yapmayacağını söyledim. Özellikle Melville'in Bartieby konusunda öyle zekice bir konuşma yapan birine. O zaman John bana ne dedi, biliyor musun?" "Hayır."</p>

  <p class="p7">'"Sen çok gençsin,' dedi. O sırada adamın büyüklük tasladığını düşündüm. Oysa haklıymış. Öyle değil mi?" "Mattie:.."</p>

  <p class="p7">"Ben şimdi ne yapacağım, Mike? Şimdi ne yapacağım?" Panik adlı farenin bu kez Wasp Hill Yoluna gittiği anlaşılıyordu.</p>

  <p class="p7">Soğuk soğuk, neden benim metresim olmuyorsun, diye düşündüm. Sana 'Yardımcı Araştırmacı' adını veririz. Vergi Dairesi için son derecede uygun bir iş bu. Sana üst bas, mağazalardan bir iki kart ve bir ev alırım. Wasp Hill Sokağı'ndaki o geniş paslı kovadan kurtulursun. İki hafta tatil yaparsın. Şubatı Maui'de geçirmeye ne dersin? Tabii Ki'nin eğitimini de ben üstlenirim. Ve yılın sonunda da bol ikramiye alırsın. Çok düşünceli davranırım. Çok düşünceli ve dikkatli. Seni haftada bir iki defa ziyaret ederim, küçük kızın uyuduktan sonra. Bütün gereken bana, 'Evet,' demen ve bir anahtar vermen. Bütün gereken, istediğimi yapmaya razı olman. Bütün gece, karanlıkta. İstediğim yerlere dokunmama izin vermem. Hiçbir zaman, 'Hayır, dur!' dememen!"</p>

  <p class="p7">Gözlerimi kapattım.</p>

  <p class="p7">"Mike? Orada mısın?"</p>

  <p class="p7">"Tabii," diyerek başımın arkasındaki zonklayan yaraya dokundum. Can acısıyla yüzümü buruşturdum. "Durum düzelecek, Mattie. Sen..."</p>

  <p class="p7">Genç kadın, "Karavanın borcu henüz bitmedi," dedi. Neredeyse Eleyecekti. "İki telefon faturasını ödeyemedim. Beni telefonu kesmekle tehdit ediyorlar. Jipin vitesinde ve arka dingilinde anza var. Ki'nin geçen haftaki Tatil İncil Okulunun taksidini ödeyebilirim sanırım. Bayan Briggs bana, daha önce hiç uyarı almadığım için üç haftalık ücretimi ödedi. Ama Ki öyle çabuk büyüyor ki, giysileri hemen küçülüyor... Şortlarının hepsinde delikler var... 01llanet olasıca çamaşırlarında da... "</p>

  <p class="p7">Mattie tekrar ağlamaya başladı.</p>

  <p class="p7">"Durumunu düzeltinceye kadar sana yardım edeceğim," dedim.</p>

  <p class="p7">"Hayır, buna izin veremem..."</p>

  <p class="p7">"Pekâlâ, verirsin. Kyra için vereceksin. Daha sonra hâlâ istiyorsan bana borcunu ödersin. İstersen harcadığım her dolar ve sentin hesabını tutarız. Ama şimdi seni destekleyeceğim." Sonra için için ekledim ve ben senin yanındayken hiçbir zaman giysilerini çıkarmayacaksın. Sana söz veriyorum. Ve bu sözümü tutacağım.</p>

  <p class="p7">"Mike, bunu yapmak zorunda değilsin."</p>

  <p class="p7">"Belki öyle, belki de değil. Sen ne dersen de, bunu yapacağım. Bana engel olmaya kalkış da göreyim!" Genç kadını başıma gelenleri anlatmak için aramıştım. Oysa bu şimdi bana dünyanın en kötü fikriymiş gibi gözüküyordu. "Sen daha ne olduğunu anlayamadan velayet sorunu çözümlenecek. Ondan sonra burada sana iş verecek kadar cesur birini bulamazsan, ben Derry'de bunu yapacak birilerini bulurum. Ayrıca bana doğruyu söyle. Artık yer değiştirmenin daha iyi olacağını düşünmeye başlamadın mı?"</p>

  <p class="p7">Mattie hafifçe gülmeyi başardı. "Evet, böyle söylenebilir."</p>

  <p class="p7">"John'dan bugün haber aldın mı?"</p>

  <p class="p7">"Evet, aldım. Philadelphia'da, annesiyle babasının yanında. Bana oranın numarasını verdi. Ben de kendisini aradım."</p>

  <p class="p7">John, Mattie'ye bayıldığını söylemişti. Belki genç kadın da ona bayılıyordu. Bu düşünce yüzünden duygularımda hissettiğim o hafif sarsıntı için, bütün bunlar hayal ürünü, dedim. Hiç olmazsa kendi kendimi buna inandırmaya çalıştım. "John, işini bu şekilde kaybetmene ne dedi?"</p>

  <p class="p7">"Senin gibi konuştu. Ne var ki ben yine de kendimi pek güvende hissetmedim. Oysa sen bana güven verdin. Bunun nedenini bilmiyorum." Ben biliyordum. Ben yaşça büyüktüm. Ve genç kadınlar için çek'ıciVığimiz'ın baş nedeni buydu. Onların kendilerini güvende hissetmelerini sağlıyorduk. "John, salı günü tekrar gelecek. Onunla öğle yemeği yiyeceğim."</p>

  <p class="p7">Sakin sakin, "Belki ben de size katılırım," dedim. Sesim hiç titremiyordu.</p>

  <p class="p7">Önerim, Mattie'nin sesinde sıcak bir ifadenin belirmesine neden oldu. Teklifimi kabul etmesi yüzünden kendini suçlu hissettim. İşte size bir paradoks. "Bu harika olur! Ne dersin, John'u arayıp ikinizin de buraya gelmesinin daha iyi olacağını söyleyeyim mi? Yine bahçede et kızartabilirim. Belki Ki'yi YİO'ya da göndermem. Sofrada dört kişi oluruz. Kızım ona bir masal daha okuyacağını umuyor. Geçen seferki pek hoşuna gitmiş."</p>

  <p class="p7">"Harika," dedim. Bunu içtenlikle söylemiştim. Kyra'nın da yemeğe katılması durumu daha doğal bir hale sokacaktı. Böylece Mattie'yle John'un arasına giriyormuşum gibi bir izlenim yaratmayacaktım. İkisinin de randevulaştıklan havası yok olacaktı. O zaman John'u müvekkiline meslek ahlakına uymayan bir duygu beslemekle suçlayamayacaklardı. "Ki, Hansel'le Gretel'i dinlemeye hazır sanırım. Şimdi kendini nasıl hissediyorsun, Mattie? İyi misin?"</p>

  <p class="p7">"Sen aramadan önceki hatimden daha iyiyim."</p>

  <p class="p7">"Çok güzel. Her şey düzelecek."</p>

  <p class="p7">"Bana söz ver."</p>

  <p class="p7">"Şimdi verdiğimi sanıyorum."</p>

  <p class="p7">Kısa bir sessizlik oldu. "Sen iyi misin, Mike? Sesinde biraz... bilmem ki... Konuşman biraz tuhaf..."</p>

  <p class="p7">"Ben iyiyim," diye cevap verdim. Gerçekten de bir saat süre önce boğulmak üzere olduğuna inanan biri için iyi sayılırdım. "Telefonu kapatmadan önce sana bir soru sorabilir miyim? Çünkü bu beni deli edecek."</p>

  <p class="p7">Tabii sorabilirsin."</p>

  <p class="p7">"Orada yemek yediğim akşam, Devore sana dedemin babasıyla onun dedesinin babasının birbirlerini tanıdıklarını söylemiş. İddiasına göre çok sıkı fıkıymışlar."</p>

  <p class="p7">"'Onlar aynı kaba ederlermiş,' dedi. Bu sözü pek zarif buldum!"</p>

  <p class="p7">"Devore başka bir şey söyledi mi? İyi düşün."</p>

  <p class="p7">Genç kadın kendini zorlasa da aklına başka bir şey gelmedi. Ona, o konuşma konusunda aklına başka bir şeyler gelirse beni aramasını söyledim. Ya da kendini yalnız hisseder, korkar veya bir şeyler yüzünden endişelenirse. Ona daha fazla bir şeyler söylemek istemiyordum. Ama John'la son maceram konusunda açık açık konuşmaya karar vermiştim bile. Lewiston'daki adı o aktörünki gibi George Kennedy olan özel dedektiften yardım istememiz belki ihtiyatlı bir davranış olurdu. Mattie'yle Kyra'ya gözkulak olmaları için TR'ye bir iki adamını yollayabilirdi. Max Devore, bekçimin de söylediği gibi gerçekten deliydi. O zamanlar bu durumu pek kavrayamamıştım. Ama şimdi anlıyordum.</p>

  <p class="p7">Kuşkuya kapılmaya başladığım an elimi başımın arkasına götürmem yeterli olacaktı.</p>

  <p class="p7">Tekrar buzdolabına gittim ve yine kapısını açmayı unuttum. Onun yerine ellerim mıknatıslara gitti. Onları yine sağa sola itmeye başladım. Kelimelerin oluşmalarını, bozulmalarını, gelişmelerini seyrediyordum. Bu acayip bir tür yazıydı... Ama yine de yazıydı. Dalgınlaşmaya başlamamdan bunu anlıyordum.</p>

  <p class="p7">Bu yarı ipnotize durumunu kendiniz geliştirirsiniz. Sonunda bunu istediğiniz zaman başlatıp sona erdirebilirsiniz... Hiç olmazsa her şey yolundayken. Bu işe başladığınız zaman kafanızın sezgiyle ilgili bölümünün kilitleri açılır. Ve o bölüm bir seksen santim yüksekliğe kadar çıkar. (Anten gibi. İyi günlerinizde üç metreyi bile bulabilir.) Oraya eriştiğinde o noktada kalır ve kara sihirle ilgili mesajlar, parlak resimler yollamaya başlar. Normal durumda o kısım kilitlidir ve diğer makinelerle bir ilişkisi yoktur. Neredeyse unutulmuş durumda kendi kendine Çalışır... Ama özel durumlarda kendi kendine yerinden çıkar ve siz beklenmedik bir anda transa geçersiniz. Kafanız mantıklı düşüncelerle 'Igisi olmayan bazı bağlantılar kurar. Beklenmedik, parlak hayaller be lirir. Kimi açılardan yaratma işleminin en garip yanlarından biri de budur. İlham perileri birer hayalettir ve bazen çağrılmadan gelirler.</p>

  <p class="p7">Evimde hayaletler dolaşıyor.</p>

  <p class="p7">Sara Laughs'da her zaman hayaletler vardı... Sen onları kışkırtıyorsun...</p>

  <p class="p7">Buzdolabının kapağına, "kışkırtıyorsun" yazdım. Ama bu bana doğru gözükmedi. Onun üzerine etrafında meyve ve sebze biçimi mıknatıslardan bir daire oluşturdum. Böylesi daha iyi oldu. Çok daha iyi. Orada bir an öylece durup kollarımı kavuşturdum. Yazı masamda bir söz ya da deyim bulmakta zorlandığım zaman da böyle yapardım. Sonra 'kışkırtma' kelimesinin harflerini dağıttım. Onun yerine "Güvenli" yazdım. Ardından bunu "Güvenli değil" diye uzattım.</p>

  <p class="p7">"Dairenin içi güvenli değil," dedim. Bunter'in çıngırağı hafifçe çaldı. Sanki benimle aynı fikirdeydi.</p>

  <p class="p7">Harfleri topladım. Bunu yaparken aklıma avukatım geldi. İnsanın Romeo adlı bir avukatının olması çok garip, diye düşündüm.</p>

  <p class="p7">(Dairenin içine "romeo" sözcüğünü yazdım.)</p>

  <p class="p7">Ve George Kennedy adlı bir dedektifinin olması da.</p>

  <p class="p7">(Buzdolabının kapağında "George" adı belirdi.)</p>

  <p class="p7">Acaba Kennedy bana Andy Drake konusunda yardım edebilir mi?</p>

  <p class="p7">(Buzdolabının kapağında "drake" ismi yazıldı.)</p>

  <p class="p7">Belki o bana bazı ipuçları verir. Şimdiye kadar özel dedektifle ilgili bir roman hiç yazmadım. Ve küçük ayrıntılar...</p>

  <p class="p7">(Buzdolabının kapağındaki drake adının yerine "ayrıntılar" sözcüğünü geçirdim.)</p>

  <p class="p7">...her zaman önemlidir. 3 sayısını yan yatırdım. Altına I harfini koydum. Böylece bir yaba oluşturdum. Şeytan, ayrıntıların içinde.</p>

  <p class="p7">Oradan başka bir yerlere kaydım. Nereye gittiğimi tamı tamına bilmiyorum. Çünkü yoğun bir transa girmiştim. Kafamın sezgilerle ilgili bölümü öylesine yükselmişti ki, bir araştırma grubu bile onu bulamazdı. Buzdolabımın önünde durmuş harflerle oynuyor, hiç düşünmeden küçük fikir parçacıklarını yazıyordum. Belki siz böyle bir şey olacağına inanmıyorsunuz. Ama her yazar bu durumu bilir.</p>

  <p class="p7">Kendime gelmeme antrenin camlarına vuran ışık neden oldu. Başımı kaldırdım ve Chevralet'ınin gerisinde bir arabanın durduğunu gördüm. Duyduğum dehşet yüzünden mideme kramp girdi. O anda doldurulmuş bir tabanca için sahip olduğum her şeyi verebilirdim. Çünkü gelen Footman'dı. Öyle olmalıydı. Devore'la Whitmore, Warrington'a döndükten sonra ona telefon etmişler ve Noonan'ın iyi bir Marslı gibi davranmaya yanaşmadığını söylemişlerdi. "Oraya gidip işini bitir!"</p>

  <p class="p7">Arabanın kapısı açıldığı ve içerde tavandaki ışık yandığı zaman, rahat bir soluk aldım. Tabii bu rahatlama koşullara bağlıydı. Kimin geldiğini bilmiyordum. Ama onun 'baba' olmadığı kesindi. Gelen adam katlanmış bir gazeteyle bir karasineğin bile işini bitiremezdi... Oysa aslında Jeffrey Dahmer konusunda aynı hataya düşen pek çok kimse vardı.</p>

  <p class="p7">Buzdolabının üzerine sprey tüpleri dizilmişti. Hepsi de eskiydi. Herhalde, ozon tabakasına dostça davranacak şeyler değillerdi. Bilmiyorum. Bu tenekelerin Bayan M.'nin gözünden nasıl kaçmış olduğunu bilmiyorum. Ama şimdi buna seviniyordum. Dokunduğum ilk sprey kutusunu aldım. Üzerinde KARA BAYRAK yazılıydı. Şahane bir seçimdi bu. Kapağı açıp tüpü blucinimin sol ön cebine soktum. Sonra da evyenin sağındaki çekmelere döndüm. En üst çekmede gümüşler vardı. İkincide Jo'nun 'tavuk pislikleri' diye tanımladığı şeyler, tavuk termometresinden, parmaklarınızı yakmamanız için mısır koçanına taktığınız o alete kadar her türlü şey. Üçüncü çekmeceye ise birbirine uymayan çok sayıda biftek bıçağı dizilmişti. İçlerinden birini alarak blucinimin sağ ön cebine koydum. Ve kapıya gittim.</p>

  <p class="p7">Kapının dışındaki lambayı yaktığım zaman verandada bekleyen adam hafifçe irkildi. Sonra hipermetrop bir tavşan gibi bana bakarak gözlerini kırpıştırdı. Boyu bir altmış kadardı. Sıska ve soluk suratlıydı. Saçlarını çocukluğumda "rüzgâr uçurmuş' diye tanımlanan biçimde kestirmişti. Kahverengi gözlerini camları yağlı gibi duran bağa çerçeveli bir gözlük koruyordu. Küçük ellerini iki yanına sarkıtmıştı. Bir elinde yassı deri bir çanta, diğerinde de küçük, beyaz dikdörtgen biçimi bir kart tutuyordu. Kaderimde elinde iş kartı tutan biri tarafından öldürülmek olduğunu sanmıyordum. Onun için kapıyı açtım.</p>

  <p class="p7">Adam gülümsedi. Woody Allen'ın filmlerinde oynayanların yüzünde görülen o endişeyle karışık bir tebessümdü bu. Aslına bakarsanız ad;im Woody Allen tarzı giyinmişti. Kolları biraz kısa olan kareli, solmuş bir gömlek, bacak arası fazla sarkan bez bir pantolon. Biri ona Woody Allen'a benzediğini söylemiş olmalı, diye düşündüm. Evet, muhakkak.</p>

  <p class="p7">"Bay Noonan?"</p>

  <p class="p7">"Evet."</p>

  <p class="p7">Bana kartını uzattı. Üzerinde kabarık altın yaldızlı harflerle, YENİ YÜZYIL EMLAK BÜROSU yazılıydı. Onun altında daha alçakgönüllü siyah harflerle yazılmış adı vardı.</p>

  <p class="p7">Sanki okumam yazmam yokmuş gibi, "Ben Richard Osgood'um," diye açıklayarak elini uzattı. Amerikan erkeğinin bu harekete karşılık verme isteği benliğine işlemiştir. Ama o gece ben bu isteğe karşı koydum. Osgood pembe pençesini kısa bir süre öyle havada tuttu. Sonra elini indirerek avucunu sinirli sinirli pantolonuna sildi.</p>

  <p class="p7">Bekledim.</p>

  <p class="p7">"İçeri girebilir miyim?"</p>

  <p class="p7">"Hayır."</p>

  <p class="p7">Bir adım gerileyerek avucunu tekrar pantolonuna kuruladı. Sonra kendini toparlar gibi oldu. "Kaba davranmaya gerek olduğunu hiç sanmıyorum, Bay Noonan."</p>

  <p class="p7">Kabalık etmiyordum. Kaba davranmak isteseydim, suratına hamamböceği ilacını püskürtürdüm. "Max Devore'la bakıcısı bu akşam beni gölde boğmaya çalıştılar. Davranışım nezaket kurallarına uymuyorsa, nedeni bu olmalı."</p>

  <p class="p7">Osgood'un suratındaki şok ifadesi gerçekti sanırım. "Son romanınızla fazla uğraşıyorsunuz sanırım, Bay Noonan. Max</p>

  <p class="p7">Devore gelecek yıl yaş gününde seksen altısına basacak. Tabii o güne çıkabilirse. Ve şimdi bu bile biraz kuşkulu gözüküyor. Zavallı adam artık sandalyesinden kalkıp yatağına zor gidiyor. Rogette'e gelince..."</p>

  <p class="p7">"Ne demek istediğinizi anlıyorum," diye homurdandım. "Hatta bunu yirmi dakika önce sizin yardımınız olmadan gördüm. Buna ben bile inanamıyorum. Her neyse... Benim için ne getirdiyseniz onu bana verin."</p>

  <p class="p7">Küstah bir tavırla, "tamam, istiyorsan öyle davran" der gibi. "İyi va" diye mırıldandı. Deri çantasının yanındaki cebin fermuarını açtı. İçinden beyaz bir zarf çıkardı. Bu, iş zarfı büyüklüğündeydi ve kapatılmıştı. Adamın elindekini aldım. Osgood'un kalbimin şiddetle çarptığını sezmeyeceğini umuyordum. Devore oksijen tüpüyle dolaşan bir insan jçin çok hızlı davranmıştı. Şimdi soru şuydu: Adam bu sefer ne yapmaya çalışıyor?</p>

  <p class="p7">'Teşekkür ederim," diyerek kapıyı kapatmaya başladım. "Bahşiş olarak bir içki parası verirdim, ama cüzdanımı şifonyerin üzerinde bıraktım."</p>

  <p class="p7">"Durun! Bu mektubu okuyup cevabınızı bana vermeniz gerekiyor."</p>

  <p class="p7">Kaşlarımı kaldırdım. "Devore bana emir verebileceği düşüncesine nasıl saplandı, bilmiyorum. Ama onun fikirlerinin davranışlarımı etkilemesine izin verecek değilim. Gidin artık!"</p>

  <p class="p7">Dudakları sarkarken ağzının iki yanında derin gamzeler belirdi. Şimdi Woody Allen'a hiç benzemiyordu. Şu anda ruhunu şeytana satmış olan ve patronunun ucu çatallı kuyruğunun çekilmesine dayanamayan elli yaşında bir emlakçıydı. "Size dostça bir öneride bulunacağım, Bay Noonan. Dikkatli olun. Max Devore oyun oynanacak biri değil."</p>

  <p class="p7">"O halde şanslıyım. Çünkü ben oyun oynamıyorum."</p>

  <p class="p7">Kapıyı kapayarak elimde zarfla antrede durdum. Bay Yeni Yüzyıl Emlakçısını izliyordum. Hem öfkelenmiş, hem de şaşırmış gibiydi. Herhalde son zamanlarda kimse onu kapıdan kovmamıştı. Belki bunun adama bir yararı olacak, yaşamının biraz perspektif kazanmasını sağlayacaktı. Osgood'a Max Devore olsun olmasın boyunun hiçbir zaman bir altmıştan daha uzun olamayacağını hatırlatacaktı. Topuklu kovboy botları giydiği zaman bile.</p>

  <p class="p7">Osgood kapının önünden, "Bay Devore cevap bekliyor!" diye seslendi.</p>

  <p class="p7">Ben de bağırarak cevap verdim. "Telefon ederim." Sonra iki elimin orta parmaklarını kaldırdım. Daha önce Max'la Rogette'e yapmak istediğim çifte kartal işaretiydi bu. "Belki o arada bu cevabı aktarırsınız."</p>

  <p class="p7">Neredeyse adamın gözlüğünü çıkararak gözlerini ovuşturmasını bekledim. Ama Osgood arabasına gidip çantasını içeri attı ve taşıta bindi. Geri geri bahçe yolundan çıktı. Onun gittiğinden emin oluncaya kadar bekledim. Sonra oturma odasına geçerek zarfı açtım. İçinde bir tek sayfa vardı. Ve belli belirsiz parfüm kokuyordu. Ben çocukken annemin sürdüğü parfümün kokusunu tanıdım. Galiba adı Beyaz Omuzlar'dı. Sayfanın yukarısına kabartma harflerle bir kadına yakışacak, düzgün bir ad yazılmıştı.</p>

  <p class="p7">ROGETTS D. WHITMORE</p>

  <p class="p7">Saaf20.30</p>

  <p class="p7">Sevgili Bay Noonan,</p>

  <p class="p7">Max sizinle tanıştığı için çok sevindiğini açıklamamı istedi. Ben de aynı duyguyu paylaştığımı söylemeliyim. Çok komik bir adamsınız, insanı eğlendiriyorsunuz! Maskaralıklarınız bizi epeyce güldürdü. Şimdi gelelim işimize. M. Size çok basit bir anlaşma teklif ediyor. Onun hakkında sorular sormaktan vazgeçer ve hukuki manevralarınızı sona erdireceğinize söz verirseniz yani rahatını kaçırmayacağınıza söz verirsenizBay Devore da torununun velayetini alma çabaarın" sona erdirecek. Buna söz veriyor. Eğer bu sizce uygunsa Bay Osgood'a sadece, 'Kabul ediyorum,' demeniz yeterli olacak. O bu mesajı bize getirecek! Max pek yakında özel jetiyle California'ya dönmeyi umuyor. Artık ertelemeyeceği bazı işleri var. Ama burada geçirdiği sürenin zevkini çıkardı. Ve özellikle sizi çok ilginç buldu. Benden velayetin sorumluluk isteyen bir şey olduğunu hatırlatmamı istedi. Bu sözlerini unutmamanızı da diliyor.</p>

  <p class="p7">Rogette</p>

  <p class="p7">Not: Max sorusunu cevaplamadığınızı bana hatırlattı. Kadın gerçekten cilveli mi? Bunu çok merak ediyor.</p>

  <p class="p7">Mektubu ikinci defa okudum, sonra üçüncü defa. Kâğıdı maşaya bırakırken durakladım ve dördüncü defa tekrar göz gezdirdim. Telefo. na koşup hemen Mattie'yi aramamak için kendimi zor tutuyordum. Ona, "Savaş sona erdi, Mattie," diyecektim. "İşini elinden alıp beni göle atmak savaşın son iki atışıydı. Max artık vazgeçiyor."</p>

  <p class="p7">Ama hayır. Kesinlikle emin oluncaya kadar bunu yapamazdım.</p>

  <p class="p7">Onun yerine Warrington'u aradım. Ve karşıma gecenin dördüncü telesekreteri çıktı. Devore'la Whitmore öyle neşeli, dostça bir şey istememişlerdi. Motellerdeki buzmakinesi kadar soğuk bir ses bana 'bip'ten sonra mesajımı bırakmamı söyledi.</p>

  <p class="p7">"Ben Noonan," dedim. Daha sözlerime devam edemeden bir 'şık' sesi duyuldu. Telefon açılmıştı.</p>

  <p class="p7">Rogette Whitmore alaylı ve boğuk bir sesle, "Yüzmenin zevkini çıkardınız mı?" diye sordu. Kadını görmemiş olsaydım, onun Barbara Stanwyck gibi çok soğuk, ama çekici bir kadın olduğunu düşünürdüm. Üstünde şeftali rengi ipek sabahlıkla kırmızı kadife bir kanepeye kıvrılıp uzanmıştı. Bir elinde telefon diğerinde de fildişi bir ağızlık vardı.</p>

  <p class="p7">"Sizi yakalayabilseydim, Bayan Whitmore, o zaman hissettiklerimi çok iyi anlardınız."</p>

  <p class="p7">"Ahh," dedi. "Kalçalarım karıncalanıyor."</p>

  <p class="p7">"Lütfen bana kalçalarınızı hatırlatmayın."</p>

  <p class="p7">Kadın, "Böyle sözler beni etkilemez, Bay Noonan," dedi. "Bize büyük zevk veren bu telefonunuzu neye borçluyuz?"</p>

  <p class="p7">"Bay Osgood'u cevap vermeden buradan yolladım."</p>

  <p class="p7">"Max böyle yapacağınızı tahmin etti. 'Bizim genç pezo kişisel cevabın değerine inanıyor,' dedi. 'Bunu ona bakar bakmaz anlıyorsun'."</p>

  <p class="p7">"Savaşı kaybettiği zaman ağzını bozuyor, değil mi?"</p>

  <p class="p7">"Bay Devore hiçbir savaşı kaybetmez." Sesi en aşağı on derece soğuklaşmış ve alayla karışık neşesi tamamen kaybolmuştu. "O hedeflerini değiştirebilir ama kaybetmez. Bu akşam asıl siz kaybedene benziyordunuz, Bay Noonan. Gölde çırpınıyor, avaz avaz bağınyordunuz. Korkuyordunuz, değil mi?"</p>

  <p class="p7">"Evet. Hem de çok."</p>

  <p class="p7">"Bunda haklıydınız. Acaba ne kadar şanslı olduğunuzun farkında mısınız?"</p>

  <p class="p7">"Size bir şey söyleyebilir miyim?"</p>

  <p class="p7">"Tabii, Mike... Sizi Mike, diye çağırabilir miyim?"</p>

  <p class="p7">"Bay Noonan'dan vazgeçmeyin daha iyi. Şimdi... beni dinliyormusunuz?"</p>

  <p class="p7">"Hem de soluğumu tutarak."</p>

  <p class="p7">"Patronunuz yaşlı ve deli. Velayet davası bir tarafa, onun bir iskambil oyunuyla bile başa çıkabileceğini sanmıyorum. O bir hafta ön1 ce yenildi." "Konuya girer misiniz? Açıklamak istediğiniz bir şey var mı?"</p>

  <p class="p7">"Evet, var. Onun için beni dinleyin ve sözlerimi doğru dürüst anla1 maya çalışın. Devore bir daha bu akşamki gibi bir olaya kalkışırsa o ihtiyar bunağı yakalarım. O sümük içinde kalmış oksijen maskesini kıçına sokarım. Ta ciğerlerine kadar. O zaman ciğerlerini kıçından havalandırmayı başarır. Ayrıca sizi de bir daha Sokak'ta görecek olursam, Bayan Whitmore, o zaman sporculuğum tutar. Sizi ayaklarınızdan yakaladığım gibi döndürür döndürür bir gülle gibi atarım. Beni anlıyor musunuz?"</p>

  <p class="p7">Sustum. Kesik kesik soluyordum. Hem şaşırmıştım, hem de kendi kendime kızıyordum. Biri bana böyle sözler söyleyebileceğimi iddia etseydi, onu alaya alırdım.</p>

  <p class="p7">Uzun bir sessizlikten sonra, "Bayan Whitmore?" dedim. "Hâlâ orada mısınız?"</p>

  <p class="p7">Kadın, "Evet, buradayım," dedi. Onu kızdırmak istemiştim, amaj aslında sesinde alay vardı. "Şimdi ağzını bozan kim, Bay Noonan?"</p>

  <p class="p7">"Benim," diye cevap verdim. "Ve söylediklerimi de sakın unutma seni gidi taş atmaya meraklı cadı!"</p>

  <p class="p7">"Bay Devore'a vereceğiniz cevap?"</p>

  <p class="p7">"Onunla anlaşabiliriz. Ben dilimi tutarım, avukat da öyle. Devore da Mattie'yle Kyra'nın hayatından çıkar. Ama diğer yandan böyle davranmakta ısrar ederse..."</p>

  <p class="p7">"Biliyorum, biliyorum. Onun canına okuyacaksın! Acaba bir hafta sonra neler hissedeceksin, küstah, ahmak yaratık?"</p>

  <p class="p7">Ona en ustaca davrandığı anda bile, taşları yine bir kız gibi attığını söyleyecektim. Bu sözler dilimin ucuna kadar gelmişti ki kadın telefonu kapattı.</p>

  <p class="p7">Orada, elimde alıcıyla birkaç saniye durdum. Sonra da telefonu kapattım. Devore'unki bir hile miydi? Hem öyle gibiydi, hem değildi, john'un bu olayı öğrenmesi gerekliydi. Avukat, telesekretere annesiyle babasının telefon numarasını bırakmamıştı. Ama numara Mattie de vardı. Ancak genç kadını ararsam ona olanları açıklamak zorunda kalacaktım. Galiba bu konuşmaları sabaha ertelemek daha iyi olacaktı.</p>

  <p class="p7">Elimi cebime soktum. Az kalsın orada sakladığım bıçak avucuma batıyordu. Onu unutmuştum. Bıçağı alıp mutfağa gittim ve çekmeceye attım. Böcek ilacını da buzdolabının üzerine, diğer kutuların yanına bırakmak için döndüm. Sonra da durakladım. Meyve ve sebze biçimi mıknatısların oluşturduğu dairenin içinde şöyle bir şey vardı.</p>

  <p class="p7">git aşa</p>

  <p class="p7">Bunu ben mi yapmıştım? İyice trans haline girmiş ve bu mini bilmeceyi buzdolabının kapısına mı yazmıştım? Hatırlamıyordum. Eğer öyleyse ne anlama geliyordu?</p>

  <p class="p7">Belki de bunu başka biri yaptı, diye düşündüm. Gözle görülmeyen oda arkadaşlarımdan biri.</p>

  <p class="p7">"Aşağı git19," diye tekrarlayarak elimi uzattım ve harflere dokundum. Bu bir ipucu muydu? Yoksa 19 aşağıya in, anlamında mıydı? Biraz bilmeceye benziyordu. Bazen bir bilmece için kısa ipuçları verilirdi. Sadece, "Soldan sağa 19'a bak." Ya da, "Yukarıdan aşağı 19." Eğer kastedilen buysa bile hangi bilmeceye bakacaktım?</p>

  <p class="p7">"Burada bana biraz yardım edilmesi iyi olur," dedim. Ama bir cevap alamadım. Ne kendi kafamın içinden, ne de ruhlardan. Sonunda kendi kendime vaat ettiğim birayı aldım. Elimde tenekeyle gidip kanepeye oturdum. Tough Stuff bilmece kitabını aldım. Üzerinde çalıştığım bilmeceye baktım. Adı, İçki Daha Çabuktur"du. Bilmece bağımlılarının komik buldukları kelime oyunlarıyla doluydu. Sarhoş aktör? Marlon Brandi. Sarhoş güneylilerle dolu roman? Çakırkeyif Tequila. Polisi kuşkulandıran kadın? Bloody (Kanlı) Mary.</p>

  <p class="p7">Yukardan aşağıya 19 ise Doğulu Dadı'ydı. Ve her bilmece hastası bunun 'Amah' olduğunu bilirdi.</p>

  <p class="p7">Kitabı karıştırarak diğer 19 numaralı yukardan aşağı kelimelere baktım. Mermerle çalışanların aleti? (Keski) Ethanöl ve dimetik eter? (İsomer'ler.) Kitabı öfkeyle bir tarafa attım. Zaten o sözlerin anahtarının bu kitapta olduğunu kim söylemişti? Evde belki öyle elli kitap daha vardı. Dördü beşi biramın durduğu masamın ucundaki çekmecedeydi. Kanepede arkama yaslanarak gözlerimi kapattım.</p>

  <p class="p7">Ben fahişelerden her zaman hoşlandım... Bazen onların yerleri benim yanım.</p>

  <p class="p7">Burada iyi köpeklerle pis itler yan yana dolaşabilirler.</p>

  <p class="p7">Burada kent sarhoşu yok. Bu rolü hepimiz sırayla oynuyoruz.</p>

  <p class="p7">İşte o burada oldu. Evet.</p>

  <p class="p7">Uyuyakaldım. Üç saat sonra uyandığım zaman boynum tutulmuştu ve başımın arkası şiddetle zonkluyordu. White Mountains'da gök gürlemekteydi. Evin içi ise çok sıcak gibiydi. Kanepeden kalktığımda bacaklarımın deriye adeta yapışmış olduklarını fark ettim. Çok çok yaşlı bir adam gibi ayaklarımı sürüyerek kuzey bölümüne gittim. Islak giysilerime baktım. Onları çamaşır odasına götürmeyi düşünsem de o kadar eğildiğim takdirde başım patlayabilirdi.</p>

  <p class="p7">"Hayaletler," diye mınldandım. "Onlarla siz ilgilenin. Döner askıdaki pantolonlarla iç çamaşırlarının yerlerini değiştirebildiğinize göre, bunları da kirli torbasına koyabilirsiniz."</p>

  <p class="p7">Üç Tylenol yutarak yattım. Bir ara ikinci defa uyandım. Hayalet çocuğun yine ağladığını duydum.</p>

  <p class="p7">"Sus, artık," dedim ona. "Sus, Ki! Kimse seni alıp bir yere götürmeyecek. Güvendesin." Sonra tekrar uykuya daldım.</p>

  <p class="p7">&nbsp;</p>
</body>
</html>
