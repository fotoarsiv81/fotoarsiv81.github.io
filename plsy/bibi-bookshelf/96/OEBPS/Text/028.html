<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ BEŞİNCİ BÖLÜM</title>
</head>

<body>
  <h1 class="h11">YİRMİ BEŞİNCİ BÖLÜM</h1>

  <p class="p7">Bence erkekler için aşk eşit miktarda şehvet ve şaşkınlıktan oluşan bir şey. Kadınlar bu şaşkınlık yanını anlarlar. Şehvet yanını ise sadece aniadıklarını sanırlar. Pek az kimse bunun gerçekten nasıl bir şey olduğunu ve ne kadar derinlere indiğini kavrayabilir. Belki yirmi kadından biri. Belki de rahat uyumalan ve huzur içinde olmaları açısından bu daha iyi. Aslında seks hastalarının, ırz düşmanlarının ve tacizcilerin duyduklan hislerden söz etmiyorum. Kastettiğim sıradan insanların istekleri.</p>

  <p class="p7">Tabii yazarlar ve avukatlarınki de.</p>

  <p class="p7">On bire on kala Mattie'nin ön bahçesine girdik. Ben arabamı genç kadının paslı jipinin yanına park ederken karavanın kapısı açıldı ve Mattie üst basamağa inerek orada durdu. Soluğumu tuttum. John'un da o anda aynı şeyi yaptığını işittim.</p>

  <p class="p7">Orada gül rengi şortu ve aynı renkteki bolca bluzuyla dururken galiba yaşamım boyunca gördüğüm en güzel kadındı. Şort, bayağı sayılacak kadar kısa değildi (Annemin sözü). Ama iç gıcıklayacak kadar da kısaydı. Kısa bluzu omuzlarında kordonlarla bağlanıyordu. Yani yanık teni fantezilerinize yetecek oranda gözüküyordu. Saçlarını omuzlanmabırakmıştı. Gülümsüyor ve elini sallıyordu. İşte başardı, diye düşündüm. Onu bu kılıkta kulübün yemek salonuna götürürsen, diğerleri gölgede kalırlar.</p>

  <p class="p7">John, "Ah, Tanrım..." diye mırıldandı. Sesinde üzüntüyle karışık bir özlem vardı. "Bütün bunlar ve bir torba para."</p>

  <p class="p7">"Evet," dedim. "Gözlerini yeniden yuvalarına oturt, koca oğlan."</p>

  <p class="p7">John sanki bunu yapıyormuş gibi ellerini, avuçlarını çukurlaştırarak gözlerine götürdü. O sırada George da Altima'sını yanımıza sürmüştü.</p>

  <p class="p7">"Haydi, gel." Arabanın kapısını açtım. "Eğlence zamanı!"</p>

  <p class="p7">John, "Ona dokunamayacağım, Mike," dedi. "Yoksa eririm."</p>

  <p class="p7">"Haydi gel, ahmakl"</p>

  <p class="p7">Mattie basamaklardan inerek domates saksısının yanından geçti. Ki onun arkasındaydı. Annesininkine benzeyen bir kıyafet giymişti. Ama giysileri koyu yeşildi. Küçük kızın yine utangaçlığının tuttuğunu fark ettim. Bir elini cesaret bulmak ister gibi Mattie'nin bacağına koymuş, diğerinin başparmağını ağzına sokmuştu.</p>

  <p class="p7">Mattie gülerek, "Erkekler geldi!" diye bağırdı. "Erkekler geldi!" Kollarıma atıldı. Bana sıkıca sarılarak dudağımın kenarından öptü. Ben de onu kucaklayıp yanağına bir öpücük kondurdum. Genç kadın sonra John'a yaklaştı. Gömleğindeki yazıyı okuyarak onu alkışladı. Ardından genç adama sarıldı. John da erimekten korkmasına rağmen bu sarılma işinde bayağı başarılı oldu. Mattie'yi havaya</p>

  <p class="p7">kaldırarak döndürdü. Genç kadın da onun boynuna sarılmıştı.</p>

  <p class="p7">John şarkı söyler gibi, "Zengin hanım, zengin hanım, zengin hanım," dedi. Sonra da onu yere bıraktı. Mattie'nin ayağında mantar tabanlı beyaz ayakkabılar vardı.</p>

  <p class="p7">Genç kadın da şarkı söyler gibi, "Özgür kadın, özgür kadın, özgür kadın," diye karşılık verdi. "Zenginliğe boş ver." Daha cevap veremeden Mattie, John'u kesin bir tavırla dudaklarından öptü. John ona sarılmak için ellerini kaldırırken bunu yapamadan genç kadın geriledi. Rommie'yle George'a döndü, ikisi yan yana duruyorlardı. Sanki Mormon Kilisesi konusunda bilgi vermek istiyorlarmış gibi bir halleri vardı.</p>

  <p class="p7">Onları tanıştırmak için bir adım attım, ama John benden önce davrandı. Kollarından biri de onun isteğini yerine getirmeyi başardı.</p>

  <p class="p7">john bir kolunu Mattie'nin beline dolayarak iki arkadaşa doğru götürdü.</p>

  <p class="p7">O sırada küçük bir el avucuma kaydı. Başımı eğdim. Ki kafasını Kaldırmış bana bakıyordu. Rengi uçuktu ve yüzünde ciddi bir ifade vardı. Ve annesi kadar da güzeldi. Yeni yıkandığı belli olan saçları pırıl pırıldı. Siyah bir tokayla saçları toplanmıştı.</p>

  <p class="p7">Küçük kız, "Buzdolabı İnsanları artık beni sevmiyor, sanırım," diye mırıldandı. Artık gülmüyordu, o rahat tavırları da kaybolmuştu. Hiç olmazsa bu ara. Neredeyse ağlayacaktı. "Bütün harflerim kayboldu."</p>

  <p class="p7">Onu kucağıma aldım. Mayosuyla 68 numaralı karayolunun ortasında yürüdüğü gün karşılaştığımız zaman yaptığım gibi. Çocuğun alnını, sonra da burnunun ucunu öptüm. Cildi kusursuz ipek gibiydi. "Biliyorum. Ama ben sana başka harfler alırım."</p>

  <p class="p7">"Söz veriyor musun?" Koyu mavi gözlerini kuşkuyla bana dikmişti.</p>

  <p class="p7">"Veriyorum. Ayrıca sana 'ınüneccim' ve 'zahire' gibi özel sözcükler de öğreteceğim. Ben pek çok özel kelime biliyorum."</p>

  <p class="p7">"Kaç tane?"</p>

  <p class="p7">"Yüz seksen."</p>

  <p class="p7">Batıda gök gürledi. Ses çok yüksek değildi, ama sanki bir odağa yönelmişti. Ki o tarafa baktı, sonra da bana. "Ben korkuyorum, Mike."</p>

  <p class="p7">"Korkuyor musun? Neden?"</p>

  <p class="p7">"Bilmiyorum. Belki de Mattie'nin elbiselerini giymiş olan kadından. Gördüğümüz adamlardan." Sonra omzumun üzerinden baktı. "Annem geliyor." Aktrislerim, "Çocukların önünde olmaz," sözlerini tam tamına bu ses tonuyla söylediklerini duymuştum. Kyra kucağımda kıpırdandı. "Beni indir."</p>

  <p class="p7">Ben de öyle yaptım. John, Rommie ve George gelip bize katıldılar. Ki annesine koştu. Genç kadın onu kucağına alıp bize baktı. Askerlerini inceleyen bir general gibi.</p>

  <p class="p7">Sonra bana, "Bira getirdin mi?" diye sordu.</p>

  <p class="p7">"Evet, efendim. Bir kasa Bud. On iki karışık gazoz. Ve limonata."</p>

  <p class="p7">"Harika. Bay Kennedy..."</p>

  <p class="p7">"Beni George diye çağırın, hanımefendi."</p>

  <p class="p7">"Tamam, George. Ama bana tekrar, 'Hanımefendi' dersen yumruğu burnuna yersin. Lakeview Market'e kadar gidip..." 68 numaralı karayolundaki dükkânı işaret etti. Orası buradan yedi yüz elli metre kadar ötedeydi, "...buz alır mısın?"</p>

  <p class="p7">'Tabii alırım."</p>

  <p class="p7">"Bay Bissonettfc... "</p>

  <p class="p7">"Rommie."</p>

  <p class="p7">"Karavanın kuzey ucunda küçük bir bahçe var, Rommie. Oradan güzel görünüşlü iki marul bulup getirebilir misin?"</p>

  <p class="p7">"Bu görevi yerine getirebileceğimi sanıyorum."</p>

  <p class="p7">"John, o etleri buzdolabına koyalım. Sana gelince, Michael..." Mangalı işaret etti. "Kalıp kömürler kendi kendilerine yanıyorlar. Üzerlerine bir kibrit at ve gerile. Haydi bakalım. Görevini yerine getir."</p>

  <p class="p7">"Emredersiniz, hanımefendi," diyerek önünde diz çöktüm. Bu hareketim Ki'nin kıkır kıkır gülmesine neden oldu.</p>

  <p class="p7">Mattie gülerek elimi tuttu ve beni çekip ayağa kaldırdı. "Gel bakalım, Sir Galahad. Yağmur yağacak. O sırada içerde güvende olmak istiyorum. Yağmur başlarken fazla yemek yediğim için sıçrayıp koşamam."</p>

  <p class="p7">Kentte partiler kapıdan karşılamalar, paltoları almalar ve o acayip havayı öpmelerle başlardı. (Bu acayip toplumsal âdet ne zaman başlamıştı acaba?) Taşrada ise parti görevlerle başlıyordu. Bir şeyler alıp getiriyor, mangal maşasını ve fırın eldivenleri gibi şeyleri arıyordunuz. Ev sahibesi piknik masasını taşımaları için iki kişiyi seçiyor, sonra eski yerinin daha iyi olduğuna karar veriyordu. Ve adamlara onu tekrar yerine koymalarını söylüyordu. İşte o ara birdenbire eğlendiğinizi fark ediyordunuz.</p>

  <p class="p7">Kömür parçalarını torbanın üzerindeki piramide oldukça benzeyen bir biçimde yerleştirdim. Sonra kibritin alevini onlara yaklaştırdım. Kalıp kömürler memnuniyetle tutuştular. Gerileyerek kolumla alnımı sildim. Serin ve berrak havalar başlayacaktı, ama bunun henüz yakın olmadığı da anlaşılıyordu. Güneş, sisi kavurup yok etmişti. O puslu hava kaybolmuştu, şimdi etraf göz kamaştıracak kadar aydınlıktı. Ne var ki batıda siyah saten gibi bulutlar hâlâ toplanıyorlardı. Gece sanki orada bir damarını çatlatmıştı.</p>

  <p class="p7">"Mike?"</p>

  <p class="p7">Dönüp Kyra'ya baktım. "Ne var, hayatım?"</p>

  <p class="p7">"Sen beni korursun değil mi?"</p>

  <p class="p7">Hiç tereddüt etmeden, "Tabii korurum," dedim.</p>

  <p class="p7">Bir an sanki cevabımla ilgili bir şey onu endişelendirmiş gibi durdu. Belki de buna çocuğa hemen cevap vermem neden olmuştu. "Tamam. Bay Buzcu da geliyor."</p>

  <p class="p7">George marketten dönmüştü. Arabasını park ederek indi. Kyra'y'a ona doğru gittik. Çocuk elimi tutmuş, öne arkaya sallıyordu. Rommie de yanımızda, elimde üç tane marul taşıyordu. Onun cumartesi gecesi parkta Ki'yi büyüleyen jonglör için büyük bir tehdit oluşturmadığını düşündüm.</p>

  <p class="p7">George, Altima'nın arka kapısını açarak iki torba buz çıkardı. "Market kapalıydı. Kapıdaki levhada akşamüzeri saat beşte açılacağı yazılıydı. Bence bu kadar uzun süre bekleyemezdik. Buzlan aldım ve parayı mektup deliğinden içeri attı m."</p>

  <p class="p7">Tabii dükkânı Royce Merrill'in cenaze töreni yüzünden kapatmışlardı. Yaşlı adamın gömüldüğünü görmek için tam turist mevsiminin en civcivli zamanında neredeyse tam bir gün için satıştan vazgeçmişlerdi. Aslında bu bir bakıma dokunaklı bir davranıştı. Ama bir yandan da bence ürkütücü bir durumdu.</p>

  <p class="p7">Kyra, "Biraz buz taşıyabilir miyim?" diye sordu.</p>

  <p class="p7">George, "Sanırım," dedi. "Ama kendini dondurma." İki buçuk kiloluk torbayı çocuğun uzattığı kollarına dikkatle yerleştirdi.</p>

  <p class="p7">Ki kıkır kıkır güldü. "Dondurma... "&nbsp;Karavana doğru yürümeye başladı. Mattie de o sırada dışarı çıkıyordu. John da peşindeydi. Genç kadına karnından vurulmuş küçük bir av köpeği gibi bakıyordu. "Anne bak! Ben dondurma oluyorum."</p>

  <p class="p7">Ben de diğer poşeti aldım. "Marketin buz sandığının dışarda durduğunu biliyorum. Ama üzerinde asma kilit yok mu?"</p>

  <p class="p7">George, "Asma kilitlerin çoğuyla dostum," diye açıkladı.</p>

  <p class="p7">"Ah, anlıyorum."</p>

  <p class="p7">"Mike! Yakala." John kırmızı birfrizbi fırlattı. Uçarcasına bana doğ. ru gelen frizbi epey yukardaydı. Sıçrayarak onu yakaladım. Ve birdenbire Devore'un sesi kafamın içinde yankılandı. "Senin nen var, Rogette? Sen topları hiç de bir kız gibi atmazdın! Ona vur!"</p>

  <p class="p7">Başımı eğdim. Ki bana bakıyordu. Çocuk bana, "Üzücü şeyler düşünme," dedi.</p>

  <p class="p7">Ona gülümsedim, sonra da frizbiyi fırlattım. "Pekâlâ, üzücü şeyler düşünmeyeceğim. Haydi, hayatım. Onu annene at. Bakalım bunu başarabilecek misin?"</p>

  <p class="p7">Çocuk bana gülümsedi. Daireyi çabucak, dikkatle ve ustalıkla fırlattı. Daire hızla uçtu. Mattie bu yüzden neredeyse onu kaçıracaktı. Kyra Devore başka ne olursa olsun, bir frizbi şampiyonluğuna adaydı.</p>

  <p class="p7">Mattie, daireyi George'a attı. Özel dedektif dönerken o gülünç kahverengi ceketinin etekleri havalandı. O da frizbiyi ustalıkla arkasında yakaladı. Genç kadın gülerek adamı alkışladı. Bluzunun eteği göbek çukuruna sürünüyordu.</p>

  <p class="p7">John karavanın basamaklarından, "Gösteriş meraklısı sen de," diye seslendi.</p>

  <p class="p7">George, Rommie, Bissonette'e, "Kıskançlık çok çirkin bir duygu," diyerek frizbiyi ona fırlattı. Rommie de tekrar John'a. Ama bu geniş bir açı yaparak arabanın yanından sekti. Genç adam onu almak için telaşla basamaklardan inerken, Mattie bana döndü. "Benim portatif müzik seti oturma odasındaki sigara masasının üzerinde. Yanında da bir yığın CD var. Çoğu oldukça eski. Ama yine de müzik müziktir. Onları getirir misin?"</p>

  <p class="p7">"Tabii."</p>

  <p class="p7">Karavana girdim. Uygun yerlere konulmuş vantilatörler hızla çalıştıkları halde içersi sıcaktı. O fabrikasyon, iç sıkıcı eşyalara baktım. Sonra da Mattie'nin buraya ayrı bir hava vermek için iyice çabaladığını gösteren işaretlere. Van Gogh kopyasının bir karavanın mutfağına yakışmaması gerekirdi. Ama yakışmıştı işte. Kanepenin yukarısındaki Ed ward Hopper'in Gace Şahinleri de öyle. Jo olsa bu butik perdelere gülerdi. Ama burada bir cesaretin izleri vardı. O yüzden Mattie'ye acıdım ve Max Devore'a da tekrar kızdım. Ölmüş olsun, olmasın ona şiddetli bir tekme atmak istedim.</p>

  <p class="p7">Oturma odasına girdim. Mary Higgins Clark'ın yeni romanı kanepenin yanındaki sigara masasında duruyordu. Genç kadın okuduğu sayfayı işaretlemişti. Kitabın yanında küçük kızlara özgü o kurdelelerden ikisi bir yığın oluşturuyordu. Onlarla ilgili bir şey bana tanıdık geldi. Oysa Ki'nin onları taktığını hiç görmemiştim. Kaşlarımı çatarak orada bir an öylece durdum. Sonra portatif müzik setiyle CD'leri kaparak dışarı çıktım. "Hey, çocuklar," diye bağırdım. "Rock'a başlayalım."</p>

  <p class="p7">Mattie dans edinceye kadar durumum iyiydi. Bu sizin için önemli mi, bilmiyorum. Ama benim için öyle. O dans edinceye kadar durumum iyiydi. Ondan sonra savaşı kaybettim.</p>

  <p class="p7">Frizbiyi karavanın arka tarafına götürdük. Bunun bir nedeni cenaze törenine gidecek Kentlileri gürültümüz ve neşemiz yüzünden kızdırmamaktı. Ama Mattie'nin arka bahçesini daha çok oynamaya uygun olduğu için seçtik. Yer düz ve çimliydi. Mattie, daireyi iki defa yakalayamadı. Ondan sonra ayağındaki parti ayakkabılarını çıkardı. Yalınayak içeri girdi.</p>

  <p class="p7">Tekrar dışarı çıktığında lastik altlı ayakkabılarını giymişti. Ondan sonra oyunu düzeldi.</p>

  <p class="p7">Daireyi fırlatıp durduk, birbirimize bağırarak hakaretler yağdırdık, bira içtik, bir hayli de güldük. Ki, daireyi yakalama konusunda pek usta değildi. Ama üç yaşındaki bir çocuk için atışları şahaneydi. Hevesle oynuyordu. Rommie teybi karavanın arka merdivenine yerleştirmişti. Şimdi aletten bin dokuz yüz seksenlerin sonuna ve bin dokuz yüz doksanların başına özgü parçalar yükseliyordu: U 2, Tears for Fears, The Eurythmics, Crowded House, A Flock of Seagulls, AhHah, The Bangles, Melissa Etheridge, Huey Lewis ve The News. Bana her parçayı, her kısa temayı biliyormuşum gibi geliyordu.</p>

  <p class="p7">Öğle güneşinde sıçrıyor, terliyorduk. Mattie'nin güneşte bronzlaşroış bacaklarının hareketlerini izliyor, Kyra'nın o pek neşeli kahkahala rını dinliyorduk. Bir ara Rommie Bissonette tepe üstü düştü, cebindeki bütün bozuk paralar etrafa dağıldı. John o kadar güldü ki, sonunda oturmak zorunda kaldı. Gözlerinden yaşlar akıyordu. Ki koşarak aciz durumdaki adamın kucağına hızla oturdu. John'un kahkahaları hemen kesildi. "Ahhh!" diye bağırıyordu. Bana o parlak gözleriyle yaralanmış gibi baktı. Herhalde berelenen testisleri geri kaçmaya çalışıyorlardı.</p>

  <p class="p7">Mattie, John'a endişeyle bakarak, "Kyra Devore!" diye bağırdı.</p>

  <p class="p7">Ki gururla, "Ben kendi talecimi çemeledim," dedi.</p>

  <p class="p7">John ona bitkince gülümsedi ve sendeleyerek ayağa kalktı. "Evet. Öyle. Hakem ezme dolayısıyla on beş metre cezası veriyor."</p>

  <p class="p7">George, "İyi misin, ahbap?" diye sordu. Endişeli görünmesine rağmen sesi neşeliydi.</p>

  <p class="p7">John, "İyiyim," diyerek daireyi ona attı. "Haydi, at bakalım. Gücünü görelim."</p>

  <p class="p7">Bu arada gökgürültüsü artmıştı. Ama kara bulutlar hâlâ batımızdaydı. Gök yukarda zararsız nemli bir mavilikteydi. Kuşlar hâlâ ötüyor, otların arasından ağustosböceklerinin sesleri geliyordu. Mangalın yukarısında sıcaklığın neden olduğu o pırıltı vardı. Çok geçmeden John' un New York biftekleri kızarmaya başlayacaktı. Daire hâlâ uçuyordu. Otlar ve ağaçların önünde kayan kırmızı bir şey. Ben hâlâ şehvet duyuyordum. Ve her şey hâlâ yolundaydı. Bütün dünyada erkekler neredeyse her zaman şehvet hissederler. Ve kutuplardaki buzlar bu yüzden erimez. Ne var ki Mattie dans edince bana her şey değişmiş gibi geldi.</p>

  <p class="p7">Don Henley'in eski bir şarkısı çalıyordu. Kötü bir gitar solosu olan bir parça.</p>

  <p class="p7">Mattie, "Ah, Tanrım!" diye bağırdı. "Ben bu şarkıyı çok seviyorum." Daire ona doğru uçunca genç kadın frizbiyi yakalayıp yere attı. Sonra da üstüne çıktı. Sanki bir gece kulübünün sahnesini aydınlatan sıcak bir projektörmüş gibi. Ondan sonra Shake yapmaya başladı. Ellerini önce ensesine götürdü. Sonra kalçalarına. Ve en sonunda da arkasına. Lastik ayakkabılarının burunları frizbinin üzerinde dans ediyordu.</p>

  <p class="p7">rinden kımıldamadan. Şarkıda dedikleri gibi: "Okyanusta bir dalga gibi."</p>

  <p class="p7">"Hükümet yakındaki diskonun Erkekler tuvaletine alıcı yerleştirdi.</p>

  <p class="p7">Ve kadının bütün istediği dans etmek, dans etmek...</p>

  <p class="p7">Çocukların, aşırdıkları silahlan satmalarına engel olmak için. Ve kadının bütün istediği, bütün istediği dans etmek."</p>

  <p class="p7">Kadınlar dans ettikleri zaman seksi oluyorlar. İnanılmayacak kadar seksi. Ama benim tepki gösterdiğim bu değildi. Şehvetle başa çıkmaya çalışıyordum. Ama bu şehvetten de öte bir şeydi. Ve başa çıkılacak gibi değildi. Bu, soluğumu kesen ve her şeyin Mattie'nin merhametine kaldığını düşünmeme neden olan bir duyguydu. O anda genç kadın o zamana kadar gördüğüm şeylerin en güzeliydi. Şort ve bol bir bluz giymiş olan bu şey bir kadın değildi. Ortaya çıkan bir Venüs'tü. Son dört yıl boyunca yoksun kaldığım her şeydi o. Mattie var olabilecek son savunma araçlarımı da elimden alıyordu. Aramızdaki yaş farkı önemli değildi artık. Başkalarının ağzım kapalıyken bile dilimin dışan çıktığını düşünmeleri umurumda değildi. Vekarımı, gururumu ve kişiliğimi kaybetmeye de aldırmayacaktım. Yalnız geçen o dört yıl insanın kaybedebileceği çok daha kötü şeyler olduğunu bana öğretmişti.</p>

  <p class="p7">Mattie orada ne kadar dans etti? Bunu bilmiyorum. Herhalde çok uzun değil. Belki bir dakika biie. Genç kadın sonra kendisine baktığımızı, öylece dalıp gittiğimizi fark etti. Çünkü diğerleri de bir dereceye kadar benim gördüğümü görüyor, benim hissettiklerimi hissediyorlardı. O dakika boyunca ya da dans ne kadar sürdüyse o ara hiçbirimiz de fazla oksijen almadık sanırım.</p>

  <p class="p7">Mattie kızarıp gülerek frizbiden indi. Şaşırmıştı ama sıkılmış görünmüyordu. "Affedersiniz... Ben sadece... bu şarkıyı çok seviyorum... "</p>

  <p class="p7">Rommie, "Bütün istediği dans etmek," dedi.</p>

  <p class="p7">Mattie mırıldandı. "Evet, bazen bütün istediği bu." Sonra büsbütün kıpkırmızı kesildi. "Affedersiniz, tuvalete gitmem gerekiyor." Daireyi fırlatarak karavana doğru koştu.</p>

  <p class="p7">Derin bir soluk aldım. Kendimi toparlayıp gerçeklere dönmeye çalışıyordum. John'un da aynı şeyi yaptığının farkındaydım. George Kennedy'nin yüzünde sersemlemiş gibi bir ifade vardı. Sanki biri ona hafif bir yatıştırıcı ilaç vermişti ve şimdi etkisini göstermeye başlıyordu.</p>

  <p class="p7">Gök gürledi. Bu sefer daha yakın gibiydi.</p>

  <p class="p7">Frizbiyi Rommie'ye attım. "Ne düşünüyorsun?"</p>

  <p class="p7">"Ben galiba âşık oldum," dedi. Sonra da aklını başına toplamak için sanki kendisini ayıltmaya çalıştı. Bu gözlerinden anlaşılıyordu. "Ayrıca dışarda yemek yiyeceksek biftekleri kızartmanın zamanı gelmiş demektin Bana yardım eder misin?"</p>

  <p class="p7">"Tabii."</p>

  <p class="p7">John atıldı. "Ben de."</p>

  <p class="p7">George'la Kyra'yı oyuna devam etmeleri için orada bırakıp karavana gittik. Küçük kız, özel dedektife o zamana kadar 'tuşluyan yakalayıp yakalamadığını soruyordu. Mutfakta Mattie açık buzdolabının önünde durmuş, biftekleri bir tabağa koyuyordu. "Neyseki geldiniz çocuklar. Neredeyse uğraşmaktan vazgeçip bunlardan birini çiğ çiğ yiyecektim. Şimdiye kadar gördüğüm şeylerin en güzeli bunlar."</p>

  <p class="p7">John, "Şimdiye kadar gördüğüm şeylerin en güzeli sensin," dedi. İçtenlikle konuşmuştu. Ama genç kadın ona biraz dalgın ve biraz da şaşkın bir tavırla gülümsedi. Kendi kendime, bunu unutma, diye tembih ettim. Elinde çiğ biftek tutan bir kadına güzelliğinden söz ederek onu övme. Nedense bu sözler o zaman etkili olmuyor.</p>

  <p class="p7">Mattie bana, "Et kızartma konusunda nasılsın?" diye sordu.</p>

  <p class="p7">"Başarabilirim sanırım."</p>

  <p class="p7">"Tamam. Seni işe alıyorum. John, sen de ona yardım et. Rommie sen de bana. Salata yapacağız."</p>

  <p class="p7">"Zevkle."</p>

  <p class="p7">George'la Ki karavanın önüne gelmişlerdi. Şimdi bahçe iskemlelerinde oturuyorlardı. Londra'daki kulüplerinde oturan yaşlı iki ahbap ajt)j. George, Ki'ye 1993'te Lisbon Sokağındaki Rolfe Nedau ve Gerçek Kötü Çete'yle nasıl silah düellosuna girdiğini anlatıyordu.</p>

  <p class="p7">John, "Burnuna ne oluyor, George?" diye sordu. "Gitgide uzuyor."</p>

  <p class="p7">Özel dedektif, "Lütfen," dedi. "Burada ciddi şeyler konuşuyoruz."</p>

  <p class="p7">Kyra, "Bay Kennedy birçok kötü suçluyu yakalamış," dedi. "Gerçek Kötü Çete'yi kıstırmış ve onları hapse atmış."</p>

  <p class="p7">Ben de atıldım. "Evet. Bay Kennedy ayrıca Cool Hand Luke filmindeki rolü için de bir Akademi Ödülü kazandı."</p>

  <p class="p7">"Bu çok doğru." George sağ elini kaldırarak iki parmağını üst üste koydu. "Ben ve Paul Newman. Onunla böyleyiz, iyi dostuz."</p>

  <p class="p7">Ki ciddi ciddi, "Onun 'pezven' sosundan yiyeceğiz," dedi. Bu sözler John'un tekrar gülmesine neden oldu. O sözleri pek komik bulmadım, ama kahkaha bulaşıcı bir şeydir. Birkaç saniye boyunca John'u seyretmek benim için yeterli oldu. Biftekleri mangala dizerken iki ahmak gibi uluya uluya gülüyorduk. Ellerimizi iyi ki yakmadık.</p>

  <p class="p7">Ki, George'a, "Neden gülüyorlar?" diye sordu.</p>

  <p class="p7">George, "Çünkü onlar küçücük beyinli ahmaklar," dedi. "Şimdi beni dinle, Ki. Adamların hepsini yakaladım. 'İnsan Kafatası' dışında. O arabasına atladı. Ben de benimkine. Ama bu kovalamacanın ayrıntıları küçük bir kıza göre değil... "</p>

  <p class="p7">Ancak, özel dedektif olanları Ki'ye yine de anlattı. John'la ben Mattie'nin mangalının üzerinden birbirimize gülüp durduk. Avukat, "Bu harika değil mi?" diye mırıldandı. Ben de, "evet" der gibi başımı salladım.</p>

  <p class="p7">Mattie yaldıza sarılı mısırla karavandan çıktı. Onu Rommie izledi. Büyük bir kâse salatayı kucaklamıştı. Basamaklardan dikkatle inerken kâsenin üzerinden bakmaya çalışıyordu.</p>

  <p class="p7">Piknik masasının başına geçtik. Mattie, uçtaydı. Bir yanında George'la Rommie, bir yanında da John'la ben vardık. Ki masanın başındaydı. Bahçe iskemlesine onun için bir deste dergi koymuştuk. Mattie kızının boynuna bir bardak bezini bağlamıştı. Çocuk bu gurur kırıcı duruma iki nedenle razı olmuş. Bir: Üstünde yeni elbisesi vardı. İki: Bardak bezi, mama önlüğü değildi. Hiç olmazsa teknik bakımdan.</p>

  <p class="p7">Bol bol yemek yedik. Salata. Biftek. (John bu bakımdan haklıya O zamana kadar bu kadar nefis bir biftek yememiştim.) Kızarmış mısır Tatlı olarak da çilekli pasta. Sıra pastaya geldiği zaman fırtına bulutları da dikkati çekecek kadar yaklaşmıştı. Bahçede zaman zaman sıcak bir rüzgâr da esiyordu.</p>

  <p class="p7">Rommie, "Bir daha bu kadar nefis bir yemek yiyemezsem," dedi "Buna hiç şaşmayacağım Mattie. Beni de çağırdığın için çok teşekkür ederim."</p>

  <p class="p7">Mattie, "Asıl ben sana teşekkür ederim," diye cevap verdi. Gözleri dolmuştu. Bir eliyle benim parmaklarımı, diğeriyle de John'unkileri kavradı. İkimizin elini de sıktı. "Hepinize teşekkür ediyorum. Bu son haftadan önce Ki'yle ne durumda olduğumuzu bilseydiniz..." Başını salladı, John'la benim elimi bir kez daha sıkıp sonra bıraktı. "O kötü günler artık sona erdi."</p>

  <p class="p7">George neşeyle, "Bebeğe bakın," dedi.</p>

  <p class="p7">Ki iskemlesinde arkasına yaslanmış camlaşmış gözlerle bize bakıyordu. Saçlarının çoğu kurdeleli tokadan kurtulmuş, yanaklarına düşmüştü. Burnuna biraz krema bulaşmıştı. Çenesinde de sarı bir mısır tanesi vardı.</p>

  <p class="p7">Kyra, "Frizbiyi altı min defa attım," diye açıkladı. Konferans veriyormuş gibi dursa da dalgın konuşuyordu. "Yoruldum."</p>

  <p class="p7">Mattie kalkacak oldu, ama elimi onun koluna koydum. "İzin verir misin?"</p>

  <p class="p7">Genç kadın gülümseyerek başını salladı. "İstiyorsan..."</p>

  <p class="p7">Kyra'yı kucağıma alıp yandan dolaştım. Ve onu karavana götürdüm. Yine gök gürledi. Dev bir köpeğin homurtusuna benzeyen alçak, uzun bir gümbürtüydü. Başımı kaldırarak yaklaşan bulutlara baktım. Aynı anda bir hareket dikkatimi çekti. Eski, mavi bir araba Wasp Hill Yolundan batıya, göle doğru gidiyordu. Onu fark etmemin nedeni Köy Kahvesi'nin o budalaca etiketlerinden birinin tampona yapıştırılmış olmasıydı. "Korna bozuldu. Parmağa dikkat edin."</p>

  <p class="p7">Ki'yi basamaklardan çıkarıp içeri soktum. Başını çarpmaması için yan dönmüştüm. Küçük kız uykusu arasında, "Beni koru," diye mırıl ndı. Sesindeki keder buz kesmeme neden oldu. Sanki olmayacak . şeyi istiyordu. "Beni sen koru. Annem küçük olduğumu söylüyor, «uçuk bir çocuk olduğumu."</p>

  <p class="p7">"Seni koruyacağım," diyerek iki gözünün arasındaki o ipeğimsi veri öptüm. "Endişelenme, Ki. Haydi uyu artık."</p>

  <p class="p7">Çocuğu odasına götürerek yatağına yatırdım. O sırada derin bir uykuya dalmıştı. Burnuna bulaşmış olan kremayı sildim. Çenesindeki mısır taneciğini aldım. Saatime bir göz attım. İkiye on vardı. Şimdi Kentliler Grace Vaftiz Kilisesinde toplanmaya başlıyorlardı. Bili Dean gri bir kravat takmıştı. Buddy Jellison da şapkasını giymişti. Birkaç adamla birlikte kilisenin arkasında duruyordu. İçeri girmeden önce son bir sigara içiyorlardı.</p>

  <p class="p7">Döndüm. Mattie kapıda duruyordu. "Mike," dedi. "Lütfen buraya gel."</p>

  <p class="p7">Ona yaklaştım. Bu kez avuçlarımla beli arasında kumaş yoktu. Cildi sıcak ve kızınınki kadar yumuşaktı. İpek gibi. Başını kaldırıp bana baktı. Dudakları aralanmıştı. Bana iyice sokuldu.</p>

  <p class="p7">Tekrar, "Mike," diye fısıldadı.</p>

  <p class="p7">Gözlerimi kapattım. Konuşup gülüşen insanlarla dolu çok aydınlık bir odanın kapısına gelmiş biri gibiydim. "Çünkü bazen bütün istediğim bu."</p>

  <p class="p7">Ben de bu odaya girmek istiyorum, diye düşündüm. Bütün istediğim bu. İstediğimi yapmama izin ver. İzin ver de...</p>

  <p class="p7">Sözlerimi açık açık söylediğimi fark ettim. Bunları hızlı hızlı Mattie'nin kulağına fısıldıyor, ellerimi onun sırtında aşağı yukarı kaydırıyordum. Parmaklarımın uçları bel kemiğinden kürek kemiklerine çıkıyordu. Sonra ellerim öne doğru kaydı.</p>

  <p class="p7">Mattie, "Evet," dedi. "İkimizin de istediği bu. Evet. Böyle."</p>

  <p class="p7">Ağır ağır başparmaklarını uzatarak gözlerimin altındaki yaşları sildi. Ondan uzaklaştım. "Anahtar..."</p>

  <p class="p7">Mattie hafifçe gülümsedi. "Onun nerede olduğunu biliyorsun."</p>

  <p class="p7">"Bu gece geleceğim."</p>

  <p class="p7">"İyi..."</p>

  <p class="p7">"Ben..." Öksürerek boğazımı temizlemek zorunda kaldım. Sonra mışıl mışıl uyuyan Kyra'ya baktım. "Ben çok yalnızdım. Bunun farkında olduğumu sanmıyorum. Ama yalnızdım."</p>

  <p class="p7">"Ben de öyle. İkimizin de bu durumda olduğumuzu anlamıştım Lütfen beni öp."</p>

  <p class="p7">Onu öptüm. Belki de uzun uzun. En iyi hatırladığım onun canlılığı Kollarımda hafifçe dönen bir tüy gibiydi.</p>

  <p class="p7">John dışardan, "Hey!" diye bağırınca sıçrayarak birbirimizden uzaklaştık. "Bize biraz yardım etmeyecek misiniz? Yağmur yağacak!"</p>

  <p class="p7">Mattie bana alçak sesle, "Sonunda karar verdiğin için teşekkür ederim," dedi. Sonra dönüp geniş karavanın koridorundan uzaklaştı. Benimle bir daha konuştuğunda nerede olduğunu bilmeyecekti. Kiminle konuştuğunu da sanırım. Mattie benimle ölmek üzereyken konuşacaktı.</p>

  <p class="p7">Genç kadının John'a, "Çocuğu uyandırma," dediğini duydum. Genç adamın cevabını da. "Ah, affedersin. Çok affedersin!"</p>

  <p class="p7">Bir dakika daha olduğum yerde durdum. Soluklarımın düzene girmesini bekliyordum. Sonra banyoya süzülerek yüzüme soğuk su çarptım. Raftan bir havlu almak için döndüğümde küvetteki mavi plastik balinayı fark ettim. Herhalde tepesindeki delikten sabun köpükleri fışkırıyor, diye düşündüğümü hatırlıyorum. Hatta bir an kafamda bir fikrin belirdiğini de. Bu, su püskürten bir balinayla ilgili bir çocuk hikayesiydi. Balinaya, Willie adını mı verecekti? Ah, hayır. Bu çok sıradan olurdu. Wilhelm... işte bu kulağa çok hoş geliyordu. Hem tumturaklı, hem de komik bir addı. Su Püskürten Balina Wilhelm.</p>

  <p class="p7">Yukardan gelen gökgürültüsünü ve ne kadar mutlu olduğumu hatırlıyorum. Sonunda kararımı vermiştim. Ve heyecanla bekleyeceğim bir gece vardı artık. Erkek seslerini duyuyordum. Onlara eşyaları nereye koyacaklarını söyleyen Mattie'nin mırıltılarını. Sonra hepsinin tekrar karavandan çıktıklarını duydum.</p>

  <p class="p7">Kendime baktım. Heyecanlanmış bir erkek kadar gülünç görünüşlü bir adam olmadığını düşündüğümü anımsıyorum. Bunu daha önce de düşündüğümü biliyordum. Belki rüyamda. Banyodan çıkarak tekrar Kyra'ya baktım. Ardından koridordan ilerledim. Tam oturma odasına geldiğimde dışarda silahlar patlamaya başladı. Bu sesi hiçbir zaman gökgürültüsüyle karıştırmadım. Bir an kafam egzoz gürültüsü üzerinde durmaya çalıştı. Bir çocuğun motoru hızlandırılmış arabasının egzozu. Sonra durumu anladım. Bir yanım böyle bir şey olmasını bekliyordu... Ama silah sesi değil, hayaletleri. Öldürücü bir hataydı bu.</p>

  <p class="p7">Duyduğum otomatik bir silahın 'pappappap!' diye çıkan sesiydi. Sonradan bunun 9 milimetrelik bir Glock olduğunu öğrenecektik, john'un can acısıyla bağırdığını işittim. George Kennedy'nin kükrediğini de. "Yatın! Yere yatın!" Gözlerimin önünde bir şey havayı yararken bunun sesini işittim. Bir gitar telinin kopması gibi hemen hemen müziğe benzeyen bir 'tiring' sesiydi duyduğum. Masadaki bizimkilerden birinin getirdiği salata kâsesi parça parça oldu.</p>

  <p class="p7">Kapıya koştum. Az kalsın basamaklardan aşağıya yuvarlanıyordum. Mangalın devrilmiş olduğunu gördüm. Işıltılı korlar ön bahçedeki seyrek ot kümelerini tutuşturmaya başlamışlardı bile. Rommie Bissonette bacaklarını açmış oturuyor, aptal aptal ayak bileğine bakıyordu. Kan içindeydi. Mattie, mangalın yanında dizleri ve avuçlarının üzerinde duruyordu. Saçları yüzüne düşmüştü. Genç kadın sanki yanan kömürleri gerçekten kötü bir şey olmadan toplamaya çalışıyordu. John sendeleyerek bana doğru geldi. Bir elini uzatmıştı. Kolunun yukarısından kanlar akıyordu.</p>

  <p class="p7">Ve o sırada daha önce fark ettiğim arabayı gördüm. Üzerine o esprili etiket yapıştırılmış olan, dikkati çekmeyen iki kapılı otomobili. Taşıt yoldan yukarı çıkmış ve o sırada içindeki iki adam bizi kontrol etmişti. Araba sonra dönmüş ve geri gelmişti. Katil hâlâ önde yolcu yerinin yanındaki pencereden eğilmiş bakıyordu. Elindeki dumanları çıkan küt namlulu silahı görmek mümkündü. Silahın telli bir kabzası vardı. Adamın suratı lacivertti. Koskocaman göz yerinden başka hiçbir ayrıntısı yoktu yüzünün. Aslında bir kayak maskesi takmıştı.</p>

  <p class="p7">Yukarda gök sanki uyanıyormuş gibi gürledi.</p>

  <p class="p7">George Kennedy arabaya doğru gidiyordu. Acele etmiyor, yürürken dökülmüş olan sıcak kömürleri tekmeleyerek yana fırlatıyordu.</p>

  <p class="p7">Pantolonunun bacağının yukarısına yayılmaya başlayan kırmızı lekele ye de aldırdığı yoktu. Elini arkasına doğru uzatmıştı. Katil camdan ç6. kilerek kendisi gibi lacivert maskeli olan şoföre, "Haydi gidelim! Gj^ lim!" dediği zaman bile yine de acele etmedi. Hayır hiç de acele etmedi. Elindeki tabancayı daha görmeden, onun neden o gülünç ceketini çıkarmadığını anladım. Frizbiyle neden soyunmadan oynadığını da.</p>

  <p class="p7">Mavi araba (Bu Auburn'lü Bayan Sonia Belliveau'ya ait 1987 model bir Fort'tu. Ve kadın bir gün önce polise arabasının çalındığını bildirmişti.) Yolun kenarına doğru gitmişti ama durmamıştı. Gitgide hızlanıyor ve arka tekerleklerinden etrafa kahverengi kuru tozlar uçuşuyordu.</p>

  <p class="p7">Arkası kaydı. Mattie'nin kısa bir direğin ucundaki kırmızı posta kutusunu devirdi. Kutu yola uçtu.</p>

  <p class="p7">George hâlâ acele etmiyordu. Ellerini bir araya getirdi. Tabancasını sağ eliyle tutuyor, soluyla da ona destek oluyordu. Arka arkaya dikkatle beş el ateş etti. İlk iki kurşun otomobilin bagajına isabet etti. Orada deliklerin beliriverdiğini gördüm. Üçüncüsü uzaklaşmaya çalışan Ford'un arka camını uçurdu. Birinin can acısıyla bağırdığını duydum. Dördüncü kurşunun nereye gittiğini bilmiyorum. Beşincisi ise arka lastiği patlattı. Ford o tarafa doğru kaydı. Sürücü durumu neredeyse düzeltiyordu ki sonra kontrolü tamamıyla kaybetti. Araba, Mattie'nin karavanından otuz metre aşağıdaki hendeğe girdi ve yan devrildi. Bir "Buum!" sesi duyuldu ve otomobilin arkası alevler içinde kaldı. George'un kurşunları benzin deposuna gelmiş olmalıydı. Katil, o sırada yan pencereden dışarı çıkmaya çalışıyordu.</p>

  <p class="p7">Boğuk bir fısıltı duydum. "Ki... Ki'yi... götür..."</p>

  <p class="p7">Mattie bana doğru sürünüyordu. Başının bir yanısağ tarafı hâlâ sağlamdı. Ama sol tarafı korkunç haldeydi. Bir mavi göz kanlı saçların arasında sersem sersem bakıyordu. Genç kadının bronz omuzlarına kafatası parçacıkları saçılmıştı. Size bunların hiçbirini hatırlamadığımı söylemek ne hoşuma giderdi! Birinin size Michael Noonan'ın bütün bunları görmeden öldüğünü söylemesi de. Ama ne yazık ki bu mümkün değil. Bilmecelerde bu durum için, 'Heyhat' kelimesi kullanılıyor. Büyük bir üzüntüyü açıklayan altı harflik bir kelime.</p>

  <p class="p7">"Ki... Mike. Ki'yi al..."</p>

  <p class="p7">Yere diz çökerek Mattie'ye sarıldım. Benimle boğuşmaya kalktı. Genç ve güçlüydü. Parçalanmış kafatasından dışarı taşan gri beynine rağmen hâlâ benimle savaşıyor, kızı için haykırıyordu. Ki'ye ulaşmayı, Onu korumayı, güvenli bir yere götürmeyi istiyordu.</p>

  <p class="p7">"Mattie, her şey yolunda," dedim. Bulunduğum hayal kuşağının uzaktaki ucunda, Grace Vaftiz Kilisesinde 'Kutsal Güven' ilahisini söylüyorlardı. Ama çoğunun gözleri boş boş bakıyordu. Tıpkı karışmış kanlı saçların arasında bakan bu gözler gibi. "Mattie, dur. Dinlen. Her şey yolunda."</p>

  <p class="p7">"Ki... Ki'yi al... Onların..."</p>

  <p class="p7">"Ki'ye bir şey yapamayacaklar, Mattie. Sana söz veriyorum."</p>

  <p class="p7">Genç kadın kayarak bana yaslandı. Bir balık kadar kaygandı. Kızının adına haykırarak kanlı ellerini karavana doğru uzattı. Gül rengi şortuyla bluzu parlak bir kırmızıya dönüşmüştü. Çırpınır, beni çekiştirirken kanları otların üzerine sıçrıyordu. Yolun aşağısından boğuk bir patlama sesi geldi. Ford'un benzin deposu patlamıştı. Kara dumanlar yine kapkara gökyüzüne doğru yükseldi. Gök arka arkaya büyük bir gürültüyle gümbürdedi. Sanki gökyüzü, "Gürültü mü istiyorsun?" diye soruyordu. "Öyle mi? Al sana gürültü."</p>

  <p class="p7">John titrek bir sesle. "Mattie iyi mi, Mike?" diye bağırdı. Tanrı aşkına onun iyi olduğunu söyle..."</p>

  <p class="p7">Genç adam yanımda dizüstü çöktü. Gözleri döndü. Şimdi sadece akları gözüküyordu. Bana doğru uzanarak omzumu yakaladı. Sayılmamaya çalışırken neredeyse gömleğinin yarısını yırtacaktı. Sonra Mattie'nin yanına devrildi kaldı. Yanlamasına. Ağzının kenarında beyaz köpükler belirdi. Rommie üç buçuk metre kadar ötede, devrilmiş olan mangalın yanında ayağa kalkmaya çalışıyordu. Dişlerini can acısıyla sıkmıştı. George, Wasp Hill Yolunun ortasında durmuş tabancasını Solduruyordu. Kurşunları ceket cebinde olduğu anlaşılan bir keseden alıyordu. Katilin, arabanın her tarafı alev almadan oradan uzaklaşma Çabalarını seyrediyordu. George'un pantolonunun sağ tarafı artık baş tan aşağıya kan içindeydi. Belki yaşayacak, diye düşündüm. Ama bu takımı bir daha giyemeyecek.</p>

  <p class="p7">Mattie'ye sarıldım. Yüzümü kopmamış olan kulağına yaklaştırarak, "Kyra güvende," dedim. "Uyuyor. Onun bir şeyi yok. Yemin ederim."</p>

  <p class="p7">Mattie bu sözleri anlamış gibiydi. Benimle boğuşmaya çalışmaktan vazgeçti. Otların üzerine yığıldı. Her tarafı titriyordu. "Ki... Ki..." Bu genç kadının yeryüzünde</p>

  <p class="p7">söyleyeceği son sözlerdi. Mattie bir elini körcesine uzatarak bir tutam otu yakaladı ve kopardı.</p>

  <p class="p7">George'un, "Buraya," dediğini duydum. "Buraya gel, aşağılık köpek. Bana arkanı dönmeyi aklına bile getirme."</p>

  <p class="p7">Rommie topallayarak yaklaştı. "Mattie'nin durumu çok mu kötü?" Yüzü kâğıt kadar beyazdı. Ve ben daha cevap veremeden, "Aman Tanrım!" dedi. "Kutsal Meryem Ana. Bu ölüm saatimizde biz günahlar için dua et. Vücudunun meyvesi olan İsa kutsansın. Ah, günahsız doğan Meryem! Sana başvuruyoruz. Bizim için dua et! Olamaz, Mike, ah, hayır, hayır!" Sonra tekrar başladı. Ama bu kez Lewiston Sokak Fransızcasıyla dua ediyordu. Eskiler bundan, 'La Parle' diye söz ediyorlardı.</p>

  <p class="p7">"Sus artık!" dedim. Rommie de sustu. Sanki kendisine bunun söylenmesini bekliyordu. "İçeri girip Kyra'ya bak. Bunu yapabilir misin?"</p>

  <p class="p7">"Evet." Karavana doğru yürümeye başladı. Bacağını</p>

  <p class="p7">tutuyor ve topallıyordu. Her yalpalayışında can acısıyla tiz bir sesle bağırıyordu. Ama yine de karavana ulaşmayı başardı. Burnuma yanık otların kokusu geliyordu.</p>

  <p class="p7">Şiddetlenen rüzgârın getirdiği yağmurun kokusu da. Ve ellerimin altında 'o dönen tüyün' yavaşladığını</p>

  <p class="p7">hissediyordum.</p>

  <p class="p7">Mattie'yi çevirerek kollarıma aldım. Onu bir sağa .bir sola sallamaya başladım. Grace Vaftiz Kilisesinde rahip şimdi Royce için 139. ilahiyi okuyordu. "Eğer karanlığın beni örteceğini söylersem, gece bile aydınlanır." Rahip okuyor ve Marslılar da dinliyorlardı. Mattie'yi kara fırtına bulutlarının altında sallıyordum. Bu gece ona gelecektim. Saksının altındaki anahtarı alıp ona gelecektim. Mattie, lastik</p>

  <p class="p7">ayakkabılarının burunlarını kırmızı frizbiye dayayarak dans etmişti. Okyanustaki bir , iqa gibi dans etmişti. Oysa şimdi kollarımda ölüyor, küçük yığınlar oluşturan otlar</p>

  <p class="p7">yanıyorlardı. Matite'yi benim kadar isteyen genç adam onun yanında baygın yatıyordu. Sağ kolu, önünde BİZ</p>

  <p class="p7">ŞAMPİYONUZ vazılı tişörtten çilli kemikli bileğine kadar kırmızıya boyanmıştı.</p>

  <p class="p7">"Mattie," dedim. "Mattie, Mattie, Mattie." Onu sallayarak elimi alnıma sürdüm. Genç kadının her tarafını ıslatan kanlar nasıl olduysa alnının sağ tarafına sıçramamıştı. Saçları yüzünün parçalanmış olan sol yanının üzerine düşüyordu. "Mattie," dedim. "Mattie, Mattie, ah Mattie!" . Burası için ilk sayılabilecek şimşek çaktı ve o anda gökyüzünün batı kısmını parlak mavi bir kavisle aydınlattı. Mattie kollarımda şiddetle sarsıldı. Boynundan ayak parmaklarına kadar</p>

  <p class="p7">titredi. Dudaklarını birbirine bastırdı. Elini kaldırarak sanki ensemi yakalamaya çalıştı. Uçuruma yuvarlanan bir insanın biraz daha fazla dayanabilmek için körcesine bir şeye sarılması gibi. Sonra eli kaydı ve gevşekçe otların üzerine düştü. Avucu yukarıya doğruydu. Mattie son bir defa daha titredi. O nazik ağırlığıyla kollarımda sarsıldı. Ardından da hareketsiz kaldı.</p>

  <p class="p7">&nbsp;</p>
</body>
</html>
