<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON DÖRDÜNCÜ BÖLÜM</title>
</head>

<body>
  <h1 class="h11">ON DÖRDÜNCÜ BÖLÜM</h1>

  <p class="p7">Telefonun sesi daha doğrusu telefonun çalması karşısında takındığım tavıriskemlenin gıcırtıları ya da eski elektrikli yazı makinesinin mırıltısı kadar tanıdıktı. Ses önce sanki çok uzaklardan geliyor, sonra da yaklaşıyordu. Tıpkı düdük çalarak makasa yaklaşan bir tren gibi.</p>

  <p class="p7">Çalışma odamda paralel telefon yoktu. Jo'nunkinde de öyle. Yukarı katın eski kadranlı telefonu iki oda arasındaki koridorda, bir masanın üzerindeydi. Jo'nun, 'tampon bölge' diye tanımladığı yerde. Herhalde ısı orada en aşağı otuz üç derece olmuştu, ama nedense koridordaki hava çalışma odamdan sonra bana daha serinmiş gibi geldi. Öylesine terlemiştim ki spor çalışırken gördüğüm o kaslı çocukların hafifçe göbekli bir kopyasına benziyordum.</p>

  <p class="p7">"Alo?"</p>

  <p class="p7">"Mike? Sizi uyandırdım mı? Uyuyor muydunuz?" Mattie'ydi arayan. Ama gecekinden farklı bir Mattie. Korkmuyordu, kararsız da değildi. Bu Mattie o kadar sevinçliydi ki, sanki yerinde duramıyordu. Karşımdaki, Lance Devore'un âşık olduğu Mattie'ydi.</p>

  <p class="p7">"Uyumuyordum," dedim. "Yazmaya çalışıyordum."</p>

  <p class="p7">"Sahi mi? Emekliye ayrıldığınızı sanıyordum."</p>

  <p class="p7">"Ben de öyle sanıyordum," dedim. "Ama belki biraz acele etmiştim. Neler oluyor? Çok keyifli gibisiniz." "Biraz önce John Storrow'la konuştum..."</p>

  <p class="p7">Sahi mi? ikinci katta ne kadar kalmıştım ben? Bileğime baktım ve açık renk bir daireden başka bir şey göremedim. Çocukken dediğimiz gibi, "Deri saati çil buçuğu gösteriyordu." Saatim aşağıda, kuzey bölümündeki yatak odasındaydı. Herhalde komodinin üzerinden devrilen bardağın suları içinde yüzüyordu.</p>

  <p class="p7">"...yaşı. Ve diğer oğluna celp yollayabilecek."</p>

  <p class="p7">"Bir dakika," dedim. "Sözleri kavrayamadım. Baştan başlayın ve yavaş konuşun."</p>

  <p class="p7">Mattie söyleneni yaptı. Önemli haber fazla uzun sürmedi. (Çoğu zaman öyledir.) Storrow ertesi gün gelecekti, ilçe havaalanına inecek ve Castle Wiew'da Lookout Rock otelinde kalacaktı. İkisi cuma gününün önemli bir bölümünü davadan söz ederek geçireceklerdi. Mattie, "Ah, evet," dedi. "Storrow sizin için de bir avukat bulmuş. İfade vereceğiniz zaman sizinle birlikte gitmesi için. Adamın Lewiston'dan olduğunu sanıyorum."</p>

  <p class="p7">Bunlar iyi şeylerdi. Ama bu haberden daha da önemlisi Mattie'nin savaşmak için tekrar cesaretini topiamasaydı. Bu sabaha kadar o pespayi kılıklı genç kadının ne kadar sıkıntılı olduğunu kavrayamamıştım. (Tabii hâlâ sabahsa. Bozuk klimanın üzerinden içeri süzülen ışıklar öyleyse bile bunun fazla sürmeyeceğini açıklıyordu.) Mattie'nin bu sabaha kadar kızını kaybedeceğine gitgide daha çok inandığı anlaşılıyordu.</p>

  <p class="p7">"Harika bu! Çok sevindim, Mattie!"</p>

  <p class="p7">"Bunu size borçluyum. Burada olsaydınız, size koskocaman bir öpücük verirdim."</p>

  <p class="p7">"John size davayı kazanabileceğinizi söyledi, öyle mi?"</p>

  <p class="p7">"Evet."</p>

  <p class="p7">"Ve siz de ona inandınız?"</p>

  <p class="p7">"Evet!" Genç kadın sesini biraz alçalttı. "Fakat Storrow'a dün akşam bize yemeğe geldiğinizi söylediğimde bu pek hoşuna gitmedi."</p>

  <p class="p7">"Evet," dedim. "Hoşuna gideceğini sanmıyordum."</p>

  <p class="p7">"Ona yemeği bahçede yediğimizi söyledim. Storrow da, 'Dedikoduların başlaması için içerde altmış saniye kalmanız yeterli olur," dedi.</p>

  <p class="p7">"John'un Yankee âşıklar konusunda iyi niyetli fikirleri yoktur. Bu hakaret sayılır," dedim. "O bir New York'lu."</p>

  <p class="p7">Mattie'nin küçük şakamın hak etmediği kadar güldüğünü düşündüm. Bu yarı gergin rahatlamanın nedeni şimdi iki koruyucu bulması mıydı? Yoksa şu ara seks konusunun onun için fazla nazik olması mıydı? Bunları düşünmemek daha iyi olacaktı.</p>

  <p class="p7">"Beni fazla azarlamadı. Ama aynı şeyi tekrarlarsak bunu yapacağını açıkça söyledi. Yine de bütün bunlar sona erdiğinde sizi gerçek bir yemeğe çağıracağım. Sofrada sevdiğiniz her şey olacak. İstediğiniz gibi pişirilmiş yemekler!"</p>

  <p class="p7">"Sevdiğiniz her şey. İstediğiniz gibi." Tanrım bu kadın söylediklerinin başka anlama çekilebileceğinin farkında bile değildi. Bundan emindim. Bir an gülümseyerek gözlerimi kapattım. Neden gülümsemeyecektim? Mattie'nin söylediği her şey harikaydı. Özellikle Michael Noonan'ın fesat düşüncelerle dolu kafasını temizlerseniz. Söylediklerinden peri masallarına yakışacak bir sonuca erişebileceğimiz anlaşıyordu. Tabii cesaretimiz kırılmaz ve doğru yoldan sapmazsak... Bir de ben kızım olacak yaşta genç bir kadına sokulma konusunda kendimi tutarsam... Ama rüyalar bunun dışındaydı. Eğer kendimi tutamazsam başıma gelecek her şeyi hak edecektim. Ama Kyra cezalandırılmayı hak etmiyordu. Çocuk bu olayda, bir arabanın burnundaki süs gibiydi. Taşıtın onu götüreceği her yere gitmek zorundaydı.</p>

  <p class="p7">Aklıma uygunsuz şeyler geldiğinde bu gerçeği hatırlamam iyi olacaktı.</p>

  <p class="p7">"Eğer yargıç Devore'u evine boş ellerle yollarca," dedim. "Sizi Portland'daki Renoir Nights'a götürür ve dokuz türlü Fransız yemeği ikram ederim Storrow'da. Hatta cuma günü buluşacağım avukata da. Yani benden daha iyi kim var ki?"</p>

  <p class="p7">Tanıdıklarım arasında öyle biri yok." Mattie'nin sesi ciddiydi. "Borcumu bir gün size ödeyeceğim, Mike. Şimdi kötü durumdayım. Ama her zaman böyle olmayacak. Hayatımın sonuna kadar çabalamam da gerekse, size borcumu ödeyeceğim."</p>

  <p class="p7">"Mattie buna hiç gerek..."</p>

  <p class="p7">Kadın, sakin ama kararlı bir sesle, "Pekâlâ da var," dedi. "Var. Ve bugün bir şey daha yapmam gerekiyor."</p>

  <p class="p7">"Nedir o?" Böyle neşeliyken onu dinlemek hoşuma gidiyordu. Mutlu ve özgürdü. Tıpkı affedilerek hapishaneden yeni salıverilen bir mahkûm gibi. Her şeye rağmen özlemle çalışma odamın kapısına bakmaya başlamıştım. Bugün fazlasını yapamazdım. Eğer çabalarsam fırında kızartılmış elmaya dönecektim. Fakat yine de en aşağı bir ki sayfa yazmak istiyordum. Rüyamdaki iki kadın da bana, "İstediğini vap," demişlerdi. "İstediğini yap."</p>

  <p class="p7">Genç kadın, "Kyra'ya Castle Rock'taki WalMart'tan o koskocaman oyuncak ayıyı alacağım," dedi. "Ona bunu uslu bir çocuk olduğu için yaptığımı söyleyeceğim. Siz diğer taraftan gelirken yolun ortasında yürüdüğü için aldığımı açıklayamam tabii."</p>

  <p class="p7">«Ayı siyah olmasın," diye mırıldandım. Bu sözler ağzımdan öylesine dökülüverirken kafamda böyle bir düşüncenin belirdiğinin bile farkında değildim.</p>

  <p class="p7">"Efendim?" Mattie şaşırmıştı.</p>

  <p class="p7">Yine pek düşünemeden söylediklerimi düzeltmeye çalıştım. "Yani... markasını söyledim. Bana da bir ayı alırsanız sevinirim."</p>

  <p class="p7">Sözlerimin onu eğlendirdiği anlaşılıyordu. "Belki alırım." Genç kadın sonra tekrar ciddileşti. "Dün gece sizi mutsuz edecek şeyler söylediysem özür dilerim. Sizi bir dakika bile üzmek istemem. Bu dünyada..."</p>

  <p class="p7">"Endişelenmeyin," dedim. "Ben mutsuz değilim. Sadece aklım biraz karışık, hepsi o kadar. Hatta Jo'nun o gizemli arkadaşını unuttum bile." Yalan söylemiştim ama bu konuda iyi niyetli olduğumu düşünüyordum.</p>

  <p class="p7">"Herhalde böylesi daha iyi. Sizi fazla tutmayayım. İşinizin başına dönün. Bunu yapmak istiyorsunuz, değil mi?"</p>

  <p class="p7">Şaşırdım. "Neden böyle söylüyorsunuz?"</p>

  <p class="p7">"Bilmiyorum... Sadece..." Mattie durakladı. Ve ben</p>

  <p class="p7">birdenbire iki şeyi anladım. Söylemek istediği şeyi ve bunu</p>

  <p class="p7">bana söylemeyeceğini. Dün gece sizi rüyamda gördüm, demeyi düşünmüştü. İkimiz beraberdik. Sevişecektik. Birimizden biri, İstediğini yap,' dedi. Ya da bilmiyorumbelki bunu ikimiz birden söyledik.</p>

  <p class="p7">Belki bazen hayaletler canlıydı. Bedenlerinden ayrılmış düşünceler ve istekler diye niteleyebilirdik onları.</p>

  <p class="p7">Görülmeden dolaşan dürtüler. İd'den yükselen hayaletler. İğrenç yerlerden çıkan hortlaklar.</p>

  <p class="p7">"Mattie? Orada mısınız?"</p>

  <p class="p7">'Tabii buradayım. Benimle iletişimi sürdürmeyi istiyor musunuz? Yoksa gereken her şeyi John Storrow'dan öğrenmeyi mi tercih edeceksiniz?"</p>

  <p class="p7">"Beni aramazsanız kızarım. Fena halde kızarım."</p>

  <p class="p7">Mattie güldü. "Tamam, o halde sizi ararım. Ama</p>

  <p class="p7">çalışmadığınız zamanlarda. İyi günler, Mike. Ve tekrar teşekkür ederim. Çok teşekkür ederim."</p>

  <p class="p7">Ona, "Güle güle," dedim. Genç kadın telefonu kapattıktan sonra bir dakika kadar orada durarak eski tip bakalit telefona baktım. Beni arayıp haber verecekti. Ama çalışmadığım zamanlarda. Peki ne zaman çalıştığımı nasıl bilecekti? Bilecekti işte. Ben, onun Jo'yla spor ceketli adamın araba parkına doğru gittiklerini açıkladığı zaman yalan söylediğini nasıl anlamıştım. Mattie beni aradığı sırada üstünde askılı bir bluz, ayağında da beyaz şort vardı. Eteklik ya da elbise giymesine gerek yoktu. Çünkü günlerden çarşambaydı. Ve kitaplık da çarşambaları kapalıydı.</p>

  <p class="p7">Bunların hiçbirini bilmiyorsun. Uydurup duruyorsun.</p>

  <p class="p7">Ama uydurmuyordum. Uyduracak olsaydım onun daha seksi bir şey giydiğini hayal ederdim. Belki Victoria's Secret'ten alınmış Şen Dul denilen o iç çamaşırını.</p>

  <p class="p7">O düşünce başka bir şeyi çağrıştırdı. İkisi de, "İstediğini yap," demişlerdi. Ve bu benim bildiğim bir cümleydi. Key Largo'dayken Atlantic Montley'öe feminizm yanlısı birinin pornografiyle ilgili bir yazısını okumuştum. Yazarın hangisi olduğunu pek hatırlayamıyorum. Ama Naomi Wolf ya da Camille Paglia değildi. O kadın daha tutucuydu. Ve bu sözleri o kullanmıştı. Belki de yazar Sally Tisdale'di. Yoksa kafanın içi yankılanırken Sara Tidwell adını mı duyuyordu? Yazar kim olursa olsun, "Benim istediğimi yap," sözlerinin kadınların hoşuna giden erotikanın temeli olduğunu iddia ediyordu. "İstediğini yap," sözlerinin de erkekleri çeken pornografinin temeli olduğunu. Kadınlar sevişirken bu ilk cümleyi söylediklerini hayal ediyorlardı. Erkekler ise ikinci cümlenin söylendiğini. Yazar, sözlerini sürdürüyordu. "Gerçek seks dünyası altüst olduğu; yani bazen şiddete, bazen utanç verici şeylere, bazen de kadınına göre başarısızlığa dönüştüğü zaman çok kere olayda suçlanmavan bir komplo yardımcısı vardır. Bu pornodur. Adam çoğu zaman öfkeyle kadına dönerek, "Böyle yapmamı istedin!" diye bağırır. "Yalan söylemeyi bırak ve gerçeği itiraf et! Böyle yapmamı sen istedin!"</p>

  <p class="p7">Yazar her erkeğin yatak odasında bu sözleri duymayı umduğunu iddia ediyordu. "İstediğini yap." Beni ısır, göbeğimden şarap iç, popona vurmam için bana saç fırçasını ver. İstediğini yap. Kapı kapalı ve biz de buradayız. Ama aslında sadece sen buradasın. Benim kendi isteklerim yok. Ben sadece senin hayallerinin istekli bir uzantısıyım. Burada sadece sen varsın. Benim kendi isteklerim yok. İhtiyaçlarım ya da tabularım da. Bu gölgeyle, bu fanteziyle, bu hayaletle istediğini yap."</p>

  <p class="p7">İncelemeyi okurken yazarın en azından yarı yarıya saçmaladığını düşünmüştüm. Erkeğin kadını ancak bir tür ayrıntıya dönüştürürse gerçek zevke erişeceğini iddia etmek çiftten çok, gözlemcinin karakterini açıklıyordu. Bu kadın pek çok terim biliyordu, oldukça da zekiydi. Ama bütün bunların gerisinde Jo'nun eskiden en sevdiği yazarlardan biri olan Somerset Maugham'ın seksen yıl önce Yağmur adlı hikâyesinde Sadie Thompson'a söylediği sözleri tekrarlıyordu. "Erkekler birer hayvandır. Bencil hayvanlar. Hepsi." Ama biz hayvan değiliz. Genellikle. Ya da bıçak kemiğe dayanıncaya kadar. Zorlandığımız zaman da sorun nadiren seksle ilgilidir. Çoğu kez sorun bize ait alanlara bağlıdır. Duyduğuma göre, feministler erkeklerin seksle diğer konuları birbirinden ayırt etmediklerini iddia ediyorlar ki, bu da gerçeği yansıtmıyor.</p>

  <p class="p7">Çalışma odama gidip kapıyı açarken telefon tekrar çalmaya başladı. Ve yine tanıdık bir hissi duydum. Dört yıl sonra yine ortaya çıkmıştı. Telefonda duyulan öfke. Cihazı kaptığım gibi yerinden sökmek ve ta karşıya fırlatmak istiyordum. Neden ben tam yazı yazarken büün dünya beni arıyordu? Neden onlar... şey... istediğimi yapmama izin vermiyorlardı?</p>

  <p class="p7">Kararsızca gülerek tekrar telefona döndüm. Önceki konuşma sırasında alıcının üzerinde ıslak el izim kalmıştı.</p>

  <p class="p7">"Alo?"</p>

  <p class="p7">"Sana kadınla beraberken herkesin görebileceği bir yerde olmaya gayret etmeni söyledim." "Sana da günaydın, Avukat Storrow."</p>

  <p class="p7">"Orada başka bir zaman kuşağındasın sanırım, ahbap. Burada, New York'ta saat biri çeyrek geçiyor."</p>

  <p class="p7">"Mattie'yle yemek, yedim," dedim. "Dışarda. Sadece küçük kıza masal okuyup uyumasına yardım etti..."</p>

  <p class="p7">"Herhalde kentin yarısı artık kadınla yattığınızı düşünüyor. Diğer yarısı da ben mahkemede boy gösterdiğim zaman buna inanmaya başlayacak." Neyseki avukatın gerçekten kızmış gibi bir hali yoktu. Sanki mutlu bir gün geçiriyormuşcasına enerjik konuşuyordu.</p>

  <p class="p7">"Seni kimin tuttuğunu açıklaman için zorlayabilirler mi?" diye sordum. "Yani velayet davası sırasında."</p>

  <p class="p7">"Hayır."</p>

  <p class="p7">"Cuma günü ifade verirken?"</p>

  <p class="p7">"Ne münasebet! Durgin bu konuyu açmaya kalkışırsa ad litem vâsf olarak bütün inanırlığını kaybeder. Ayrıca onların seks konusuna girmemeleri için bazı nedenler var. Karşı taraf Mattie'nin çocuğunu ihmal ettiğini, hatta onu hırpaladığını kanıtlamaya çalışacak. Annenin bir rahibe olmadığını kanıtlamak Kramer Kramer'e Karşı filmi sinemalarda gösterildiğinden beri etkili olmuyor. Ayrıca bu konuda başka sorunlarla karşı karşıyalar." Storrow şimdi iyice keyiflenmişti.</p>

  <p class="p7">"Anlat."</p>

  <p class="p7">"Max Devore seksen beş yaşında ve üstelik boşanmış bir adam. İki defa boşanmış hatta. Çocuğun velayeti onun yaşında bekâr bir adama verilmeden önce, başka bir noktanın göz önüne alınması gerekir. İkincil velayet. Bu, annenin ihmal ve hırpalamayla suçlanması dışında en önemli nokta."</p>

  <p class="p7">"Peki bu iddialar neler? Biliyor musun?" "Hayır. Mattie de bilmiyor. Çünkü bunların hepsi uydurma şeyler. Ha, aklıma gelmişken... çok tatlı bir kadın..."</p>

  <p class="p7">"Evet, öyle."</p>

  <p class="p7">"...ve bence müthiş bir tanık olacak. Onunla karşılaşmak için sabırsızlanıyorum. Dur... konudan sapmayalım. Şimdi seninle ikincil velayetten söz ediyoruz. Öyle değil mi?"</p>

  <p class="p7">"Öyle."</p>

  <p class="p7">"Devore'un akli dengesi yerinde olmadığı resmen belgelenen bir kızı var. California'da bir klinikte. Modesto'da sanırım. Bu, velayet bakımından hiç de hoş bir durum değil."</p>

  <p class="p7">"Öyle gözüküyor."</p>

  <p class="p7">"Oğlu Roger ise..." Avukatın not defterinin sayfalarını çevirdiğini duydum, "...elli dokuz yaşında. Yani o da bıyığı yeni terlemiş bir delikanlı değil. Tabii son zamanlarda onun yaşında baba olan erkekler de var. Bu, yeni cesur dünya ne de olsa! Ama Roger bir homoseksüel."</p>

  <p class="p7">Bili Dean'in, "O bir hötöröf," dediğini hatırladım. "Anladığıma göre California'da sürüyle öyleleri varmış."</p>

  <p class="p7">"Seksüel konuların önemli olmadığını söylemedin mi?"</p>

  <p class="p7">"Belki de 'hetero seks önemli değil,' demeliydim. Bazı eyaletlerde California'da bunlardan biri homo seks de önemli değil... ya da fazla önemli sayılmıyor. Ama bu davaya California'da değil, Maine'de bakılacak. Ve bu eyalette insanlar evli iki erkeğin yani birbirleriyle evli iki erkeğinküçük bir kızı iyi yetiştirebileceklerini bilecek kadar aydınlatılmış değiller."</p>

  <p class="p7">"Roger Devore evli mi?" Tamam, itiraf ediyorum. Şimdi ben de dehşetle kanşık bir sevinç duyuyordum. Bu düşüncelerim yüzünden utanıyordum. Sonuçta Roger Devore kendi hayatını yaşayan bir insandı. Belki yaşlı babasının son çabalarından haberi yoktu ya da olayla pek az ilgisi vardı. Ama yine de sevindim.</p>

  <p class="p7">John, "O ve Morris Ridding adlı bir disket imalatçısı 1996'da 'nikahlandılar'," dedi. "Bunu bilgisayarla ilk yaptığım araştırma sırasında buldum. Eğer dava açılırsa mahkemede bu olaydan yeteri kadar yararlanmak niyetindeyim. Bunu ne dereceye kadar kullanabileceğimi bilemiyorum. Şu anda, önceden tahmin yapmak imkânsız. Ama elime fırsat geçerse o parlak gözlü, neşeli kızın yaşlı iki homonun yanında büyümesiyle ilgili bir tablo çizeceğim. Yaşamlarını daha çok bilgisayar odalarında geçiren ve Kaptan Kirk'le Bay Spock'ın ışıklar söndükten sonra neler yaptıklarını tahmine çalışan iki homonun yanında... Elime böyle fırsat geçerse bundan da yararlanacağım."</p>

  <p class="p7">"Bu biraz zalimce bir şey," diye mırıldandım. Fikrinden caydırılmasını, hatta kendisiyle alay edilmesini isteyen bir adam gibi konuşmuştum. Ama öyle bir şey olmadı.</p>

  <p class="p7">"Tabii zalimce bir şey. Bu, iki masum yayayı öldürmek için arabayı kaldırıma doğru sürmeye benziyor. Roger Devore'la Morris Ridding uyuşturucu ticareti yapmıyor veya küçük çocukları satmıyorlar. Ya da yaşlr kadınları soymuyorlar. Ancak, bu bir velayet davası ve böylesi davalar, insanlan boşanmadan bile daha ustalıkla böceklere dönüştürürler. Bu olay çok kötü sayılmasa da yeterince kötü. Çünkü 'çıplak' diye tanımlayabildiğim bir şey. Max Devore doğduğu kente sadece bir tek neden yüzünden döndü. Küçük kızı satın almak için. İşte bu da benim tepemi attırıyor."</p>

  <p class="p7">Güldüm. Hayalimde Buggs Bunny'deki Elmer Fudd'ın elinde tüfekle kapısında DEVORE yazılı bir tavşan deliğinin önünde beklediği canlanmıştı.</p>

  <p class="p7">"Devore'a çok basit bir mesaj vereceğim. Çocuğun fiyatı iyice arttı. Ve bu, belki de onun verebileceğinden daha yüksek."</p>

  <p class="p7">"Bir iki defa 'eğer dava açılırsa' dedkî. Devore'un her şeyden vazgeçerek buradan gitme ihtimali var mı sence?" "Evet, oldukça güçlü bir ihtimal var. Eğer adam yaşlı ve istediklerini elde etmeye alışık biri olmasaydı bu ihtimalin daha da güçlü olduğunu söyleyebilirdim. Ayrıca Devore'un kafasının hâlâ çıkarlarının nereye bağlı olduğunu anlayacak kadar iyi çalışıp çalışmadığı sorunu da var. Oradayken Devore ve avukatıyla görüşmeyi deneyeceğim. Ama şu ana kadar daha adamın sekreterini aşamadım."</p>

  <p class="p7">"Rogette Whitmore'u mu?"</p>

  <p class="p7">"Hayır. Whitmore, basamakların daha yukarısında. Onunla da henüz konuşmamış olsam da konuşacağım."</p>

  <p class="p7">"Richard Osgood ya da George Footman'ı dene," dedim. "Birinden biri Devore'la ya da onun başavukatıyla bağlantı kurmanı sağlayabilir."</p>

  <p class="p7">"Zaten Whitmore denilen kadınla konuşmam gerekecek. Devore gibi adamlar yaşlanırlarken en yakın danışmanlarına gitgide daha fazla güvenmeye başlarlar. Kadın, belki adamın bu işten vazgeçmesi konusunda önemli bir rol oynayabilir. Belki de başımıza dert açarak Devore'u savaşması için teşvik edebilir. Ya patronunun davayı kazanacağına gerçekten inandığı için ya da boğuşmayı seyretmekten zevk alacağından. Ayrıca Devore'la da evlenebilir."</p>

  <p class="p7">«Evlenmek mi?"</p>

  <p class="p7">"Neden olmasın? Yaşlı adam, kadınla evlenmeden önce onunla bir anlaşma imzalayabilir. Ve ben mahkemede bundan söz edemem, «arşı tarafın Mattie'nin avukatını kimin tuttuğunu öğrenmeye kalkışamayacağı gibi."</p>

  <p class="p7">"John, ben o kadını gördüm. Yetmişinde var sanırım."</p>

  <p class="p7">"Ama küçük bir kızla ilgili velayet davasına katılabilecek bir kadın oyuncu. Ayrıca ihtiyar Devore'la evli homo çift arasında da bir koruyucu görevi yapıyor. Bunu da unutmamalıyız."</p>

  <p class="p7">"Pekâlâ." Yine çalışma odamın kapısına baktım ama eskisi kadar özlemle değil. Bazen, isteseniz de istemeseniz de bir noktaya ulaşırsınız. Ben de bu günlük o noktaya ulaştığımı düşünüyordum. Ama belki akşama...</p>

  <p class="p7">"Senin için bulduğum avukatın adı Romeo Bissonette." John bir an durdu. "Bu gerçek bir ad olabilir mi?"</p>

  <p class="p7">"Lewiston'dan mı?"</p>

  <p class="p7">"Evet. Nasıl bildin?"</p>

  <p class="p7">"Çünkü Maine'de ve özellikle Lewiston civarında bu gerçek bir ad olabilir. Gidip onu görmem gerekiyor mu?" Avukatla bugün görüşmek istemiyordum. Lewiston yetmiş beş kilometre ötedeydi. Ve iki şeritli yollar şimdi kampçılarla dolu olmalıydı. Bütün istediğim gidip yüzmek ve sonra da uzun bir uyku çekmekti. Rüya görmeyeceğim uzun bir uyku.</p>

  <p class="p7">"Gitmene gerek yok. Adamı ara ve onunla biraz konuş. Aslında onu trapezcilerin altına gerilen bir emniyet ağı gibi görebilirsin. Bissonette, sorgulama Dört Temmuz'daki olayın dışına çıktığı an buna itiraz edecek. Sen de o olay konusunda gerçeği, bütün gerçeği söyle. Gerçekten başka hiçbir şeyden söz etme."</p>

  <p class="p7">"Olur."</p>

  <p class="p7">"Onunla konuş, sonra da cuma günü adamla... bir dakika... burada yazılı." John yine not defterini karıştırdı. "Dokuzu çeyrek geçe 120 numaralı yoldaki büfede buluş. Kahve için. Biraz konuşun ve birbirinizi tanıyın. Hesabı ödemek için yazı tura da atın. Ben o sırada Mattie'yle olacağım ve mümkün olduğu kadar fazla bilgi edinmeye çalışacağım. Belki özel bir dedektif tutmamız bile gerekecek."</p>

  <p class="p7">"Böyle konuşman hoşuma gidiyor."</p>

  <p class="p7">"Öyle mi? Hesapları senin avukatın Goldacre'a yollayacağım, o da onları menajerine verir. Menajerin de..."</p>

  <p class="p7">"Hayır," dedim. "Goldacre'a tembih et. Hesapları doğruca buraya yollasın. Harold, bir Musevi anneden farksızdır. Bütün bunlar bana kaça mal olacak?"</p>

  <p class="p7">John hiç duraklamadı. "En aşağı yetmiş beş bin dolar." Özür diler gibi bir hali de yoktu.</p>

  <p class="p7">"Bunu Mattie'ye söyleme."</p>

  <p class="p7">"Tamam. E, artık eğlenmeye başladın mı, Mike?"</p>

  <p class="p7">Düşünceli düşünceli mırıldandım. "Biliyor musun? Gerçekten başladım sayılır."</p>

  <p class="p7">"Yetmiş beş bin doların karşılığında öyle olması gerekir." Vedalaştık. John telefonu kapattı.</p>

  <p class="p7">Ben de telefonu yerine yerleştirirken aklıma bir şey geldi. Şu son beş günü o dört yıllık süreden daha yoğun bir biçimde yaşamıştım.</p>

  <p class="p7">Bu sefer telefon çalmadan çalışma odama girmeyi başardım. Ama artık o gün çalışamayacağımın farkındaydım. Yazı makinesinin başına geçerek 'Dönüş' tuşuna birkaç defa bastım. Sayfanın dibine kendim için bir not yazmaya başladığım sırada telefon çalmıştı. Telefon ne tatsız bir cihaz. Ve ondan ne kadar da az müjde alabiliyoruz! Ama bugün bir istisnaydı. Onun için de işi gülümseyerek bitirebilecektim. Sonuçta çalışıyordum. Çalışıyordum. Bir yanım hâlâ burada oturabilmeme şaşıyordu. Rahatça soluk alıyordum, kalp atışlarım düzenliydi. Kişisel ufkumda endişe krizinin en ufak bir işareti bile yoktu. Yazmaya başladım:</p>

  <p class="p7">[SONRA: Drake'ten Radford*a. Giderken yolun üzerindeki manava uğrar. Sahibiyle konuşur. Adam eski bir kaynaktır. Ona güzel ve renkli bir ad gerekli. Hasır şapka. Disney. Dünyası tişörtü Shackleford'dan söz ederler.]</p>

  <p class="p7">Makine, sayfayı tükürünceye kadar merdaneyi çevirdim. Onu diğerlerinin üzerine koyarak kendime son bir notu karaladım. (Raiford için Ted Rosencrief'i ara.) Rosencrief, Derry'de oturan emekli bir denizciydi. Birkaç kitap için onu araştırmacı olarak kullanmıştım. Bir projede Rosencrief'ten kâğıdın nasıl yapıldığını öğrenmesini istemiştim. Bir diğerinde sık görülen kuşların göç yollarını. Üçüncüsünde ise piramitlerdeki mezarların mimari özellikleriyle bazı küçük ayrıntıları. Ve ondan her zaman 'bazı küçük ayrıntıları' istemiştim. Ama hiçbir zaman tam bilgiyi değil. Bir yazar olarak düsturum şuydu: "Gerçekleri açıklayarak aklımı karıştırmayın." Arthur Hailey türü roman başaramayacağım bir şeydi. O tür romanları yazmak bir tarafa, okuyamıyordum bile. Ben yeterli bilgi istiyor, böylece renkli yalanlar uydurabiliyordum. Rosie de bunu biliyordu. Bu nedenle onunla her zaman iyi çalışıyorduk.</p>

  <p class="p7">Bu sefer Florida'daki Raiford Hapishanesi konusunda bilgiye ihtiyacım var. Oradaki 'ölüm evi'nin nasıl bir yer olduğunu öğrenmek istiyordum. Bir dizi insan öldüren katillerin psikolojisini de. Rosie'nin benden haber çıktığı için memnun olacağını düşünüyordum... Sonunda onu aramam için bir neden çıkmasına ben de sevinmiştim.</p>

  <p class="p7">Çift aralıkla yazıp doldurduğum sekiz sayfayı alarak sırayla baktım. Bu sayfaların varlığı beni hâlâ şaşırtıyordu. İşin sırn ta başından beri eski elektrikli makine ve Courier tipi şeritte miydi? Gerçekten böyle gözüküyordu.</p>

  <p class="p7">Yazdıklarım da hayret edilecek gibiydi. Dört yıllık tatilim sırasında aklıma pek çok şey gelmiş, yazarlara özgü o Duraklama Devresi bile bunu engellememişti. Aklıma gelen fikirlerden biri gerçekten müthişti. Kitap yazacak durumda olsaydım ondan gerçekten bir roman çıkarabilirdim. Yaklaşık on iki fikir ise oldukça güzel sayılırdı. Yani onlar sıkıştığım zaman kullanabileceğim şeylerdi... Jack'in fasulyesi gibi bir gecede büyüyüp esrarlı bir hal alabilirlerdi. Bazen böyle oluyordu. Ne var ki fikirlerin çoğu hayal meyal kavradığım şeylerdi. Araba sürerken, yürürken ya da gece yatakta uyumayı beklerken kayan yıldızlar gibi kafamda belirip kaybolan ve 'eğer' diye başlayan küçük şeyler.</p>

  <p class="p7">Kırmızı Gömlekli Adam da onlardan biriydi. Bir gün Derry'deki JCPenney mağazasının vitrin camlarını silen parlak kırmızı gömlekli bir adam görmüştüm. Penney, alışveriş merkezine taşınmadan kısa bir. süre önceydi. Genç bir adamla kadın kırmızı gömlekli işçinin el merdiveninin altından geçtiler... Eski batıl inançlara göre bu müthiş uğursuzluk getirecek bir şeydi. Ama bu çift nerede olduklarının bile farkında değillerdi. El ele tutuşmuş, birbirlerinin gözlerinin içine bakıyorlardı. Dünya tarihindeki bütün yirmi yaşındaki gençler bile âşıktılar. Delikanlı iyice uzundu. Ben bakarken başı neredeyse cam silen adamın ayağına değecek ve belki de o zaman merdiven devrilecekti.</p>

  <p class="p7">Bütün bu olay beş saniye içersinde tarih oldu. 'Kırmızı Gömlekli Adam' yazmak ise beş ayımı aldı. Gerçek dışında bütün kitap 'eğer'e dayanıyordu. O kısa ana. Delikanlının başının adamın ayağının altından geçmesi yerine bir çarpmayı hayal ettim. Diğer fikirler de bunu izledi. Romanı bir sekreter gibi yazdım.</p>

  <p class="p7">Şimdi üzerinde çalıştığı Mike'ın Gerçekten Müthiş Fikirlerinden biri değildi. (Jo'nun vurgusu kelimelerin başharflerini dikkatle belirtti.) Ama bu, 'eğer' fikirlerinden de değildi. Bu kez konu benim eski gerilim hikâyelerime de benzemiyordu. Artık organı olan V.C. Andrews ortalarda yoktu. Sağlam bir şeydi bu. Gerçekmiş gibi.</p>

  <p class="p7">Andy Drake, Key Largo'da yaşayan özel bir dedektifti. Kırk yaşındaydı, karısından boşanmıştı ve üç yaşında bir kızı vardı. İlk bölümde Regina Whiting adlı bir kadının evine gidiyordu. Bayan Whiting'in de bir kızı vardı ve çocuk beş yaşındaydı. Kadın son derecede zengin bir müteahhitle evliydi. Adamın Andy Drake'in bildiği şeylerden hiç haberi yoktu. Yani Regina Taylor Whiting'in asıl adı Tiffany Taylor'du. Ve kadın 1992 yılına kadar Miami'de fahişelik yapmıştı. Pahalı bir telekızdı.</p>

  <p class="p7">Telefon çalmaya başlamadan önce bu kadarını yazmıştım. O noktadan sonra olacakları biliyordum. Önümüzdeki birkaç hafta bir sekreter gibi çalışacaktım. Tabii bir mucize sonucu yeniden canlanan yazma yeteneğim kaybolmazsa.</p>

  <p class="p7">"Karen Whiting üç yaşındayken annesiyle verandadaki sıcak su küvetindeydi. O sırada telefon çaldı. Regina, bahçıvandan telefona cevap vermesini istemeyi düşündü.</p>

  <p class="p7">Sonra bu işi kendi yapmaya karar verdi. Asıl bahçıvanları gripten yatıyordu. Onun yerini geçici olarak alan bu yabancıdan yardım istemek kadını sıkacaktı. Kızına kımılda dan oturmasını söyleyerek onu uyardı. Sonra da telefona cevap rmek için koştu. Karen, annesi küvetten çıkarken suların üzerine sıçramaması için elini kaldırdı. O sırada banyo yaptırdığı bebeği düştü. Küçük kız onu almak için eğilince saçları sıcak su küvetinin güçlü emicilerinden birine yakalandı. (Bu hikâye iki üç yıl önce gazetede bu tür bir öldürücü, kazayı okuduğum zaman aklıma gelmişti.)</p>

  <p class="p7">Bir işçi bulma bürosunun yolladığı haki gömlekli, isimsiz bahçıvan neler olduğunu gördü. Çimen alanda hızla koşarak küvete daldı ve çocuğu yakaladığı gibi dipten yukarı çekti. O sırada kızın saçları ve baş derisinin bir kısmı emiciyi tıkamıştı. Adam kıza tekrar nefes alıncaya kadar suni solunum uyguladı. (Bu harika bir gerilim sahnesi olabilirdi. Bu bölümü yazabilmek için sabırsızlanıyordum.) Adam sinir krizi geçiren ve sonra rahatlayan annenin bütün ödül tekliflerini reddetti. Ama bahçıvan sonra Regina'nın kocasının kendisiyle konuşması için adresini vermeye razı oldu. Ne var ki, John Sanborn diye açıkladığı adının ve adresinin sahte olduğu anlaşılacaktı.</p>

  <p class="p7">İki yıl sonra saygıdeğer bir ikinci yaşam süren eski fahişe, Miami'de çıkan bir gazetenin birinci sayfasında çocuğunu kurtaran adamın resmini gördü. Gazetede adı John Shackleford olarak yazılıydı. Ve adam dokuz yaşındaki bir kıza tecavüz ettikten sonra onu öldürmekle suçlanıyordu. Yazıda adamın kırktan fazla cinayet işlemiş olmasından şüphelenildiği de açıklanıyordu. Kurbanlarından çoğu çocuktu. Basın toplantısında bir gazeteci, "Beysbol Kasketli'yi yakaladınız mı?" diye bağırdı. "John Shackleford, 'Beysbol Kasketli' katil mi?" Aşağıya inerken, "Eh," dedim. "Öyle olduğunu düşünüyorlar." Bugün gölde çok fazla motor olduğunu gürültüden anlıyordum. Çıplak yüzmek kolay olmazdı. Mayomu giyerek omzuma bir havlu attım. Kâbuslarımın ve sabahki beklenmedik çalışmamın neden olduğu teri yıkamak için yoldan indim. Rüyamda bu yolun kenarında ışıklı Japon fenerleri vardı.</p>

  <p class="p7">Sara'yla göl arasına demiryolu traverslerinden yirmi dört basamak yapılmıştı. Dört ya da beş basamak indiğim sırada birdenbire olayın ne müthiş bir şey olduğunu kavradım. Dudaklarım titremeye başladı. Gözlerim dolarken ağaçlar ve gökyüzünün renkleri birbirine karıştı.</p>

  <p class="p7">Gırtlağımdan bir ses yükseldi. Boğuk bir inilti. Bacaklarımın gücü kesildi ve bir demiryolu traversinin üzerine çöktüm. Bir an krizin hemen sona erdiğini düşündüm, ama yanılmıştım. Ağlamaya başladım. Krizin en şiddetli anında havlunun ucuyla ağzımı tıkadım. Gölde teknelerle dolaşanlar çıkardığım sesleri duysalardı burada birinin öldürüldüğünü sanacaklardı.</p>

  <p class="p7">Jo'suz geçirdiğim boş yılları düşünerek kederle ağladım. Dostsuz ve çalışmadan geçen onca yıl... Ama kederimin yanında minnet duygusu da hissediyordum. Çalışamadığım o yıllar sona erdiği için. Tabii bunu kesinlikle söyleyebilmek için henüz erkendi. Bir tek kırlangıçla yaz olmazdı. Sekiz sayfalık bir taslak da yazarlığımın yeniden canlandığı anlamına gelmezdi. Ama gerçekten yazabileceğimi düşünüyordum. Ayrıca korktuğum için haykırmıştım. Korkunç bir olay sona erdiğinde ya da müthiş bir kazadan son anda kurtulduğumuzda yaptığımız gibi. Ve birdenbire Jo öleli beri ince, beyaz bir şeridin üzerinde yürüdüğümü anladığım için ağlıyordum. Yolun ortasından yürümüştüm. Bir mucize olmuş ve tehlikeden kurtulmuştum. Kim olduğunu bilmediğim biri beni kenara taşımıştı. Ama önemli olan bu değildi. O sorunun cevabını başka bir gün alabilirdim.</p>

  <p class="p7">Ağlayarak bütün bunları içimden attım. Sonra göle inip suya girdim. Serin su fazla ısınmış olan vücuduma iyi geldi. Dahası sanki yeniden dirilmişim gibi oldum.</p>

  <p class="p7">&nbsp;</p>
</body>
</html>
