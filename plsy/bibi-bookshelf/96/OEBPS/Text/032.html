<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ DOKUZUNCU BÖLÜM</title>
</head>

<body>
  <h1 class="h11">YİRMİ DOKUZUNCU BÖLÜM</h1>

  <p class="p7">Ki'ye kafamın son birkaç hafta boyunca onun ne giydiğini, karavanın hangi odasında olduğunu ve orada ne yaptığını bilen yanıyla uzandım. Ama tabii bir sonuç alamadım. Çünkü artık o bağ kaybolmuştu.</p>

  <p class="p7">Jo'yu çağırdım. Öyle yaptığımı sanıyorum. Ama Jo da gitmişti. Şimdi tek başımaydım. 'Tanrı yardımcım olsun! Tanrı ikimizin de yardımcısı olsun!" Paniğe kapılmak üzere olduğumu fark ederek buna karşı koydum. Kafamın berrak olması gerekiyordu. Doğru dürüst düşünemezsem Ki'nin bir şansı varsa o da kaybolacaktı. Koridordan hızla antreye gittim. Kafamın derinliklerinden yükselen o hastalıklı sesi duymamaya çalışıyordum. O, Ki artık gitti, diyordu. Çocuk öldü. Ama ben bunu bilmiyordum. Bilemezdim. Çünkü aramızdaki bağ artık kopmuştu.</p>

  <p class="p7">Yerdeki kitap yığınlarına baktım, sonra da kapıya. Yeni ayak izleri birinin buraya gelip gittiğini göstermiyordu. Bir şimşeğin bulutları aydınlatmasından sonra gök gürledi. Kapıya giderek tokmağa uzandım. Sonra da durakladım. Kapıyla çerçevesi arasında bir şey sıkışmıştı. Örümcek ağının telleri kadar ince ve uçuşan bir şey.</p>

  <p class="p7">Bu bir tek beyaz saç teliydi.</p>

  <p class="p7">Midem bulanırken saç teline baktım. Hiç şaşırmamıştım. Tabii bunu bilmem gerekirdi! Eğer bu korkunç günde birbirini izleyen şoklar olmasa ve sinirlerim iyice gerilmesiydi herhalde bunu çarçabuk tahmin ederdim. Her şey Jo'nun o sabah bana dinlettiği kasette kayıtlıydı... O sabah artık bana başka bir adamın yaşantısının bir parçasıymış gibi geliyordu.</p>

  <p class="p7">Bir kere John telefonu kadının suratına kapattığı sırada kaydedilen saat. Saaf dokuzu beş geçe. Doğu Yaz Saati. O robot ses böyle söylemişti. Bundan da Rogette'in avukatı sabah altıyı kırk geçe aradığı anlaşılıyordu... Tabii kıtanın diğer tarafından, Palm Springs'den aramışsa... Evet, bu</p>

  <p class="p7">olabilirdi. Ama havaalanından Mattie'nin karavanına giderken bu garip ayrıntıyı kavrayabilseydim, kendi kendime, "Anlaşılan bütün California'da doğu kıyısındaki işlerini daha güneş doğmadan bitiren insanlar var," derdim. "Aferin onlara. Herhalde bu kişiler uykusuzluk çekiyorlar." Ne var ki böyle kolaylıkla izah edilemeyecek bir şey daha vardı.</p>

  <p class="p7">John bir ara bandı teypten çıkarmıştı. Eğlenmediğimi, tersine yüzümün bembeyaz kesildiğini söylemişti. Ondan kaseti bana yine de dinletmesini istemiş, yalnızca kadının sesini tekrar duymanın beni şaşırttığını söylemiştim. "Sesinin niteliği. Tanrım! Çok iyi alınmış bu..." demiştim. Ya da buna benzer bir şey. Aslında John'un kasetine bodrumdaki işçiler tepki göstermişlerdi. Bilinçaltımdaki komplocular. Onları, yüzümün bembeyaz kesilmesine neden olacak kadar korkutan Rogette'in sesi değildi. Buna alttaki hafif mınltı neden olmuştu. TR'de telefonla konuşurken her zaman duyulan o ses. Sizi aradıkları ya da siz bir yere telefon ettiğinizde o ses daima duyulurdu.</p>

  <p class="p7">Rogette TR'90'dan hiçbir zaman aynlmamıştı. O sabah bunu fark etmemem, Ki Devore'un hayatına mal olduysa kendimle asla yaşayamayacaktım. Traverslerden yapılmış basamaklardan hızla inerken Tanrı'ya bunu tekrar tekrar söylüyordum. Fırtına yeniden şiddetlenmişti.</p>

  <p class="p7">Gölün kenarından uçmamış olmama hâlâ şaşıyorum. Raftımın'yansı karaya oturmuştu. Belki de parçalanan tahtaların uçları vücuduma batar ve kazık batırılmış bir vampir gibi ölüp giderdim.</p>

  <p class="p7">Koşmak, paniğe kapılmak üzere olan insanlar için hiç de iyi bir şey değildir. Bu, zehirli bir sarmaşığın neden olduğu yarayı kaşımaya benzer. Düşmemek için basamakların aşağısındaki çamlardan birine sarıldığım sırada kafam durmak üzereydi. Doğru dürüst düşünemiyordum. Kafamın içinde durmadan Ki'nin adı yankılanıyordu. Öyle gürültülüydü ki kafamda başka şeylere pek yer kalmıyordu.</p>

  <p class="p7"><span class="t10">~6621~</span></p>

  <p class="p7">Sonra sağımda gökyüzünden bir yıldırım fırladı ve o koskocaman yaşlı göknarın gövdesinin son bir metrelik parçasını da devirdi. Belki de ağaç, Sara'yla Kito sağ olduğu sıralarda hâlâ buradaydı. O tarafa doğru baksaydım herhalde kör olurdum. Başım neredeyse tamamen diğer tarafa dönük olduğu halde yine de gözlerim kamaştı. Gözlerimin önünde dev bir flaş patlamış gibi koskocaman mavi bir ışık belirdi. Altmış metre boyundaki .mavi göknar göle devrilirken müthiş bir çatırtı duyuldu. Sular uzun bir perde gibi gökyüzüne doğru yükselip sanki bir an havada asılı kaldı. Ağaçtan kalan gövde bir cadının şapkası gibi yağmurda tutuşmuş yanıyordu.</p>

  <p class="p7">Bu bende bir tokat etkisi yaptı. Bir anda kafam berraklaştı. Ve beynimi kullanmak için elime son bir şans geçti. Derin bir soluk alarak kendimi düşünmeye zorladım. Bir kere, neden oraya inmiştim? Niçin Rogette'in Kyra'yı göle doğru getirdiğini düşünüyordum? Biraz önce olduğum bu yere? Kadın neden bahçe yolundan 42. karayoluna çıkarak çocuğu benden uzaklaştırmamıştı?</p>

  <p class="p7">Budalalık etme! Kadın burada. Çünkü Rogette'in Warrington'a dönmesi için Sokak'tan yararlanması gerekiyor. Kadın, patronunun ölüsünü özel jetiyle California'ya yolladığından beri Warrington'da. Yapayalnız.</p>

  <p class="p7">Rogette, ben Jo'nun atölyesinin altında, baykuşun içindeki teneke kutuyu alır ve aile şeceresini incelerken gizlice eve girmişti. O sırada kendisine bir fırsat verseydim Ki'yi alıp gidecekti. Ama Rogette'e o şansı vermemiştim. Bir şey olduğundan, birinin çocuğu yakalayacağından korktuğum için telaşla eve dönmüştüm.</p>

  <p class="p7">Rogette çocuğu uyandırmış mıydı? Ki onu görmüş ve tekrar uykuya dalmadan önce beni uyarmaya çalışmış mıydı? Eve o yüzden mi telaşla koşmuştum? Belki. Ben o sırada hâlâ kuşaktaydım. Çocukla aramızda hâlâ bağlantı vardı. Geri döndüğümde Rogette evdeydi. Bu kesindi. Hatta belki de kuzey yatak odasındaki dolaba saklanmış ve kapağın aralığından beni gözetlemişti. Bir yanım Sara olmayan bir şeyin evde olduğunu sezmişti.</p>

  <p class="p7">Sonra evden tekrar dışarı fırlamıştım. Slips'n Greens'in torbasını kaptığım gibi buraya inmiştim. Sağa dönmüştüm. Kuzeye. Huş ağacına, kayaya, na doğru. Yapmam gereken şeyi yapmıştım. Ben bununla uğraşırken Rogette, Kyra'yı basamaklardan indirmiş ve sola dönmüştü. Güneye. Warrington'a doğru. Ki'nin sesini duymuş olabileceğimi düşünürken bir an yüreğime indi sanki. Belki çocuğu görmüştüm. Fırtına kesildiği sırada güvenli yerinden çekine çekine bakan bir kuş değildi. Ki o sırada artık uyanmış ve beni görmüştü. Belki Jo'yu da. Ve bana seslenmeye çalışmıştı. Rogette ağzını kapamadan önce kısaca seslenmişti.</p>

  <p class="p7">Ne zaman olmuştu bu? Bana arada geçen zaman sonsuz kadar uzun geliyordu. Oysa aradan çok uzun bir süre geçmemişti sanırım. Belki bu beş dakikadan daha az. Ama bir çocuğu boğmak fazla zaman almazdı, Kito'nun sudan uzanan çıplak kolunun hayali geri gelmeye çalıştı. Suyun içindeki elin parmakları açılıp kapanıyordu. Açılıp kapanıyordu. Sanki çocuk, işini başaramayan akciğerler yerine onlarla soluk almaya çalışıyordu. Bu hayali kafamdan kovup Warrington'a koşma isteğini yendim. Böyle yaparsam kesinlikle paniğe kapılacaktım.</p>

  <p class="p7">Jo'nun ölümünden sonra geçen yıllar içinde onu hiç bu kadar acı ve özlemle istememiştim. Ama o gitmiş, geride bir fısıltı bile kalmamıştı. Artık kendimden başka güvenebileceğim hiç kimse yoktu. Devrilmiş ağaçlarla dolu Sokak'ta güneye doğru yürümeye başladım. Ağaçların yanından dolaşıyor, yolu boylu boyunca kapayanların altından sürünerek geçiyordum. Ancak, çaresiz kaldığım zaman dalları gürültüyle kırıyordum. İlerlerken böyle durumlarda edildiğini sandığım o standart duaları tekrarlıyordum. Ama hiçbiri Rogette Whitmore'un kafamda be liren hayalini yarıp geçemiyordu. Ağzı haykırır gibi açılmış olan, o zalim ve amansız suratı,</p>

  <p class="p7">Bu, Hayaletler Evi'nin açık havadaki bir kopyası, diye düşündüğümü hatırlıyorum. Gerçekten de yolda ilerlemeye çalışırken koru bana hayaletlerle dolu gibi geliyordu. İlk saldırı sırasında sadece kökleri gevşemiş olan ağaçlar şimdi onu izleyen fırtına ve yağmurda devrilip duruyorlardı. Gürültü, yerleri çatırdatan dev ayak seslerine benziyordu. Benim ayaklarımın neden olacağı gürültüden çekinmeme gerek yoktu. Bathelder'ların bir kayanın üzerindeki şapkalı mantara benzeyen daire biçimi prefabrike evlerinin önünden geçerken bütün damı bir kara çamın yamyassı etmiş olduğunu gördüm.</p>

  <p class="p7">Sara'nın yedi yüz elli metre güneyinde, Ki'nin beyaz kurdelelerinden birinin yola düşmüş olduğunu gördüm. Kurdeleyi yerden alırken kırmızı kenarının kana ne kadar benzediğini düşündüm. Sonra onu cebime tıkarak yoluma devam ettim.</p>

  <p class="p7">Beş dakika sonra üzeri yosun kaplı yaşlı bir çamla karşılaştım. Yola devrilmişti. Ama gerilip çarpılmış kıymıklarla hâlâ gövdesine bağlıydı. Şimdi sekiz dokuz metrelik üst kısmı gölde yüzüyor, dalgalar onu kaldırıp indirirlerken kıymıklar paslı menteşeler gibi sesler çıkarıyorlardı. Ağacın altından sürünüp geçebileceğim bir yer vardı. Dizüstü çöktüm. Ve o zaman başka diz izlerini gördüm. İçlerine sular dolmaya başlıyordu. Ayrıca başka bir şeyi daha fark ettim. İkinci kurdeleyi. Onu da cebime,.ilkinin yanına koydum.</p>

  <p class="p7">Çamın altından geçerken yarı yolda bir başka ağacın daha devrildiğini duydum. Çok yakınmadaydı. Bunu bir haykırış izledi. Bu seste can acısı ya da korku yoktu. Hayır, biri hayret ve öfkeyle bağırmıştı. Sonra yağmurun ve rüzgârın hışırtısı arasında bile Rogette'in sesini duydum. "Geri gel! Oraya gitme. Çok tehlikeli!"</p>

  <p class="p7">Sürünerek ağacın geri kalan bölümünün altından çıktım. Kırık bir daldan geride kalan parçasının sırtımı çizdiğini bile hayal meyal fark ettim. Ayağa kalkarak yolda koşmaya başladım. Yoldaki düşmüş ağaçlar küçükse yavaşlamadan üzerlerinden atlıyordum. Eğer büyük lerse oramı buramı çizeceklerini, bir yerime batacaklarını düşünmeden üzerlerine tırmanıyordum. Gök gürlüyordu. Müthiş bir şimşek çaktı ve onun ışığında kurşuni tahta kaplamaları gördüm. Rogette'le ilk karşılaştığım gün Warrington'un otel kısmını sadece ağaçların arasından görebilmiştim. Oysa şimdi orman yırtılmış eski bir çamaşıra benziyordu. Bu bölgenin yeniden ağaçlanması yıllar alacaktı. Warrington'un arka yarısı birlikte devrilmiş gibi gözüken iki dev ağaç yüzünden iyice yıkılmıştı. Ağaçlar bir X işareti oluşturacak biçimde yuvarlanmışlardı. Yemek tabağındaki çatalla bıçak gibi.</p>

  <p class="p7">Ki'nin korkudan tizleşmiş sesi fırtınayı bastırıyordu. "Git buradan! Ben seni istemiyorum, Beyaz Dadı! Haydi, git!" Küçük kızın sesindeki dehşeti duymak korkunçtu. Ama aynı zamanda sesini duyabilmiş olmak da harika bir şeydi.</p>

  <p class="p7">Rogette'in sesinin beni dondurduğu yerden on iki metre kadar ötede, yolda bir ağaç daha yatıyordu. Kadın bunun öbür tarafındaydı. Bir elini Ki'ye uzatmıştı. Elinden kanlar akıyordu ama bunu hayal meyal fark ettim. Bütün dikkatimi Kyra'ya vermiştim.</p>

  <p class="p7">Sokak'la Sunset Bar arasındaki iskele çok uzundu. En aşağı yirmi, hatta belki de otuz metreydi. İskele güzel bir yaz akşamı randevulaştığın kişi ya da sevgilinle el ele yürüyeceğin ve bunu bir anıya dönüştürebileceğin kadar uzundu. Fırtına onu henüz yerinden koparıp sürüklemeyi başaramamıştı. Ama rüzgâr iskeleyi kurdele gibi bükmüştü. Bir pazar günü sinemadaki matinede gördüğüm bir haber programını hatırladım. Filmde asma bir köprü tayfun sırasında durmadan savruluyordu. Warrington'la Sunset Bar arasındaki iskele de şimdi aynı durumdaydı. Kabaran sularda aşağı yukarı oynuyor, tahta bir akerdeon gibi bütün ek yerleri inliyordu. İskelenin kenarında bir parmaklık vardı. Herhalde gece eğlenceyi fazla kaçıranların sağ salim kıyıya erişebilmeleri için konmuştu. Ne var ki burası da çoktan uçmuştu. Kyra bu sallanan, suya batıp çıkan tahta iskelenin odasındaydı. Çocukla kıyı arasında en aşağı üç siyah dikdörtgen olduğunu görüyordum. Oradaki tahtalar kopup kaybolmuşlardı. İskelenin suyun yüzünde kalmasını sağlayan boş çelik dubalar yerlerinde sallanırken dandandan di ye sesler çıkıyordu. O dubalardan birkaçı yerlerinden çıkmış, suyun yüzünde uzaklaşıyorlardı. Ki sirkteki gerili ipte yürüyen bir cambaz gibi kollarını öne doğru uzatmıştı. Siyah HarleyDavidson tişörtü dizlerinin ve güneşten yanmış omzunun etrafında havalanıyordu.</p>

  <p class="p7">Rogette, "Geri gel," diye bağırdı. Donuk, ıslak saçları başının etrafında uçuşuyor, sırtındaki parlak siyah yağmurluk rüzgârla dalgalanıyordu. Kadın biri kanlı, diğeri sağlam olan iki elini uzatmıştı. Belki de Ki ısırmıştı onu.</p>

  <p class="p7">Ki başını deli gibi sallıyordu. "Olmaz Beyaz Dadı!" Çocuğa, "Başını öyle sallama, KiKuşu," demek istiyordum. "Bu çok kötü bir fikir." Kyra sendeledi, bir kolu yukarı, gökyüzüne doğru kalktı. Diğer kolu da suya doğru indi. Bu hareketiyle bir an sert dönüş yapan bir uçağa benzemişti. Eğer iskele aynı anda ayaklarının altında yükselmesiydi suya yuvarlanacaktı. Kız hemen o değerli dengesine kavuşur gibi oldu. Ne var ki çıplak ayaklarının ıslak tahta üzerinde kaydıklarını bir an fark ettim sanırım. "Git artık. Beyaz Dadı! Ben seni istemiyorum! Git... Biraz yatıp uyu! Yorgun gözüküyorsun!"</p>

  <p class="p7">Ki beni görmemişti. Çocuk bütün dikkatini Beyaz Dadı'ya vermişti. Beyaz Dadı da benim farkımda değildi. Yüzüstü yattım ve ağacın altında sürünmeye başladım. Kendimi pençe gibi yaptığım ellerimin yardımıyla öne doğru çekiyordum. Gökgürültüsü maundan dev bir top gibi gölün yüzeyinde yuvarlanıyor, oluşan gümbürtü dağlarda yankılanıyordu. Tekrar dizüstü doğrulduğum zaman Rogette'in ağır ağır iskelenin karaya bağlı olduğu tarafa ilerlediğini gördüm. Öne doğru attığı her adıma karşılık, Kyra da sallanarak tehlikeli bir biçimde geriliyordu. Rogette sağlam elini uzatmıştı. Bir an bana o eli de kanıyormuş gibi geldi. Ama sıska parmaklarının arasından akan sıvı kan olamayacak kadar koyu renkti. Kadın konuşmaya başladığında elindekinin erimeye başlamış çikolata olduğunu anladım. Rogette tüylerimi diken diken eden iğrenç, tatlı bir sesle konuşuyordu.</p>

  <p class="p7">Kumruyu andıran bir sesle, "Haydi oyunumuzu oynayalım, KiKuşu," dedi. "Sen başlamak ister misin?" Öne doğru bir adım attı. Kyra da aradaki uzaklığı korumak için bir adım geriledi. Sallandı, sonra dengesini buldu. Kalbim bir an dururken tekrar hızla çarpmasını sürdürdü. Kadınla aramdaki mesafeyi mümkün olduğu kadar çabuk kapatmaya çalışıyordum. Ama koşmuyordum. Rogette'in uyanıncaya kadar hiçbir şeyi bilmesini istemiyordum. Uyanırsa! Onun şimdi uyanıp uyanmaması beni ilgilendirmiyordu. Kahretsin!" George Footman'ın kafasını kırdığıma göre bu iğrenç yaratığı da kolaylıkla yaralayabildim. Yürürken parmaklarımı iri bir yumruk olacak bir biçimde birbirine kenetledim.</p>

  <p class="p7">"Hayır mı? Başlamak istemiyor musun? Çok mu çekingensin?" Rogette dişlerimi gıcırdatmama neden olacak şekilde pek tatlı konuşuyordu. Bazen anaokulu öğrencilerine yaptıkları gibi. "Pekâlâ ben başlayacağım. Çocuk! Çocukla kafiyeii olan ne var, KiKuşu? Boncuk... Uykucuk... Ben gelip seni uyandırdığım sırada sen 'uykucuk' taydın değil mi?... Şimdi gelip kucağıma oturmak ister misin, KiKuşu? Birbirimize çikolata yediririz. Tıpkı eskiden yaptığımız gibi. Ben de sana yeni bir şaka öğretirim..."</p>

  <p class="p7">Rogettebir adım daha attı. İskelenin kenarına gelmişti. Tabii aklına gelseydi, bana attığı gibi Kyra'ya da taş atardı. Taşlardan biri Kyra'ya gelir ve o da göle yuvarlanırdı. Ama kadının şu anda aklından böyle bir şey geçmediğinden eminim. Çılgın biri belirli bir noktayı geçtikten sonra kendini turnikeli bir yolda bulur. Artık burada çıkış rampaları yoktur. Rogette'in Kyra konusunda başka planları vardı.</p>

  <p class="p7">"Haydi, Kiki. Beyaz Dadı'nla bu oyunu oyna." Kadın tekrar çikolatayı uzattı. Buruşmuş yaldızın arasından yapışkan çikolata akıyordu. Kyra'nın bakışları kaydı ve çocuk en</p>

  <p class="p7">sonunda beni gördü. Başımı sallayarak ona sesini çıkarmamasını söylemeye çalışıımsa da bu bir işe yaramadı. Küçük kızın yüzünde rahatlıkla karışık sevinçli bir ifade belirdi. Hemen adımı haykırdı. Rogette'in hayretle</p>

  <p class="p7">omuzlarını kaldırdığını gördüm.</p>

  <p class="p7">Son üç buçuk metreyi koşarak aştım. Birbirine kenetlediğim ellerimi kaldırdım. Ama o en kritik anda ayağım ıslak yerde hafifçe kaydı. Ve ellerimi istediğim gibi kadının ensesine indiremedim. Omzundan kayan darbe Rogette'in sendeleyerek bir dizinin üzerine çökmesini sağladı. Fakat hemen arkasından ayağa fırladı. Küçük, mavi lambalara benzeyen gözlerinden elektrik değil, öfke fışkırıyordu. Rogette, "Sen!" dedi. Bunu ıslık çalar gibi söyleyerek adeta çok eski bir lanet haline soktu. "Ssssennn!" Bizim gerimizde Kyra bir an adımı haykırdı. Islak tahtanın üzerinde dans edermiş gibi sendeledi. Göle düşmemek için ellerini salladı. Sular iskeleye yayılarak küçük, çıplak ayaklarını ıslattı.</p>

  <p class="p7">Ona seslendim. "Dayan, Ki!" Dikkatimi çocuğa verdiğimi fark eden Rogette bundan yararlanarak hemen iskeleye çıktı. Peşinden fırlayıp onu saçlarından yakaladım. Ve saçları elimde kaldı! Hepsi. Orada, kabaran gölün kenarında elimden kadının donuk, beyaz saçları sarkarken öyle durdum. Sanki Rogette'in kafa derisini yüzmüştüm.</p>

  <p class="p7">Kadın omzunun üzerinden bakarak dişlerini gösterdi. Yağmurda, yeraltında yaşayan kabak kafalı biçimsiz bir cüceye benziyordu. Ve ben, bu o, diye düşündüm. Bu Devore! Adam hiç ölmedi! Nasıl olduysa bu kadınla Max kişilik değiştirdi! İntihar eden Rogette'ti. Jetle California'ya yollanan da onun ölüsü...</p>

  <p class="p7">Ama kadın tekrar diğer tarafa dönerek Ki'ye doğru koşarken durumu anladım. Buradaki Rogette'ti tabii. Ve bu iğrenç benzeşmenin sağlam bir nedeni vardı. Kadının hastalığı neyse bu sadece saçlarını dökmekle kalmamış, onu yaşlandırmıştı. Rogette'in altmış yaşında olduğunu sanmıştım. Ama herhalde bundan en aşağı altı yaş küçüktü.</p>

  <p class="p7">Bayan M. bana, "Pek çok insan çocuklarına birbirlerine benzeyen adlar koyarlar," demişti. "Bunun çok sevimli bir şey olduğunu düşünürler." Max Devore da aynı şeyi düşünmüştü anlaşılan. Çünkü büyük oğluna Roger, kızına da Rogette adını vermişti. Kadının Whitmore soyadı da gerçekti belki de. Belki gençken Whitmore adında biriyle evlenmişti. Ama kafasındaki peruk çıkar çıkmaz hangi aileden olduğu anlaşılıyordu. Islak iskelede işini bitirmek için sendeleyerek yürüyen kadın, Kyra'nın halasıydı.</p>

  <p class="p7">Ki hızla gerilemeye başladı. Artık dikkatli davranmıyor, rastgele adım atıyordu. Göle düşecekti. İskelede durabilmesi imkânsızdı. Ama çocuk daha yuvarlanmadan bir dalga tahtalara, ikisinin arasına vurdu.</p>

  <p class="p7">Oradaki dubalardan bazıları yerlerinden kopmuş, iskele biraz batmıştı. Köpüklü sular yukarı fırlayarak döne döne daha önce gördüğüm o helezon şeklini almaya başladı. Rogette iskeleye çarpan ve bileklerine kaçlar gelen suda durakladı. Ben de öyle. Kadının üç buçuk metre kadar gerisindeydim.</p>

  <p class="p7">Helezon katı bir cisme dönüşmeye başladı. Ben daha orada beliren yüzü seçemeden torbalanmış şortu ve bol tuniği tanıdım. Sadece Kmart böyle biçimsiz kıyafetler satar. Belki de bu konuda federal bir yasa bile vardır.</p>

  <p class="p7">Gelen Mattie'ydi. Mezar kadar gri bir Mattie. Ve Rogette'e de yine mezar grisi gözlerle bakıyordu. Rogette ellerini kaldırdı, sendeledi. Dönmeye çalıştı. Aynı anda iskelenin altında kabaran bir dalga tahtaların lunaparktaki hızlı trenler gibi önce yükselmesine, sonra da inmesine neden oldu. Rogette yandan göle yuvarlandı. Onun gerisinde, yağmurdaki suyla şekillenmiş şeyin arkasında Ki'yi gördüm. Kız Sunset Bar'ın verandasına devrilmişti. Son dalga çocuğu bir frizbi gibi geçici de olsa o güvenli yere atmıştı.</p>

  <p class="p7">Mattie bana bakıyordu. Gözlerini gözlerime dikmiş, dudaklarını oynatıyordu. Jo'nun söylediklerini anlamayı başarmıştım. Ama bu kez Mattie'nin sözlerini kavrayamadım. Olanca gücümle denedim ama başarılı olamadım.</p>

  <p class="p7">"Anneciğim! Anneciğim!"</p>

  <p class="p7">Hayalet ağır ağır değil, sanki fırıl fırıl döndü. Aslında uzun şortun altında hiçbir şey yokmuş gibiydi. Hayalet iskeleden bara doğru gitti. Ki verandada ayağa kalkmış, kollarını ona doğru uzatıyordu.</p>

  <p class="p7">Bir şey ayağımı yakaladı.</p>

  <p class="p7">Eğilip baktım ve kabaran sularda boğulmak üzere olan hortlak benzeri bir şey gördüm. Koyu renk gözler, kabak bir kafanın aşağısından bana bakıyorlardı. Rogette öksürüyor erik kadar mor dudaklarının arasından tükürmeye çalışıyordu. Diğer elini bitkince bana doğru sallıyordu. Parmakları açılıyor... kapanıyordu. Açılıyor... kapanıyordu. Dizüstü çökerek Rogette'in elini tuttum. Kadının parmakları elimi çelik bir pençe gibi kavradı. Ve sonra hızla çekti. Beni yanına çekmeye çalışı yordu. Mor dudakları gerilerek sarı dişleri ortaya çıktı. Sara'nın kafatasındakilere benziyorlardı. Ve evet... bu sefer gülenin Rogette olduğunu düşündüm.</p>

  <p class="p7">Kalçalarımın üzerinde sallandım ve kadını yukarı çektim. Bunu düşünmeden, içgüdülerime uyarak yaptım. Rogette'ten en aşağı kırk, kırk beş kilo daha ağırdım. Kadının vücudunun dörtte üçü korkunç, dev bir alabalıkmış gibi sudan çıktı. Çığlıklar atarak başını eğip dişlerini bileğime geçirdi. Müthiş bir acı duydum. Kolumu iyice yukarı kaldırıp sonra indirdim. Rogette'e zarar vermeyi düşünmüyor, bir sansarınkine benzeyen dişlerden kurtulmaya çalışıyordum. Aynı anda kuvvetli dalga yarı batmış iskeleye çarptı. Yukarı kalkan tahtaların kırık ucu aşağıya doğru inen kadının yüzüne saplandı. Rogette'in bir gözü patladı. Üzerinden sular akan sivri bir uç hançer gibi burnuna girdi. Kadının altındaki ince deri yırtılırken tıpkı yukarı çıkan storlar gibi kemikten sıyrıldı. Sonra göl Rogette'i çekerek uzaklaştırdı. Kadının parçalanmış suratını kısa bir an gördüm. Şakır şakır yağan yağmurda yukarıya doğru dönmüştü. Floresan bir çubuk gibi uçuk ve ıslaktı. Sonra döndü ve siyah, vinil yağmurluğu bir kefen gibi onu sardı.</p>

  <p class="p7">Tekrar Sunset Bar'a baktığım zaman, dünyanın derisinin altını tekrar görür gibi oldum. Bu, Yeşil Kadın'ın içine giren Sara ya da Dışardakiler'den birinin görür gibi olduğum kudurmuş görüntüsüydü. Kyra, barın önündeki tahta verandada, devrilmiş hasır takımların arasında duruyordu. Önünde bir su fışkırıyordu. Suyun içinde gitgide hafifleşmeye başlayan bir kadının hayalini zorlukla seçebildim. Dizüstü çökmüş, ellerini uzatmıştı.</p>

  <p class="p7">Anne kız birbirlerine sarılmaya çalıştılarsa da Ki'nin kollan Mattie'nin içinden geçti ve sırılsıklam oldu. "Anneciğim! Anneciğim, sana sarılamıyorum!"</p>

  <p class="p7">Suyun içindeki kadın konuşuyordu. Dudaklarının oynadığını görebiliyordum. Ki ona dikkatle bakıyordu. Sonra, bir an, Mattie bana döndü. Onunla göz göze geldik. Genç kadının gözleri gölün sularından oluşmuştu. Bu göl ben buraya</p>

  <p class="p7">gelmeden çok önce vardı ve ben gittikten sonra da yıllarca</p>

  <p class="p7">var olacaktı. Ellerimi ağzıma götürerek avuçlarımı öptüm. Ve sonra onları genç kadına doğru uzattım. Mattie sanki o öpücükleri yakalamak istiyormuş gibi ışıltılı ellerini kaldırdı.</p>

  <p class="p7">Kyra, "Anne, gitme!" diye bağırarak hayalete sarılmaya çalıştı ve sırılsıklam oldu. Gözlerini yumarak öksüre öksüre geriledi. Artık karşısında bir kadın yoktu. Sadece sular tahtaların üzerinden akıyor, gölle tekrar birleşmek için çatlaklardan damlıyordu. Gölün suları ta deinlerdeki</p>

  <p class="p7">kaynaklardan geliyordu. TR ve dünyanın bu bölümünün</p>

  <p class="p7">altından uzanan o kayalardaki çatlaklardan fışkırıyordu.</p>

  <p class="p7">Dengemi bozmamaya çalışarak dikkatle ilerledim. Savrulan iskeleden geçerek Sunset Bar'a gittim. Orada Kyra'yı kucağıma aldım. Çocuk bana sıkıca sarıldı iyice sokuldu. Şiddetle titriyordu. Birbirine çarpan dişlerini bir kapta sallanan zarların tıkırtısına benzeyen sesini duyuyordum. Saçlarına gölün kokusu sinmişti.</p>

  <p class="p7">Kyra, "Mattie geldi," dedi.</p>

  <p class="p7">"Biliyorum. Onu gördüm."</p>

  <p class="p7">"Mattie, Beyaz Dadı'nın gitmesini sağladı."</p>

  <p class="p7">"Onu da gördüm. Şimdi kımıldamamaya çalış, Ki. Karaya döneceğiz. Ama fazla hareket etmemelisin. Kımıldarsan, sonunda suda yüzmek zorunda kalırız."</p>

  <p class="p7">Küçük kız bu sözlerime sonuna kadar uydu. Sokak'a vardığımızda onu yere bırakmak istedim ama boynuma sıkıca sarıldı. Buna bir itirazım yoktu. Onu Warrington'a götürmeyi düşündüm ama sonra vazgeçtim. Orada havlular vardı, hatta beiki de kuru giysiler. Ama Warrington'ta bir küvet dolusu sıcak suda bekliyor olabilirdi. Zaten yağmur yeniden hafiflemeye başlamıştı. Ve bu kez batıda gökyüzü daha aydınlıkmış gibi gözüküyordu.</p>

  <p class="p7">Sokak'tan kuzeye doğru çıkarken, "Mattie sana ne söyledi, yavrum?" diye sordum, Ki, önümüze çıkan devrik ağaçların altından sürünerek geçmemiz için kendisini yere bırakmamı istemişti. Ama öbür tarafa geçer geçmez kollarını kaldırıyor ve kendisini tekrar kucağına almamı istiyordu.</p>

  <p class="p7">"'İyi bir kız ol ve üzülme.' Ama ben üzülüyorum. Hem de çok üzülüyorum." Ağlamaya başladı. Onun ıslak saçlarını okşadım.</p>

  <p class="p7">Traverslerden yapılmış basamaklara eriştiğimiz sırada Kyra'nın gözyaşları tükenmişti... Ve batıdaki dağların yukarısında ince ve çok parlak mavi bir çizgi görülüyordu.</p>

  <p class="p7">Ki etrafına bakındı. "Bütün ağaçlar devrilmiş." Gözleri iri iri açılmıştı.</p>

  <p class="p7">"Şey... Hepsi değil, ama pek çoğu."</p>

  <p class="p7">Basamakların ortasında durdum. Nefes nefeseydim. Soluğum gerçekten kesilmişti. Ama Ki'ye onu yere indirip indiremeyeceğimi sormadım. Küçük kızı yere bırakmak istemiyordum. Bütün istediğim rahat soluk alabilmekti.</p>

  <p class="p7">"Mike?"</p>

  <p class="p7">"Evet, bebeğim?"</p>

  <p class="p7">"Mattie bana bir şey daha söyledi."</p>

  <p class="p7">"Ne söyledi?"</p>

  <p class="p7">"Kulağına fısıldayabilir miyim?"</p>

  <p class="p7">"İstiyorsan tabii."</p>

  <p class="p7">Ki eğildi ve kulağıma fısıldadı.</p>

  <p class="p7">Söylediklerini dinledim. Ki'nin sözleri sona erince başımı sallayarak onu öptüm. Sonra çocuğun ağırlığını diğer kalçama verdim. Ve Ki'yi eve kadar taşıdım.</p>

  <p class="p7">"Bu yüzyılın en şiddetli kasırgası değildi, ahbap. Öyle olduğunu da sanma. Hayır, efendim."</p>

  <p class="p7">O yaz ve sonbahar Lakeview Market'in yerine geçen büyük ordu çadırının önünde oturan ihtiyarlar böyle söylüyorlardı. Dev bir karaağaç 68 numaralı karayolunun üzerine devrilerek marketi bir sardalye tenekesi gibi ezmişti. Bu da yetmiyormuş gibi kıvılcımlar saçan elektrik tellerini de koparmıştı. Kıvılcımlar patlamış bir tankerden akan propanı tutuşturmuş ve her şey havaya uçmuştu. Ama çadır sıcak hava için uygundu. TR'liler artık ekmekle bira almak için MASH'e gideceklerini söylüyorlardı. Bunun nedeni çadırın tepesinin iki yanındaki iyice solmuş Kızıl Haç işaretlerinin yine de seçilebilmesiydi.</p>

  <p class="p7">Yaşlılar, çadırın bir yanında portatif iskemlelerde oturuyor, diğer yaşlılar yine paslı, eski arabalarıyla geçerken onlara el sallıyorlardı. (Onaylanmış bütün yaşlıların ya Ford'ları ya da Chevrolet'leri vardır. Bu bakımdan doğru yolda olduğum söylenebilir.) İhtiyarlar hava, elma şarabı yapma ve patates kazma mevsimine doğru serinlemeye başlarken atletlerinin yerine fanilalarını giyiyorlardı. Kentin etraflarında yeniden yapılanmasını seyrederken geçen kışın buz fırtınasından söz ediyorlardı. Bu fırtına, Kittery'le Fort Kent arasındaki bir milyon ağacı parçalamış ve elektriklerin kesilmesine neden olmuştu. Sözünü ettikleri diğer fırtınalar da vardı. 1985'teki siklon, 1927'deki sulusepkenli tayfun. "İşte asıl onlar fırtınaydı! Tanrım! Ne fırtınaydı onlar!"</p>

  <p class="p7">Herhalde bu sözlerinde haklılar. Ve ben onlarla tartışmaya da girişmiyorum. Gerçek bir Yankee yaşlısıyla girişeceğiniz bir tartışmayı hiçbir zaman kazanamazsınız. Hele bu havayla ilgiliyse. Ama benim için 21 Temmuz 1998'deki fırtına daima en müthiş kasırga olarak kalacak. Ve benim gibi düşünen küçük bir kız tanıyorum. Çocuk, modern tıbbın yeniliklerinden yararlanarak 2100 yılına kadar yaşayabilir. Ama bence o fırtına Kyra Elizabeth Devore için her zaman en müthiş olay olarak kalacak.</p>

  <p class="p7">Bahçe yolumdan inen ilk taşıt ancak akşam altıya doğru gelebildi. Bu Castle İlçesi devriye arabalarından değildi. Şoför mahallinin tepesinde sarı ışıklar yanan bir onarım kamyonetiydi. Direksiyonda Merkez Maine Elektrik Şirketinin yağmurluğunu giymiş bir adam vardı. Ama yanında oturan bir polisti. İlçe Şerifi Norris Ridgewick'in ta kendisi. Ve adam kapıma tabancasını çekerek yaklaştı.</p>

  <p class="p7">Televizyondaki adamın vaat ettiği hava değişikliği başlamıştı bile. Tayfuna yakın bir şiddetle esen soğuk bir rüzgâr, bulutları ve fırtına habercilerini doğuya doğru sürüklemişti. Yağmur yağdıktan sonra en aşağı bir saat ıslak koruda ağaçlar devrilmeye devam etti. Saat beşe doğru ikimiz için kaşarlı tost ve domates çorbası yaptım... Jo bundan, 'rahatlatıcı yiyecekler' diye söz ederdi. Kyra yemekleri iştahsızca ye di... ama yine de yedi. Bol bol süt içti. Onu yine tişörtlerimden birine sardım. Küçük kız saçlarını arkaya doğru tarayarak bağladı. Ona beyaz kurdeleleri önerdim ama başını salladı. Ve onların yerine bir lastik bandı seçti. "Ben o kurdeleleri artık sevmiyorum." Ben de aynı fikirdeydim. Kurdeleleri attım. Ki bunu yaparken beni seyretti, ama itiraza da kalkışmadı. Sonra oturma odasında odun sobasına doğru gittim.</p>

  <p class="p7">"Ne yapıyorsun?" Ki ikinci bardak sütü de bitirdi ve kımıldanarak iskemleden indi. Bana yaklaştı.</p>

  <p class="p7">"Ateş yakıyorum. Belki bütün o sıcak günler kanımı fazla sulandırdı. Yani annem böyle söylerdi."</p>

  <p class="p7">Ben masadaki desteden kâğıtları sayfa sayfa alırken çocuk da sessizce beni seyretti. Kâğıtları sobanın üstüne koydum. Sonra her sayfayı buruşturup top yaptım ve sobanın içine attım. Yeteri kadar kâğıt koyduğuma karar verdikten sonra üstlerine çıralar dizdim.</p>

  <p class="p7">Ki, "O kâğıtlarda ne yazılı?" diye sordu.</p>

  <p class="p7">"Önemli bir şey değil."</p>

  <p class="p7">"Bir hikâye mi?"</p>

  <p class="p7">"Pek sayılmaz. Daha çok... Ah, bilmem ki. Bir bilmece. Ya da bir mektup."</p>

  <p class="p7">Çocuk, "Çok uzun bir mektup bu," diyerek sanki çok yorulmuş gibi başını bacağıma dayadı.</p>

  <p class="p7">"Evet," dedim. "Aşk mektupları genellikle öyledir. Ama onları saklamak hiç de iyi bir fikir değildir."</p>

  <p class="p7">"Neden?"</p>

  <p class="p7">"Çünkü onlar geri gelip..." Cümleyi, "Sana acı verirler," diye tamamlayacaktım ama bundan vazgeçtim. "Çünkü daha sonra seni inandırabilirler."</p>

  <p class="p7">Ya?"</p>

  <p class="p7">"Zaten," diye ekledim. "Bir bakıma bu kâğıtlar da senin kurdelelerin gibi."</p>

  <p class="p7">"Yani onları artık sevmiyorsun."</p>

  <p class="p7">"Evet, öyle."</p>

  <p class="p7">Kyra sonra o kutuyu gördü. Önünde "Jo'nun Tuhafiyesi" yazılı o kutuyu. Oturma odasıyla evyenin arasındaki tezgâhta duruyordu. Kedi Feliks'in bir zamanlar asılı olduğu yerin yakınında. Kutuyu atölyeden alıp getirdiğimi hatırlamıyordum. Ama bu da öyle şaşılacak bir şey sayılmazdı. O sırada kendimde değildim. Hoş... kutu kendiliğinden de oraya gelmiş olabilirdi... Kendi kendine. Ben artık böyle şeylere inanıyorum. İnanmam için nedenler var.</p>

  <p class="p7">Kyra'nın gözleri parladı. Kısa öğle uykusundan uyanıp annesinin öldüğünü anladığından beri gözleri hiç böyle parlamamıştı. Çocuk, kutuyu alabilmek için ayaklarının ucunda yükseldi. Sonra da küçük parmaklarını yaldızlı yazıya sürdü. Bir çocuğun teneke bir kutuya sahip olmasının onun için önemli bir şey sayılacağını düşündüm. Gizli şeylerini koyabileceği bir kutusu. En iyi oyuncak, en güzel dantel parçası, ilk takı ya da belki de annenin resmi.</p>

  <p class="p7">Ki hayranlık dolu yumuşak bir sesle, "Bu çok... güzel," dedi.</p>

  <p class="p7">"Kutu senin olabilir. Ancak, üzerinde "Ki'nin Tuhafiyesi" değil de "Jo'nun Tuhafiyesi" yazmasının sence bir sakıncası yoksa. İçinde okumak istediğim kâğıtlar var. Ama onları başka bir yere koyabilirim."</p>

  <p class="p7">Küçük kız kendisine takılıp takılmadığımı anlamak için yüzüme dikkatle baktı ve şaka yapmadığımı anladı.</p>

  <p class="p7">Yine o yumuşak, hayranlık dolu sesle, "Bu çok hoşuma gider," dedi.</p>

  <p class="p7">Kutuyu ondan alıp steno defterlerini, notları ve kupürleri çıkardım. Sonra Ki'ye geri verdim. Çocuk, kapağını açıp kapadı.</p>

  <p class="p7">Sonra, "B&gt;l bakalım bunun içine ne koyacağım?" dedi.</p>

  <p class="p7">"Gizli hazinelerini mi?"</p>

  <p class="p7">"Evet!" Ki bir an gerçekten güldü. "Jo kimdi, Mike? Ben onu tanıyor muyum? Tanıyorum, değil mi? O 'Buzdolabı İnsanları'ndan biri değil miydi?" "O..." Aniden aklıma bir şey geldi. Sararmış kupürleri karıştırdım. Aradığımı bulamadım. Onu bir yerlerde kaybettiğimi düşündüm. Ama sonra ucunun not defterlerinin birinden uzandığını gördüm. Onu çıkararak Ki'ye uzattım.</p>

  <p class="p7">"Bu ne?"</p>

  <p class="p7">'Ters bir fotoğraf. Onu ışığa tut."</p>

  <p class="p7">Ki dediğimi yaptı. Ve resme uzun bir süre dalgın dalgın baktı. Ben de onun elindeki karımı, tıpkı rüyalardaki gibi belli belirsiz gördüm. Jo iki parça mayosuyla raftta duruyordu.</p>

  <p class="p7">"İşte o Jo," dedim.</p>

  <p class="p7">"Çok güzel. Eşyalarımı onun kutusuna koyacağım için seviniyorum."</p>

  <p class="p7">"Ben de öyle, Ki." Çocuğun başını öptüm.</p>

  <p class="p7">Şerif Ridgewick kapımı yumrukladığı zaman onu ellerimi havaya kaldırarak karşılamanın akıllıca bir şey olacağını düşündüm. Sinirleri iyice gerilmiş gibiydi. Gergin havayı benim hiç hesaplamadan sorduğum basit bir soru yumuşattı.</p>

  <p class="p7">"Bugünlerde Alan Pangborn nerelerde, şerif?"</p>

  <p class="p7">Ridgewick, "New Hampshire'da," derken tabancayı biraz indirdi. (Bir iki dakika sonra da farkında değilmiş gibi silahı kılıfına soktu.) "Polly'le durumları gerçekten iyi. Polly'nin artritinin olması kötü bir şey. Ama yine de rahat günleri oluyor. Bir insan arada sırada iyi bir gün geçirirse uzun süre dayanabilir. Ben öyle düşünüyorum. Bay Noonan size sormam gereken pek çok soru var. Bunu biliyorsunuz, değil mi?"</p>

  <p class="p7">"Evet."</p>

  <p class="p7">"Sorulardan birincisi ve en önemlisi: Çocuk sizde mi? Kyra Devore yani?"</p>

  <p class="p7">"Evet."</p>

  <p class="p7">"Nerede?"</p>

  <p class="p7">"Yerini size memnunlukla gösteririm."</p>

  <p class="p7">Şerifle kuzey bölümüne giden koridorda ilerledik. Yatak odasının kapısının önünde durup içeri baktık. Örtüyü çocuğun çenesine kadar çekmiştim. Ki, mışıl mışıl uyuyordu. Kumaştan yapılmış köpek de elin F: 37</p>

  <p class="p7">deydi. Hayvanın burnu küçük yumruğunun bir yanından çıkmıştı, kuyruğu da diğer yanından. Şerifle uzun süre orada durduk. İkimiz de konuşmuyorduk. Küçük kızın bir yaz akşamının ışığında uyumasını seyrediyorduk. Koruda artık ağaçlar devrilmiyorsa da rüzgâr hâlâ esiyordu. Ve Sara Laughs'ın saçaklarının etrafında çok eski bir müzik gibi sesler çıkarıyordu.</p>

  <p class="p7">.Soıi'Soz</p>

  <p class="p7">Noel'de kar yağdı. On beş santim kalınlığında nazik bir kar. Bu yüzden Sanford sokaklarında Noel şarkıları söyleyen gruplar 'it's a Wonderful Lfe'dan fırlamışa benziyorlardı. Ben Kyra'yı üçüncü defa kontrol edip aşağıya indiğim sırada ayın yirmi altısının sabahı yaklaşmıştı. Saat biri çeyrek geçiyordu. Kar dinmişti. Geç doğmuş dolgun ve soluk bir ay vardı ve şimdi birbirlerinden pek de ayrılmayan bulutların arasından bakmaya çalışıyordu.</p>

  <p class="p7">Noel'i yine Frank'in evinde geçirmiştim. Diğerleri gidip yatmışlar, geride ikimiz kalmıştık. Ki de dahil bütün çocuklar uykuya dalmışlardı. Yiyecekler ve armağanlarla dolu yıllık âlemden sonra kendilerinden geçmişlerdi" Frank, üçüncü Scotch viskisini içiyordu. Galiba benimki gerçekten üç viskilik bir hikâyeydi. Ama ben sadece ilk kadehin üzerinden almıştım. GalibaJ&lt;i olmasaydı şişeleri devirirdim. Onu bana yolladıkları günlerde genellikle bir bardak bira bile içmiyorum. Ve çocuğun üç gün benimle olması... Kahretsin! Kemo sabe, eğer Noel'i çocuğunla geçiremeyeceksen o zaman Noel'ler ne işe yarar?</p>

  <p class="p7">Tekrar yerime oturup içkimden sembolik bir yudum aldığım sırada Frank, "Sen iyi misin?" diye sordu.</p>

  <p class="p7">Bu soruyu duyunca güldüm. Frank "Çocuk iyi mi?" diye sormamıştı. Onun yerine, "Sen iyi misin?" demişti. Ama zaten hiç kimse Frank'in aptal olduğunu iddia edemezdi.</p>

  <p class="p7">"İnsan Servisi Bölümü, ekimde Ki'nin hafta sonunu benimle geçirmesine izin verdiği zamanki halimi görecektin!</p>

  <p class="p7">Yatmadan önce belki on, on iki defa gidip onu kontrol</p>

  <p class="p7">ettim... Daha sonra yine kontrolü sürdürdüm... Yataktan kalkıp usulca Ki'ye baktım, soluklarını dinledim. Cuma gecesi hiç uyumadım. Cumartesi gecesi ise üç saat kadar kestirebildim. Yani bugünkü yine de iyi sayılır. Ama sana anlattıklarımı başkalarına tekrarlarsan... fırtına jeneratörü bozmadan önce banyoyu sıcak suyla doldurduğumu</p>

  <p class="p7">duyarlarsa... o zaman Ki'yi evlat edinme şansını tamamıyla kaybederim. Kızın lise mezuniyet törenine katılmama izin vermek için herhalde bir form doldurtacaklar. Üç kopya."</p>

  <p class="p7">Frank'e, o banyo olayını anlatmayı düşünmemiştim. Ancak, konuşmaya başlar başlamaz hemen her şeyi açıklamıştım. Hayatımı sürdürmem için olanları birine anlatmam gerekiyordu sanırım. Zamanı gelince günah çıkarma hücresinin diğer tarafında John Storrow'un olacağını</p>

  <p class="p7">düşünmüştüm. Ama John, süregelen davamız dışında o olayların hiçbirinden söz etmek istemiyordu. Bildiğiniz gibi dava Kyra Elizabeth Devore'la ilgiliydi.</p>

  <p class="p7">"Endişelenme, dilimi tutarım. Evlat edinme savaşı nasıl gidiyor?"</p>

  <p class="p7">"Her şey çok yavaş gelişiyor. Maine eyaleti mahkeme sisteminden nefret etmeye başladım. İnsan Servisi Bölümünden de öyle. O bürokratları tek tek ele alırsan, çoğu iyi insanlar. Ama bir araya geldiler mi..."</p>

  <p class="p7">"İşler kötüye gidiyor, öyle mi?"</p>

  <p class="p7">"Bazen kendimi Bleak House'daki bir karakter gibi hissediyorum. Dickens o kitabında, 'ınahkemede avukatlardan başka kimse bir şey kazanamaz,' diyor. John ise bana sabretmemi ve sahip olduğum iyi şeyleri düşünmemi söylüyor. Orta yaşlı beyaz bir bekâr yani dünyanın en güvenilmez yaratıklarından biriolmama rağmen yine de şaşılacak kadar ilerleme gösterdiğimizden söz ediyor. Ama Mattie öleli beri Ki'yi iki defa bir ailenin yanına verdiler. Ve... "</p>

  <p class="p7">"Çocuğun civar kentlerin birinde bir akrabası yok mu?"</p>

  <p class="p7">"Mattie'nin teyzesi var. Kadın Mattie sağken bile Ki'yle ilgilenmiyordu. Şimdi ise çocuğa aldırdığı yok. Özellikle... "</p>

  <p class="p7">"...Özellikle Ki milyoner olmayacağı için."</p>

  <p class="p7">"Evet."</p>

  <p class="p7">"Demek Rogette Whitmore denen kadın vasiyetname konusunda yalan söylüyordu?"</p>

  <p class="p7">"Kesinlikle. Max Devore servetini bütün dünyaya bilgisayar kullanmayı öğretecek bir vakfa bırakmış. Bu dünyadaki bilgisayarcılara saygım var, ama doğrusu bundan daha soğuk bir yardım düşünemem."</p>

  <p class="p7">"John nasıl?"</p>

  <p class="p7">"Tamamıyla iyileşti, ama sağ kolunu hiçbir zaman eskisi kadar kullanamayacak. Zavallı az kalsın kan kaybından ölüyordu."</p>

  <p class="p7">Frank, beni Ki ve velayet konusundan ustalıkla uzaklaştırdı. Üstelik üçüncü viskisini bitirmek üzere olmasına karşın. Ben de buna razıydım. Kyra'nın, İnsan Servisi Bölümünün çocuklan küçük, önemsiz birer eşya gibi gönderdiği o evlerde geçirdiği uzun günleri düşünmek istemiyordum. Ki, o ailelerin yanında yaşamıyor, sadece varlığını sürdürüyordu. Rengi solgun, halsiz ve neşesizdi. Kafeste yaşayan ve bakım gören bir tavşana benziyordu. Arabanın köşeyi döndüğünü ya da durduğunu gördüğü an hemen canlanıyordu. Ellerini sallıyor ve Snoopy'nin köpek kulübesinin tepesinde yaptığı gibi dans ediyordu. Onunla ekimde geçirdiğimiz hafta sonu nefisti. (Çocuk uyuduktan sonra yarım saatte bir gidip onu kontrol etme isteğinin bende bir saplantıya dönüşmüş olmasına rağmen) Noel tatili ondan da güzel olmuştu. Çocuğun kesinlikle benimle olma isteği mahkemede bize her şeyden daha çok yardım ediyordu... Buna rağmen yine de çarklar çok ağır ağır dönüyordu.</p>

  <p class="p7">John bana, "Belki baharda, Mike," demişti. Son zamanlarda karşımda yepyeni bir John görüyordum. Bay Maxwell 'Para Babası' Devore'la savaşmaktan başka bir şey istemeyen, o biraz gösterişçi ve hevesli genç kaybolmuştu. Avukat, yirmi bir temmuzda ölümlülük konusunda bazı şeyler öğrenmişti. Dünyanın o anlamsız zalimliği konusunda da. El sıkışmayı kendi kendine sağ değil de sol eliyle öğrenen genç adam artık o kadar da eğlence meraklısı değildi. O ara Philadelphia'da, annesinin arkadaşlarından birinin kızıyla buluşuyordu. İlişkisinin ciddi olup olmadığını bilmiyordum. Ki'nin 'John Amcası' yaşamının bu yanı konusunda çok sıkı ağızlıydı. Ama bir genç adam kendi isteğiyle annesinin arkadaşlarından birinin kızıyla çıkıyorsa genellikle durum ciddi demektir.</p>

  <p class="p7">"Belki ilkbaharda." John, her sonbaharın sonunda ve her kışın başında hep bunu tekrarlıyordu. Bir keresinde ona, "Ben nerede hata yapıyorum?" diye sordum. Şükran Günü'nden hemen sonraydı ve yine bir engelle karşılaşmıştık.</p>

  <p class="p7">Avukat, "Sen hiç hata yapmadın," diye cevap verdi. "Bir tek kişinin evlat edinmek istediği vakalar her zaman çok ağır gelişir. Hele bunu isteyen bir erkekse durum daha da kötüleşir." Ve konuşmanın burasında iki eliyle çok çirkin, hafif bir hareket yaptı.</p>

  <p class="p7">"Bu apaçık bir seks ayrımı John."</p>

  <p class="p7">"Evet. Ama genellikle haklılar. İstersen küçük bir çocuğa saldırmaya hakkı olduğunu düşünen aşağılık bir sapığı suçla. İstersen bürokrasiyi. İstersen suçlunun bossa nova olduğunu düşün. Şu 'aşk dansı'nın. Bu yavaş tamamlanan bir işlem. Ama sonunda sen kazanacaksın. Bir kere sicilin tertemiz. Sonra Kyra, her yargıca ve İSB görevlisine, 'Ben Mike'la olmak istiyorum,' diyor. Onlar ne kadar engel çıkarırlarsa çıkarsınlar hepsiyle uğraşacak kadar paran var. Sana kaç çeşit belge imzalatırlarsa imzalatsınlar... Ve en önemlisi, dostum, ben varım!"</p>

  <p class="p7">Bir şey daha vardı. Basamaklarda soluk almak için durduğum zaman Ki'nin kulağıma fısıldadığı sözler. Bundan John'a hiç söz etmemiştim. Frank'e açıklamadığım şeylerden biri de buydu.</p>

  <p class="p7">Ki, "Mattie artık senin küçük kızın olduğumu söylüyor," diye fısıldamıştı. "Senin bana bakacağını."</p>

  <p class="p7">Ve ben de bunu yapmak için uğraşıyordum. İnsan Servisi Bölümündeki işi ağırdan alan lanet olasıca uzmanlar izin verdiği kadar tabii. Ve beklemek de çok zordu.</p>

  <p class="p7">Frank viski kadehini alıp bana doğru eğdi. Başımı, "hayır" der gibi salladım. Ki, kardan adam yapmayı çok istiyordu. Taze karları aydınlatan parlak güneş ışığına başım ağrımadan çıkmak istiyordum.</p>

  <p class="p7">"Frank, anlattıklarımın ne kadarına inanıyorsun?"</p>

  <p class="p7">Kayınbiraderim kadehine içki doldurduktan sonra gözlerini masaya dikerek düşünmeye başladı. Başını tekrar kaldırdığında gülümsü yordu. Tebessümü Jo'nunkine öyle benziyordu ki, kalbim sızladı. Konuşmaya başladığı zaman.genelde çok hafif olan Bostonİrlanda aksanı iyice koyulaşmıştı.</p>

  <p class="p7">"Ben yarı sarhoş bir İrlandalıyım. Ve Noel gecelerinde anlatılan bütün hortlak hikâyelerinin ağababasını demin dinledim. Anlattıklarının hepsine de inanıyorum, deli!"</p>

  <p class="p7">Güldüm. Frank de öyle. Daha çok burnumuzdan. Evdekileri uyandırmak istemeyen ve belki biraz da çakırkeyif olan erkeklerin gece geç vakit yaptıkları gibi.</p>

  <p class="p7">"Haydi, haydi. Gerçekten ne kadarına inanıyorsun?"</p>

  <p class="p7">Frank koyu İrlanda aksanıyla konuşmaktan vazgeçti. "Hepsine inanıyorum," diye tekrarladı. "Çünkü Jo da buna inanıyordu. Bir de o çocuk yüzünden." Kimi kastettiğini anlamam için başıyla merdiveni işaret etti. "Ki şimdiye kadar rastladığım küçük kızlardan farklı. Evet, çok tatlı ama gözlerinde bir şeyler var. Önce buna annesini korkunç bir biçimde kaybetmesinin neden olduğunu sandım. Ama mesele bu değil. Daha fazlası var, değil mi?"</p>

  <p class="p7">"Evet," dedim.</p>

  <p class="p7">"Sen de aynı durumdasın. O olay ikinizi de etkilemiş."</p>

  <p class="p7">Ben çürümüş çuvala kezzap dökerken Jo'nun tutmayı başardığı o uluyan yaratığı düşündüm. Karım ondan 'Dıjşandakiler'den diye söz etmişti. O şeye pek dikkatle bakamamıştım. Belki öylesi çok daha iyi olmuştu.</p>

  <p class="p7">"Mike?" Frank'in yüzünde endişeli bir ifade belirmişti. "Titriyorsun."</p>

  <p class="p7">"Geçti," diye cevap verdim. "Gerçekten."</p>

  <p class="p7">Kayınbiraderim, "Ev şimdi nasıl?" diye sordu. Hâlâ Sara Laughs'da oturuyordum. Kasımın başlarına kadar karar verme konusunda çok ağır davranmıştım. Ama sonra Derry'deki evi satışa çıkarmıştım.</p>

  <p class="p7">"Sakin ve sessiz."</p>

  <p class="p7">"Tamamıyla mı?"</p>

  <p class="p7">Başımı, "evet" der gibi salladım ama bu tamamıyla doğru değildi. İki defa, Mattie'nin sözünü ettiği o duyguyla uyanmıştım. Yani sanki yatakta yanımda biri varmış gibi. Ama bu tehlikeli bir varlık değildi. İki defa burnuma Red parfümünün kokusu gelmişti. (Ya da öyle sanmış tim.) Bazen de hava gayet durgunken Bunter'in çıngırağı şıngırdıyordu. Sadece birkaç nota. Sanki bir şey çok yalnızmış ve, "Merhaba," demek istiyormuş gibi.</p>

  <p class="p7">Frank saate bir göz attıktan sonra özür diliyormuş gibi bana baktı. "Sana birkaç soru daha sormak istiyorum. Bir sakıncası yok ya?"</p>

  <p class="p7">"Bir insan Noel'in ertesi günü sabaha kadar oturamazsa, bunu hiçbir zaman yapamaz," dedim. "Sor bakalım."</p>

  <p class="p7">"Polise ne söyledin?"</p>

  <p class="p7">"Onlara fazla bir şey söylememe gerek kalmadı. Footman onları mutlu edecek kadar çok konuşmuştu. Fazla gevezeliği Norris Ridgewick'in pek hoşuna gitmedi. Footman arabayla karavanın önünden geçtiklerini, Devore'un bunu yapmazlarsa başlarına her türlü şeyin gelebileceğini söyleyerek kendilerini tehdit ettiğini açıkladı. Evet, arabayı kullanan Osgood'ınuş! Devore'un sevgili emlakçısı! Ayrıca eyalet polisleri, Warrington'da Devore'un evraklan arasında telgrafla transfer edilen parayla ilgili bir belgenin kopyasını da buldu. Grand Cayman'lardaki bir hesaba iki milyon dolar yatırılmıştı. Kopyaya RANDOLPH FOOTMAN adı yazılmıştı. Ve Randolph, George'un göbek adıydı. Bay Footman şimdi Shawshank Eyalet Hapishanesinde ikamet ediyorlar."</p>

  <p class="p7">'Ya Rogette?"</p>

  <p class="p7">"Whitmore, kadının annesinin kızlık adıymış. Ama sanırım o babasına daha düşkünmüş. Rogette'in lösemisi varmış. Bu 1996'da teşhis edilmiş. Onun yaşındaki insanlarda üç vakadan ikisi muhakkak öldürücü oluyormuş. Ve kadın öldüğü sırada elli yedi yaşındaymış. Kadına kemoterapi uygulanıyormuş. Peruk takmasının nedeni de buymuş!"</p>

  <p class="p7">"Kadının Kyra'yı neden öldürmeye kalktığını bir türlü anlayamıyorum. Sara Tidwell'in kemiklerini erittiğinde hortlağın dünyamızdaki etkisi de sona erdi. Bu nedenle o lanetin... Bana neden öyle bakıyorsun?"</p>

  <p class="p7">"Max Devore'la karşılaşsaydın, durumu anlardın," dedim. "Güneşli California'ya gideceği zaman bütün TR'yi tutuşturan</p>

  <p class="p7">o lanet olasıca adamı bir görseydin... kadının başındaki peruk elimde kaldığı zaman bir an Max Devore'u düşündüm.</p>

  <p class="p7">Bana, nasıl olduysa, kadınla adam kişiliklerini değiş tokuş etmişler gibi geldi. Ama sonra, ah, hayır, diye düşündüm. Bu o kadın. Rogette. Bir nedenle saçları dökülmüş."</p>

  <p class="p7">"Bu düşüncende haklıydın. Kadın kemoterapi görüyormuş."</p>

  <p class="p7">"Ama aynı zamanda yanıiıyordum da. Hortlaklar konusunda eskisinden daha fazla bilgim var, Frank. Galiba en önemli olanı ilk gördüğün, ilk düşündüğün şey... Genellikle doğru olan da bu. O gün karşılaştığım o adamdı! Devore! Geri dönmüştü. Sonunda artık bu olay Sara'yla ilgili değildi. Devore için değildi. Hatta konu Kyra da sayılmazdı. Son anda her şey Scooter Larribee'nin kızağıyla ilgiliydi."</p>

  <p class="p7">Birkaç dakika derin bir sessizlik oldu. Bu öylesine derindi ki evin soluk aldığını bile duydum. İnsan bunu duyabiliyor. Tabii gerçekten dinlerse. Öğrendiğim şeylerden biri de buydu.</p>

  <p class="p7">Sonunda Frank, "Tanrım..." diye mırıldandı.</p>

  <p class="p7">"Devore'un doğuya Kyra'yı öldürmek için geldiğini sanmıyorum. İlk planda böyle bir şey yoktu."</p>

  <p class="p7">"Peki, istediği neydi? Torununu tanımak mı? Barışmak mı?"</p>

  <p class="p7">Tanrım! Hayır!"</p>

  <p class="p7">"Öyleyse anlat."</p>

  <p class="p7">"O insan biçiminde bir canavardı! Kyra'yı satıh almak için doğuya döndü. Ama Mattie çocuğunu satmadı. Sonra Sara, Devore'u ele geçirdi ve adam da bu yüzden Ki'nin ölümünü planlamaya başladı. Sara'nın ondan daha istekli bir uşağı olduğunu da sanmıyorum."</p>

  <p class="p7">Frank, "Sara kaç kişinin ölümüne neden oldu?" diye sordu.</p>

  <p class="p7">"Bunu kesinlikle bilmiyorum. Bilmek istediğimi de sanmıyorum. Jo'nun notları ve kupürlerine bakılırsa... 19011998 yılları arasında başka dört kişi öldü... Bunlardan 'emirle sağlanan cinayetler' diye söz edebiliriz, değil mi?</p>

  <p class="p7">Öldürülenlerin hepsi çocuktu. Hepsinin adları da K. harfiyle başlıyordu. Ve hepsi de Sara'yı öldüren adamların yakın akrabalarıydı."</p>

  <p class="p7">Tanrım!"</p>

  <p class="p7">"Bunun Tanrı'yla fazla ilgisi olduğunu sanmıyorum... Ama Sara onlara yaptıklarını ödetti."</p>

  <p class="p7">"Ona acıyorsun, değil mi?"</p>

  <p class="p7">"Evet. Ki'ye parmağıyla dokunmaya kalksaydı onu parça parça da ederdim. Ama, bir açıdan Sara'ya acıyorum. Kadına saldırıp onu öldürdüler. Sara son nefesini verirken oğlunu boğuyorlardı. Tanrım, sen Sara'ya acımıyor musun?"</p>

  <p class="p7">"Evet, galiba acıyorum. Mike, öbür çocuğun kim olduğunu biliyor musun? Ağlayan çocuğun? O kan zehirlenmesinden ölen çocuk küçük müydü?"</p>

  <p class="p7">"Jo'nun notlarının çoğu bu olayla ilgiliydi. Zaten araştırmaya da oradan başladı. Royce Merrill bu hikâyeyi iyi biliyordu; Ağlayan çocuk Red Tidwell, Junior'du. Şunu anlamalısın: 1901 eylülünde, Red Tops, Castle İlçesinde son konserlerini verdikleri sırada TR'de hemen herkes Sara'yla oğlunun öldürüldüğünü biliyordu. Ve neredeyse herkesin bu</p>

  <p class="p7">işin kimlerin başının altından çıktığı konusunda da bir fikri vardı.</p>

  <p class="p7">"Red Tidwell, ağustosun önemli bir bölümünü İlçe Şerifi Nehemiah Bennerman'ı sıkıştırarak geçirdi. Önce Sara'yla oğlunu canlı bulacaklarını sanıyordu. Sonra ikisinin cesetlerinin bulunması için uğraştı. Sonunda da katillerin yakalanması için... Çünkü adam onların öldüklerini kabul eder etmez, ikisinin de bir cinayete kurban gittiklerini anladı. Bundan hiçbir zaman kuşkusu olmadı.</p>

  <p class="p7">"Bannerman önce Red'in taleplerini anlayışla karşıladı. Başlangıçta hemen herkes ona hak veriyor gibiydi. Red Top grubuna TR'de geçirdikleri o süre boyunca çok iyi davranılmıştı. Jared Devore'u en çok kızdıran da buydu. Ve bence Son Tidwell'i o önemli hatayı yaptığı için affedebiliriz."</p>

  <p class="p7">"Hangi hata bu?"</p>

  <p class="p7">Ah, Red 'Son' Tidwell, Marsın Cennet olduğunu sandı, diye düşündüm. "TR gruba gerçekten cennet gibi gözüktü. Ta ki Sara'yla Kito dolaşmaya çıkıncaya kadar. Ve ana oğul hiçbir zaman geri dönmediler. Ama o güne kadar Tidwell'ler siyah olmalarının kimse tarafından yadırganmadığı ve rahatlıkla soluk alabilecekleri bir yer bulduklarını sanıyorlardı."</p>

  <p class="p7">"Red ve ailesi terslikler yaşandığında kendilerine de diğer TR'liler gibi davranacaklarını düşündüler," dedim. "Çünkü her şey yolundayken onlara öyle davranmışlardı. Ama öyle olmadı. TR Tidwell'lere karşı cephe aldı. Jared'le himayesindeki gençlerin yaptıklarını hoş karşılamıyorlardı. Ancak, işin ucu kendilerine dokununca durum değişti... Böyle bir durumda... "</p>

  <p class="p7">Frank, "Sende olanları korursun," diye mırıldanarak içkisini bitirdi. "Kirli çamaşırlarını, kilitli kapılar ardında yıkarsın."</p>

  <p class="p7">"Evet. Red Tops, Castle İlçesi Panayırında konser verdiği sırada gölün kıyısındaki küçük topluluk da dağılmaya başlamıştı. Bunları Jo'nun notlarından öğrendim. Kentle ilgili tarihçelerde bundan fısıltıyla bile söz edilmiyor.</p>

  <p class="p7">"İşçi Bayramı geldiği sırada zencileri taciz etmeye başlamışlardı. Ve olaylar gün geçtikçe daha kötü ve çirkin bir hal alıyordu. Ama Son Tidwell oradan gitmek istemiyordu. Ablasıyla yeğenine ne olduğunu öğreninceye kadar yerinden kımıldamayacaktı. Diğer zencinler daha hoşgörülü yerlere dağıldıktan sonra bile ailesiyle o çayırda kaldı.</p>

  <p class="p7">"Sonra biri tuzak kurdu. Şimdi Tidwell'in Çayırı denilen yerin bir buçuk kilometre doğusundaki koruda bir açıklık vardı. Bunun ortasından büyük bir huş ağacı yükseliyordu. Jo'nun atölyesinde ağacın bir fotoğrafını buldum. Siyah gruplar yerel kiliselerin kapıları suratlarına kapandıktan sonra orada toplanıp dua ediyorlardı. Red'in oğlu Juniororaya sık sık gidiyordu. Dua etmek ve düşünmek için. Kentte pek çok kişi bunu biliyordu. Biri, çocuğun her zaman geçtiği ağaçların arasındaki patikaya ayağından yakalanması için bir kapan kurdu. Üzerini yapraklar ve çam dikenleriyle örttü."</p>

  <p class="p7">Frank, 'Tanrım..." diye fısıldadı. Midesi bulanmaya başlamış gibiydi.</p>

  <p class="p7">"Bunun Jared Devore ve oduncu çocuklarının işi olduğunu sanmıyorum. Onlar cinayetlerden sonra Sara ve Son'un akrabalarına yaklaşmak bile istemiyorlardı. Bu işi o Devore'un himayesindeki gençlerin çevresinin de yapmadığından eminim. O sırada gruptakilerin pek arkadaşı kalmamıştı. Ama bu, gerçekleri değiştirmiyordu. Yani o göl kıyısındaki zenciler hadlerini aşmaya başlamışlardı. Dokunulmaması gereken yaraları kaşıyorlardı. 'Hayır,' cevabını kabul etmiyorlardı. İşte bu nedenle biri kapan kurdu... Adamın niyetinin çocuğu öldürmek olduğunu sanmıyorum! Ama onu sakatlamak? Belki bir ayağının koptuğu nu görmek, yaşamının sonuna kadar koltuk değneğiyie dolacağını bilmek? Adamın hayalinin bu noktaya kadar geldiğini sanıyorum.</p>

  <p class="p7">"Her neyse... Tuzak etkili oldu. Çocuğun ayağı kapana kısıldı... Uzun bir süre onu bulamadılar. Çocuk müthiş bir can acısıyla kıvranmış olmalt. Sonra da kan zehirlenmesi. Ve zavallı sonunda öldü. Red, 'Son' savaşmaktan vazgeçti. Düşünmesi gereken başka çocukları ve yanından ayrılmayan akrabaları vardı. Grup pilisini pırtısını toplayarak oradan ayrıldı. Jo bazılarının izini Kuzey Carolina'da bulmuştu; Ailenin torunlarının çoğu orada yaşıyor. 1933'de genç Max Devore ortalığı ateşe verdiği zaman Tudwell'lerin kulübeleri de yandı."</p>

  <p class="p7">Frank, "Anlayamadığım bir şey var," dedi. "Sara'yia oğlunun cesetleri neden bulunamadı? Burnuna gelen çürümüş et kokusunun aslında fiziksel açıdan gerçek olmadığını biliyorum. Ama muhakkak ki o günlerde... Senin Sokak dediğin yoldan çok kişi gelip geçtiği için..."</p>

  <p class="p7">"Devore'la adamları Sara'yia oğlunu onları bulduğum yere gömmediler. Önce cesetleri korunun derinliklerine sürüklediler sanırım. Belki Sara Laughs'ın kuzey bölümünün bulunduğu yere kadar. Cesetlerin üzerlerini çalılarla örttüler. Sonra o gece tekrar geldiler. Evet, gece gelmiş olmalılar. Cesetleri orada bıraksalardı civardaki ne kadar etobur hayvan varsa oraya üşüşürdü. Cesetleri oradan götürüp o çuvala sararak gömdüler. Jo mezarın nerede olduğunu bilmiyordu. Ama tahminime göre katiller Bowie Ridge'i seçtiler. Çünkü neredeyse bütün yaz orada odun kesmişlerdi. Kahretsin! Bowie Ridge hâlâ çok tenha bir yer. Katillerin cesetleri bir yere gömmeleri şarttı. Bence orayı seçtiler."</p>

  <p class="p7">"O halde nasıl... neden..."</p>

  <p class="p7">"Yaptıkları yüzünden vicdan azabıyla kıvranan sadece Draper Finney değildi, Frank. Hepsi aynı duygu içinde kıvranıyorlardı. Hayaletler yakalarını bırakmıyordu. Galiba içlerinde olaydan tek etkilenmeyen Jared Devore'du. Adam bir on yıl daha yaşadı. Ve bu süre boyunca yemeden içmeden hiç kesilmedi! Ama delikanlılar kâbus görüyorlardı. Çok fazla içiyor, çok fazla kavga ediyor, durmadan tartışıyorlardı. Biri laf arasında Red Tops'tan söz ederse hemen dikleşiyorlardı... "</p>

  <p class="p7">Frank, "Ne hacet," diye fikrini açıkladı. "Boyunlarına 'Bizi tekmeleyin! Biz suçluyuz!' yazılı levhalar takıp dolaşsalardı."</p>

  <p class="p7">"Evet. TR'lilerin onlarla konuşmamaları da durumu daha kötüleştiriyordu sanırım. Sonra Finney, taş ocağında öldü. Daha doğrusu orada intihar etti sanırım. Ve o zaman Jared'in oduncu çocuklarının aklına parlak bir fikir geldi. Cesetleri gömüldükleri yerden çıkaracakları. Onları olayın geçtiği yere gömerlerse, her şey hepsi için de normale dönecekti.</p>

  <p class="p7">"Jared bu fikri beğendi mi?"</p>

  <p class="p7">"Jo'nun notlarına göre delikanlılar artık o sırada Jared'in yanına bile yaklaşmıyorlardı. Gençler, kemik dolu çuvalı, Jared Devore'un yardımı olmadan tekrar gömdüler. Sonunda benim kazdığım o yere. Bu işi 1902 yılının sonbaharında yaptılar."</p>

  <p class="p7">"O da geri dönmek istiyordu. Öyle değil mi? Sara yani. Oraya dönerse katilleri daha fazla etkisine alacaktı."</p>

  <p class="p7">"Ve bütün kenti. Evet. Jo da aynı fikirdeydi. Bu nedenle olanların bir kısmını öğrendikten sonra bir daha Sara Laughs'a gitmek istemedi. Özellikle hamile olduğunu tahmin ettikten sonra. Bebeğimizin olması için uğraştığımız zamanlarda Jo'ya çocuğa Kia adını vermemizi önerdim. Tanrım! Kim bilir Jo ne kadar korktu! Ve ben bunu hiçbir zaman fark etmedim."</p>

  <p class="p7">"Sara, Kyra'nın öldürülmesi için senden yararlanabileceğini düşünüyordu. Yani Devore işi başaramadan ölürse. Adam yaşlıydı ve sağlığı bozuktu. Ama Jo kumar oynadı. Çünkü senin çocuğu kurtaracağına inanıyordu."</p>

  <p class="p7">"Evet."</p>

  <p class="p7">"Ve bunda haklıydı."</p>

  <p class="p7">"Bu işi yalnız başıma katiyen başaramazdım. Rüyamda Sara'nın şarkı söylediğini gördüğüm geceden itibaren Jo attığım her âdımda yanımdaydı. Sara onu vazgeçiremedi."</p>

  <p class="p7">Frank, "Evet, Jo hiçbir zaman bir işi yarım bırakmaz, savaştan da kaçmazdı," diyerek başını sallayıp bir gözünü kuruladı. "Ya şu senin dedenin babasının kız kardeşi? Auster'le evlenen kadın?"</p>

  <p class="p7">"Bridget Noonan Auster," dedim. "Dostları onu 'Bridey' diye çağırıyorlardı. Anneme sordum. O da arka arkaya yeminler ederek hiçbir şey bilmediğini ve Jo'nun kendisine Bridey hakkında hiçbir şey sormadığını iddia etti. Ama bence annem yalan söylüyor olabilir. O genç kadın ailenin 'yüz karası'ydı sanırım. Kesinlikle. Bunu Bridey adını söylediğim zaman annemin ses tonundan anlıyorum. Kadının Benton Auster'le nasıl tanıştığını bilmiyorum. Belki adam dostlarını ziyaret etmek için Prout's Neck'e geldi. Ve kumsalda yapılan bir piknik sırasında Bridget'le flört etmeye jaşladı. Bu akla yakın, ama tabii başka ihtimaller de var. Tanışmaları 1884 yılında oldu. Bridget o sırada on sekiz yaşındaydı. Benton ise yirmi üç. Ve iki genç alelacele evlenmek zorunda kaldılar. Kito Tidwell'i boğan Harry de onlar evlendikten altı ay sonra dünyaya geldi."</p>

  <p class="p7">Frank, "Yani Harry o olay sırasında on yedisine yeni basmıştı," diye bağırdı. "Ulu Tanrım!"</p>

  <p class="p7">"O zamana kadar annesi kendisini iyiden iyiye dine vermişti. Delikanlı, annesi olayı öğrenirse onun ne söyleyeceğini düşünüyor ve dehşetle titriyordu. Yaptıklarının bir nedeni de buydu. Başka soruların var mı. Frank? Çünkü gerçekten yorulmaya başlıyorum."</p>

  <p class="p7">Kayınbiraderim birkaç dakika hiçbir şey söylemedi. Sonunda artık soracak sorusu kalmadığını düşünmeye başladım. Ama o sonra, "İki sorum daha var," dedi. "Sence sakıncası yok ya?"</p>

  <p class="p7">"Artık gerilemek için çok geç sanırım. Nedir?"</p>

  <p class="p7">"Sözünü ettiğin o siluet. Şu 'Dışarıdakiler'den olan şey. O beni endişelendiriyor."</p>

  <p class="p7">Bir şey söylemedim. Çünkü o şey beni de endişelendiriyordu.</p>

  <p class="p7">"Sence onun geri gelme ihtimali var mı?"</p>

  <p class="p7">"O her zaman geri gelir," diye cevap verdim. "Ukalalık etmek gibi olacak ama... Dışarıdaki sonunda hepimiz için geri gelir. Öyle değil mi? Çünkü hepimiz kemik torbalarıyız. Ve o Dışarıdaki... Dışarıdaki'nin istediği o torbanın içindekiler, Frank."</p>

  <p class="p7">Kayınbiraderim bu sözleri düşündükten sonra viskisini bir yudumda bitirdi.</p>

  <p class="p7">"Bir sorun daha vardı."</p>

  <p class="p7">Frank, "Evet," dedi. "Tekrar yazmaya başladın mı?"</p>

  <p class="p7">Birkaç dakika sonra yukarı çıkarak Ki'yi kontrol ettim. Dişimi fırçaladım. Yine Ki'ye baktım. Sonra da gidip yatağıma girdim. Yattığım yerden pencereden karları ışıldatan solgun ayı görebiliyordum.</p>

  <p class="p7">"Tekrar yazmaya başladın mı?'</p>

  <p class="p7">Hayır. Yaz tatilimi nasıl geçirdiğimle ilgili uzun bir yazı dışında, hayır. O yazıyı daha sonraki yıllarda Kyra'ya gösterebilirim. Bunun dışında hiçbir şey yazamadım. Harold'un endişelendiğini biliyorum. Galiba ergeç onu arayıp uzun süre gayet iyi çalışan makinenin artık durduğunu söylemem gerekecek. Makine bozulmadı. Burada okuduğunuz hatıratı yazarken ne kalbim tekledi, ne soluğum kesildi. Ama makine yine de durdu. Depoda yakıt var. Bu'(ıler çalışıyor, akümülatör doluyor. Ama o kelimelerle dolu atlıkarınca kafamın ortasında sessizce, öylesine duruyor. Üzerine muşamba örttüm. Çünkü bana çok iyi hizmet eden bu aracın tozlandığını düşünmek bile istemiyorum.</p>

  <p class="p7">Bu olayın bir nedeni Mattie'nin ölüm tarzı. Bu sonbahar bir ara en az iki romanımda benzer ölüm sahnelerini yazdığımı kavradım. Popüler romanlarda bununla ilgili sürüyle örnek vardır. Hiç, ahlakla ilgili bir ikilem kurup, sonra da bunu nasıl çözeceğinizi bilemediğiniz oldu mu? Örneğin... roman kahramanının kendisi için çok genç olan bir kadını seksüel açıdan çekici bulması doğru mu? Düğümün çabucak çözülmesi mi gerekiyor? Dünyanın en kolay işi bu. "Hikâye tatsızlaşmaya başladığında eli tabancalı adamı getiriverin." Bunu Raymond Chandler söylemiş. Belki resmi işler için de buna benzer bir şey söylenebilir, kemo sabe.</p>

  <p class="p7">Cinayet en kötüsünden bir pornografidir. Cinayet, "İstediğimi yapmama izin verin," talebinin en aşırı uca varması demektir. Ben, hayal ürünü cinayetlerin bile ciddiye alınması gerektiğine inanıyorum. Belki bu da geçen yaz aklıma gelen fikirlerden. Belki de bu, Mattie parçalanmış kafasından kanlar akarak kollarımda çırpınırken düşündüğüm bir şey. Bir kitapta böylesine korkunç, ama uygun bir ölüm sahnesini yazabilirdim. İşte bu düşünce midemi bulandırıyor.</p>

  <p class="p7">Ya da belki, keşke biraz daha zaman olsaydı, diye düşünüyorum.</p>

  <p class="p7">Ki'ye aşk mektuplarının ortada bırakılmamasının daha doğru olacağını söylediğimi hatırlıyorum. Ama aslında tümünün geri dönüp size acı çektireceklerini düşünüyordum. Fakat bunu çocuğa açıkça söylemedim... Zaten hayaller yakamı bırakmıyor... Ancak, isteyerek ve bilerek bunu davet etmeyeceğim. Rüyalar kitabımı kapattığımda kendi irademi kullandım. O rüyaların üzerine de kezzap dökebilirdim. Ama istemedim.</p>

  <p class="p7">Aklımın ucundan geçmeyen şeyler gördüm. Hiçbir zaman hissetmeyeceğimi sandığım şeyler hissettim. Bunlardan biri de koridorun sonunda uyuyan o küçük çocuğa karşı duyduklarım. Ve duygularımın en hafifi de bu değil tabii. Kyra artık benim küçük kızım. Ben de onun babasıyım. Ve önemli olan da bu. Hiçbir şeyin bunun yarısı kadar önemi yok. ,</p>

  <p class="p7">Thomas Hardy'nin romanlardaki en dâhice çizilmiş karakterin bile bir torba kemikten ibaret olduğunu söylediği iddia edilir. Hardy de Jude the Obscure'dan sonra roman yazmaktan vazgeçti. Hem de hikâyecilik dehası doruk noktasındayken. Hardy, ondan sonra yirmi yıl şiir yazdı. Biri kendisine romandan neden vazgeçtiğini sorduğunda, "Romanla neden o kadar uzun süre ilgilendiğimi anlayamıyorum," dedi. "Şimdi geriye dönüp baktığımda her şey bana gülünç geliyor." Şu andan, Dışandaki'nin beni hatırlayıp geri dönmeye karar vereceği güne kadar yapılacak başka şeyler olmalı. O gölgelerden daha önemli şeyler. Hayaletler Evi'nin duvarlarının gerisinde zincir şakırdatma işine geri dönebilirim. Ama istemiyorum. Artık hayaletler ve hortlaklardan hoşlanmıyorum. Mattie'nin bu yüzden Melville'in hikâyesindeki Bartleby'i düşüneceğini hayal etmek bana daha hoş geliyor.</p>

  <p class="p7">Center Lovell, Maine.</p>

  <p class="p7">25 Mayıs 1997 6 Şubat 1998</p>

  <p class="p7">Ünlü bir yazar olan Michael Noonan karısının ani ölümüyle adeta hayata küser. Ne yaptığı işe, ne de çevresine karşı bir isteği kalmamıştır. Tüm bunlarınn yanında yaşadığı yalnızlık duygusu beraberinde bunalımları ve kabusları getirir. Her gece Sara Laughs adını verdikleri yazlık evlerini rüyalarında görür.</p>

  <p class="p7">Karşı koyamaz ve gider. Artık yeni bir hayata uyanacağını düşünmektedir. Ne var ki hiçbir şey göründüğü gibi değildir. O lanetli evde, kabuslarının birer gerçek olduğunu anlaması uzun sürmez. Burası, dünyanın bu cennet köşesi, aslında hayal ve gerçeğin birbirinden ayrılamadığı bir cehennemdir.</p>

  <p class="p6"><a id="a9"></a>&nbsp;</p>
</body>
</html>
