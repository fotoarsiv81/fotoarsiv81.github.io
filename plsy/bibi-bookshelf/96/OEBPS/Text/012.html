<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>DOKUZUNCU BÖLÜM</title>
</head>

<body>
  <h1 class="h11">DOKUZUNCU BÖLÜM</h1>

  <p class="p7">Ertesi sabah saat dokuzda bir pet şişesine greyfurt suyu doldurarak Sokak'ta güneye doğru uzun bjr yürüyüş yapmak için yola çıktım. Hava açık ve iyice ısınmaya başlamıştı. Etraf sessizdi. Bu, cumartesiye rastlayan bir bayramdan sonraki günlere özgü bir sessizlikti. Gölün ilerlerinde iki üç balıkçı vardı. Ama ne bir motor homurdanıyor, ne de çocuklar suları şakırdatarak bağrışıyorlardı. Yukardaki yamaca yapılmış altı kadar küçük evin önünden geçtim. Yılın bu mevsiminde evlerde birilerinin olması gerekirdi. Ama gördüğüm bütün hayat belirtileri Passendale'lerin balkon parmaklığına asılmış olan mayolar ve Rimer'ların kısa iskelesine atılmış, yarı sönmüş durumdaki yeşil fosforlu lastik bir deniz atıydı.</p>

  <p class="p7">Passendale'lerin küçük evi hâlâ onların mıydı? Gölü ve gerisindeki dağları gören Batchemder'ların o hoş daire biçimi yazlık evleri hâlâ onlara mı aitti? Bunu bilemezdim. Dört yılda çok şey değişebilirdi.</p>

  <p class="p7">Yürürken düşünmek için kendimi hiç zorlamadım. Bu yazarlık günlerinden kalma eski bir taktikti. Vücudunu çalıştır, kafanı dinlendir. Bırak bodrumdaki çocuklar görevlerini yapsınlar. Jo'yla vaktiyle içki içip ızgara etlerden yediğimiz ve arada sırada da kâğıt oyunlarına katıldığımız kampların önünden geçtim. Sessizliği bir sünger gibi emdim. Meyve suyumu içtim, kolumla alnımdaki terleri sildim. Ve kafama üşüşecek düşüncelerin neler olacağını anlamak için bekledim.</p>

  <p class="p7">İlki tuhaf bir algılamayla ilgiliydi. Nedense gece ağlayan çocuk, Max Devore'un telefonundan daha gerçekmiş gibi geliyordu bana. TR'de tam anlamıyla geçirdiğim ilk akşam çok zengin ve huysuz biri olduğu hemen anlaşılan bir teknomilyarderi bana gerçekten telefon etmiş miydi? Hatta bir ara bana yalancı olduğumu da söylemiş miydi? (Tabii anlattığım hikâye düşünülürse gerçekten yalancıydım. Ama bu da konuyla ilgili değildi.) Tabii bunların olduğunu biliyordum ama Dark Score Gölünün Hayaletine inanmak daha kolaydı. Bazı kamp ateşlerinin etrafında ondan "Ağlayan Esrarlı Çocuk" diye de söz ediyorlardı.</p>

  <p class="p7">İkinci düşüncem Mattie Devore'u arayıp ona olanları anlatmamın gerekli olduğuyla ilgiliydi. Meyve suyumu bitirmeden hemen önce bu aklıma gelmişti. Sonra bunun doğal bir istek olduğuna, ancak kötü bir fikir sayılabileceğine karar verdim. Kötü Üvey Babaya Karşı Başı Dertte Olan Küçük Hanım gibi basit şeylere inanamayacak kadar olgun yaştaydım. Tabii bu olayda üvey babanın yerini Kayınbaba alıyordu. Bu yaz ilgilenmem gereken kendimce bazı sorunlarım vardı. Bay Bilgisayarla Bayan Eski Karavan arasındaki bir tartışmaya karışarak dertlerimi büsbütün karmaşık bir hale sokmak istemiyordum. Devore tepemi attırmıştı. Hem de nasıl. Ama belki de bunun kişisel bir yanı yoktu. Adam her zaman böyle davranıyor olabilirdi. Bazı insanlar doğuştan kabaydılar. Bu yüzden Devore'la boğuşmak istiyor muydum? Hayır. İstemiyordum. Küçük Bayan Beysbolcuyu kurtarmış, istemeden annesinin küçük ama hoş bir sertlikteki göğüslerine de dokunmuştum. Kyra'nın Grekçede 'hanımefendi gibi' anlamına geldiğini öğrenmiştim. Bundan fazlası oburluk olurdu, Tanrı aşkına!</p>

  <p class="p7">Bu noktada durdum. Yalnız beynim değil, ayaklarım da Warrington'a kadar yürümüş olduğumu fark etmiştir. Yerlilerin bazen 'Kulüp' diye tanımladıkları, çok büyük, ahşap bir binaydı burası. Bir tür kulüp sayılabilirdi gerçekten. Burada altılı bir golf alanı, bir ahır ve ata binilecek yollar, bir lokanta ve bir bar vardı. Ana binada yaklaşık otuz altı kişi kalabiliyordu. Sekiz ya da dokuz kabin yapılmıştı. Hatta kulübe iki şeritli bir bowling salonu bile sağlanmıştı. Ama oyuncuların kukaları sırayla dizmesi gerekiyordu. Warrington Birinci Dünya Savaşının başlarında yapılmıştı. Yani bir bakıma Sara Laughs'dan daha yeniydi. Fakat İm şahım bir yer değildi.</p>

  <p class="p7">Uzun bir iskeleden Sunset Bar denilen yere gidiliyordu. Yazın Warrington'da kalan misafirler günün sonunda içki içmek için orada planlıyorlardı. (Başlangıçta Bloody Mary'ler içen de oluyordu.) O tarafa doğru baktığım zaman artık yalnız olmadığımı anladım. Suda yüzen barın kapısının solundaki verandada bir kadın durmuş, bana bakıyordu.</p>

  <p class="p7">Bu yüzden fena halde irkildim. O sırada sinirlerim pek sağlam değildi. Herhalde bunun olayla bir ilişkisi vardı... Ama galiba başka durumda da o kadın irkilmeme neden olurdu. Bunun bir nedeni kadının anormal bir biçimde hareketsiz beklemesiydi. Diğer bir neden ise olağanüstü zayıf olmasıydı. Ama en baş neden kadının yüzüydü. Edward Munch'un "Haykırış" adlı tablosunu hiç gördünüz mü? O haykıran kadının ağzını kapatarak müthiş bir dikkatle baktığını hayal edin. O zaman iskelenin ucunda, uzun parmaklı ellerinden birini kenardaki demir çubuklara dayamış olan kadını gözlerinizin önünde iyice canlandırabilirsiniz. Ama size şunu söylemeliyim. Aklıma önce Edward Munch değil, Bayan Danvers geldi.</p>

  <p class="p7">Kadın yetmiş yaşlarında gözüküyordu. Siyah tek parça bir mayonun üzerine yine siyah bir şort giymişti. Nedense bu kıyafetin tuhaf, resmi bir havası vardı. Her zaman beğenilen o küçük siyah kokteyl elbiseleri gibi. Hemen hemen dümdüz olan göğsü ve kemikli omuzlan dışında cildi bembeyazdı. Bu kısamlar yaşın neden olduğu iri kahverengi lekelerle doluydu. Üçgen biçimi suratı ve çıkık elmacık kemikleriyle bir kurukafayı andırıyordu. Alnında hiç kırışık yoktu. Bu çıkık alnın altında gözleri gölgelerin arasında kaybolmuş gibiydi. Tutam tutam seyrek, beyaz saçları kulaklarının arkasından çıkık çene kemiğine doğru sarkıyordu.</p>

  <p class="p7">Tanrım, diye düşündüm. Ne kadar da sıska, o sadece bir çuval...</p>

  <p class="p7">Bu aklıma gelir gelmez şiddetle titredim. Sanki biri etimin içinde bir teli çevirip duruyordu. Kadının bu halimi fark etmesini istemiyordum. Bir yaz günü için kötü bir başlangıç olabilirdi. Bir adamı öylesine tiksindiriyordunuz ki, karşınızda suratını buruşturarak titriyordu. Bu ne denle elimi salladım. Gülümsemeye çalışıyordum. Merhaba, yüzen barın yanında duran hanımefendi! Merhaba, seni gidi. Ödümü patlattın! Ama son zamanlarda beni korkutmak çok kolay. Onun için seni affediyorum. E, nasılsın bakalım? Bana tebessümün suratımı buruşturmaktan farksız gibi geliyordu. Acaba kadın da aynı fikirde miydi?</p>

  <p class="p7">Kadın selamıma karşılık vermedi.</p>

  <p class="p7">Kendimi aptal gibi hissettim. "Burada köyün aptalı yoktur. Hepimiz sırayla bu rolü oynarız." El sallamamı ahmakça bir selamla sona erdirerek döndüm ve geldiğim yoldan yürümeye başladım. Beş adım sonra omzumun üzerinden bakmak zorunda kaldım. Kadının beni izlediği duygusu öyle güçlüydü ki, bir an sanki iki küreğimin arasına bastırıyor gibi hissettim.</p>

  <p class="p7">Ancak kadının durduğu iskele şimdi bomboştu. Gözlerimi kıstım. Önce onun bann gölgelerinin daha koyu kısımlarına doğru gerilemiş olduğunu sandım. Ama sanki bir hayalet gibi yok olmuştu.</p>

  <p class="p7">Jo, "O bara girdi, hayatım,* dedi. 'Bunu sen de biliyorsun, öyle değil mi? Yani... gerçekten biliyorsun sanırım. Değil mi?"</p>

  <p class="p7">"Öyle, öyle," diye mırıldanarak sokaktan kuzeye, eve doğru yürümeye başladım. Tabii biliyorum. Başka nereye gidebilirdi ki? Ama bana aradan kadının bara girebileceği kadar bir süre geçmiş gibi gelmiyor. Yalınayak olmasına rağmen adımlarını yine de duyabileceğimden emindim. Özellikle böyle sessiz bir sabahta."</p>

  <p class="p7">Jo, "Belki de sinsice hareket ediyordu," dedi.</p>

  <p class="p7">"Evet," diye cevap verdim. O yaz sona ermeden böyle konuşmalarım çokça olacaktı. "Evet, belki de öyle. Belki de sinsi biri o. Evet. Tıpkı Bayan Oanvers gibi."</p>

  <p class="p7">Yine durup arkama baktım. Ama Sokak gölün kıyısını izleyerek hafif bir dönemeç yapıyordu. Artık Warrington'u ya da Sunset Bar'ı göremiyordum. Aslında böylesi daha iyi, diye düşündüm.</p>

  <p class="p7">Eve giderken Sara Laughs'a dönmeden önce ve daha sonra etrafımı saran garipliklerin bir listesini yapmaya çalıştım. Tekrarlanan rüyalar, ayçiçekleri, radyo istasyonuyla ilgili etiket, gece ağlayan çocuk. Galiba Mattie ve Kyra'yla karşılaşmam ve Bay Bilgisayar'ın bunu izleyen telefonu garip olaylardan sayılabilirdi... Ama hiçbiri gece ağlayan çocuk kadar garip değildi.</p>

  <p class="p7">Ya Johanna öldüğü sırada Dark Score'da değil de Derry'de olmamız? Bunu da listeye alabilir miydim? Bilmiyordum. Hatta kentte olmamızın nedenini bile hatırlayamıyordum. 1993 yılının sonbahar ve kış aylarında kısa hikâyeler yazıyor ve Kırmızı Gömlekli Adam'ın senaryosunu hazırlamaya çalışıyordum. 1994 Şubatında Tepeden Aşağıya Kadarı yazmaya başlamıştım. Ve dikkatimin çoğunu işlerime vermiştim. Ayrıca batıya, TR'ye batıya Sara'ya gitmeye karar vermek...</p>

  <p class="p7">Yüksek sesle, "Bu Jo'ya düşen bir görevdi," dedim. Ve sözler ağzımdan çıkar çıkmaz sözlerimin ne kadar doğru olduğunu anladım. Bizim yaşlı kızı, Sara'yı ikimiz de seviyorduk. Ama, "Hey, İrlandalı, gel birkaç gün için TR'ye gidelim," demek Jo'ya düşen bir işti. O bunu her zaman söyleyebilirdi... Ama karım ölümünden bir yıl önce bunu hiç söylememişti. Bir kere bile. Ve bu sözleri onun adına tekrarlamak da hiçbir zaman aklıma gelmemişti. Nasılsa Sara Laughs'ı unutmuştum. Hatta yaz geldiği zaman bile. Bir yazıya bu kadar dalmak mümkün müydü? Buna pek ihtimal vermiyordum... ama bu durum başka nasıl açıklanabilirdi?</p>

  <p class="p7">Bu tabloda çok yanlış olan bir şey vardı, ama bunun ne olduğunu bilemiyordum. Hiç bilemiyordum.</p>

  <p class="p7">Bu, Sara Tidwell'i ve onun şarkı sözlerinden birini hatırlamama neden oldu. Kadın hiçbir zaman plak doldurmamıştı. Ama bende bu şarkının Blind Lemon Jeff'in okuduğu bir plağı vardı.</p>

  <p class="p7">"Bu ambarda yapılan danslı bir toplantı, şekerim." Dönüp durmaktan başka bir şey yok. İzin ver de seni tatlı dudaklarından öpeyim, şekerim. Bulduğum iyi şey sensin."</p>

  <p class="p7">Bu şarkıyı çok seviyordum. Her zaman, bu parçayı viskiden sesi kısılmış yaşlı şarkıcı yerine bir kadın söyleseydi nasıl olurdu, diye düşünürdüm. Sara Tidwell söyleseydi. Eminim şarkıyı çok hoş ve daha canlı söylerdi.</p>

  <p class="p7">Evime tekrar dönmüştüm. Etrafıma bakındım ve yakınımda kimseyi göremedim. (Şimdi günün ilk kayak motorunun karşıya doğru gittiğini duyuyordum.) Pantolonumu çıkararak külotumla kaldım ve yüzerek raft gittim. Ama yukarı çıkmadım. Merdivene tutunup raftın yanında yattım. Bir elimle merdiveni tutuyor ve ayaklarırnı tembelce vuruyordum. Hoş bir şeydi. Peki günün geri kalan bölümünü nasıl geçirecektim?</p>

  <p class="p7">Sonunda ikinci kattaki çalışma yerimi temizlemeye karar verdim. Bunu yaptıktan sonra belki de gidip Jo'nun atölyesine bakardım. Tabii cesaretim kırılmazsa.</p>

  <p class="p7">Geri döndüm. Ayaklarımı kolayca vuruyor, vücudumun üzerinden ipek gibi akan serin suya başımı sokup çıkarıyordum. Kendimi susamuru gibi hissediyordum. Kıyıya yaklaştığım sırada suları akan kafamı kaldırdım ve sokakta bir kadının durduğunu gördüm. Bana bakıyordu. Warrington'da gördüğüm kadın kadar sıskaydı da... Ama yeşildi. Yeşildi ve eski bir efsanedeki orman perisi gibi yolun kuzeyini işaret ediyordu.</p>

  <p class="p7">İnledim ve su yuttum. Suları geri çıkarmak için öksürürken göğsüme kadar gelen suda durarak akan gözlerimi sildim.</p>

  <p class="p7">Ve sonra gülmeye başladım. (Belki de biraz kuşkuyla.) Kadın yeşildi, çünkü o benim demiryolu traverslerinin Sokak'a eriştiği yerin biraz kuzeyinden çıkmış olan bir huş ağacıydı. Ama gözlerimden akan suları sildikten sonra bile siyah çizgili fildişi rengi gövdenin etrafındaki yaprakların merakla bakan bir surat oluşturmalarının yine de, ürkütücü bir yanı vardı. Hava çok durgundu. O surat da hiç kımıldamıyordu. (Siyah mayolu ve şortlu kadının yüzü gibi.) Ama rüzgârlı bir günde bu yüz insana gülümsüyormuş ya da kaşlarını çatmış gibi ya da belki de kahkaha atıyormuş gibi gelirdi. Huşun gerisinde hastalıklı bir çam yükseliyordu. Çıplak bir dalı kuzeye doğru uzanmaktaydı. İşte ben o dalı sıska bir kola ve kuzeyi işaret eden kemikli bir ele benzetmiştim.</p>

  <p class="p7">Kendi kendimi ilk defa böyle korkutmuyordum. Ben sadece bir şeyler görüyordum, işte o kadar. Bu kadar çok roman yazarsanız yerdeki her lekeyi ayak izine benzetirsiniz. Topraktaki her çizgi gizli bir mesaj gibidir. Tabii bu, Sara Laughs'daki gerçekten tuhaf şeylerle kafamın içindekiler garip olduğu için garip gördüğüm şeyler konusunda bir ayırım yapmamı ve karar vermemi zorlaştırıyordu.</p>

  <p class="p7">Etrafıma bakındım. Gölün o bölümü hâlâ sadece bana aitti. (Ama uzaklarda ilk motorun homurtularına bir ikincisi ve üçüncüsü de katılmıştı) Islak külotumu çıkarıp sıktım. Onu şortumla tişörtümün üzerine koydum. Eşyalarımı göğsüme bastırarak çırılçıplak demiryolu traverslerinden yukarı çıktım. Bunter olduğumu, Lord Wimsey'e kahvaltısını gazetesini götürdüğümü hayal ediyordum. Eve girdiğim sırada bir ahmak gibi sırıtıp duruyordum.</p>

  <p class="p7">İkinci kat, pencereler açık olduğu halde inanılmaz sıcaktı. Merdivenin sahanlığına erişir erişmez bunun nedenini anladım. Jo'yla burayı paylaşmıştık. Ben sağdaydım, o da solda. Karımınki küçük bir odaydı. Aslında nerdeyse hücre gibi bir yerdi. (Aslında evin kuzeyinde atölyesi olduğu için burası ona yeterli geliyordu.) Koridorun dibinde villayı aldıktan bir yıl sonra getirttiğimiz dev klimanın ızgaralı burnu uzanıyordu. Ona bakarken farkına varmadan makinenin kendine özgü o homurtusunu aradığımı anladım. Üzerine bir kâğıt yapıştırılmıştı. "Bay Noonan. Bu alet kırık. Açtığınız zaman sıcak hava veriyor ve sanki içi kırık camlarla doluymuş gibi sesler çıkarıyor. Dean, Castle Rock'taki Western Auto'nun gerekli parçaları getirteceğine söz verdiğini söylüyor. Ama buna gözlerimle gördüğüm zaman inanırım. B. Meserve."</p>

  <p class="p7">Gülümsedim. Bu tam da Bayan M.'den beklenecek bir şeydi. Sonra düğmeyi çevirmeyi denedim. Jo makinelerin yakında penisli bir insan olduğunu sezdiği zaman uygun bir karşılık verdiğini iddia ederdi. Ama bu kez öyle olmadı. Klimanın beş saniye kadar zırıldamasını dinledim, sonra da kapattım. TR'lilerin dediği gibi. "Kahrolasıca şey yatağa pisledi," diye homurdandım. Klima tamir edilinceye kadar bu katta bilmece çözmem mümkün olmayacaktı.</p>

  <p class="p7">Ancak, yine de çalışma odama baktım. Orada hem neler bulacağımı, hem de neler hissedeceğimi merak ediyordum. Ama hemen hemen hiçbir şey olmadı, Kırmızı Gömlekli Adam'ı tamamladığım yazı masası oradaydı. Böylece kendi kendime ilk başarımın bir rastlantı olmadığını kanıtlamıştım. Richard Nixon'un fotoğrafı da yine duvarda asılıydı. Çifte zafer işareti yapan adamın resminin altında, BU ADAMDAN ELDEN DÜŞME BİR ARABA ALIR MISINIZ? yazılıydı. Bez parçalarından yapılmış kilim yerdeydi. Jo, battaniyelerin şahane dünyasını keşfederek halı dokumaktan vazgeçmeden önce, bir kış mevsiminde bunu benim için yapmıştı.</p>

  <p class="p7">Burası benim için tümüyle bir yabancının çalışma odası değildi, ama her şey (özellikle garip bir biçimde bomboş olan yazı masasının yüzeyi) bu odanın çalışma bölümünün daha önceki kuşaktan bir Mike Noonan'a ait olduğunu açıklıyordu. Bir keresinde insanın yaşamını genellikle iki ana gücün belirlediğini okumuştum. Bunlar iş ve evlilikti. Evliliğim sona ermişti. İsimse Duraklama Devresindeydi ve böyle devam edecekti. İşte bu nedenlerle çeşitli hayali yaşantılar uydururken genellikle gerçekten mutluluk duyduğum ve pek çok günü geçirdiğim bu mekânın benim için bir anlamı olmamasını garip karşılamadım. Bu, kovulan birinin bürosuna bakmaya benziyordu... Ya da birdenbire ölen birinin odasına bakmaya.</p>

  <p class="p7">Tam çıkacağım sırada aklıma bir şey geldi. Köşedeki dosya dolabı kâğıt doluydu. Bankadan gelen belgeler (çoğu sekiz on yıl öncesine aitti) mektuplar, (çoğuna hiçbir zaman cevap verilmemişti) birkaç hikâye özeti. Ne var ki aradığımı bulamadım. Yakındaki dolaba gittim. Orada ısı herhalde en aşağı kırk üç dereceydi. Ve aradığımı Bayan M.'nin üzerine, ALET EDEVAT diye yazdığı kutuda buldum. Bu Debra Weinstock'un, Putnam'ın yayınladığı ilk kitabımın üzerindeki çalışmalarımız sona erdiğinde bana hediye ettiği bir Sabyo Memo yazıcısıydı. Konuştuğunuz zaman çalışacak, düşündüğünüz zaman da duracak biçimde ayarlanıyordu.</p>

  <p class="p7">Debra'ya bu armağanın nedenini hiçbir zaman sormadım. Makine gözüne ilişmiş ve kadın, kendisine saygısı olan her popüler romancı böyle bir bebeğinin olmasını ister, diye mi düşünmüştü?... Yoksa neden daha da mı belirgindi?... Belki de bir tür ima. "Bilinçaltının yolladığı o kısa faksları hâlâ tazeyken kaydet, Noonan," mı demek istiyordu. Nedeni o zaman da anlamamıştım, şimdi de anlamıyordum. Ama gerçekten profesyonellere yakışacak bu dikte makinem vardı. Arabama en aşağı on iki kaset atmıştım. Yolculuk sırasında dinlemeyi düşündüğüm, evde doldurulmuş kasetler. Onlardan birini makineye takacak ve ses kontrol düğmesini iyice açacaktım. Dikte düğmesini çevirecektim. O zaman en aşağı iki defa duyduğum o ses tekrarlanırsa onu kaydetmiş olacaktım. Kaseti Bili Dean'e dinletecek ve ona bu sesi neye benzettiğini soracaktım.</p>

  <p class="p7">"Ya bu gece ağlayan çocuğun sesini duyduğumda cihaz çalışmazsa?"</p>

  <p class="p7">Güneşin aydınlattığı boş çalışma odasına, "İyi ya," dedim. "O zaman başka bir şeyi daha öğrenmiş olurum." Orada kolumun altında cihazla durmuş, boş masaya bakıyor ve bir domuz gibi terliyordum. "Ya da hiç olmazsa bir şeyden kuşkulanırım."</p>

  <p class="p7">Jo'nun koridorun diğer tarafındaki küçük odası, büromun fazla kalabalık ama sevimli gözükmesini sağlıyordu. Aslında karımın hücresi hiçbir zaman eşyalarla tıka basa dolu olmamıştı. Şimdi ise burası kare biçimi odamsı bir yerdi. Halı gibi Jo'nun da fotoğrafları gitmişti. Hatta masası bile. Sanki birisi bir işi kendi başına yapmaya kalkışmış, ama sonra vazgeçmişti. Hem de işin yüzde doksanı tamamlandıktan sonra. Jo oda temizlenirken atılmış, kazınıp temizlenmişti. Bir an Brenda Meserve'ye karşı mantıksız bir öfke duydum. Aklıma bir işe yalnız başıma kalkıştığım zaman annemin bana söyledikleri geldi. "Bu kez büyük bir lokmayı yutmaya çalıştın, öyle değil mi?" Jo'nun o küçücük çalışma odası konusunda da böyle hissediyordum. Odayı duvarlara kadar böyle boşaltmakla Bayan Meserve de boyundan büyük bir işe kalkışmıştı.</p>

  <p class="p7">O UFO sesi, "Belki de odayı boşaltan Bayan Meserve değil," dedi. "Belki de bu işi Jo, kendisi yaptı. Bunu hiç düşündün mü, ahbap?"</p>

  <p class="p7">"Budalaca bir düşünce bu," diye homurdandım. "Jo bunu neden yapsın? Öleceğini sezdiğini hiç sanmıyorum. Tam o gün eczaneden aldığı şey... "</p>

  <p class="p7">Ama bunu söylemek istemiyordum. Hiç olmazsa yüksek sesle. Nedense bu bana kötü bir fikir gibi geliyordu.</p>

  <p class="p7">Odadan uzaklaşmak için döndüm. Ve o sıcakta beni şaşırtan serin bir hava yanaklarımın yanından geçti. Vücudumun değil, sadece yüzümün iki yanından. Olağanüstü bir duyguydu bu. Sanki birkaç el yanaklarımı ve alnımı hafifçe bir an okşamıştı. Aynı anda kulağıma iç Çekişini andıran bir ses de geldi... Ne var ki buna tam anlamıyla bir iç Çekişi denilemezdi. Bu kulaklarımın önünden geçip giden bir fısıltıydı sanki. Telaşla çabucak fısıldanan bir mesaj gibi.</p>

  <p class="p7">Döndüm. Odanın perdelerinin oynadığını göreceğimi sanıyordum... Ama dümdüz sarkıyorlardı.</p>

  <p class="p7">"Jo," dedim. Bu ad öyle şiddetle titrememe neden oldu ki, az kalsın kolumun altındaki kayıt cihazını düşürüyordum. "Bu sen miydin, Jo?"</p>

  <p class="p7">Hiçbir şey olmadı. Ne perdeler havalandı, ne de hayalet eller yanaklarımı okşadı... Gerçekten hava akımı olsaydı, perdeler de dalgalanırdı. Her taraf sessizdi. Orada sadece, bomboş bir odanın kapısında kolunun altında teyple duran, uzun boylu, yüzü gözü ter içinde bir adam vardı... Ama işte o anda, ilk defa Sara Laughs'da yalnız olmadığıma gerçekten inanmaya başladım.</p>

  <p class="p7">Kendi kendime, ne olmuş, diye sordum. Doğru olsa bile yine de bu bir sorun sayılmaz. Hayaletler kimseye zarar veremezler.</p>

  <p class="p7">O sırada böyle düşünüyordum.</p>

  <p class="p7">Öğle yemeğinden sonra Jo'nun atölyesine gittim. (Onun klimalı atölyesine.) O zaman Brenda Meserve konusunda içim rahat etti. Anlaşılan kadın yutabileceğinden daha büyük bir lokma seçmemişti. Jo'nun küçük odasından anımsadığım bazı eşyalar, hatırladığım diğer eşyaların hemen hepsiyle birlikte buraya konulmuştu. Karımın ilk yaptığı ve çerçevelettiğimiz battaniye. Bez parçalarından yapılmış yeşil kilim, Maine'deki kır çiçeklerini gösteren, çerçeveli poster. Sanki Bayan M. bana bir mesaj yolluyordu. "Istırabını gideremem. Acılı günlerini kısaltamam. Buraya gelmekle yeniden açılabilecek yaraları engelleyemem. Ama sana acı verecek her şeyi bir yere toplayabilirim. Böylece onlarla beklenmedik bir anda ya da hazır değilken karşılaşmazsın. Ancak bu kadarını yapabilirim."</p>

  <p class="p7">Burada duvarlar çıplak değildi. Her taraf karımın neşesini ve yaratıcılığını yansıtıyordu. Atölyede örgüler vardı. (Desenleri farklı farklıydı.) Patik kareler, Jo'nun, "Benim küçük kolajlarım," dediği şeylerden uzanan bezden yapılmış</p>

  <p class="p7"><span class="t10">§j~</span></p>

  <p class="p7">bebekler. Sarı, siyah ve turuncu ipek şeritlerden yapılmış soyut çöl manzarası. Çiçek fotoğrafları. Karımın kitaplığının üzerindeki henüz tamamlanmamış bir eser. Sara Laughs adlı kadının kafası. Bu kürdanlar ve saplı şekerlere takılan çubuklardan yapılmıştı.</p>

  <p class="p7">Bir köşede Jo'nun küçük dokuma tezgâhı ve tokmağından JO'NUN ÖRGÜ MALZEMESİ! DOKUNMAYIN yazılı kâğıdın sarktığı küçük tahta bir dolap vardı. Diğer köşede ise karımın çalmaya çalıştığı banjo duruyordu. Jo tellerin parmaklarını çok acıttıklarını söylemişti, üçüncü köşede bir kano küreği ve bağcıklarının ucunda mor ponponlar olan, burunları aşınmış paten potinleri.</p>

  <p class="p7">Dikkatimi çeken ve gözlerimi oradan ayırmama engel olan şey, odasının ortasındaki eski tip, kapağı yukarıya kaldırılarak açılan yazı masasının üzerindeydi. Karımla burada geçirdiğimiz o pek çok güzel, yaz, sonbahar ve kış hafta sonları sırasında yazı masasının üzerinde makaralar, yün yumakları, iğne yastıklan, eskizler, belki İspanya İç Savaşıyla ilgili bir kitap ya da ünlü Amerikan köpekleri konusunda bir cilt olurdu. Johanna insanı sinirlendirebilirdi. Hiç olmazsa beni. Çünkü yaptıkları hiçbir zaman sistemli ya da düzenli olmazdı. Bazen de korkutucu derecede ezici olurdu. Kafası karışık ama son derece zeki bir kadındı. Yazı masası da her zaman bu özelliğini yansıtırdı.</p>

  <p class="p7">Oysa şimdi durum böyle değildi. Bayan M.'nin masadaki karmakarışık eşyaları toplayıp oraya başka bir şeyi koyduğu düşünülebilirdi ama kadının böyle yapması için bir neden yoktu. Mantıksızca bir davranış olurdu bu.</p>

  <p class="p7">O nesnenin üzerine gri plastikten bir kukuleta örtülmüştü. Ona dokunmak için elimi uzattım, ama sonra durakladım. Buna eski bir rüyayı hatırlamam neden oldu.</p>

  <p class="p7">Onu bana ver. O benim toz kapanım.*)</p>

  <p class="p7">Bu düşünce kafamdan kaydı. O tuhaf hava akımının yüzümden kaydığı gibi. Sonra bu anı hızla kayboldu ve plastik örtüyü çektim. Eski elektrikli yazı makinem ortaya çıktı. Onu yıllar boyunca görmemiş, düşünmemiştim bile. Makineye doğru iyice eğildim. Yazı diskinin eskiden çok beğendiğim bir Courier olduğunu biliyordum. Bunu daha görmeden anladım.</p>

  <p class="p7">Tanrı aşkına! Eski yazı makinemin burada ne işi var?"</p>

  <p class="p7">Johanna resim yapardı. (Pek ustaca değil.) Fotoğraf çekerdi. (Hem de ustalıkla.) Onları bazen satardı. Şiş ya da kroşeyle örgü örer, kumaş dokur ve boyardı. Gitarla sekiz ya da on temel akoru çalabilir ve tabii yazı da yazabilirdi. İngilizce bölümünden mezun olan pek çok kişi gibi. Zaten onlar bu yüzden İngilizceyi seçerler. Karım edebiyat konusunda müthiş bir yetenek miydi? Hayır. Mezun olmadan önce şiir yazmayı denemiş, sonra da bundan vazgeçmişti. Bir keresinde, "sen ikimiz için de yaz, Mike," demişti. "Bu alan sadece senin. Ben geriye kalanları biraz tadacağım." Jo'nun ipekleri, fotoğrafları ve örgüyle yarattığı sanat eserleri şiirleriyle kıyaslandığında akıllıca bir karar vermiş olduğu anlaşılıyordu.</p>

  <p class="p7">Ama işte eski yazı makinem buradaydı. Neden?</p>

  <p class="p7">"Mektuplar," dedim. "Jo makineyi aşağıda bir yerde buldu ve mektuplarını yazmak için onu buraya çıkardı."</p>

  <p class="p7">Ancak, bu Jo'nun yapacağı bir şey değildi. Karım çoğu zaman mektuplarını bana gösterir, benden altlarına bir iki satır yazmamı isterdi. Ayakkabıcının çocuklarının her zaman yalınayak dolaştığıyla ilgili sözü hatırlatarak kendimi suçlu hissetmeme neden olurdu. (Çoğu kez, Alexander Graham Bell olmasaydı bir yazarın dostlar ondan hiç haber alamazlardı," diye de eklerdi.) Evliliğimiz boyunca karımın daktiloda şahsi bir mektup yazdığını hiç görmemiştim. Her şey bir yana bunun görgü kurallarına uygun olmadığını düşünürdü. Jo yazı makinesini kullanabiliyordu. Hiç hata yapmadan, yavaş ama kusursuz iş mektuplar yazardı. Ve bunun için de benim masamdaki bilgisayar kullanırdı ya da kendininkini.</p>

  <p class="p7">"Hayatım, ne yapmaya çalışıyordun?" diye sordum. Sonra da yazı masasının çekmecelerine bakmaya başladım.</p>

  <p class="p7">Brenda Meserve onlarla da ilgilenmeye çalışmış, ama Jo'nun temel karakteri onu yenilgiye uğratmıştı. Görünüşteki düzen (renklerine göre ayrılmış makaralar örneğin) çok geçmeden Jo'nun o eski, sevgili karmaşasına dönüşmüştü. Çekmecelerde karımla ilgili yeteri kadar şey buldum. Kalbim, yüz kadar beklenmedik anı yüzünden sızladı. Ama Courier makaralı ya da makarasız, eski makinemde yazılmış kâğıtlar bulamadım. Bir tek sayfa bile.</p>

  <p class="p7">Araştırmam sona erdiğinde iskemlemde arkaya yaslandım. (Jo'nun iskemlesinde) ve yazı masasının yukarısındaki çerçeveli küçük fotoğrafa baktım. Onu daha önce gördüğümü hatırlamıyordum. Herhalde bunu Jo kendisi banyo edip basmıştı. (Resmin orijinali bir tavanarasında bulunmuştu herhalde.) Karım sonra fotoğrafı boyamıştı, resim Ted Turner'ın boyadığı ve aranan suçlularla ilgili bir postere benzemişti</p>

  <p class="p7">Fotoğrafı alıp parmağımı camının üzerinde dolaştırdım. Şaşkındım Bu, en son burada, TR 90'da yaşadığı bilinen, bu yüzyılın başlarında blues söylenen Sara Tidwell'in resmiydi. Kadın ve grubu (bunlardan bazılar dostları, çoğu akrabalarıydı). TR'den ayrılınca kısa bir süre Castle Rock'ta kalmışlar... Sonra da birdenbire ortadan kaybolmuşlardı. Ufuktaki bulutlar ya da yaz sabahı görülen sis gibi.</p>

  <p class="p7">Sara fotoğrafta hafifçe gülümsüyordu. Ama tebessümün anlamını kavramak zordu. Gözlerini yarı kapamış, gitarının ipini (kayış değil, ip) bir omzundan geçirmişti, resimde bu açıkça görülüyordu. Fonda melon şapkalı bir siyah vardı. Bunu o 'öldürücü açıyla' kaşına doğru eğmişti. (Müzisyenlerin bir özelliği vardır: Şapkayı kendilerine</p>

  <p class="p7">yakıştırmasını iyi bilirler.) Adam, 'çamaşır teknesi' diye tanımlanan bir kontrbasın yanında duruyordu.</p>

  <p class="p7">Jo, Sara'nın cildini sütlü kahve rengine boyamıştı. Belki bunun nedeni karımın Sara'nın diğer resimlerinde bu tonu</p>

  <p class="p7"><span class="t10">SQ~</span></p>

  <p class="p7">görmüş olmasıydı. (Kadının her yerde bir hayli fotoğrafı vardı. Çoğunda Sara başını arkaya atmış o ünlü, gürültülü kaygısız kahkahalarından birini atıyor ve saçları hemen hemen beline kadar iniyordu.) Ama bu resimlerden hiçbiri renkli değildi sanırım. Zaten yüzyılın başlarında böyle bir şey olamazdı. Sara Tidwell'den geriye kalan, yalnızca eski fotoğraflar değildi. Büyük garajın sahibi Dickie Boorks'un bana vaktiyle anlattığı bir olayı hatırlıyordum. Babası Castle Rock panayırında tüfekle atış yerinde oyuncak bir ayı kazandığını ve onu Sara Tidwell'e verdiğini iddia etmişti. Dickie'nin söylediğine göre Sara da adamı bir öpücükle ödüllendirmişti. İhtiyar olayı hiçbir zaman unutmamış ve bunun yaşamının en güzel öpücüğü olduğunu söyleyip durmuştu... Ama karısının yanındayken böyle söylediğini hiç sanmıyorum.</p>

  <p class="p7">Sara elimdeki resimde sadece gülümsüyordu. Sara Laughs adıyla bilinen Sara Tidwell. Hiç plak yapmamış olmasına rağmen şarkıları yine de yaşamıştı. Bir tanesi "Walk Me Baby" Aerosmith in "Walk This Way"ine çok benziyordu. Sara günümüzde yaşasaydı ondan 'AfrikalıAmerikalı' diye söz edilirdi. 1984'te Johanna'yla evi satın aldığımız ve Sara'yla ilgilenmeye başladığımız günlerde onu 'Siyah' diye tanımlarlardı. Sara'nın kendi çağında herhalde onu 'kara kadın', 'zenci' ya da belki de sekizde bir beyaz kanı taşıdığını belirtmek için 'Oktorory diye çağırıyorlardı. Ve tabii 'pis zenci' diye de. Pek çok kimsenin onu böyle tanımladığı kesindi. Sara'nın Dickie Brooks'un babasını öptüğüne inanıyor muydum? Beyaz bir adamı, hem de bütün Castle Rock'ın gözleri önünde? Hayır, buna inanmıyordum. Ama kim kesin bir şey söyleyebilirdi ki? Hiç kimse. Geçmişin büyüleyici yanlarından biri de buydu.</p>

  <p class="p7">Fotoğrafı tekrar masaya koyarken, "Bu ambarda yapılan danslı bir toplantı, şekerim," diye şarkı söyledim. "Dönüp durmaktan başka bir şey yok."</p>

  <p class="p7">Yazı makinesinin örtüsüne uzandım ve son anda örtmeye karar verdim. Orada dururken bakışlarım yine Sara'ya kaydı. Omzunda gitarının ipi, gözleri yarı kapalı öyle duruyordu. Kadının yüzündeki bir şey ve tebessümü bana her zaman tanıdık gelmişti. Birdenbire durumu kavradım. Kadın acayip bir biçimde Robert Johnson'a benziyordu. Led Zeppelin ve Yardbirds'ün plağa alınan hemen her parçasında arkada, akorların gerisinde Johnson'un o 'ilkel sesi' vardı. Efsaneye göre o Dört Yola inmiş ve yedi yıl hızlı yaşamak, çok içmek, sokak kadınlarıyla düşüp kalkmak ve müzik alanında ölümsüzleşmek için ruhunu şeytana satmıştı. Bu isteklerine kavuşmuştu. Sonunda da Robert Johnson'un bir kadın yüzünden zehirlendiği söylenir.</p>

  <p class="p7">Akşama doğru dükkâna gittim. Buzlukta güzel bir dilbalığı yatıyordu. Bana akşam yemeği için uygun gibi geldi. Balıkla içmek için bir şişe beyaz şarap aldım. Kasanın önünde sıramı beklerken arkamdan yaşlı bir adamın titrek sesini duydum. "Dün yeni bir dost edindiğini gördüm." Yankee aksanı o kadar koyuydu ki, insan alay olsun diye öyle konuştuğunu sanırdı... Ama bunun nedeni sadece aksan değildi. Bence asıl neden bu insanların şarkı söyler gibi konuşmalarıydı. Gerçek Maine'liler bir açık artırmada satış yapıyormuş gibi konuşurlardı.</p>

  <p class="p7">Döndüm. Arkamdaki, bir gün önce Kyra, Mattie'yle tanıştığım sıraraim önündeki asfalt alanda Dickie Brooks'la duran ve bizi şeyden o ihtiyardı. Elinde yine o altın başlı baston vardı. Ama bastonu kez tanıdım. 1950'lerde Boston Post gazetesi, New England eyaleti ndeki her ilçeye, en yaşlı yerlilere verilmek üzere bu bastonlardan bir tane hediye etmişti. Ve bastonlar bir ihtiyardan diğerine geçmişti. İşin komiği Post gazetesi çoktan nalları dikmişti.</p>

  <p class="p7">Adamın adını hatırlamaya çalışarak, "Aslında iki dost edindim," diye cevap verdim. İhtiyarı Jo'nun yaşadığı günlerden anımsıyordum. Dickie'nin bekleme odasındaki koltukların birinde oturur, çekiçler iner ve kompresörler homurdanırken havadan ve siyasetten, siyasetten ve havadan söz ederdi. Oranın müdavimlerindendi. Ve dışarda, 68 numaralı karayolunda bir şey oldu mu, hemen haberi olur ve bunu görürdü. Zaten garaja da daha çok bunun için giderdi.</p>

  <p class="p7">"Duyduğuma göre Mattie Devore istediği zaman pek sevimli oluyormuş." Bütün Yankee'ler gibi R harflerinin yerine H'leri geçiriyordu, ihtiyar çapaklı gözlerinden birini kırptı. Hayatım boyunca pek çok müstehcen göz kırpması görmüştüm, ama hepsi altın saplı bastondan bu adamınkinin yanında sönük kalırlardı. İçimden bir yumrukta adamın balmumundan yapılmış gibi duran gaga burnunu kırmak geldi. Burnu suratından uçarken kıvırdığınız dizinizin üstünde bir dalı kırarken çıkan çatırtıya benzer bir ses duyulacaktı.</p>

  <p class="p7">"Sen çok şey duyuyor musun, ihtiyar?" diye sordum.</p>

  <p class="p7">Yaşlı adam, "Ah, evet," dedi. Gülümserken karaciğer parçalarını andıran dudakları aralandı. Dişetlerinde sürüyle beyaz leke vardı. Üstte ve altta da iki sarı dişi duruyordu. "Onun küçük bir kızı var. Çocuk pek sevimli. Evet."</p>

  <p class="p7">"Koşan bir kedi kadar sevimli," diye mırıldandım.</p>

  <p class="p7">İhtiyar bana bakarak gözlerini kırpıştırdı. Benim gibi tüysüz bir delikanlının böyle eski bir sözü tekrarlaması onu biraz şaşırtmıştı. Sonra o pis tebessümü yayıldı. "Ama çocuk annesine aldırmıyor," dedi. "Biliyor musun, evi o bebek idare ediyor."</p>

  <p class="p7">Çok sonra altı kişinin bizi seyredip konuşmamızı dinlediğini fark ettim. Neyse geç olsun da güç olmasın derler. Sesimi biraz yükselterek, "Bende bu izlenimi bırakmadılar," diye cevap verdim. "Hayır. Bende hiç böyle bir izlenim bırakmadılar."</p>

  <p class="p7">Adam sadece sırıttı... O ihtiyarlara özgü, "Ben senden iyisini bilirim..." diyen tebessümdü bu.</p>

  <p class="p7">Dükkândan çıkarken Mattie Devore'u düşünerek endişeleniyordum. Bence çok fazla kişi genç kadının işine burnunu sokuyordu.</p>

  <p class="p7">Eve vardığımda şarap şişemi mutfağa götürdüm. Ben balkondaki ocağı yakarken o da bu arada soğurdu. Buzdolabının kapağına uzanırken bir an duraksadım. Kapağa gelişigüzel kırk sekiz kadar küçük mıknatıs yapıştırmıştık. Sebze, meyve biçiminde olanların yanında plastik harfler ve hatta California üzümleri şeklinde olanları vardı. Ama şimdi artık bunlar gelişigüzel serpiştirilmiş gibi durmuyorlar, buzdolabının kapağında bir daire oluşturuyorlardı. Biri buraya gelmiş, içeri girmiş ve...</p>

  <p class="p7">O, buzdolabının kapağındaki mıknatısları yeniden mi dizmişti? Eğer öyleyse, bu hırsızın adamakıllı tedavi görmesi gerekiyordu. Mıknatıslardan birine parmağımın ucuyla hafifçe dokundum. Sonra birdenbire kendi kendime kızarak uzandım ve mıknatıslan rastgele dağıttım. Bunu öyle şiddetle yaptım ki, ikisi yere düştü ve eğilip onları almadım.</p>

  <p class="p7">O gece yatmadan önce teybi, doldurulmuş Dev Geyik Bunter'ın altına yerleştirdim. Cihazı açarak 'Dikte' düğmesine bastım. Sonra teybe evden getirdiğim kasetlerden birini takarak yukarı çıkıp yattım. Rüya görmeden, bazı kesintiler olmadan tam sekiz saat uyudum.</p>

  <p class="p7">Ertesi gün yani pazartesi günü hava turistlerin Maine'e gelmelerine neden olan güzellikteydi. Hava o kadar güneşli ve temizdi ki, gölün karşı tarafındaki tepeler sanki yavaşça büyütülmüşler gibi gözüküyorlardı. New England'daki en yüksek tepe olan Mount Washington daha gerilerde yüzer gibi duruyordu.</p>

  <p class="p7">Kahve makinesini çalıştırdıktan sonra ıslık çalarak oturma odasına gittim. Bu sabah son günlerde hayal ettiğim şeyler bana nedense günah geliyordu. Sonra ıslığım yarıda kesildi. Teypteki sayacı yatarken sıfıra getirmiştim. Ama şimdi kadranda 012 yazılıydı.</p>

  <p class="p7">Kaseti sardım. Elim 'Çalma' düğmesinde öylece durdum. Kendi kendime (Jo'nun sesiyle) budalalık etmememi söyledim ve düğmeye bastım.</p>

  <p class="p7">Bir ses, "Ah, Mike...' diye fısıldadı. Adeta yas tutarcasına. Banttan geliyordu bu ses. Bir çığlık atmamak için avucumu ağzıma bastırdım. Hava akımı yüzümün yanlarını okşayarak geçtiği sırada Jo'nun odasında duyduğum sesti bu. Ama şimdi kelimeler tümünü kavrayabileceğim kadar yavaş söyleniyordu. Ses yine duyuldu. "Ah Mike." Hafif bir şıkırtı oldu. Makine bir süre kapanmıştı. Ardından ben kuzey bölümünde uyurken oturma odasında söylenen sözler tekrarlandı. 'Ah, Mike...'</p>

  <p class="p7">Sonra ses kesildi.</p>

  <p class="p7">&nbsp;</p>
</body>
</html>
