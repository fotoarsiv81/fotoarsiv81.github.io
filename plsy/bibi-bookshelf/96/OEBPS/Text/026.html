<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ ÜÇÜNCÜ BÖLÜM</title>
</head>

<body>
  <h1 class="h11">YİRMİ ÜÇÜNCÜ BÖLÜM</h1>

  <p class="p7">Sis yeniden bastırarak cumartesi gecesinin alacakaranlığını yozlaşmış güzel bir şeye dönüştürdü. Güneş, tepelere doğru kayarken kızıla bürünmüştü. Sis bu ışıltıyı yakalayarak batı ufkunu kana boyadı. Verandada oturarak grubu seyrettim. Bilmece çözmeye çalışıyor ama pek de başarılı olamıyordum. Telefon çaldığı zaman cevap vermeye giderken Tough Stuff yazımın üzerine attım. Her geçişimde kitabımın adını görmekten bıkmıştım.</p>

  <p class="p7">"Alo?"</p>

  <p class="p7">John Storrow, "Orada neler oluyor?" diye sordu. "Merhaba," demek zahmetine bile girmemişti. Ama öfkeli de değildi. Enerjisi iyice artmıştı sanki. "O lanet olasıca pembe diziyi kaçınyorum!"</p>

  <p class="p7">"Salı günkü yemeğe kendi kendimi davet ettim. Sence bir sakıncası olmadığını umarım."</p>

  <p class="p7">"Hayır. Bu daha iyi. Ne kadar kalabalık olursak, o kadar eğleniriz." John gerçek düşüncesi buymuş gibi konuşmuştu.</p>

  <p class="p7">"Ne yaz değil mi? Ne yaz! Son zamanlarda bir şeyler oldu mu? Depremler? Yanardağlar? Grup intiharları?"</p>

  <p class="p7">"Grup intiharları olmadı," diye cevap verdim. "Ama o ihtiyar öldü."</p>

  <p class="p7">Avukat, "Lanet olsun!" dedi. "Max Devore'un zıbardığını bütün dünya biliyor. Beni şaşırt, Mike! Beni sersemlet! Avaz avaz bağırmama neden ol!"</p>

  <p class="p7">"Ben öbür ihtiyarı kastettim. Royce Merill'i."</p>

  <p class="p7">"Kimi kastettiğini bilmi... Ah, dur dur! Jurassic Park filmine yakışır ihtiyarı mı kastediyorsun? Şu altın saplı bastonu olan dinazoru mu?"</p>

  <p class="p7">"Evet, onu."</p>

  <p class="p7">"Vah vah. Başka?..."</p>

  <p class="p7">"Başka bir şey yok," diye cevap verdim. "Her şey kontrol altında." Sonra kedi saatin yerlerinden fırlayan gözleri aklıma geldi. Az kalsın gülüyordum. Buna, John'un 'Neşeli Adam' tavırlarının sadece bir rol olduğuna inanmam neden oldu. Avukat aslında Mattie'yle aramda bir sey olup olmadığını anlamak için telefon etmişti. Eğer varsa, neydi bu? Ben o zaman ne cevap verecektim? "Henüz bir şey yok mu," diyecektim? Bir öpücük, anlık bir heyecan? "Zaman geçerken yaşamın temel gerçekleri..." diye Casablanca'nın ünlü şarkısını mı söyleyecektim?"</p>

  <p class="p7">Bilmiyordum ve bunu öğrenmek zorunda da değildim. John'un aklında başka şeyler de vardı. "Dinle, Michael. Seni bir şey söylemek için aradım. Bu seni hem şaşırtacak, hem de eğlendirecek."</p>

  <p class="p7">"Hepimiz öyle olmak isteriz. Anlat, anlat!"</p>

  <p class="p7">"Rogette Whitmore beni aradı. ...Ona annemle babamın telefon numarasını vermedin, değil mi? Ben artık New York'a döndüm. Ama o Philadelphia'ya telefon etti."</p>

  <p class="p7">"Bende sizinkilerin numarası yoktu. İki telesekreterine de onu bırakmamıştın."</p>

  <p class="p7">"Ah, evet, doğru ya!" John özür dilemedi. Böyle sıradan şeyleri düşünemeyecek kadar heyecanlıydı. Ben de heyecanlanmaya başladım. Oysa daha ne olduğunu bile bilmiyordum "Numarayı Mattie'ye vermiştim. Ne dersin? Whitmore denilen kadın telefon numarasını almak için Mattie'yi aramış olabilir mi?"</p>

  <p class="p7">"Mattie, Rogette'in yolda alev alev yandığını görse söndürmek için üzerine işemez bile sanırım."</p>

  <p class="p7">"Bu çok bayağı bir laf, Michael. Tres vulgarino." Gülmeye başladı. "Belki de Whitmore, Devore'un senin telefonunu kullanmak için başvurduğu yoldan yararlandı."</p>

  <p class="p7">"Herhalde," dedim. "Önümüzdeki aylarda ne olacağını bilmiyorum. Ama bu ara Max Devore'un kişisel kontrol panelinin kadında olduğundan eminim. Ve üzerindeki düğmelere basmakta usta olan biri varsa, herhalde o da bu kadındır. Seni Palm Springs'den mi aradı?"</p>

  <p class="p7">"Evet. Max Devore'un vasiyetnamesi konusunda yaşlı adamın avukatlarıyla ilk toplantıyı yaptığını söyledi. Rogette Whitmore'a göre büyükbaba Mattie Devore'a seksen milyon dolar bırakmış."</p>

  <p class="p7">Sanki dilim tutulmuştu, sesimi çıkaramadım. Habere henüz sevinemiyordum ama şaşırdığım kesindi.</p>

  <p class="p7">John neşeyle, "Çok etkileyici, değil mi?" diye bağırdı.</p>

  <p class="p7">Sonunda mırıldanabildim. "Yani Devore parayı Kyra'ya bıraktı, öyle mi? Kyra için bir fon oluşturulacak."</p>

  <p class="p7">"Hayır. Devore böyle bir şey yapmamış. Bunu Whitmore'a üç defa sordum. Üçüncü defada durumu kavramaya başladım. Adamın çılgınlığında bile bir düzen vardı. Fazla değil, ama biraz. Anlayacağın ihtiyarın bir şartı var. Parayı doğrudan doğruya Kyra'ya bıraksaydı, yani annesi yerine reşit olmamış bir çocuğa bıraksaydı, bu şartın bir önemi kalmazdı. Mattie'nin henüz reşit olduğunu düşünürsen bu durum biraz garip."</p>

  <p class="p7">"Evet, garip," diye tasdik ettim. Genç kadının elbisesinin ellerimin altında kaydığını, düzgün çıplak belini düşünüyordum. Bili Dean'in sözlerini de. Adam o yaşta kızlarla ilişki kuran erkeklerin hepsinin aynı cins olduğunu söylemişti. Çoğunun ağızları kapalıyken bile dilleri sarkıyordu.</p>

  <p class="p7">"Peki, ihtiyar, parayı hangi şarta bağlamış?"</p>

  <p class="p7">"Mattie, Devore'un ölümünden sonra bir yıl daha TR'de kalacak. Yani 17 Temmuz 1999'a kadar. İsterse gündüzleri her yere gidebilecek. Ama her gece saat dokuzda TR'deki yatağında olacak. Yoksa mirası alamayacak. Sen yaşamın boyunca hiç böyle saçma sapan bir şey duydun mu? Yani eski George Sanders filmleri dışında?"</p>

  <p class="p7">"Hayır," dedim ve aklıma Kyra'yla Fryeburg Panayırına yaptığımız ziyaret geldi. O sırada, adam öldükten sonra bile çocuğun velayeti peşinde, diye düşünmüştüm. Ve tabii şimdi bu da aynı şeydi. Adam an nevle kızın burada olmasını istiyordu. Öldükten sonra bile TR'de kalmalarını talep ediyordu.</p>

  <p class="p7">"Ama bunun bir etkisi olmayacak, değil mi?" diye sordum.</p>

  <p class="p7">"Tabii olmayacak. Lanet olasıca deli, Mattie'ye bir yıl mavi tampon kullanırsa seksen milyon dolarını vereceğini yazsaydı, aynı şey olurdu. Ama Mattie o seksen milyonu gerçekten alacak! Bunda kararlıyım. Mirasla ilgilenen bizim uzmanların üçüyle konuştum bile. Ve... Ne dersin, onlardan birini salı günü oraya getireyim mi? Mattie kabul ederse Will Stevenson miras konusunun ilk aşamasında bu konuyla ilgilenebilir."</p>

  <p class="p7">John neredeyse saçma sapan şeyler söylemeye başlayacaktı. İçmediğinden emindim. Hatta bu konuda bahse girip tüm mal varlığımı ortaya koyardım. Ama avukat ihtimalleri düşündükçe adeta sarhoş oluyordu. John artık peri masalındaki, "Sonsuza kadar mutlu oldular," noktasına geldiğimizi sanıyordu. Kül Kedisi gökten paralar yağarken evine dönecekti.</p>

  <p class="p7">John, "...tabii Will biraz yaşlı," diyordu. "Üç yüz yaşında filan. Onun için partide herkesi neşelendirecek bir tip de sayılmaz. Ama... "</p>

  <p class="p7">"Neden onu New York'ta bırakmıyorsun?" diye sordum. "İlerde Devore'un vasiyetnamesiyle uğraşmak için bol zamanın olacak. Ve yakın geleceği düşünürsek... Mattie'nin o saçma sapan şartı yerine getirmekte zorluk çekeceğini de sanmıyorum. Unutma, onu işe geri aldılar."</p>

  <p class="p7">"Evet, öyle. Beyaz yaban öküzü öldü ve bütün sürü dağılmaya başladı." John neşeli bir şekilde konuşuyordu. "Onların nasıl kaçıştıklarını görüyor musun? Ve yeni mültimilyoner kadın da kitapları kaydetmeye ve aldıkları eserleri geri getirmekte geciken kimselere mektup yazmaya devam edecek. Pekâlâ! Salı günü sadece eğleneceğiz!"</p>

  <p class="p7">"İyi."</p>

  <p class="p7">"Kusuncaya kadar eğleneceğiz."</p>

  <p class="p7">"Şey... belki biz yaşlıca konuklar midemiz hafifçe bulanıncaya kadar eğleniriz. Tamam mı?"</p>

  <p class="p7">"Tabii. Romeo Bissonette'i aradım bile. O özel Dedektif George Kennedy'i de getirecek. Durgin'le ilgili o çok gülünç şeyleri öğrenen adamı. Bissonette, Kennedy'nin bir iki kadeh içtikten sonra son dereced3 komik olduğunu ve herkesi güldürdüğünü söyledi. Peter l_uger'den biftek getirmeyi düşünüyorum. Bunu sana söyledim mi?"</p>

  <p class="p7">"Söylediğini sanmıyorum."</p>

  <p class="p7">"Dünyanın en nefis biftekleridir. Michael, o genç kadının durumunu anlıyor musun? Ona ne olduğunu? Seksen milyon dolar!"</p>

  <p class="p7">"Jipin yerine yenisini alabilir?" "Efendim?"</p>

  <p class="p7">"Hiç hiç. Yann gece mi geleceksin, yoksa salı günü mü?"</p>

  <p class="p7">"Salı sabahı onda Castle İlçesi Havaalanında olacağım. New England Air Şirketinin bir uçağına bineceğim. Mike, sen iyi misin? Sesin bir tuhaf."</p>

  <p class="p7">"Ben iyiyim. Ve bulunmam gereken yerdeyim. Sanırım."</p>

  <p class="p7">"Bu da ne demek şimdi?"</p>

  <p class="p7">Verandaya çıkmıştım. Uzaklarda gök güdüyordu. Hava cehennemden de sıcaktı. En hafif bir rüzgâr bile yoktu. Batmış olan güneşin son ışıkları sönükleşerek adeta öfkeli bir renge bürünüyordu. Batı ufku kanlanmış bir göz akı gibiydi.</p>

  <p class="p7">"Bilmiyorum," diye cevap verdim. "Ama bana durum kendi kendine aydınlanacakmış gibi geliyor. Seni havaalanında karşılarım."</p>

  <p class="p7">John, "Tamam,'' dedi. Sonra da hafif, adeta saygılı bir sesle ekledi. "Seksen milyon lanetli Amerikan doları."</p>

  <p class="p7">"Evet, tonla papel." Sonra avukata, "İyi geceler," dedim.</p>

  <p class="p7">Ertesi sabah mutfakta sade, koyu kahve içip tost yedim. Televizyondaki hava haberini veren adamı izliyordum. Son zamanlarda hava haberlerini okuyan diğer adamlar gibi o da biraz deli gibi gözüküyordu. Sanki büyük Doppler radar görüntüleri onu bir şeyin sınırına sürüklemişti. Ben bunu, 'Bin Yıllık Video Oyunu Görünüşü' diye tanımlıyordum.</p>

  <p class="p7">Adam, "Sisin dağılması için daha otuz alttsaat geçirmemiz gerekiyor," diyordu. "Ondan sonra büyük bir değişiklik olacak." Bir yandan da orta batıya yayılmış olan koyu gri lekeleri işaret ediyordu. İçlerindeyse küçücük şimşekler dans etmekteydi. Kusurlu bujiler gibi. Leke ı in ve şimşeklerin ötesinde Amerika, çöle kadar pırıl pırıl gözüküyordL1 Açıklanan sıcaklıklar da beş derece daha düşüktü, "Bugün ısı otuzlara kadar çıkacak. Bu gece ya da yarın sabah fazla ferahlayacaÖtmızı sanmıyorum. Ancak yarın öğleden sonra bu cephe fırtınaları Batı Maine'e erişecek. Çoğunuzun hava durumunu devamlı öğrenmek isteyeceğini de sanıyorum. Çarşamba günü daha serin bir havaya ve açık parlak gökyüzüne kavuşmadan önce şiddetli fırtınalarla birlikte şiddetli yağmurlar yağacak. Bazı yerlerde dolu bekleniyor. Maine'de hortumlar pek ender görülür. Ancak Batı ve Orta Maine'de hortumlar oluşabilir. Sıra sende, Earl."</p>

  <p class="p7">Sabah haberlerini okuyan Earl, Chipp'in Dales'den emekliye aynlmışa benzeyen, iriyarı ve masum görünüşlü bir adamdı. Haberleri monitörden sanki gerçekten oradan emekliye ayrılmış gibi okuyordu. Hava spikerine, "Vay vay vay," dedi. "Bu müthiş bir tahmin, Vince. Demek hortum görülebilir."</p>

  <p class="p7">Ben de, *Vay vay vay,' diye mmldandım. "Haydi tekrar, 'Vay vay vay,' de, Earl. Bunu ben tatmin oluncaya kadar söyle."</p>

  <p class="p7">Earl bana nispet, Tanrım!" diye bağırdı. Aynı anda telefon çaldı. Ona cevap vermeye giderken kuyruğunu sallayan saate bir göz attım. Sakin bir gece geçirmiştim. Ne hıçkırma, ne çığlık, ne gece maceraları. Ama saat yine de sinirimi bozuyordu. Orada, duvarda asılıydı. Gözleri çıkmış ve durmuştu. Bu tıpkı kötü haberlerle dolu bir mektuba benziyordu.</p>

  <p class="p7">"Alo?"</p>

  <p class="p7">"Bay Noonan?"</p>

  <p class="p7">Bu sesi tanıyordum, ama bir an konuşanın kim olduğunu çıkaramadım. Bunun nedeni bana, "Bay Noonan," diye hitap etmesiydi. Brenda Meserve neredeyse on beş yıl boyunca beni, "Mike," diye çağırmıştı.</p>

  <p class="p7">"Bayan M.? Brenda? Ne..."</p>

  <p class="p7">Kadın çabucak, "Artık sizin yanınızda çalışamayacağım," dedi. "Size daha önceden haber veremediğim için çok üzgünüm. Şimdiye kadar haber vermeden kimsenin yanından ayrılmadım. O yaşlı sarhoş Bay Croyden'in yanından bile. Ne yazık ki, şimdi bunu yapmak zorundayım. Lütfen beni anlayın."</p>

  <p class="p7">"Bili seni aradığımı mı öğrenmiş? Sana yemin ederim, Brenda, ben bir tek kelime bile söylemedim..."</p>

  <p class="p7">"Hayır, hayır. Bill'le hiç konuşmadım. O da benimle. Artık bir daha Sara Laughs'a gelemem. Dün gece kötü bir rüya gördüm. Çok kötü bir rüya. Rüyamda... bir şey bana çok kızmıştı. Oraya gelirsem bir kaza geçirebilirim. Yani bu kaza gibi görünür ama... ama aslında kaza değildir."</p>

  <p class="p7">"Bayan M. bu çok saçma," demek istedim. "Kamp ateşlerinin etrafında anlatılan hayalet ve hortlak hikâyelerine inanacak yaşı çoktan geride bıraktık."</p>

  <p class="p7">Ama tabii böyle bir şey söyleyemezdim." Evimde olanlar kamp ateşi etrafında söylenilen bir hikâye değildi. Bunu biliyordum. Kadıncağızın da bildiğinin farkındaydım.</p>

  <p class="p7">"Brenda, başını derde soktuysam, özür dilerim. Çok üzgünüm."</p>

  <p class="p7">"Buradan gidin, Bay Noonan... Mike. Derry'e dönüp bir süre orada kalın. Yapabileceğiniz en iyi şey bu olur."</p>

  <p class="p7">Harflerin buzdolabının kapağında kaydıklarını işittim. Bu kez meyve ve sebzelerin bir daire oluşturduklarını görebildim. Dairenin tepesi üç harf içeri kayıncaya kadar açık kaldı. Sonra plastikten küçük bir limon o açıklığı kapattı. Böylece daire tamamlanmış oldu.</p>

  <p class="p7">İçteki harfler, lak sözcüğünü oluşturdular. Sonra yer değiştirdiler. Şimdi buzdolabının kapağında kal yazılıydı.</p>

  <p class="p7">Sonra hem bu sözcük ve hem de daire dağıldı.</p>

  <p class="p7">"Mike, lütfen." Bayan M. ağlıyordu. "Royce'un cenazesi yarın kaldırılacak. TR'deki önemli herkes yaşlılarorada olacaklar."</p>

  <p class="p7">Evet, tabii orada olacaklardı. Yaşlılar, neler olduğunu bilen, ama bunu kendilerine saklayan kemik torbaları! Ama içlerinden bazıları karımla konuşmuşlardı. Royce da bunlardan biriydi. Ve adam ölmüştü, jo da öyle.</p>

  <p class="p7">"En iyisi buradan gitmeniz olur. Belki o genç kadını da alıp götürebilirsiniz. Onu ve küçük kızını."</p>

  <p class="p7">Bunu yapabilir miyim? Pek sanmıyordum. Üçümüz de her şey sona erinceye kadar TR'de kalacaktık. Bana öyle geliyordu... Ve olayın ne zaman sona ereceğini de az çok seziyordum. Bir fırtına yaklaşıyordu! Yaz fırtınası! Belki de bir hortum!</p>

  <p class="p7">"Brenda, beni aradığın için teşekkür ederim. Senin beni bırakmana izin verecek değilim. Bunun bir tatil olduğunu düşünelim, tamam mı? Senin izinde olduğunu."</p>

  <p class="p7">"Tamam... Siz nasıl isterseniz. Hiç olmazsa söylediklerimi düşünür müsünüz?"</p>

  <p class="p7">"Evet. Bu arada beni aradığınızı kimseye söylemeyeceğim. Tamam mı?"</p>

  <p class="p7">Bayan M., "Tamam!" diye bağırdı. Sanki şok geçiriyordu. Sonra ekledi. "Ama onlar bunu nasıl olsa bilecekler. Bili ve Yvette... Garaj'dan Dickie Brooks... İhtiyar Anthony Weyland ve Buddy Jellison... Onlar bunu bilecekler. Ve diğerleri. Hoşça kalın, Bay Noonan. Çok üzgünüm. Hem siz, hem de kannız için üzülüyorum. Zavallı karınız. Çok üzgünüm." Telefonu kapattı.</p>

  <p class="p7">Elimde alıcıyla uzun bir süre öyle durdum. Sonra rüyadaymışım gibi telefonu yerine bıraktım ve odada ilerledim. Mutfağa girerek gözsüz saati duvardan indirdim ve çöp tenekesine attım. Ardından yüzmek için göle indim.</p>

  <p class="p7">W.F. Harvey'in Ağustos Sıcağı adlı hikâyesini hatırlamıştım. Hikâye, "Sıcak insanı delirtecek," diye sona eriyordu.</p>

  <p class="p7">Ben kötü bir yüzücü değilim. Yani birileri beni taşa tutmadıklarında. Ama kıyıdan rafta gidip gelirken çekine çekine, bozuk bir tempoyla yüzdüm. Stilsiz. Çünkü dipten bir şeyin uzanıp beni yakalamasını bekliyordum. Örneğin boğulmuş olan o çocuğun. İkinci sefer daha iyj yüzdüm. Üçüncü kez ise kalp atışlarımın hızlanması ve yanımdan akan suyun ipek gibi serinliği bana zevk vermeye başladı. Dördüncü seferin ortasında raftın merdiveninden çıkarak tahtaların üzerine yığıldım. Cuma akşamı Devore ve Rogette Whitmore'la karşılaştığımdan beri kendimi ilk defa bu kadar iyi hissediyordum. Hâlâ o hayal âlemindeydim. Ayrıca müthiş bir endorfin akımını hissediyordum. Az önce Bayan M. yanımdan ayrılacağını söylediği zaman hissettiğim üzüntü bile kaybolmuştu. Kadın her şey bir sonuca ulaştığında geri gelecekti. Tabii gelecekti ya! O arada Sara'dan uzak kalması herhalde daha iyi olacaktı.</p>

  <p class="p7">"Bir şey bana kızıyor. Bir kaza geçirebilirim."</p>

  <p class="p7">Evet, gerçekten. Kadın bir yerini kesebilirdi. Bodrum merdiveninden yuvarlanabilirdi. Hatta belki de öğle sıcağında araba parkında koşarken bir tarafına inme de inebilirdi.</p>

  <p class="p7">Doğrulup oturdum ve özel tepesindeki Sara'ya baktım. Veranda, dik bayırın üzerine doğru uzanıyor, demiryolu traverslerinin oluşturduğu basamaklar aşağıya doğru iniyordu. Sudan çıkalı sadece birkaç dakika olmuştu, ama o yapışkan sıcaklık etrafımı sarmaya, enerjimi etkilemeye başlamıştı bile. Sular, bir ayna kadar düz ve sakindi. Sara'nın aksi göle vuruyordu. Suda evin pencereleri beni gözetleyen gözler gibiydi.</p>

  <p class="p7">Bütün o fenomenlerin odak noktasının deprem merkezinin tam üstündeki yerinSokak'ın gerçek Sara'yla evin suda boğulmuş görüntüsü arasındaki kısım olabileceğini düşündüm. Devore, "O burada oldu," demişti. Ve yaşlılar?</p>

  <p class="p7">Onların çoğu da benim sezdiğim şeyi biliyorlardı sanırım. Yani Royce Merrill'in öldürüldüğünü. Yaşlı adamlar kilisedeki sıralarında oturur veya daha sonra mezar başında toplanırlarken Royce'u öldüren şeyin aralarına girmesi mümkün değil miydi? Böyle olamaz mıydı? İşi bitirmek için onların gücünün bir kısmını; suçluluk duygularını, anılarını, TR'liliklerini çalamaz mıydı?</p>

  <p class="p7">John ertesi gün karavanda olacağı için seviniyordum. Romeo Bissonette ve bir iki kadeh içtiğinde herkesi eğlendiren George Kennedy'nin de gelmesi iyiydi. İhtiyarlar, Royce Merrill'i geçirmek için toplandıkları sırada Mattie ve Kyra'nın yanında bir başıma olmamak da bgni sevindiriyordu. Artık Sara ve TedTops'a başına gelenlerle ilgilenmiyordum. Hatta evimde dolaşan şeylerle bile. Bütün istediğim ertesi qünü Mattie ve Kyra ile birlikte sağ salim geçirebilmekti. Yemeğimizi yağmur başlamadan önce yiyecektik. Ondan sonra haberlerde bildirilen fırtına başlayacaktı. Bütün bunlara dayanabilirsek hayatımız ve geleceğimiz havayla birlikte berraklaşacaktı.</p>

  <p class="p7">"Bu doğru mu?" diye sordum, ama b'ir cevap beklemiyordum. Yüksek sesle konuşmak buraya döndükten sonra edindiğim bir huydu. O sırada evin doğusundaki koruda bir baykuş öttü. Bir kere. Sanki, "Doğru," diyor gibiydi. "Yarını atlatırsanız her şey düzelecek." Bu ötüş tam kavrayamadığım bir şeyleri çağrıştırdı. Ama o kadar zayıftı ki ne olduğunu çıkaramıyordum. Bir iki kez denedimse de aklıma yalnızca o müthiş eski romanın adı geldi. Bir Baykuşun Adımı Söylediğini Duydum.</p>

  <p class="p7">Rafttan suya doğru yuvarlandım. 'Gülle' atlayışı yapan bir çocuk gibi dizlerimi kavrayarak göğsüme doğru çekmiştim. Suyun dibinde dayanabildiğim kadar kaldım. Sonunda ciğerlerimdeki hava bana bir şişedeki sıcak sıvı gibi gelmeye başladı. O zaman yüzeye çıktım. Otuz metre kadar sadece ayaklarımı oynattım. Rahat soluk alıncaya kadar. Sonra gözlerimi Yeşil Kadın'a dikerek kıyıya doğru yüzdüm.</p>

  <p class="p7">Kıyıda sığ suda yürüyerek kumsala çıktım. Ve demiryolu traverslerinden yapılmış merdivene tırmanmaya başladım. Durakladım ve sonra Sokak'a döndüm. Orada cesaretimi toplayıncaya kadar bir dakika bekledim. Sonra da zarif bir kavisle göle doğru eğilen huş ağacının yanına gittim. Cuma akşamı yaptığım gibi o beyaz kavise sanldım ve suya baktım. Çocuğu göreceğimden emindim. Şişmiş kahverengi suratı ve ölü gözleriyle bana bakacaktı. Ve ağzımda yine gölün tadı belirecekti. "Boğulmamam için yardım et! Beni çıkar. Tanrım, beni çıkar!" Ama suda hiçbir şey yoktu. Ne ölü bir çocuk, ne kurdele sarılmış, Boston Post bastonu. Ne de ağzımda gölün tadı.</p>

  <p class="p7">Döndüm, topraktan çıkan ve gri bir alına benzeyen kayaya baktım. "Burada, tam burada," dedim. Ne var ki bu sadece bilinçli, zorla çağırdığım bir düşünceydi. Bir anıyı açıklayan kafanın sesi. O çürük kokusu ve tam orada korkunç bir şey olduğuna dair inancım kaybolmuştu.</p>

  <p class="p7">Eve dönünce gazoz içmek istedim. Ve o zaman buzdolabın kapağının tertemiz olduğunu gördüm. Mıknatıslı her harf, her sebze ve meyve kaybolmuştu. Onları hiçbir zaman bulamadım. Eğer daha fazla zamanım olsaydı belki bulurdum. Herhalde bulurdum. Ama o pazartesi sabahı süre neredeyse sona ermek üzereydi.</p>

  <p class="p7">Giyindim ve sonra da Mattie'yi aradım. Onunla yaklaşan partiden, Ki'nin heyecanlı olduğundan söz ettik. Mattie cuma günü tekrar işe başlayacağı için tedirgindi. Yerlilerin kendisine kötü davranmalarından korkuyordu. Ama kadınsı bir hisle, o kişilerin kendisine soğuk davranmaları ve aşağılamaları ihtimalinden daha çok korkuyordu. Paradan da söz ettik. Genç kadının bunun gerçek olduğuna hiç inanmadığını hemen anladım. "Lance, 'Babam öyle kötüdür ki,' derdi. 'Açlıktan ölmek üzere olan bir köpeğe et parçası gösterir, sonra da onu kendisi yer. O böyle bir adamdır.' Ama işim olduğu sürece ne ben aç kalacağım, ne de Kyra."</p>

  <p class="p7">"Fakat gerçekten bir servet..."</p>

  <p class="p7">Genç kadın, "Onu hemen bana verin, verin, verin!" diyerek güldü. "Sen benim ne olduğumu sanıyorsun? Delinin teki mi?"</p>

  <p class="p7">"Hayır, hayır... Ha, aklıma gelmişken. Ki'nin 'Buzdolabı İnsanları' ne âlemde?"</p>

  <p class="p7">Mattie, "İşte bu çok tuhaf," dedi. "Hepsi kayboldu."</p>

  <p class="p7">"Buzdolabı İnsanları mı?"</p>

  <p class="p7">"Onları bilemem. Ama Ki'ye verdiğin mıknatıslı harfler kayboldu. Kızıma onları ne yaptığını sordum. Ağlamaya başladı ve onları Allamagusalum'un aldığını söyledi. Onun, gece herkes uyurken karnını doyurmak için harfleri yediğinden söz etti."</p>

  <p class="p7">"Allamanesalum?"</p>

  <p class="p7">"Allamagusalum." Mattie'nin sesinde yorgunlukla karışık bir neşe vardı. "Ki'ye büyükbabasından kalan küçük bir miras daha. Bu Micmac'ların 'cin' ya da 'umacı' için kullandıkları sözcüğün bozulmuş şekli Sözcüğün ne anlama geldiğini kitaplıktaki eserlere bakarak öğrendimKi, kışın sonlarında ve baharda allamagusalum, cinler ve kötü ruhlarla ilgili pek çok kâbus gördü."</p>

  <p class="p7">puygusal bir ifade takınarak, "Max da ne tatlı bir büyükbabaymış," dedim.</p>

  <p class="p7">"Evet. Harikaydı! Ki harfler kaybolduğu için çok üzüldü. Onu okulun servis arabası gelmeden önce zorlukla teselli edebildim. Ah, evet, aklıma gelmişken. Ki, cuma günkü son sınavlara gelip gelmeyeceğini öğrenmek istiyor. O ve arkadaşı Billy Turgeon bebek Musa'nın hikâyesini yazı tahtasına resimleri dizerek anlatacaklar."</p>

  <p class="p7">"Bunu hiç kaçınr mıyım?" dedim... Ama tabii kaçırdım.</p>

  <p class="p7">"Sence o harfler nereye kayboldu, Mike? Bu konuda bir fikrin var mı?" "Hayır, yok."</p>

  <p class="p7">"Seninkiler yerinde mi?"</p>

  <p class="p7">"Evet, öyle. Yalnız benimkiler öyle uzun sözcükler oluşturmuyor." Buzdolabımın bomboş kapağına bakıyordum. Alnımda ter tanecikleri belirmişti... Zeytinyağı gibi kaşlarıma doğru aktıklarını hissediyordum. "Sen... bilmem ki... bir şeyler sezdin mi?"</p>

  <p class="p7">"Yani kötü alfabe hırsızının pencereden içeri süzüldüğünü duydun mu?"</p>

  <p class="p7">"Ne demek istediğimi biliyorsun."</p>

  <p class="p7">"Evet, galiba." Mattie bir an duraksadı. "Dün gece bana bir gürültü oldu gibi geldi. Tamam mı? Sabaha karşı üçte. Yataktan kalkıp koridora çıktım. Ama ortalıkta kimse yoktu. Ayrıca son zamanlarda havanın ne kadar sıcak olduğunu biliyorsun."</p>

  <p class="p7">"Evet."</p>

  <p class="p7">"Ama... şey... Dün gece karavanımın içi hiç sıcak değildi. Hatta buz gibiydi. Neredeyse soluklarımın buharlaştığını görecektim. Yemin ederim."</p>

  <p class="p7">Ona inanıyordum. Sonuçta ben de soluklarımın buharlaştığını Görmüştüm.</p>

  <p class="p7">"O sırada harfler hâlâ buzdolabının kapağında mıydı?"</p>

  <p class="p7">"Bilmiyorum, koridorda mutfağın içini görecek kadar ilerlemedim Etrafıma bakındım ve sonra tekrar gidip yattım. Neredeyse odama koşa koşa dönecektim. Biliyor musun, bazen insana yatağı güvenli bir yermiş gibi geliyor." Genç kadın sinirli sinirli güldü. "Çocukça bir şey bu. Örtüler umacıları uzaklaştıran kriptonit sanki. Ama önce... yatağa girdiğimde... bilmiyorum... Bana sanki biri oraya girmiş gibi geldi. Sanki biri daha önce karyolanın altına saklanmıştı... Sonra ben koridora bakmaya gittiğim zaman da yatağa girmişti. Hem de hoş olmayan biri..."</p>

  <p class="p7">Toz kapanımı ver, diye düşünerek titredim.</p>

  <p class="p7">Mattie çabucak, "Ne?" diye sordu. "Ne dedin?"</p>

  <p class="p7">"O anda onun kim olduğunu düşündün?" diye sordum. "Aklına ilk gelen ad hangisiydi?"</p>

  <p class="p7">Genç kadın, "Devore," dedi. "Ama tabii orada kimse yoktu." Bir an durakladı. "Keşke sen burada olsaydın."</p>

  <p class="p7">"Evet, keşke."</p>

  <p class="p7">"Böyle düşünmene sevindim. Mike, bu konuda bir fikrin var mı? Çünkü bu çok tuhaf bir olay."</p>

  <p class="p7">"Belki de..." Galiba az kalsın Mattie'ye benim harfleri açıklamak üzereydim. Peki konuşmaya başlarsam nerede duracaktım? Ve ondan hikâyenin ne kadarına inanmasını bekleyebilirdim? "Belki de harfleri Ki, kendi aldı. Uykusunda yürüdü ve harfleri karavanın altına fırlattı. Bunun gibi bir şey, sence bu olabilir mi?"</p>

  <p class="p7">Mattie, "Ki'nin uykuda yürümesi fikri bana soğuk nefesli hayaletlerin buzdolabının kapağındaki harfleri almalarından daha kötü geliyor," diye cevap verdi.</p>

  <p class="p7">"Ki'yi bu gece yanına al," dedim. Ve Mattie'nin kafasından geçen şeyi hemen algıladım. "Seni almayı tercih ederim."</p>

  <p class="p7">Genç kadın kısa bir sessizlikten sonra, "Bugün gelir misin?" diye sordu.</p>

  <p class="p7">"Sanmıyorum," dedim. Mattie konuşurken meyveli yoğurdu karıştırıyor ve bundan küçük lokmalar alıyordu. "Ama beni yarın göreceksin. Partide."</p>

  <p class="p7">«Umarım fırtına çıkmadan yemeği bitiririz. Çok şiddetli olacakmış."</p>

  <p class="p7">"O sırada yemeğin sona ermiş olacağından eminim."</p>

  <p class="p7">"Aramızdaki konuyu hâlâ düşünüyor musun? Bunu sormamın bir nedeni var. Dûn gece tekrar uykuya daldığımda seni rüyamda gördüm. Beni öpüyordun."</p>

  <p class="p7">"Hâlâ düşünüyorum," dedim. "Olanca gücümle."</p>

  <p class="p7">Ne var ki o gün herhangi bir şeyi uzun uzadıya düşündüğümü hatırlamıyorum. Bildiğim kadarıyla doğru dürüst tarif edemediğim o hayaller âleminin derinliklerine gitgide daha fazla sürükleniyordum. Aksama doğru sıcağa rağmen uzun bir yürüyüşe çıktım. 42 numaralı yolun diğer yolla birleştiği yere kadar gittim. Geri dönerken Tidwell'in Çayın'nın sınırında durup havanın kararmasıfıı seyrettim. New Hampshire'ın yukarlarında, bir yerde gök gürlüyordu. O anda yine gerçeğin ne kadar 'hassas' bir şey olduğunu düşündüm. Sadece burada değil, her yerde öyleydi. İyi göremediğimiz bir vücudun kan ve dokusunun üzerine gerilmiş bir deriye benziyordu. Ağaçlara baktığımda çeşitli kollar, çalılara baktığımdaysa suratlar gördüm. Mattie, "Hayaletler," demişti. Solukları buz gibi olan hayaletler.</p>

  <p class="p7">Zaman ipince bir şeye benziyordu. Kyra'yla gerçekten Fryeburg Panayırına gitmiştik. Hiç olmazsa onun bir kopyasına ve 1900 yılına gerçekten dönmüştük. Ve RedTops neredeyse çayırın dibindeydi. Eskiden olduğu gibi, kulübeleri temiz ve derli topluydu. Neredeyse gitarlarının sesini, mırıltılarını ve kahkahalarını duyacaktım. Fenerlerinin ışıklarını görecek, kızarttıkları sığır ve domuz etinin kokusunu alacaktım. Sara şarkılarından birinde, "Söyle bebek, beni hatırlıyor musun?1 diyordu. "Ben artık eskisi gibi senin tatlın değilim."</p>

  <p class="p7">Solumda, çalıların arasında bir tıkırtı oldu. O tarafa döndüm. Sara'nın üstünde Mattie'nin elbisesi ve beyaz lastik ayakkabılarıyla korudan çıkmasını bekliyordum. Bu alacakaranlıkta havada kendi kendilerine uçuyormuş gibi gözükecekti. Elbette ki, Sara bana yaklaşıncaya kadar...</p>

  <p class="p7">Tabii orada kimse yoktu. Herhalde dağ sıçanı Chuck bürosunda Çok çalıştıktan sonra evine dönüyordu. Artık orada olmak, havanın karatmasını ve yerden sislerin yayılmasını seyretmek istemiyordum. EVe gitmek için döndüm.</p>

  <p class="p7">Sara'ya dönünce eve girmeyip bahçe yolundan Jo'nun atölyesine gittim. Rüya görürken elektrikli yazı makinesini aldığım geceden beri oraya uğramamıştım. Yolumu zaman zaman ufukta çakan sessiz şimşekler aydınlatıyordu.</p>

  <p class="p7">Atölye sıcak olsa da havası ağırlaşmıştı. Burnuma biberimsi bir koku geldi. Aslında hoş bir kokuydu. Bunun Jo'nun topladığı baharattan yayılıp yayılmadığını düşündüm. Burada da bir klima vardı ve çalışıyordu. Açıp bir süre önünde durdum. Fazla ısınmış olan vücudumu böylesine serin bir havanın sarması herhalde sağlıklı bir şey değildi. Ama yine de bana çok iyi geldi.</p>

  <p class="p7">Ne var ki diğer açılardan kendimi hiç de iyi hissetmiyordum. Gitgide artan ve sadece keder olamayacak kadar ağır bir duyguyla etrafıma bakındım. Hissettiğim şey çaresizlikti sanırım. Galiba buna, Sara'da Jo'ya ait hiçbir şey kalmamasına rağmen bu odada hâiâ ona ait pek çok şeyin bulunması neden oluyordu. Bu zıtlık beni etkiliyordu. Evliliğimizin bir tür oyuncak ev olduğunu hayal ettim. Aslında çoğu zaman böyle değil midir? Tıpkı evcilik oynamaya benzemez mi? Oyuncak evdeki eşyaların yarısı sabittir. Hepsini küçük mıknatıslar ya da gizli kablolar yerlerinde tutar. Bir şey gelmiş ve Jo'yla benim oyuncak evimizi köşesinden tuttuğu gibi kaldırmıştı. Dünyanın en kolay şeyiydi bu. Galiba o şey, ayağını kaldırdığı gibi zavallı oyuncak evimizi bir tekmede ötelere fırlatmadığı için minnet duymam gerekiyordu. O şey sadece evi köşesinden tutmuştu. Benim eşyalarım kalmış, Jo'nunkilerse darmadağın olmuştu...</p>

  <p class="p7">Evden çıkmış ve buraya gelmişlerdi.</p>

  <p class="p7">"Jo?" diye seslenerek karımın iskemlesine oturdum. Ama cevap alamadım. Ne duvara vuruldu, ne koruda kargalar öttü, ne de baykuşlar haykırdı. Elimi Jo'nun masasına, yazı makinesinin durduğu yere koydum. Avucumu masada kaydırdım. Elim tozlandı.</p>

  <p class="p7">"Seni özlüyorum, sevgilim," diyerek ağlamaya başladım.</p>

  <p class="p7">Gözyaşlarını tükendiğinde yüzümü tişörtümün eteğiyle sildim. Küçük çocukların yaptıkları gibi. Sonra etrafıma bakındım. Masada Sara Tidwell'in resmi vardı. Duvarda da hatırlamadığım eski bir fotoğraf. Sephayla renklendirilmiş tahta gibi bir şeydi. Odak noktası, gölün yukarısındaki yamaçtaki küçük açıklığa dikilmiş huş ağacından insan boyunda bir haçtı. O açıklık çoktan kaybolmuştu herhalde. Orayı ağaçlar doldurmuş olmalıydı.</p>

  <p class="p7">Jo'nun yararlı bitkiler ve mantar parçalarıyla dolu kavanozlarına, dolaplarına, battaniye parçalarına baktım. Yerdeki yeşil halıya. Masaldaki içi kalem dolu kupaya. Karımın dokunup kullandığı kurşunkalemlere. İçlerinden birini bir iki dakika boş bir kâğıdın üzerine doğru tuttum. Ama hiçbir şey olmadı. Bu odada canlı bir şey var gibi geliyordu bana. Beni gözetleyen bir şey... Ama bana yardım edecekmiş gibi bir duygu uyandırmıyordu.</p>

  <p class="p7">"Olayın bazı bölümlerini biliyorum," dedim. "Fakat hepsini değil. Bilmediğim şeyler arasında belki de en önemlisi, buzdolabının kapağına 'Ona yardım et' sözlerini kimin yazdığı? Onları sen mi yazdın, Jo?"</p>

  <p class="p7">Odada bir süre daha oturdum. Galiba hâlâ umudumu kesmemiştim. Sonra ayağa kalkarak klimayı kapattım. Işıkları söndürdüm. Yeri belli olmayan şimşeklerin hafif ışığında yürüyerek eve döndüm. Kısa bir süre verandada oturarak geceyi seyrettim. Bir ara farkına varmadan koyu mavi ipek kurdeleyi cebimden çıkarmış olduğumu gördüm. Onu sinirli sinirli parmaklarımın arasında öne arkaya sarıyordum. Çocukların iple yaptıkları oyunun aptalca bir taklidiydi. Yaptığım kurdele gerçekten 1900 yılından mı gelmişti? Bu hem tümüyle çılgınca, hem de aynı zamanda tümüyle akıllıca bir fikirdi. Gece sıcak ve sessizdi. TR'deki ihtiyarlan düşündüm. Ertesi günkü cenaze töreni için giysilerini hazırlıyorlardı. Belki Motton ve Harlow'da da öyle. Wasp Hill Yolunda Ki geniş karavanda yere oturmuş Orman Kitabı'nın kasetini seyrediyordu. Baloo ve Mowgli 'En Gerekli Şeyler' şarkısını söylüyorlardı. Mattie kanepeye oturmuş, ayaklarını da bir yere dayamıştı. Mary Hig3ir&gt;s Clark'ın yeni romanını okuyor, bir taraftan da şarkıya katılıyordu.</p>

  <p class="p7">İkisi de kısa paçalı pijamalar giymişlerdi. Ki'nin ki pembe, Mattie'ninki de beyazdı.</p>

  <p class="p7">Bir süre sonra onları göremez oldum. Her şey kayboldu. Gece geç saatte radyo işaretlerinin kaybolması gibi. Kuzey bölümündeki ya. tak odasına giderek soyundum. Dağınık yatağın üst çarşafı üzerine uzandım. Hemen dalmışım.</p>

  <p class="p7">Gece yansı uyandım. Biri sıcak parmağını sırtımın ortasında dolaştırıyordu. Şimşek çakarken döndüm ve yanımda bir kadının olduğunu fark ettim. Sara Tidwell'di. Gülüyordu. Gözbebekleri yoktu. Kadın karanlıkta, "Ah, tatlım," diye fısıldadı. "Neredeyse geri döndüm..." Tekrar bana doğru uzandığını hissettim," Ama şimşek çaktığında yatağın o yanının boş olduğunu gördüm.</p>

  <p class="p7">&nbsp;</p>
</body>
</html>
