<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON ALTINCI BÖLÜM</title>
</head>

<body>
  <h1 class="h11">ON ALTINCI BÖLÜM</h1>

  <p class="p7">Yazı makinemi ve yeni başladığım kitabın sayfalarını toplayıp Derry'e dönmek bir yana, odaları değiştirmekten bile korkuyordum. Bu, bir bebeği fırtınada dışarı çıkarmak kadar tehlikeli bir şey olurdu. O nedenle Sara Laughs'da kaldım. Tabii işler iyice garipleşirse evden ayrılma hakkım hâlâ vardı. (Sigara tiryakileri de öksürükleri arttığında sigarayı bırakma hakkına her zaman sahiptiler.) Böylece bir hafta geçti. Bu süre boyunca bazı şeyler oldu. Ancak ertesi cuma, Sokak'ta Max Devore'la karşılaşıncaya kadar en önemli şey romanımı yazmayı sürdürmemdi. (Adamla temmuzun on yedisinde karşılaştım.) Kitap tamamlandığı zaman ona, Çocukluk Arkadaşım adını verecektim. Belki biz her zaman kaybolan şeyin en iyisi olduğunu düşünürüz... Ya da, "0 en iyisi olabilirdi," deriz. Bunu kesin olarak bilmiyorum. Bütün bildiğim o hafta gerçek yaşamımın çoğu zaman Andy Drake'e, John Shackleford'a ve epeyce gerilerdeki kara siluete bağlı olduğu. O John Shackleford'un çocukluk arkadaşı Raymond Garraty'di. Arada bir beysbol kepi giyen bir adam.</p>

  <p class="p7">O hafta boyunca evdeki tuhaf olaylar sürdü, ama daha basit düzeyde. O kanı donduran çığlıklar bir daha duyulmadı. Bunter'in çıngırağı arada bir çaldı. Bazen de meyve ve sebze biçimi mıknatıslar yirie bir daire oluşturdu. Ama dairenin ortasında hiçbir şey yoktu. Yani o hafta. Bir sabah kalktığım zaman toz şeker kutusunun devrilmiş olduğunu gördüm. O zaman aklıma Mattie'nin unla ilgili hikâyesi geldi. Dökülmüş şekerlerin ortasına yazı yazılmamıştı, sadece dalgalı bir çizgi vardı.</p>

  <p class="p7">Sanki bir şey yazı yazmaya çalışmış, ama başaramamıştı. Eğer öyleyse ona sempati duydum. Bunun nasıl bir şey olduğunu biliyordum.</p>

  <p class="p7">Dehşetengiz Elmer Durgin'in karşısında ayın onunda cuma günü ifade vermiştim. Ondan sonraki salı günü Sokak'tan Warrington'daki beysbol alanına gittim. Max Devore'u göreceğimi umuyordum. Alana alkışları, bağrışmaları ve vurulan topların sesini duyacak kadar yaklaştığım sırada saat altıya gelmişti. Rustik levhaların belirttiği (meşe oklarının üzerine kızgın demirle dağlanmış süslü W harfleri) terk edilmiş bir kayıkhane, bir iki kulübecik ve böğürtlenlerin içine yarı gömülmüş bir çardağın önünden geçiyordum. Sonunda derin orta sahaya eriştim. Patates cipsi poşetleri, çikolata kâğıtları ve bira tenekeleri kimilerinin maçları bu uygun yerden seyrettiklerini açıklıyordu. Elimde olmayarak Jo'yla o esrarlı arkadaşını düşündüm. Eski kahverengi spor ceketli adamı. Bu iriyarı yabancı kolunu karımın beline dolamış ve onu gülerek sahadan uzaklaştırmıştı. Jo'yla birlikte Sokak'a doğru gitmişlerdi. Hafta sonunda iki defa Bonnie Amudson'u aramayı düşünmüştüm. Belki o adamın izini bulur ve adını öğrenebilirdim. Ama her seferinde de bundan vazgeçmiştim. Her defasında kendi kendime, "Uyuyan yılanı uyandırma," demiştim. "Sakın uyandırma, Michael."</p>

  <p class="p7">O akşam derin alanın gerisindeki yer bana aitti. Kaleden uygun uzaklıkta durduğunu düşünüyordum. Yani tekerlekli iskemlesiyle gerilen ağın arkasında oturan adama göre. Bana yalancı olduğumu söyleyen ve telefon numaramı güneş görmemiş yerlerine kaldırmasını önerdiğim adama.</p>

  <p class="p7">Ama boşuna endişelenmiştim. Devore maça gelmemişti. O güzeller güzeli Rogette de öyle. Mattie'nin, pek de özen gösterilmeyen ilk kale sınırındaki kümes telinin arkasında olduğunu gördüm. John Storrow da yanındaydı. Avukat, blucinle bir polo gömlek giymiş, kızıl saç larının üzerine de Mets takımının keplerinden birini geçirmişti. Yan yana durmuş, iki dost gibi konuşuyorlardı. Beni ancak iki vuruş döneminden sonra fark ettiler. John'un yerine haset etmem ve biraz da kıskançlık duymam için yeteri kadar zaman buldum yani.</p>

  <p class="p7">Sonunda biri topu ortaya doğru fırlattı. Burada korunun kenarı çit görevini yapıyordu. Orta saha oyuncusu gerilemiş olsa da top başının çok yukarısından geçti. Ben düşünmeden o tarafa doğru gittim. Çimleri biçilmiş dış alanla ağaçlar arasında sınır oluşturan çalıların üzerinden atladım. Bir taraftan da zehirli sarmaşıkların arasından geçmediğimi umuyordum. Yumuşak topu, uzattığım sol elimle yakaladım. Seyircilerden bazılarının, "Yaşa!" diye bağırmaları beni güldürdü. Orta saha oyuncusu çıplak sağ elini eldivenine vurarak beni alkışladı. O arada atıcı sahada sakin sakin dolaştı. Sayı kazandırdığını biliyordu.</p>

  <p class="p7">Topu oyuncuya atarak, bira tenekeleri ve çikolata kâğıtları arasındaki yerimi aldım. Omzumun üzerinden bir göz attığımda Mattie'yle John'un bana baktıklarını gördüm.</p>

  <p class="p7">İnsanların da bir tür hayvan oldukları iddia edilir. Beyni diğer canlılardan biraz daha büyükçe bir tür. Ve özellikle yaşam planındaki yerlerine büsbütün inanan canlılar. Çok gerektiği zaman derdimizi işaretlerle anlatmayı başarmamız da bu iddiayı destekliyor. Mattie ellerini kenetleyerek göğsüne bastırdı. Başını sola eğerek kaşlarını kaldırdı. "Kahramanım!" diyordu. Ben de ellerimi omuzlarıma doğru kaldırarak avuçlarımı açtım. "Aman hanımefendi, hiç önemli değil." John kafasını eğip parmaklarını başı ağrıyormuş gibi alnına götürdü. "Seni şanslı köpek!"</p>

  <p class="p7">Bu açıklamalardan sonra arkadaki ağı işaret ettim ve soru sorar gibi omzumu silktim. Hem Mattie, hem de John yine omuzlarını silkerek cevap verdiler. Bir süre sonra yüzünde dev bir çil patlamış gibi gözüken küçük bir çocuk benim bulunduğum yere doğru koştu. Kendisine büyük gelen Michael Jordan tişörtü bir elbise gibi ayak bileklerine kadar iniyordu.</p>

  <p class="p7">Çocuk, John'u işaret ederek, "O adam sana kendisini daha sonra Bock'taki otelinden aramamı söylemem için bana elli sent verdi," dedi. "Cevabın varsa sen de elli sent verecekmişsin."</p>

  <p class="p7">"Ona kendisini dokuz buçukta arayacağımı söyle," diye cevap verdim. "Ama bozuk param yok. Bir doları kabul eder misin?"</p>

  <p class="p7">"Ah, evet, tabii!" Banknotu kaptığı gibi uzaklaşan çocuk dönüp bana baktı. Gülümserken dişleri ortaya çıkmıştı. Fonda beysbol oyuncularının göründüğü bu sahneyle Norman Rockwell'in resimlerini yap. maktan hoşlandığı çocuklara benziyordu. "Ha, evet. Adam, topu yakalamanın pek beceriksizce olduğunu söyledi."</p>

  <p class="p7">"Herkes Willia May için de sık sık böyle söylerdi. Bunu ona tekrarla."</p>

  <p class="p7">"Willie kim?"</p>

  <p class="p7">Ah, gençlik. Ah, zaman. "Sen sadece bu sözleri ona tekrarla, oğlum. O ne demek istediğimi anlar."</p>

  <p class="p7">Bir devre daha orada kaldım. Oyun o sırada sertleşirken Devore hâlâ gözükmemişti. Geldiğim yoldan eve döndüm. Sadece bir kayanın üzerinde duran bir balıkçıyla, el ele tutuşarak Sokak'tan Warrington'a giden genç bir çift gördüm. Onlarla merhabalaştım. Aynı anda kendimi hem yalnız, hem de memnun hissettim. Ben bunun ender duyulan bir mutluluk olduğuna inanıyorum.</p>

  <p class="p7">Bazıları eve döner dönmez telesekreterlerini kontrol ederler. O yaz ben de buzdolabımın kapağını kontrol ettim. "Ooomoo iğne battı canımı yaktı şimdi hayaletler konuşacak." O gece konuşmadılar, ama sebze ve meyve biçimi mıknatıslar birleşerek yılan gibi kavisli bir çizgi oluşturmuşlardı.</p>

  <p class="p7">Bir süre sonra John'u arayarak ona Devore'un nerede olduğunu sordum. Avukat, bana işaretlerle daha kısaca anlattığı şeyi sözlerle tekrarladı. "Devore geri döneliberi kaçırdığı ilk maçmış bu. Mattie birkaç kişiden onun iyi olup olmadığını öğrenmeye çalıştı. Ve onlar adamın iyi olduğunu söylediler... Yani bildikleri kadarıyla."</p>

  <p class="p7">"'Öğrenmeye çalıştı' da ne demek?"</p>

  <p class="p7">"Birkaç kişi Mattie'yle konuşmadı bile. Babamla annemin kuşağı bu durumdan 'görmezden gelmek' diye söz ederlerdi." O zaman, dik kat et. ahbap, diye düşündüm. Onlar benim kuşağımdan yarım adım qerideler. Tabii bunu söylemedim. John konuşmasını sürdürdü. "Sonunda eski arkadaşlarından biri Mattie'yle konuşmaya razı oldu. Aslında Mattie Devore konusunda çoğunun tavrı böyle. Osgood denilen adam belki berbat bir satıcı, ama Devore'un 'para dağıtıcısı' olarak harika çalışıyor. Mattie'yle kentteki diğer insanları birbirlerinden uzaklaştırıyor. Burası bir kent mi, Mike? Bunu pek anlayamıyorum."</p>

  <p class="p7">Dalgın dalgın, "Burası sadece TR," dedim. "Buna açılmamanın iyi bir yolu yok... Sen Devore'un herkese rüşvet verdiğine inanıyor musun? Bu Wordsworth'e özgü o eski inanca pek uymuyor. Yani kırsal kesimlerin sağlık ve iyilik kaynakları olduklarıyla ilgili inanca."</p>

  <p class="p7">"Devore, etrafa birtakım hikâyelerin yayılması için para saçıyor. Bunun için Osgood'dan yararlanıyor. Belki Footman'dan da. Ve buradaki ihsanlar da en az dürüst politikacılar kadar dürüst sanırım."</p>

  <p class="p7">"Yani satılmış olanlar mı?"</p>

  <p class="p7">"Evet. Ha, aklıma gelmişken. Devore'nun yıldız tanıklarından birini gördüm. Şu Royce Merrill denen adamı.</p>

  <p class="p7">Maçta dostlanyla birlikte alet edevat kulübesinin önündeydi. Onu fark ettin mi?"</p>

  <p class="p7">Etmediğimi söyledim.</p>

  <p class="p7">John, "Adam yüz otuz yaşında olmalı," dedi. "Altın saplı bir bastonu var. Bu sap bir filin poposu büyüklüğünde."</p>

  <p class="p7">"O bir Boston Post bastonu. Bir zamanlar bölgedeki en yaşlı adamlara verilirmiş."</p>

  <p class="p7">"Ve Merrill'in o bastonu dürüst bir şekilde ele geçirdiğinden, eminim. Devore'un avukatlan adamı tanık yerine çıkarırlarsa o ihtiyarı parça parça ederim." Avukatın neşeli ve güven dolu tavırlarında insanın kanını donduran bir şeyler vardı.</p>

  <p class="p7">"Bundan eminim," dedim. "Mattie, eski arkadaşlarının onunla konuşmaktan kaçınmalarına nasıl tepki gösterdi?" Genç kadının salı gecelerinden nefret ettiğini söylediğini hatırladım. Ölmüş olan kocasıyla tanıştığı yerde beysbol maçlarının devam etmesi de onda nefret uyandırıyordu.</p>

  <p class="p7">John, "Mattie uygun davrandı," diye cevap verdi. "Galiba artık çoğuyla konuşmaktan da vazgeçmişti. Bu durumu kaybedilmiş bir dava sayıyor." Bu açıdan kuşkularım vardı. Hatırladığım kadarıyla insan yirmi bir yaşındayken kaybedilmiş davalar onu çok ilgilendirirdi. Ama bir şey söylemedim. "Mattie dayanıyor. Yalnızmış ve korkuyormuş. Galiba için için kendini Kyra'dan vazgeçmeye hazırlamaya çalışıyormuş. Ama artık kendine güveniyor. Bunun en önemli nedeni seninle karşılaşması. Açıkçası çok şanslı bir adamsın, Mike."</p>

  <p class="p7">Şey... belki. Jo'nun ağabeyi Frank'in bana bir seferinde, "Şans diye bir şey yoktur," dediğini hatırladım. "Sadece kader ve doğru seçimler vardır." Bu düşünceyi TR'yi görünmeyen kabloların sardığı hayali izledi. Gözle görülmeyen bu bağlar çelik kadar sağlamdı.</p>

  <p class="p7">"John, geçen gün ifade verdikten sonra sana o en önemli soruyu sormayı unuttum. Hepimizi endişelendiren şu velayet davası... Programa alınmış mı?"</p>

  <p class="p7">"İyi bir soru. Bu noktayı iyice araştırdım. Bissonette de öyle. Bence Devore henüz başvurmamış. Ama ihtiyarla adamları kurnaz davranıp davayı başka bir bölgede açmışlarsa o başka."</p>

  <p class="p7">"Bunu yapabilirler mi? Başka bir bölgedeki mahkemeye başvurabilirler mi?"</p>

  <p class="p7">"Olabilir. Ama öyle olsaydı, çabucak öğrenirdik."</p>

  <p class="p7">"O halde bütün bunlar ne anlama geliyor?"</p>

  <p class="p7">John hemen cevap verdi. "Devore'un bu davadan vazgeçmek üzere olduğu anlamına. Şu anda bu durumu başka şekilde yorumlamam imkânsız. Yarın erkenden New York'a dönüyorum. Ama bağlantımızı kesmeyeceğim. Sen de burada bir şeyler olursa beni ara."</p>

  <p class="p7">İstediğini yapacağımı söyledim ve sonra gidip yattım. Hiçbir kadın gelip rüyalarımı benimle paylaşmadı. Bu da beni rahatlattı.</p>

  <p class="p7">Çarşamba günü öğleye doğru bardağıma tekrar buzlu çay doldurmak için aşağıya indiğim zaman Brenda Meserve döner çamaşır askısını arka verandaya yerleştirmişti. Çamaşırlarımı galiba annesinin kendisine öğrettiği biçimde asıyordu. Pantolon ve gömlekler dışa, çamaşırlar da içe. Böylece oradan geçen meraklılar cildime en yakın olan o eşyalar konusunda nasıl bir seçim yaptığımı göremeyeceklerdi.</p>

  <p class="p7">Bayan M. evden ayrılmaya hazırlanırken, 'Bu çamaşırları saat dörde doğru toplayabilirsiniz," dedi. Beni, bütün yaşamı boyunca hali vakti yerinde erkeklerin işlerini gören kadınların o zeki ve alaycı bakışı'rıyla süzüyordu. "Onları unutup sabaha kadar burada bırakayım demeyinÜzerlerine çiğ düşen çamaşırlar yeniden yıKarımadıkça insanı rahatsız eder."</p>

  <p class="p7">Ona alçakgönüllü bir tavırla çamaşırları içeri almayı unutmayacağımı söyledim. Sonra da evin kendisine rahat gelip gelmediğini sordum. Kendimi bilgi toplamaya çalışan bir casusa benzetiyordum.</p>

  <p class="p7">Kadın kaşlarından birini kaldırarak bana baktı. "Nasıl rahat."</p>

  <p class="p7">"Şey... Bir iki defa acayip sesler duydum. Gece."</p>

  <p class="p7">Bayan Meserve burnunu çekti. "Bu kütükten yapılmış bir ev, öyle değil mi? Ayrı ayrı zamanlarda yapılmış bölümleri var. Bir bölüm diğerine yaslanarak yerleşiyor. Herhalde duyduklarınız böyle sesler."</p>

  <p class="p7">Sanki hayal kırıklığına uğramışım gibi, "Demek evde hayalet filan yok," dedim.</p>

  <p class="p7">Bayan M. muhasebecilere özgü kayıtsız bir tavırla, "Ben hiç hayalet görmedim," diyerek başını salladı. "Ama annem burada çok hayalet olduğunu söylerdi. Bütün gölün hayaletlerin yuvası olduğundan söz ederdi. General Wing, onları kovuncaya kadar burada yaşayan Micmac'ların yuvası. İç Savaşa katılarak orada ölen askerlerin ruhları onları defetti. Bu bölgeden altı yüz kişi savaşa gitti, Bay Noonan. Geri dönenler yüzde elliyi bile bulmuyordu... Yani vücutlarıyla dönenler... Annem ayrıca Dark Score'un bu kıyısında ölen zenci çocuğun hayaletinin de dolaştığını anlatırdı. Zavallı çocuk. Bildiğiniz gibi o RedTops'lardandı."</p>

  <p class="p7">"Bundan haberim yoktu. Sara ve RedTops'ı biliyorum tabii. Ama bu olayı değil." Bir an durakladım. "Çocukcağız boğuldu mu?"</p>

  <p class="p7">"Hayır. Ayağından bir hayvan kapanına yakalandı. Hemen hemen bütün gün çırpındı, yardımına gelmeleri için haykırdı. Sonunda onu bulup ayağını kurtardılar. Ama keşke bunu yapmasalardı. Kan zehirlenmesi başlamıştı ve küçük çocuk öldü. Bin dokuz bir yılının yazıydı. Yanılmıyorsam diğerleri bu yüzden buradan ayrıldılar. Olay, burada kalmak istemeyecekleri kadar acıydı. Fakat annem o küçük oğlanın burada kaldığını iddia ederdi. Çocuğun hâlâ TR'de olduğunu söylerdi."</p>

  <p class="p7">Bayan M.'ye o küçük çocuğun Derry'den geldiğimden beri burada olduğunu sandığımı söylersem ne yapardı acaba, diye düşündüm. O günden sonra sık sık eve döndüğünü açıklarsam?</p>

  <p class="p7">Brende Meserve ekledi. "Sonra Kenny Auster'in babası Normal, o hikâyeyi biliyorsunuz, değil mi? Ah, o feci hikâye." Kadının memnun olmuş gibi bir hali vardı. Ya bu korkunç hikâyeyi bildiği ya da onu anlatma fırsatını yakaladığı için.</p>

  <p class="p7">"Hayır," dedim. "Ama Kenny'i tanıyorum tabii. Kurt köpeği olan adam. Böğürtlen adlı o köpekten söz ediyorum."</p>

  <p class="p7">Tamam. Kenny hem marangozluk, hem de bekçilik yapar. Tıpkı kendinden önce babasının da yaptığı gibi. Babası pek çok evin bekçiliğini yapardı. İkinci Dünya Savaşından sonra Normal Auster, Kenny'nin küçük kardeşini arka bahçede boğdu. Bu Wasp HiH'de oturdukları sırada oldu. Yolun ikiye ayrıldığı; bir patikanın eski iskeleye, diğerinin de marinaya indiği o noktada. Ama Normal zavallı yavrucağı gölde boğmadı. Onu yere, tulumbanın altına koydu. Çocuk sudan boğulup ölünceye kadar da orada tuttu."</p>

  <p class="p7">Orada durmuş kadına öyle bakıyordum. Gerimizde çamaşırlar dönen askıda garip sesler çıkararak dalgalanıyorlardı. Burnuma, ağzıma ve boğazıma dolan madensi suyu düşünüyordum. Bu, gölün suyu da olabilirdi, bir kuyunun da. Hepsi de derinlerdeki aynı su tabakasından geliyordu. Buzdolabının kapısındaki mesajı düşündüm. 'Boğulmasna ardım et."</p>

  <p class="p7">"Bebeği tulumbanın hemen altına yatırdı ve orada bıraktı. Yeni bir Chevrolet almıştı. Arabayla 42 numaralı yola indi. Çiftesi de yanındaydı."</p>

  <p class="p7">"Bana Kenny Auster'in babasının burada, benim evimde intihar ettiğini mi söylemeye çalışıyorsunuz, Bayan Meserve?"</p>

  <p class="p7">Kadın başını salladı. "Hayır. Adam bu işi Bricker'lerin göle bakan verandasında yaptı. Onların verandadaki salıncaklarına oturdu ve o lanet olasıca bebek katilin kafasını uçurdu."</p>

  <p class="p7">"Bricker'ler mi? Ben onları bilmiyorum..."</p>

  <p class="p7">"Nereden bileceksiniz? Bin dokuz yüz altmışlardan beri göl kıyısında hiçbir Bricker yok. Onlar Delaware'den gelmişlerdi. Kibar ve soylu insanlardı. Galiba siz onların oturdukları evi Warshburn'lerin yeri diye biliyorsunuz. Ama artık onlar da gitti. Ev boş. Arada sırada o doğuştan geri zekâlı Osgood birini getirerek evi gösteriyor. Ama orayı istediği fiyata hiçbir zaman satamayacak. Bu sözümü unutmayın."</p>

  <p class="p7">Warshburn'leri tanımış, onlarla bir iki defa briç de oynamıştım. İyi insanlardı. Ama Bayan M.'nin kırsal alana özgü o tuhaf züppeliği yüzünden 'kibar ve soylu' diye tanımladığı gibi de değillerdi sanırım. Warshburn'lerin evi Sokak'ın üzerinde, Sara'dan iki yüz metre kadar ötedeydi. Zaten ondan sonra da fazla bir şey yoktu. Orada gölün kıyısı iyice dikleşiyordu. Koru yeni yetişen fidanlar ve çalılar yüzünden geçilmeyecek haldeydi. Sokak, Dark Score'un ta kuzey ucundaki Halo Koyuna kadar gidiyordu. Ama 42 numaralı yol bir kavis yaparak yan yola bağlanıyordu. Ve bu yol yazın böğürtlen toplamaya gelenler, kışınsa avcılar tarafından kullanılıyordu.</p>

  <p class="p7">Normal, diye düşündüm. Bebek oğlunu arka bahçedeki tulumbanın altında boğan bir adam için garip bir ad.</p>

  <p class="p7">"Normal bir not bıraktı mı? Olayı açıklayacak bir mektup?"</p>

  <p class="p7">"Hayır. Ancak çoğunluk onun hayaletinin de gölün kıyısında dolaştığını söylüyor. Küçük kentlerde herhalde sürüyle hayalet var. Ama ben bu konuda evet, hayır ya da belki diyemem. Eviniz konusunda bütün bildiğimse içeriyi ne kadar havalandırırsam havalandırayım etrafın yine de rutubet koktuğu, Bay Noonan. Galiba bunun nedeni kütükler. Kütük evler göl kıyılarına uygun değil. Nem, tahtalara sızıyor."</p>

  <p class="p7">Bayan M. çantasını lastik ayakkabılı ayaklarının arasına, yere bırakmıştı. Eğilip onu aldı. Bu, kırsal alanlarda yaşayan kadınlara özgü o eşyalardandı. İşe yarar, siyah ve biçimsiz bir şey. (Sadece saplar altın gibi halkalara takılmıştı. Bayan M. isteseydi mutfaktaki aletlerin çoğunu o çantada taşıyabilirdi.</p>

  <p class="p7">"Burada bütün gün durup sizinle gevezelik edemem. Bunu çok isterim, ama eve dönmeden önce bir yere daha uğramam gerekiyor. Bildiğiniz gibi dünyanın bu köşesinde yazın hasat yapılır. Şimdi, karanlık basmadan o çamaşırları içeri almayı unutmayın, Bay Noonan. Üzerleri çiğle kaplanmasın."</p>

  <p class="p7">"Unutma." Unutmadım da. Ayağımda mayomla verandaya çıktığım zaman bir fırından farksız olan odamda çalıştığım için ter içinde kalmıştım. (O klimayı tamir ettirmem gerekiyordu. Bu şarttı.) Verandaya çıktığım zaman bir şeyin Bayan M.'nin düzenini değiştirmiş olduğunu gördüm. Blucinlerim ve gömleklerim iç taraftaydı, çubuğa sarılmıştı. Bayan M. eski Ford'una binerek bahçe yolundan çıktığı sırada gözlerden gizlenmiş durumda olan iç çamaşırlarım ve çoraplarım şimdi dış taraftaydı. Sanki gözle görülmeyen safirim, gözle görülmeyen misafirlerimden biri bana gülüyordu.</p>

  <p class="p7">Ertesi gün kitaplığa gittim. İlk işim kartımı yenilemek oldu. Lindy Briggs dört dolarımı alarak beni bilgisayara kaydetti. Ama önce Jo'nun öldüğünü duyduğu zaman çok üzüldüğünü söyledi. Bili gibi onun sesinde de gizli bir sitem olduğunu fark ettim. Sanki başsağlığının böylesine gecikmesinden ben sorumluydum. Galiba bu doğruydu.</p>

  <p class="p7">"Karımla ilgili gelenekleri yerine getirdikten sonra, "Lindy, sende kentin tarihçesi var mı?" diye sordum.</p>

  <p class="p7">Kadın, "Var," diyerek masanın üzerinden bana doğru eğildi. Ufak tefek bir kadındı. Fazla göz alıcı desenleri olan kolsuz bir elbise giymişti. Kır saçlarını iyice kabartmıştı. Çift odaklı gözlüğünün arkasından parlak gözleri gözüküyordu. Lindy sır verir gibi ekledi. "İkisi de pek iyi değil."</p>

  <p class="p7">Ben de yine aynı tavırla sordum. "Hangisi daha iyi."</p>

  <p class="p7">"Galiba Edward Osteen'inki. O bin dokuz yüz ellilerin ortalarına kadar buraya sadece yazları gelirdi. Fakat emekli olduktan sonra buraya tümüyle yerleşti. Dark Score Günlerini de ya 1965'te ya da 66'da yazdı. Kitabı özel olarak yayınlattı. Çünkü hiçbir ticari yayınevi onu istemedi. Bölgedeki yayıncılar bile." İçini çekti. "Yerliler kitapları satın almış olsalar da bu fazla bir satış sayılmaz, öyle değil mi?"</p>

  <p class="p7">"Evet, herhalde," dedim.</p>

  <p class="p7">"Aslında iyi bir yazar değildi. İyi bir fotoğrafçıydı. Osteen'in çektiği o küçük siyah beyaz resimler gözlerimi acıtıyor. Gelgelelim adam yine de bazı güzel hikâyeler anlatıyor. Micmac'ların sürülmesi, General Wing'in numaralar yapan atı, bin sekiz yüz seksenlerdeki hortum, bin dokuz yüz otuzlardaki yangınlar."</p>

  <p class="p7">"Sara ve RedTops'tan söz ediyor mu?"</p>

  <p class="p7">Lindy gülümseyerek başını salladı. "Sonunda evinizin tarihçesini öğrenmeye karar verdiniz, öyle mi? Buna sevindim. Osteen villanın eski bir fotoğrafını bulmuş. O da kitapta... Fotoğrafın 1900'de Freyburg panayırında çekildiğini düşünüyor. Ed Osteen, 'O grubun doldurduğu bir plağı dinlemek için çok şey verirdim,' derdi."</p>

  <p class="p7">"Ben de öyle. Ne yazık ki onlar hiç plak yapmadılar." Birdenbire aklıma Yunan şairi George Seferis'i bir haiku'su geldi. Bunlar ölmüş dostlarımızın sesleri mi? I Yoksa sadece bir gramafon mu? Sonra, "Bay Osteen'e ne oldu?" diye sordum. "Bu adı hatırlayamadım da."</p>

  <p class="p7">Kadın, "Jo'yla sen gölün kıyısındaki yeri almadan bir iki yıl önce öldü," dedi. "Kanserden."</p>

  <p class="p7">"İki tarihçe olduğunu söyledin."</p>

  <p class="p7">"Öbürünü herhalde biliyorsun. Castle İlçesi ve Castle Rock'ın Bir Tarihçesi. Bunu, bölgenin yüzüncü yıldönümü için hazırlamıştı. Eser oldukça can sıkıcı. Eddie Osteen'in kitabı iyi yazılmış sayılmaz. Ama can sıkıcı değil. En azından bu kadarını kabul etmeliyiz. İki kitabı da şurada bulacaksın. Yukarısında MAİNE'LE İLGİLİ ESERLER yazılı bir levha olan rafları işaret ediyordu. "Onları alan yoktu." Sonra gözleri parladı. "Ama fotokopi makinemize atacağın beş senti memnunlukla kabul ederiz."</p>

  <p class="p7">Mattie en dipte, beysbol şapkasını ters çevirmiş bir çocuğun yanında oturuyor, ona mikrofilm okuyucusunu nasıl kullanacağını gösteriyordu. Başını kaldırıp bana gülümsedi. Sonra da dudaklarını oynattı. "Güzel bir tutuştu." Herhalde benim Warrington'da şansım yardım ettiği için topu yakalayışımdan söz ediyordu. Haklıydı, şanslı ya da değil, topu iyi yakalamıştım.</p>

  <p class="p7">"Neyi arıyorsun?"</p>

  <p class="p7">Bulduğum iki tarihçeye öylesine dalmıştım ki, Mattie'nin sesini duyunca irkildim. Dönüp gülümsedim. Önce genç kadının hafif ve hoş bir parfüm sürmüş olduğunu fark ettim. Sonra da Lindy Briggs'in bizi masasından seyrettiğini. Kadının suratındaki o dostça tebessüm silinmişti.</p>

  <p class="p7">"Yaşadığım bölgenin tarihçesini," dedim. "Eski hikâyeleri. Hizmetçim anlattıklarıyla ilgimi uyandırdı." Sonra alçak sesle ekledim. "Öğretmen bizi izliyor. Dönüp sakın bakma."</p>

  <p class="p7">Mattie şaşırıp, galiba biraz da endişelendi. Sonradan endişelenmekte haklı olduğu anlaşılacaktı. Ardından alçak ama en azından masadan duyulacak bir sesle kitaplardan herhangi birini benim için rafa kaldırıp kaldıramayacağını sordu. İki eseri de ona verdim. Mattie kitapları alırken hapishanedeki mahkûmların yaptıkları gibi konuştu benle. "Geçen cuma seni temsil eden avukat," diye fısıldadı. "John için özel bir dedektif buldu. Ad litem vâsi hakkında ilginç bir şey öğrendiklerini düşünüyor."</p>

  <p class="p7">Mattie'yle birlikte Maine'le ilgili kitapların bulunduğu raflara doğru gittim. Genç kadının başını derde sokmayacağımı umuyordum. Ona, o ilginç şeyin ne olduğunu bilip bilmediğini sordum. "Hayır" der gibi başını salladı. Kütüphane memurlarına özgü tavırlarla hafifçe gülümsedi. Ben de kitaplıktan ayrıldım.</p>

  <p class="p7">Arabayla eve dönerken kitaplarda okuduklarımı düşünmeye çalıştım. Ama hiçbirinde fazla bir bilgi yoktu. Osteen kötü resimler çeken kötü bir yazardı. Hikâyeleri renkli olsa da temelleri sağlam değildi. Evet, kitapta Sara ve RedTops'dan söz ediyor ve onlar için, 'Dixieland sekizlisi' terimini kullanıyordu. Ve ben bile bunun doğru olmadığını biliyordum. RedTops, Dixieland tarzı parçalar çalmışsa da aslında onlar bir blues grubuydu. (Cuma ve cumartesi geceleri.) Ayrıca ilahiler de okuyan bir topluluk. (Pazar sabahları ve akşamlan.) Osteen, RedTops' un TR'de kaldıklan süreyi iki sayfada özetlemişti. Adamın Sara'nın şarkılarını başkalarından dinlemediği de anlaşılıyordu.</p>

  <p class="p7">Yazar, bir çocuğun ayağı kapana kısıldığı için kan zehirlenmesinden öldüğünü de teyid ediyordu. Anlattığı hikâye Brenda Meserve'inkine uyuyordu... Hoş neden uymasındı ki? Herhalde Osteen de hikâyeyi Bayan M.'nin babasından ya da dedesinden dinlemişti. Adam, küçüğün Son Tidwell'in tek çocuğu olduğunu yazıyordu. Ayrıca Son'uıi asıl adının Reginald olduğunu da Tidwell'lerin New Orleans'da genelevlerin bulunduğu mahalleden kuzeye doğru çıktıklarını duymuştu. Yani bu yüzyılın başlarında Storyville diye bilinen, kulübemsi evlerin bulunduğu ünlü sokaklardan.</p>

  <p class="p7">Daha resmi bir üslupla yazılmış olan Castle İlçe'si Tarihçesi'nde, Sara ve RedTops'dan söz edilmiyordu. İki kitapta Kenny Austen'in boğulan küçük kardeşiyle ilgili bir satır bile yoktu. Son Tidwell'le Sara Tidwell evliydi. Osteen'in adını açıklamadığı küçük de onların çocuğuydu. Lindy'nin sözünü ettiği fotoğrafı bularak onu dikkatle incelemiştim. En az on iki zenci sığır sergisine benzeyen bir yerin önünde kaskatı kesilmiş gibi duruyorlardı. Daha geride eski tip bir dönmedolap vardı. Resim Fryburg Panayırında çekilmiş olabilirdi. Fotoğraf eski ve solmuş olsa da, Osteen'in bütün fotoğraflarından çok daha etkileyici bir havası vardı. Vahşi Batı ve bunalım yıllarında yaşamış olan haydutların resimlerini herhalde görmüşsünüzdür. Suratlarında bir gerçeği yansıtan tuhaf bir ifade vardır. Sıkı yakalar ve kravatların yukarısındaki sert yüzler, eski moda şapkaların gölgelerinin gizleyemediği gözler.</p>

  <p class="p7">Sara önde ve ortadaydı. Elinde gitarı, üstünde de siyah bir elbise vardı. Bu fotoğrafta belirgin bir biçimde gülümsemiyordu. Ama sanki gözlerinin içi gülüyordu. Tıpkı portrelerdeki gözlere, yani odanın içinde ne tarafa giderseniz gidin sanki sizi izliyormuş gibi duran gözlere benziyordu. Fotoğrafı inceledim ve rüyamda Sara'nın neredeyse kinle konuştuğunu hatırladım. "Neyi bilmek istiyorsun, şekerim?" Galiba onu ve diğerlerini tanımak istiyordum. Kimdi bu insanlar? Şarkı söyleyip enstrüman çalmadıkları zaman ne yapıyorlardı? Birbirleriyle ilişkileri neydi? Neden buradan ayrılmışlardı? Nereye gitmişlerdi?</p>

  <p class="p7">Sara'nın iki eli de gözüküyordu. Bir elini gitarın tellerinin üzerine, diğerini de perdelere koymuştu. Kadın 1900'deki panayırda bir gün Sol akorunu kullanıyordu. Parmakları bir sanatçıya yakışır biçimde zarif ve inceydi. Yüzük takmamıştı. Tabii bu onun Son Tidwell'le evli olmadığı anlamına gelmezdi. Eğer evli değillerse bile, tuzağa yakalanan küçük oğlan bu nikâhsız çiftten dünyaya gelmiş olabilirdi. Ancak Son Tidwell'in gözlerinde de aynı neşeli pırıltı vardı. İkisi arasındaki benzerlik dikkat çekiciydi. Bana ikisi evli bir çiftten çok kardeşmiş gibi geliyordu.</p>

  <p class="p7">Eve dönerken bütün bunlar kafamda dönüp duruyordu. Ayrıca o görünmeyen ama hissedilen kabloları düşündüm ve en çok Lindy Biggs'in üzerinde durdum. Bana gülümsemiş, ama dışardan lise sınavlarına giren zeki ve genç yardımcısına hiç de öyle davranmamışa. Bu da beni endişelendiriyordu.</p>

  <p class="p7">Eve vardığımda sadece romanım ve içindeki karakterler için endişelenmeye başladım. O kemik torbalarının üzeri her gün etle kaplanmaya başlıyordu.</p>

  <p class="p7">Michael Noonan, Max Devore ve Rogette Whitmore o korkunç kısa komedi sahnesini cuma akşamı oynadılar. Açıklanmaya değecek iki olay bundan önce oldu.</p>

  <p class="p7">Önce John Storrow perşembe gecesi telefon etti. Televizyonun önünde oturmuş bir beysbol maçını seyrediyordum. Sesi kapatmıştım. (Bence uzaktan kumanda aletlerinin çoğunda olan o sesi tamamıyla kısma düğmesi, yirminci yüzyılın en harika buluşu sayılabilir.) Sara Tidwell'i, Son TidweiPi ve adamın küçük oğlunu düşünüyordum. Ayrıca Storyville'i de. Her yazarın sevmesi gereken bir addı bu. Kafamın gerilerindeyse hamileyken ölen karımla ilgili düşünceler vardı.</p>

  <p class="p7">"Alo?" dedim.</p>

  <p class="p7">John, "Mike, harika haberlerim var," diye açıkladı. Neredeyse sevinçten ölecek gibiydi. "Romeo Bissonette garip bir ad olabilir. Ama onun benim için bulduğu dedektifin hiçbir tuhaf yanı yok. Adı George Kennedy. Şu film aktörününkü gibi. Hem usta, hem de hızlı hareket ediyor. Bu adam New York'ta bile çalışabilir."</p>

  <p class="p7">"Aklına gelen en müthiş kompliman buysa o kentten daha sık ayrılmalısın."</p>

  <p class="p7">Avukat bu sözlerimi duymamış gibi konuşmasını sürdürdü. "Kennedy aslında bir güvenlik şirketinde çalışıyor. Diğer işi boş zamanlarında yapıyor. Bence bu büyük bir kayıp. Bana inan, Mike. Sağladığı bilginin çoğunu telefonla elde etmiş. Buna inanamıyorum."</p>

  <p class="p7">"Özellikle inanamadığın nedir?"</p>

  <p class="p7">'Turnayı gözünden vurduk, bebek!" John hem beni endişelendiren, hem de güven aşılayan o açgözlülükle karışık memnuniyetle konuşuyordu. "Elmer Durgin, mayıs ayından beri şunları yapmış: Arabası için aldığı borcu ve Rangely göllerindeki villasının parasını ödemiş. Doksan yıl boyunca çocuk nafakası ödeyecekmiş..."</p>

  <p class="p7">"Kimse doksan yıl nafaka ödemez," dedim. Ama sadece laf olsun diye söyledim... Aslında duymaya başladığım heyecanı hafifletmeye çalışıyordum. "Bu mümkün değil, ahbap."</p>

  <p class="p7">"Yedi çocuğun olursa bunu ödersin." John gürültülü kahkahalar atmaya başladı.</p>

  <p class="p7">Durgin'in kendini pek beğendiğini gösteren tombul suratını, genç bir kızınkini andıran dudaklarını, cilalanmış gibi duran tırnaklarını düşündüm. "Olamaz!"</p>

  <p class="p7">John hâlâ gülüyordu. "Pekâlâ olur." Çıldırmış gibiydi. Manik, depresif ve sürekli. "Adamın gerçekten yedi çocuğu var. OOn dörtle... üüç yaşları arasında. Aadam ffazla faalmiş!" Avukat yine dayanamayarak ulur gibi gülmeyi sürdürdü. Şimdi ben de onunla birlikte uluyordum. Buna bulaşıcı bir hastalıkmış gibi ben de yakalanmıştım. "Kennedy bana bbütün aailenin resimlerini ffakslayacak." Artık kendimizi hiç tutamıyorduk. O New York'ta ben burada katılmak üzereydik. John Storrow'un Park Caddesindeki bürosunda oturduğunu, deli gibi bağırarak temizlikçi kadınları korkuttuğunu hayal edebiliyordum.</p>

  <p class="p7">Genç adam yeniden anlaşılabilir bir biçimde konuşmayı başardığı zaman, "Ama bu önemli değil," dedi. "Neyin önemli olduğunun farkındasın değil mi?"</p>

  <p class="p7">"Evet," diye cevap verdim. "Nasıl böyle budalaca davranıyor?" Hem Durgin'i kastediyordum, hem de</p>

  <p class="p7">Devore'u. John da ikisinden birden söz ettiğimizin farkındaydı sanırım.</p>

  <p class="p7">"Elmer Durgin, Batı Maine'in geniş ormanlarının arasına sıkışmış küçük bir kentten küçük bir avukat. Bir koruyucu meleğin onun yerinden fırlamasına neden olacak silahlarla geleceğini nasıl tahmin edebilirdi? Ha, aklıma gelmişken adam bir de tekne almış. İki hafta önce. Kıçtan takma çift motorlu bir şey. Koskocaman! Oyun sona erdi, Mike. Bizim takım son anda dokuz gol atarak şampiyon oldu."</p>

  <p class="p7">"Sen öyle diyorsan öyledir." Elim sanki kendi başına buyrukmuş gibi kalktı. Yumruğumu hafifçe sıkarak sağlam tahtadan yapılmış olan sigara masasına vurdum.</p>

  <p class="p7">John hâlâ ikide bir kıkır kıkır gülüyor, sanki helyum gazı dolu balonlar uçuruyordu. "Ah, evet! Beysbol maçı da tam bir kayıp sayılmaz."</p>

  <p class="p7">"Öyle mi?"</p>

  <p class="p7">"Ona bayılıyorum."</p>

  <p class="p7">"Ona?"</p>

  <p class="p7">John sabırla, "Mattie'yle!" diye açıkladı. Mattie Devore'a. Bir an durakladı. "Mike? Orada mısın?"</p>

  <p class="p7">"Evet," diye mırıldandım. "Telefon elimden kaydı da. Affedersin." Aslında telefon bir santim bile kaymamıştı ama doğal bir tavırla konuşmuş olduğumu sanıyordum. Hoş öyle olmasa bile ne çıkardı? İş Mattie'ye gelince ben hiç olmazsa John'a görekuşkulanılacak bir insan değildim. Agatha Christie'nin romanlarında bir malikânede çalışan personel gibi. John Storrow yirmi sekiz ya da otuz yaşlarındaydı. Mattie'den yirmi yaş büyük bir adamın onu cinsel açıdan çekici bulabileceği aklına bile gelmiyordu... Belki kent meydanında aklından bir iki saniye için böyle bir şey geçmiş olabilirdi... Ama herhalde daha sonra bu şüpheyi gülünç bularak kafasından atmıştı.</p>

  <p class="p7">John, "Mattie'nin avukatı olduğum için şimdilerde ona yaklaşamam," diye açıkladı. "Bu meslek ahlakına uymaz. Güvenlik bakımından da uygun değil zaten. Ama daha sonra... kim bilir?"</p>

  <p class="p7">"Doğru," dedim. Kendi sesimi duyuyordum. Gafil avlandığınız zaman olduğu gibi. Sanki bir başkasının sesiydi duyduğum. Radyoda konuşan biri ya da teypten yükselen bir ses. Bunlar ölü dostlarımızın sesleri mi? Yoksa sadece gramafon mu? Jöhn'un ellerini düşündüm. Parmaklan ince ve uzundu. Hiçbirinde yüzük yoktu. O eski fotoğrafta Sara'nın elleri gibi. "Hayır, kimse önceden bilemez."</p>

  <p class="p7">Vedalaştık. Ben yine oturup sesi kapatılmış televizyonda maçı seyretmeyi sürdürdüm. Kalkıp bira almayı düşündüm ama mutfak bana çok uzakmış gibi geldi. Tıpkı safariyle çıkar gibi. Önce hafif bir acı duymuştum. Ardından bunu iyi bir duygu izlemişti. Bu 'üzüntüyle karışık bir rahatlama' diye tanımlanabilirdi. John, Mattie'ye göre fazla büyük müydü? Hayır, o fikirde değildim. Yaşı çok uygundu. İki numaralı Sevimli Prens bu kez üç parçalı takım elbise giyiyordu. Belki Mattie'nin erkekler konusunda şansı artık değişiyordu. Eğer öyleyse buna sevinmem gerekirdi. Sevinecektim de. Ve rahatlayacaktım. Çünkü yazmam gereken bir kitap vardı. Kırmızı elbisenin altında ışıldayan be z |astik ayakkabılara ya da sigarasının karanlıkta dans eden ateşine aldıracak değildim.</p>

  <p class="p7">Kyra'yı mayosu ve paletleriyle 68 numaralı karayolunda gördüğümden beri ilk defa gerçekten kendimi yapayalnız hissettim.</p>

  <p class="p7">Boş odaya, "Strickland, 'Seni küçük, gülünç adam,' dedi," diye bağırdım. Bu sözler daha ben konuşacağımı anlamadan ağzımdan fırladı. Aynı anda televizyondaki kanal birdenbire değişti. Beysbol maçından tekrar gösterimde olan 'Al in the Family'e geçti. Sonra da Ren'le Stimpy'e... Başımı eğerek uzaktan kumanda aletlerine baktım. Hâlâ bıraktığım yerde, sigara masasının üzerinde duruyordu. Kanal yine değişti. Bu kez Humphrey Bogart'la İngrid Bergman'ı görüyordum.</p>

  <p class="p7">Geride bir uçak vardı. Humphrey'nin İngrid'e o uçağa bineceğini söylediğini anlamak için uzaktan kumanda aletini almama gerek yoktu. Bu karımın en çok sevdiği filmdi. Ve her seferinde sonunda hüngür hüngür ağlardı.</p>

  <p class="p7">"Jo," diye sordum. "Burada mısın?"</p>

  <p class="p7">Bunter'in çıngırağı bir defa çaldı. Hafifçe. Evde daha önce birkaç varlık dolaşmıştı. Bundan emindim... Ama bu gece ilk defa yanındakinin Jo olduğundan emindim.</p>

  <p class="p7">"O adam kimdi, hayatım," dedim. "Beysbol maçındaki adam? Kimdi o?"</p>

  <p class="p7">Bunter'in boynundan sarkan çıngıraktan ses çıkmasa da Jo hâlâ odadaydı. Tutulan bir soluk gibi onu hissediyordum.</p>

  <p class="p7">Mattie ve Ki'yle yemek yedikten sonra buzdolabının kapağına yazılmış olan alaylı mesajı hatırladım. "Mavi gül yalancı, ha ha."</p>

  <p class="p7">"Kimdi o?" Sesim titriyordu. Ağlamaya başlayacak birinin sesi gibi. "Burada o adamla ne işin vardı? Sen... "&nbsp;Karıma, "Bana yalan mı söylüyordun?" diye soramazdım. "Beni aldatıyor muydun?" diye de. Hissettiğim varlığı kafamdan yaratmış olsam bile ki bu mümkündü, bu gerçeği kabul etmeliyiz bu soruyu yine de soramazdım.</p>

  <p class="p7">Televizyonda Casablanca'nın o sahnesi kayboldu. Onun yerini herkesin sevgilisi avukat Perry Mason aldı. Perry'nin ezeli düşmanı Hamilton Burger üzgün gözüken bir kadını sorguya çekiyordu. Birdenbire televizyondan sesler yükseldi. Fena halde irkildim.</p>

  <p class="p7">Eskilerden kalma bir aktris, "Ben yalancı değilim!" diye bağırdı. Bir an dönüp bana baktı. Ellilerden kalma o siyah beyaz çehrede Jo'nun gözlerini görünce sersemledim, soluğum kesildi. "Ben hiçbir zaman yalan söylemedim, Bay Burger! Asia söylemedim!"</p>

  <p class="p7">Burger, "Ben söylediğinizi iddia ediyorum," diye cevap verdi. Bir vampir gibi sırıtarak kadına yaklaştı. "Bence siz..."</p>

  <p class="p7">Televizyonun ekranı aniden karardı. Bunter'in çıngırağı bir defa hızla çaldı. Sonra yanımdaki varlık her neyse gitti. Şimdi kendimi daha iyi hissediyordum. "Ben yalancı değilim... Ben hiçbir zaman yalan söylemedim. Asla söylemedim!"</p>

  <p class="p7">İstersem buna inanabilirdim.</p>

  <p class="p7">İstersen...</p>

  <p class="p7">Gidip yattım, rüyada görmedim.</p>

  <p class="p7">Sıcak, çalışma odasını boğucu bir hale sokmadan önce masanın başına geçiyordum artık. Meyve suyu içiyor, kızarmış ekmek yiyordum. Ondan sonra da eski elektrikli makinede hemen hemen öğleye kadar yazı yazıyordum. Kâğıtlar makineden uçarcasına geçer ve diğer taraftan yazılarla dolu bir şekilde çıkarken Courier'in dans edip dönmesini seyrediyordum. Bu bana hiçbir zaman bir iş gibi gelmeyen o garip ve şahane sihirdi. Aslında beni bu dünyadan ve sorunlardan uzaklaştıran garip bir tramplendi.</p>

  <p class="p7">Öğleyin çalışmaya ara veriyor ve kötü bir şeyler yemek için arabayla Buddy Jellison'un 'yağ deposu'a gidiyordum. Ondan sonra eve dönüp bir saat kadar çalışıyordum. Ardından yüzüyor ve kuzey bölümündeki yatak odasında hiç rüya görmeden güzel bir uyku çekiyordum. Evin güney tarafındaki yatak odasının kapısından bile bakmıyordum. Sanırım Bayan M. bunu garip bulsa da konuyu hiç açmıyordu.</p>

  <p class="p7">Ayın on yedisinde, yani cuma günü eve dönerken benzin almak için Lakeview Market'in önünde durdum. Garajda da benzin pompaları vardı ve üstelik benzin bir iki peni daha ucuzdu. Ama oranın atmosferi hoşuma gitmiyordu. O gün otomatik pompanın başında durmuş dağlara doğru bakarken Bill Dean'in Dodge Ram'i adacığın diğer tarafında durdu. Yaşlı dostum taşıttan inerek bana gülümsedi. "E, durumlar nasıl, Mike?"</p>

  <p class="p7">"Oldukça iyi." "Brenda durmadan yazdığını söylüyor."</p>

  <p class="p7">"Evet, öyle." Tam ikinci kattaki klimadan söz edecektim ki, sözler dilimin ucunda takıldı kaldı. Yeniden kavuştuğum yeteneğim konusunda hâlâ çok endişeliydim. Onun için çalışabildiğim bu yerde hiçbir değişiklik yapmak istemiyordum. Belki yaptığım aptalca bir şeydi. Ama bazen başarılı olacağınızı düşündüğünüz için başarılı olursunuz. İnanç böyle de tanımlanabilir.</p>

  <p class="p7">"Bunu duyduğuma sevindim. Çok sevindim." Bili Dean bana içtenlikle konuşmuş gibi gelmişti. Fakat konuşması yine de eski Bili' inkine benzemiyordu. Hiç olmazsa beni burada sevinçle karşılayan adama.</p>

  <p class="p7">"Gölün benim tarafımla ilgili eski kitaplara bakıyordum," diye açıkladım.</p>

  <p class="p7">"Sara ve RedTops'u mu kastediyorsun? Onlar seni her zaman ilgilendirdiler. Bunu hatırlıyorum."</p>

  <p class="p7">"Evet, onlarla da ilgileniyorum. Ama sadece o grupla da değil. Bu bölgenin tarihçesini inceliyorum. Bayan M.'yle konuşurken bana Normal Auster'dan söz etti. Kenny'nin babasından."</p>

  <p class="p7">Bili hâlâ gülümsüyor olsa da benzin deposunun kapağını açarken bir an durakladı. O an yaşlı adam belli etmeden donakalmıştı sanki. "Sen bu konuyla ilgili bir roman yazmayacaksın, öyle değil mi, Mike? Çünkü burada, kentte bunu hoş karşılamayacak insanlar var. Onlar her şeyi yanlış anlayabilirler. Jo'ya da aynı şeyi söylemiştim."</p>

  <p class="p7">"Jo'ya mı? İki tulumbanın arasından ve adacığın üzerinden geçerek onu kolundan yakalamak istedim. "Bütün bunların Jo'yla ne ilgisi var?"</p>

  <p class="p7">Bili garip bir tavırla bana uzun uzun baktı. "Sana bundan söz etmedi mi?"</p>

  <p class="p7">"Sen neden söz ediyorsun?"</p>

  <p class="p7">"Jo, yerel gazetelerden birine Sara ve RedTops'la ilgili bir şeyler yazmayı düşünüyordu." Yaşlı bekçi sözlerini ağır, dikkatle seçiyordu. Bunu ve kavurucu güneşin ensemi yaktığını çok iyi hatırlıyorum. Asfalta düşen gölgelerimizin kenarlarının keskin hatlı olduğunu da. Tulumbanın motorunun sesi de çok güçlüydü. "Galiba Jo, Vanfee dergisinden de söz etti. Tabii bu konuda yanılıyor olabilirim. Ama sanmıyorum."</p>

  <p class="p7">Sanki dilim tutulmuştu. Jo, yerel tarihçeyi yazma konusunda neden bana hiçbir şey söylememişti? Benim alanıma el attığını düşündüğü için mi? Bu gülünç bir şeydi. Karımın beni böyle şeyler düşünemeyecek kadar iyi tanıdığını biliyordum... Öyle değil mi?"</p>

  <p class="p7">"Jo'yla bu konuşmayı ne zaman yaptın, Bili? Hatırlıyor musun?"</p>

  <p class="p7">O, "Tabii hatırlıyorum," dedi. "Plastik baykuşları almaya geldiği gün. Ama konuyu ben açtım. Çünkü buralılar onun etrafta dolaşıp sorular sorduğunu söylemişlerdi."</p>

  <p class="p7">"Fazla merak yüzünden her şeye burnunu mu sokuyordu?"</p>

  <p class="p7">Bili soğuk soğuk, "Ben böyle söylemedim," dedi. "Bu sözler senin."</p>

  <p class="p7">Doğruydu. Fakat Bili aslında bunu kastetmişti. "Devam et."</p>

  <p class="p7">"Devam edilecek bir şey yok. Jo'ya TR'de sızlayan bazı ayaklar olduğunu söyledim. Her yerde olduğu gibi. Ve ona mümkünse bazı nasırlara basmamasını önerdim. O ne demek istediğimi anladığını söyledi. Belki gerçekten anladı, belki de anlamadı. Bütün bildiğim soru sormayı sürdürdüğü. Akıldan çok, zamanı olan yaşlı ahmakların anlattıkları hikâyeleri dinledi."</p>

  <p class="p7">"Ne zaman oldu bu?"</p>

  <p class="p7">"1993'ün sonbaharında, 1994 kışı ve baharında. Jo bütün kenti dolaştı. Evet. Hatta Motton'la Harlow'a da gitti. Elinde not defteri ve küçük bir teyple dolaşıyordu. Her neyse... Bütün bildiğim bu kadar."</p>

  <p class="p7">O anda beni sersemleten bir şeyi sezdim. Bili yalan söylüyordu! Eğer daha önce bana bunu sorsaydınız güler ve Bill'in hiçbir zaman yalan söyleyemeyeceğini iddia ederdim. Aslına bakarsan bu işi pek bilmiyor ve beceriksizce yalan söylüyordu.</p>

  <p class="p7">Bunu Bill'in yüzüne vurmayı düşündüm. Ama bana ne yararı olacaktı? Düşünmem gerekiyordu. Ve bu işi burada yapamazdım. Kafamda gök gürlüyordu sanki. Zamanla o gürültü geçecek ve ben de aslında bu olayın hiç önemli olmadığını anlayacaktım. Ama bunun için zamana ihtiyacım vardı. Bir süre önce ölmüş olan çok sevdiğiniz biri sunda ummadığınız şeyler öğrenmek sizi sarsıyordu. Bana ina n°n, bu doğru.</p>

  <p class="p7">Az önce gözlerini benden kaçıran Bili şimdi tekrar bana bakıyordu Hem samimi bir hali vardı, hem de biraz korkuyordu. Buna yemin edebilirdim.</p>

  <p class="p7">"Jo, küçük Kerry Auster'i sordu. Nasıra basmak sözleriyle bunu kastetmiştim. Bu bir gazeteye ya da dergiye yazı olacak kadar önemli bir konu değildi. Normal sadece aniden çıldırmıştı. Bunun nedenini kimse bilmiyor. Korkunç bir faciaydı. Anlamsız bir şey. Kentte bu hikâyenin zarar verebileceği bazı kişiler var. Küçük kentlerde her şey yüzeyin altında birbirine bağlıdır... "</p>

  <p class="p7">Evet, kolaylıkla göremediğiniz kablolar gibi.</p>

  <p class="p7">"...ve geçmiş çok yavaş ölür. Sara ve diğerlerinin konusu biraz daha farklı. Onlar... uzaklardan gelmiş... gezgincilerdi. Jo sadece onlarla ilgilenseydi bir sorun çıkmazdı. Hoş, belki de böyle yaptı. Ben onun yazdığı bir tek kelimeyi bile görmedim. Tabii yazdıysa..."</p>

  <p class="p7">Bill'in bu konuda doğruyu söylediğini hissettim. Ama ben bir şey daha biliyordum. Mattie'nin izin günü beni aradığında beyaz şort giymiş olduğunu anladığım gibi. Bili, Sara ve diğerlerinden söz ederken onların uzaktan gelen gezgin insanlar olduklarını söylemişti. Oysa konuşurken duraklamış ve aklındaki sözcüğün yerine 'gezginciler' kelimesini geçirmişti. Söylemediği sözlerin ne olduğunu anlamıştım. Adamın 'pis zenciler' demesine ramak kalmıştı. "Sara ve diğerleri uzaktan gelmiş pis zencilerdi sadece."</p>

  <p class="p7">Birdenbire aklıma Ray Bradbury'nin eski bir hikâyesi geldi. Mars Cennet Aslında. Mars'a ilk giden uzay yolcuları orada Illinois eyaletinin Green Town'int buluyorlar. Çok sevdikleri dostlar ve yakınlar oradalar. Ne var ki o dostlar ve yakınlar aslında birer yabancı canavarlar. Uzay yolcuları cennet olması gereken bu yerde çoktan ölmüş olan akrabalarının yataklarında uyuduklarını sanarken hepsi teker teker öldürülüyorlar.</p>

  <p class="p7">"Bili, Jo'nun ölü mevsimde de buraya birkaç defa geldiğinden emin misin?"</p>

  <p class="p7">"Evet. Birkaç defa değil. Altı yedi kere. Belki daha da fazla. Gündüzleri."</p>

  <p class="p7">"Jo'nun yanında bir adam var mıydı? İriyarı, siyah saçlı biri?"</p>

  <p class="p7">Bili bunu düşünürken ben soluğumu tutmamaya çalışıyordum. Bekçim sonunda, "hayır" der gibi başını salladı. "Jo'yu birkaç defa gördüm. Her seferinde yalnızdı. Ne var ki buraya her gelişinde onunla karşılaşmadım. Bazen Jo gittikten sonra TR'ye gelmiş olduğunu öğrendim. Onu 1994'ün haziranında gördüm. O küçük arabasıyla Halo koyuna doğru gidiyordu. Bana el salladı, ben de ona. O akşam bir şeye ihtiyacı olup olmadığını anlamak için villaya gittim. Ama Jo, Derry'e dönmüştü. Karını bir daha hiç görmedim. O yaz öldüğünü duyduğumda ben de, Yvette de şok geçirdik."</p>

  <p class="p7">Jo ne arıyordu acaba, diye düşündüm. Ama her neyse, karım hiçbir zaman bunu yazmadı. Yazsaydı kâğıtları bulurdum."</p>

  <p class="p7">Peki bu doğru muydu? Jo saklanmaya gerek görmeden pek çok defa buraya gelmişti. Hatta bir seferinde yanında yabancı bir adam bile vardı. Ve karımın ziyaretlerini bir rastlantı sonucu öğrenmiştim.</p>

  <p class="p7">Bili mırıldandı. "Bu konudan söz etmek zor. Ama madem konuşmaya zor yanından başladık, artık sonuna kadar sürdürmeliyiz. TR'de yaşamak, eskiden ocak ayında hava gerçekten soğukken bir yatakta dört hatta beş kişinin yatmasına benziyor. Herkes hiç kımıldamazsa rahat uyuyabiliyordun. Ancak biri huzursuzlaşır, sağa sola dönerse kimse rahat uyuyamıyordu. Bu ara huzursuz olan sensin. Herkes bu olaya o gözle bakıyor."</p>

  <p class="p7">Bili ne söyleyeceğimi anlamak için bekledi. Ama yirmi saniye geçmesine rağmen ben ağzımı açmayınca (Harold Oblowski benimle gururlanırdı) ayaklarını yere sürerek konuşmasına devam etmek zorunda kaldı.</p>

  <p class="p7">"Örneğin... kentte bazı kişiler senin Mattie Devore'la ilgilenmen yüzünden endişeleniyorlar. Bunu söyleyen kişiler olsa da ben ikinizin arasında bir şeyler var demiyorum. Fakat TR'de kalmak istiyorsan durumunu boşuna zorlaştırıyorsun demektir."</p>

  <p class="p7">"Neden?"</p>

  <p class="p7">"Sana bir buçuk hafta önce söylediğimi tekrarlayacağım. O kadın bir bela."</p>

  <p class="p7">«Bill, hatırladığım kadarıyla sen genç kadının başının belada olduunu söylemiştin. Ve bu doğru. Ben de beladan kurtulması için ona ardıma çalışıyorum. Aramızda bundan başka bir şey de yok."</p>

  <p class="p7">Yaşlı dostum, "Sana Devore'un deli olduğunu söylediğimi hatırlıyorum," dedi. "Onu kızdırırsan bunun bedelini hepimize birden ödetir." pompa durdu ve hesabı yazdı. Bili içini çekip ellerini kaldırdı ve sonra indirdi. "Bütün bunları söylemenin benim için kolay olduğunu mu sanıyorsun?"</p>

  <p class="p7">"Ya bunları dinlemenin benim için kolay olduğunu mg sanıyorsun?"</p>

  <p class="p7">'Tamam. İkimiz de aynı durumdayız. Ama TR'de zor geçinebilen tek insan Mattie Devore değil. Sorunlan olan başka insanlar da var. Bunu anlayamıyor musun?"</p>

  <p class="p7">Belki de çok fazla şeyi, çok iyi anladığımı fark etmişti. Omuzları düştü.</p>

  <p class="p7">"Eğer bir kenara çekilmemi ve Devore'un hiç savaşmadan Mattie'nin bebeğini almasına göz yummamı istiyorsan, bunu aklından çıkar," dedim. "Umarım asıl sorun bu değildir. Çünkü benden böyle bir şeyi isteyen biriyle dostluğu keserim."</p>

  <p class="p7">"Ne olursa olsun bunu artık senden isteyemem." Bill'in lehçesi iyice koyulaşmıştı. Neredeyse beni aşağılayacak gibi konuşuyordu. "Artık bunun için çok geç, öyle değil mi?" Beklenmedik şekilde aniden yumuşadı. "Tanrım, ben senin için endişeleniyorum, oğlum! Gerisine boş ver, tamam mı? Onlara aldırma." Yine yalan söylemeye başlamıştı, ama bu kez o kadar etkilenmedim. Çünkü kendi kendini kandırmaya çalıştığını düşünüyordum. "Yine de dikkatli davrc imalısın. Devore'un deli olduğunu söylediğimde bir benzetme yapmıyordu. Adam mahkemenin istediği şeyi kendisine vereceğinden emin olmasa dava açma zahmetine katlanır mı? 1933 yazında çıkan o yangınlarla boğuşurken üç iyi insan öldü. İçlerinden biri de benim akrabamdı. Lanet olasıca bölgenin yarısı yandı. Bunun Max Devore'un bölgeye bir hediyesi olduğu biliniyordu. Tabii bu işi onun yaptığı hiçbir zaman kanıtlanamadı. O zamanlar genç ve parasızdı. Avukatları cebinde taşımıyordu. Henüz yirmisinde bile değildi. Devore şimdi ne yapacak dersin?"</p>

  <p class="p7">Bill beni dikkatle inceledi. Sesimi çıkarmadım.</p>

  <p class="p7">Yaşlı adam sanki konuşmuşum gibi başını salladı. "Söylediklerimi düşün ve şunu unutma, Mike. Seni sevmeyen bir insan böyle açık açık konuşmazdı."</p>

  <p class="p7">"Benimle ne kadar açık konuştun, Bili?" Bir turistin Volvo'sundan inip içeri girerken bize merakla baktığını hayal meyal fark ettim. Daha sonra bu sahneyi hayalimde</p>

  <p class="p7">canlandırdığımda yumruklaşmaya hazırlanan iki adama benzediğimizi anladım. Oradayken keder, şaşkınlık ve belli belirsiz bir ihanet duygusuyla haykırmak istediğini hatırlıyorum. Ayrıca bu tertemiz pamuklu atlet giymiş, ağzı hazır protezle dolu zayıf ihtiyara çok kızdığımı da anımsıyorum. Belki de Bill'le gerçekten kavga etmek üzereydik. Ama bunu o sırada fark etmemiştim.</p>

  <p class="p7">"Mümkün olduğunca açık." Bekçim içeri girip benzin parasını ödemek için döndü.</p>

  <p class="p7">"Evimde hayaletler dolaşıyor," dedim.</p>

  <p class="p7">Sırtı bana dönük, öyle durakladı. Bir darbe yemeye</p>

  <p class="p7">hazırlanıyormuş gibi omuzlarını kaldırmıştı. Sonra yavaşça bana döndü. "Sara Laughs'da her zaman hayaletler vardı,</p>

  <p class="p7">Mike. Sen onları tahrik ettin. Belki Derry'e dönüp</p>

  <p class="p7">sakinleşmelerine izin vermen daha iyi olacak. Evet en iyisi bu." Sanki sözleri uygun bulup bulmadığını anlamak için cümleleri kafasından geçiriyormuş gibi konuşmuştu. Sonra başını salladı. Dönerken yaptığı gibi ağır ağır hareket ediyordu. "Evet, bu herkes için daha iyi olur."</p>

  <p class="p7">Sara'ya döndükten sonra Ward Hankins'i, ardından da Bonnie Amudson'u aradım. Nihayet! Bir yanım onun Augusta'da, ortak olduğu seyahat acentasında bulamamak için dua ediyordu. Ama Bonnie oradaydı. Onunla yaptığımız konuşmanın ortasında faks makinesinden Jo'nun randevu günlerinin sayfalarının kopyaları çıkmaya başladı. Ward ilk sayfaya, "Bunun işe yarayacağını umarım," diye yazmıştı.</p>

  <p class="p7">Bonnie'ye neler söyleyeceğimi kafamda tasarlamıştım. Böyle yapmanın felaketi davet etmek olacağını düşünmüştüm. Kadına Jo'nun bir şeyler yazdığından söz ettim. Belki de bir makale ya da bir dizi. Bu yazlık evimizin bulunduğu kentle ilgiliydi. Ve yerlilerin bazıları da karı ^a merakı yüzünden kızmışlardı. Kimisi hâlâ öfkeliydi. Jo,</p>

  <p class="p7">Bonnie'yle konuşmuş muydu? Ona ilk taslağı göstermiş miydi?</p>

  <p class="p7">"Hayır, hayır." Bonnie'nin gerçekten şaşırdığı belliydi. "Jo bana çektiği fotoğrafları gösterirdi. Ve açıkçası beni pek de ilgilendirmeyen yararlı bitkilerin bazı türlerini. Ama bana hiçbir zaman yazılarını göstermedi. Hatta onun bir keresinde yazı işini sana bırakmaya karar verdiğini duymuştum. Kendisi sadece... "</p>

  <p class="p7">"Başka şeylerin tatlarına bakacaktı biraz, öyle mi?"</p>

  <p class="p7">"Evet."</p>

  <p class="p7">Bunun konuşmayı sona erdirmek için uygun bir an olduğunu düşündüm. Ama galiba bodrumdaki adamların başka fikirleri vardı. "Jo birini görüyor muydu, Bonnie?"</p>

  <p class="p7">Genç kadın sesini çıkarmadı. Bana altı kilometre kadar uzun gözüken kolumu kaldırarak elimi uzattım ve sepetten faksları aldım. On taneydi. 1993'ten 1994 ağustosuna kadar olan dönemin sayfaları. Hepsi Jo'nun düzgün yazısıyla doldurulmuştu. Karım ölmeden önce faks makinemiz var mıydı? Bunu hatırlayamıyordum. Kahretsin! Hatırlayamadığım o kadar çok şey vardı ki!</p>

  <p class="p7">"Bonnie, eğer bir şey biliyorsan, lütfen söyle. Jo öldü. Ama ben yaşıyorum. Gerekiyorsa onu affedebilirim. Fakat insan anlayamadığı bir şeyi nasıl affeder..."</p>

  <p class="p7">Bonnie, "Affedersin," diyerek sinirli sinirli güldü. "Önce ne demek istediğini anlayamadım. 'Birini görmek'... bu Jo'ya hiç uymayan bir şeydi... Tanıdığım Jo'ya uymayan... onun için bir an ne demek istediğini anlayamadım. Hatta başta bir psikiyatristten söz ettiğini sandım. Aslında kastettiğin bu değildi sanırım. Öyle değil mi? Sen Jo'nun bir erkeği görüp görmediğini öğrenmek istedin. Yani bir sevgilisi olup olmadığını."</p>

  <p class="p7">"Evet. Kastettiğim buydu." Fakslanmış olan takvim yapraklarını karıştırıyordum. Elimle gözlerim arasındaki mesafe henüz kısalıp normale inmemiş olsa da bu noktaya yaklaşıyorduk. Yaklaşıyorduk. Bonnie'nin sesindeki o dürüst şaşkınlık beni rahatlatmıştı. Ama tahmin ettiğim kadar değil. Çünkü cevabı biliyordum. Eski Perry Mason dizisin deki kadının işe karışmasına bile gerek yoktu aslında. Gerçekten. Sonuçta Jo'dan söz ediyorduk. Jo'dan.</p>

  <p class="p7">Bonnie sanki çıldırmış olmamdan kuşkulanıyormuş gibi yavaşça, "M'ke," dedi. "Jo seni seviyordu. Seni çok seviyordu."</p>

  <p class="p7">"Evet. Öyle sanırım." Takvimin sayfaları karımın ne kadar çok çalıştığını gösteriyordu. Ne kadar yararlı işler yaptığını. Ç.M. Maine... Çorba Mutfakları... KoKa. Kocalarından Dayak Yiyen Kadınlar için ilçeden ilçeye uzanan ve sığınaklardan oluşan bir ağ. Genç. Ko. Mai. Ki. Do. Feministler. Karım ayda iki üç toplantıya katılmıştı. Hatta bazen haftada iki üç toplantıya. Ve ben bunu pek fark etmemiştim. Romanımdaki tehlikede olan kadınlara fazla dalmıştım. "Ben de onu çok seviyordum, Bonnie. Ama Jo, hayatının son on ayında bir şeyler karıştırıyordu. Onunla Çorba Mutfakları ya da Maine Kitaplıkları Dostları'nın Yönetim Kurulu toplantılarına giderken sana ipucu olabilecek hiçbir şey söylemedi mi?"</p>

  <p class="p7">Genç kadın hiç sesini çıkarmadı.</p>

  <p class="p7">"Bonnie?"</p>

  <p class="p7">Telefonu kulağımdan çekerek pilin gücünü gösteren kırmızı ışığın yanıp yanmadığına baktım. Telefondan gıdaklamaya benzer bir ses yükseldi. Bonnie benim adımı söylemişti. Aleti tekrar kulağıma götürdüm.</p>

  <p class="p7">"Bonnie, ne var?"</p>

  <p class="p7">"O son dokuz on aylık sürede Jo'yla arabayla öyle uzun yolculuklar yapmadık. Daha çok telefonda konuştuk. Bir defa da Waterville'de yemek yediğimizi hatırlıyorum. Ama onunla uzun otomobil yolculukları yapmadık."</p>

  <p class="p7">Tekrar faks sayfalarını karıştırdım. Jo düzgün yazısıyla pek çok toplantıyı kaydetmişti. Aralarında Maine'deki Çorba Mutfakları da vardı.</p>

  <p class="p7">"Anlayamıyorum. Jo, Çorba Mutfakları Yönetim Kurulundan ayrılmış mıydı?"</p>

  <p class="p7">Yine bir sessizlik oldu. Sonra Bonnie dikkatle konuşmaya başladı. "Evet, Mike. Jo, bütün yönetim kurullarından çekilmişti. Kadın sığınaklarından, gençlerin korunması için açılmış olan merkezlerden. 1993 yıl da o'sırada süresi dolmuştu. Diğer ikisine, Çorba Mutfakları'na ve Maine Kitaplıkları Dostları'na gelince... Jo 1993 yılının ekim ya da kasım ayında istifa etti."</p>

  <p class="p7">Karım, Ward'in bana yolladığı sayfalara dikkatle toplantıları kaydetmişti. Sürüyle toplantıyı. 1993'teki toplantılar. 1994'teki toplantılar. Artık üyesi olmadığı yönetim kurullarının toplantıları. Karım buraya gelmişti. .Toplantıların yapıldığı günlerde buraya gelmişti. TR'deydi. Hayatım pahasına bahse girerdim.</p>

  <p class="p7">Ama neden?</p>

  <p class="p7">&nbsp;</p>
</body>
</html>
