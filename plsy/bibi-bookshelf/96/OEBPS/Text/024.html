<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ BİRİNCİ BÖLÜM</title>
</head>

<body>
  <h1 class="h11">YİRMİ BİRİNCİ BÖLÜM</h1>

  <p class="p7">Sokak'ta kuzeye doğru çıkıyordum. Yolun iki yanına Japon fenerleri dizilmişti. Gündüz olduğu için hiçbiri yakılmamıştı. Etraf aydınlıktı. Temmuzun ortalarına özgü o sisli puslu hava kaybolmuştu. Gökyüzü sadece ekime özgü olan o koyu safir rengindeydi. Onun altındaki göl ise koyu çivit tonundaydı. Yüzeyinde güneş ışıkları nokta nokta pırıldıyordu. Ağaçlar sonbahar renklerini anlatan bütün o renkleri artık bırakmak üzereydiler. Meşaleler gibi alev alev yanıyorlardı adeta. Güneyden esen rüzgâr yere düşmüş yaprakları iki yanımdan ve bacaklarımın arasından uçuruyordu. Hışırdıyor ve mis gibi kokulan etrafa yayılıyordu. Japon fenerleri sanki mevsimi onaylıyormuş gibi sallanmaktaydı. İlerden hafif bir müzik sesi geliyordu. Sara ve RedTops'un müziğiydi çalan. Sara olanca sesiyle bağırıyor ve kelimeleri söylerken de gülüyordu' Her zaman yaptığı gibi... Ancak... bir kahkaha homurtuya nasıl benzeyebilirdi?</p>

  <p class="p7">"Beyaz çocuk! Ben hiçbir zaman çocuğumu öldüremem. Bunu düşünmüş olman bile beni şaşırtıyor."</p>

  <p class="p7">Hızla dönüyor, kadının arkamda olduğunu sanıyordum. Ama arkamda hiç kimse yoktu. Eh...</p>

  <p class="p7">Yeşil Kadın oradaydı. Ama o da giysilerini sonbahar için değiştirmiş, San Kadın'a dönüşmüştü. Arkasındaki çıplak çam dalı yine yolu işaret ediyordu. "Kuzeye git, genç adam! Kuzeye git!" Yolun biraz aşa ısında bir huş ağacı daha vardı. Kendimi boğuluyormuşum gibi hissettiğimde sarıldığım o ağaç.</p>

  <p class="p7">Şimdi aynı şeyi hissetmek için bekliyordum. Ağzımın ve boğazımın gölün metalik tadıyla dolmasını. Ama olmuyordu. Dönüp Sarı Kadın'a ve sonra onun gerisindeki Sara Laughs'a bakıyordum. Ev oradaydı, ama iyice küçülmüştü. Kuzey bölümü de, güney bölümü de yoktu. İkinci kat da Jo'nun yandaki atölyesi de kaybolmuştu. Henüz hiçbiri yapılmamıştı. Huş hanım, 1998 yılından benimle birlikte gelmişti. Gölün üzerine sarkan ağaç da öyle. Ama diğer bakımlardan...</p>

  <p class="p7">Sallanan Japon fenerlerine ve Sarı Kadın'â, "Neredeyim," diye soruyordum. Sonra aklıma daha iyi bir soru geliyordu. "Bu bir rüya, öyle değil mi? Yatağımdayım ve rüya görüyorum."</p>

  <p class="p7">Gölün güneşin yarattığı parlak, altın ışıltılı ağında bir gerdanlı dalgıç kuşu ötüyordu. İki defa, "Evet, için bir defa öt. Hayır, için de iki defa. Bunun ne olduğunu kesinlikle bilmiyorum. Belki ruhsal açıdan zamanda bir yolculuk. Ama bu bir rüya değil."</p>

  <p class="p7">Güne, "Bu gerçekten oluyor mu?" diye soruyordum. Ağaçların arkasında bir karga ötüyordu. Bir kez. Oradaki patika ilerde 42 numaralı yol diye bilinecekti. Bu patika toprak bir yolla birleşiyordu. O da ilerde 68 numaralı karayolu olarak adlandırılacaktı.</p>

  <p class="p7">Göle doğru sarkan huş ağacına gidiyor ve kolumu gövdesine doluyordum. (Bu hareketim, Mattie'nin belini ellerimle kavradığımı ve elbisesinin cildinin üzerinde kaydığını hatırlatıyordu bana.) Suya bakıyordum. Boğulmuş olan çocuğu görmek istiyor, ama korkuyordum. Orada bir çocuk yoktu. Sadece onun olduğu yerde, dipte taşların, köklerin ve yosunların arasında bir şey yatıyordu. Gözleri mi kısarak bakıyordum. O an rüzgâr biraz hafifliyor ve göldeki ışıltılar da kayboluyordu. Suyun dibinde altın saplı bir baston vardı. Bir Boston Post bastonu. Ona gitgide yükselen bir helezon gibi bir çift kurdele sarılmıştı. Uçları suda tembelce dalgalanan kurdeleler beyaz, kenarları da kırmızıydı. Royce'un bastonuna öyle kurdeleler sarılması aklıma lise mezuniyet törenlerini getiriyordu. Teşrifatçının cüppeli son sınıf öğrencilerine yerlerini gösterirken salladığı sopayı. Artık o ihtiyar bunağın telefona neden cevap vermediğini anlıyordum. Telefonda konuşacağı günler artık sona ermişti. Bunu biliyordum. Royce'un henüz dünyada olmadığı bir yıla dönmüş olduğumu bildiğim gibi. Sara Tidwell buradaydı.</p>

  <p class="p7">Şarkı söylediğini duyuyordum. Royce 1903'de doğmuştu ve Sara TR'den gideli iki yıl olmuştu. O ve bütün RedTopailesi.</p>

  <p class="p7">Sudaki kurdele sarılı bastona, "Aşağıya in, Musa," diyordum. "Vaat Edilen Ülkeye gideceksin."</p>

  <p class="p7">Müzik sesinin geldiği tarafa doğru yürüyordum. Serin hava ve hızla esen rüzgârbeni canlandırıyordu. Şimdi diğer sesleri de duyuyordum. İnsanlar konuşuyor gülüyor ve bağırıyorlardı. Bir çığırtkanın boğuk sesi onları bastırıyordu. "İçeri girin, arkadaşlar, çabuk olun! Çabuk olun, çabuk olun! Her şey içerde! Ama çabuk olmanız gerekiyor! Bundan sonraki şov on dakika sonra başlıyor! Yılan Kadın Angelina'yı görün. Titriyor, sallanıyor. Sizi büyüleyecek ve kalbinizi çalacak. Ama fazla yaklaşmayın. Sizi ısırırsa zehirlenirsiniz! Köpek Suratlı Çocuk Hando'yu seyredin. Güney denizlerine dehşet saçan çocuğu. Tanrı'nın unuttuğu çağlardan kalan İnsan Gila Canavan'nı da kaçırmayın. Yaşayan İskeleti görün, Sakallı Kadın'ı ve Katil Marslılar'ı da. Hepsi içerde, evet efendim. Onun için çabuk olun, çabuk olun, çabuk olun!"</p>

  <p class="p7">Atlıkarıncanın buharlı orgunun sesini işitiyordum. Bir oduncu, sevgilisi için içi dolu, bez bir oyuncağı kazanırken direğin tepesindeki çanın çaldığını da. Kadınların sevinçle bağrışmalarından delikanlının çanı,, neredeyse direkten uçuracak kadar güçlü bir vuruş yaptığını arılıyordunuz. Atış yerinden. 22'lerin takırtısı geliyordu. Birinin ödül kazanmış ineği, "Möö,° diye böğürüyordu... Şimdi burnuma çocukluğumdan beri kasaba panayırlarını çağırıştıran o kokular geliyordu: Izgarada pişirilen soğan ve biber,</p>

  <p class="p7">kızarmış hamur tatlısı, keten helva, gübre, saman. Gitar ve kontrbasların sesleri iyice yükselirken ben de hızlı hızlı yürümeye başlıyordum. Kalbim de aynı hızla çarpıyordu. Onları seyredecektim. Sara Laughs'la RedTops'u sahnede canlı görecektim. Bu, üç bölümlük çılgınca bir rüya değildi. Bütün bunlar şimdi oluyordu. Onun için çabuk olun, çabuk olun, çabbuk olun!</p>

  <p class="p7">Bayan M.'nin her zaman Bricker'ların yeri diye düşüneceği Washburn'ların evi ortada yoktu. Evin daha sonra yapılacağı yerin arkasında Sokak'ın doğu tarafındaki dik yamaçtan geniş tahta basamaklı bir merdiven yükseliyordu. Bu bana Old Orchard'da lunaparktan kıyıy" inen merdiveni hatırlatıyordu. Bu arada güneşin parlaklığına rağmen Japon fenerleri yakılmıştı. Müzik daha da yükselmişti. Sara, Jimmy Crack Corn şarkısını söylüyordu.</p>

  <p class="p7">Merdivenden kahkahalara ve bağırışmalara doğru çıkıyordum. RedTops ve buharlı orga, kızartmalara ve çiftlik hayvanlarına doğru. Merdivenin başında bir kemer vardı. Üzerine,</p>

  <p class="p7">FRYEBURG PANAYIRINA HOŞ GELDİNİZ 20. YÜZYILA HOŞ GELDİNİZ</p>

  <p class="p7">yazılıydı. Erkek gömleğini andıran bluzla ayak bileklerine kadar inen eteklik giymiş bir kadınla, kısa pantolonlu bir erkek çocuk bana doğru geliyordu. Işıldıyor, sonra da saydamlaşıyorlardı. Bir an onların iskejetlerini ve güler yüzlerinin altındaki kurukafaların sırıttığını görebiliyordum. Kadınla çocuk bir dakika sonra ortadan kayboluyorlardı.</p>

  <p class="p7">Biri hasır şapkalı, diğeri mısır koçanından yapılmış piposunu sallayarak konuşan iki çiftçi, kemerin panayır tarafında tıpkı o kadınla çocuk gibi bir anda beliriyorlardı. O zaman Sokak'la, panayır arasında bir engel olduğunu anlıyordum. Ama bu engelin beni etkilemeyeceğine inanıyordum. Ben ayrıcalıklıydım.</p>

  <p class="p7">"Bu doğru mu?" diye soruyordum. "İçeri girebilir miyim?"</p>

  <p class="p7">GÜCÜNÜZÜ DENEYİN levhası asılı direğin tepesindeki çan berrak bir sesle gürültülü gürültülü çalıyordu. Evet, için bir defa 'bong'la, hayır, için iki defa. Merdivenden çıkmayı sürdürüyordum.</p>

  <p class="p7">Şimdi dönme dolabın ışıltılı gökyüzüne doğru döndüğünü görebiliyordum. Osteen'in Dark Score Günleri adındaki kitabında anlattığı müzisyenlerin arkasındaki dönme dolaptı bu. Çerçeve madeniydi. Ama insanların bindikleri kutu gibi yerler tahtadan yapılmış ve parlak renklere boyanmıştı. Yonga dökülü geniş orta yol ona doğru uzanıyordu. Tıpkı bir mihraba doğru giden açıklığa benziyordu. Yonga oraya belli bir maksatla dökülmüştü. Gördüğüm erkeklerin hemen hepsi bütün çiğniyorlardı.</p>

  <p class="p7">Merdivenin yukarısında birkaç saniye duruyordum. Hâlâ kemerin göl tarafındaydım. Kemerin altından geçersem başıma geleceklerden korkuyordum. Ölmekten ya da ortadan kaybolmaktan. Ne var ki, daha çok geldiğim yoldan geri dönememekten korkuyordum. Yüzyılın başında Fryeburg'da kurulmuş olan panayırda edebiyete kadar kalmaktan. Şimdi düşünüyorum da... bu da Ray Bradbury'nin hikâyelerinden birine benziyordu.</p>

  <p class="p7">Sonunda beni bu öteki dünyaya Sara Tidwell çekiyordu. Onu kendi gözlerimle görmeliydim. Şarkı söylediğini duymalıydım. Bu şarttı.</p>

  <p class="p7">Kemerin altından geçerken vücudum karıncalanıyordu. Sonra bir iç çekişi duyuyordum. Sanki milyonlarca insan çok uzaklarda göğüs geçiriyorlardı. Onlar rahatladıkları için mi, yoksa üzüldükleri için mi içlerini çekiyorlardı? Bunu anlayamıyordum. Kesinlikle bildiğim, kemerin bu tarafının farklı olduğuydu. Pencereden bakmakla gördüğünüz yerde olmak arasındaki farktı bu. Gözlemekle katılmak arasındaki fark.</p>

  <p class="p7">Renkler, pusuya düşürülmüş kişilere saldıran insanlar gibi ileri doğru fırlıyorlardı. Kemerin göl tarafında duyduğum kokular tatlı ve nostaljikti. Bazı şeyleri hatırlatıyorlardı. Ama şimdi hepsi kaba ve seksiydi. Şiirin yerini nesir almıştı. Sucuk ve kızartılan sığır etinin yanında kaynayan çikolatanın keskin kokusunu duyuyordum. Bir külaha konulmuş olan keten helvayı yiyen iki çocuk yanımdan geçiyordu. İkisi de içine birkaç bozuk para konmuş olan düğümlü mendillerini sıkıca tutuyorlardı. Koyu mavi gömlekli bir çığırtkan onlara sesleniyordu. "Hey, çocuklar!" Kollarına lastik bantlar takmıştı, gülümserken şahane altın dişi ışıldıyordu. "Süt şişelerini devirip armağan kazanın! Bütün gün kimse kaybetmedi."</p>

  <p class="p7">İlerde RedTops, Balık Tutma Blues'una başlıyordu. Castle Rock'ta parkta çalan çocuğun fena bir müzisyen olmadığını düşünmüştüm. Oysa şimdi bu müzik çocuğun çaldığı parçayı eskitiyor, yavaşlatıyor ve sönükleştiriyordu. Bu, "Aman ne şirin," diye tanımlanacak bir şarkı değildiHani şu eski fotoğraflar gibi. O resimlerde kibar hanımlar eteklerini dizlerine kadar kaldırıp ciddiyetle 'Black Bottom' oynarlar. Uzun külotlarının paçalarının kenarları gözükür. Bu Alan Lomax'in diğer folk şarkılarıyla birlikte topladığı bir parça da değildi. Tozlu Amerikan kelebekleriyle dolu bir vitrine konulan yine tozlu bir örnek daha. Sahnede kabara kabara dolaşan grubun hapishaneye gitmesine yol açmayacak kadar kapalı bir pornoydu bu. Sara Tidwell 'Kirli İlişkiler'den söz ediyordu. Ve sahnenin önünde duran her hasır şapkalı, tulumlu, kalın kaba ayakkabılı, tütün çiğneyen, elleri nasırlı bütün o çiftçilerin Sara'yla sevişmeyi hayal ettiklerini seziyordum.</p>

  <p class="p7">O tarafa doğru yürüyordum. Sergi ahırlarında ineklerin "Mü," diye bağırdıklarını ve koyunların da melediklerini duyuyordum. Bunlar benim çocukluğumdaki HiHoDairyO'nun panayırdaki versiyonlarıydı. Atış yerinden, bir peniye top atılıp çember fırlatılan tezgâhların önünden geçiyordum. Angelina'nın Nedimeleri'nin dans ettikleri sahnenin önünden de. Başı türbanlı yüzü ayakkabı boyasıyla karartılmış bir adam flüt çalarken kızlar ellerini birbirine dayamış, yılan gibi kıvrıla büküle ağır ağır dans ediyorlardı. Gerilmiş olan yelken bezine Angelina'nın resmi yapılmıştı. "Bir doların onda birini verirsen, onu içerde görebilirsin, komşu." Bu resim, dans eden iki kızın Angelina'nın yanında pek çirkin gözükecekleri izlenimini uyandırıyordu. Hilkat Garibeleri Çıkmazı'nın ağzının, mısır pişirilen çukurun ve Hayalet Evi'nin yanından ilerledim. Yine gerilmiş yelken bezlerindeki resimlerden Hayalet Evi'ndeki kırık pencerelerden ve yıkılmış bacalardan hortlaklar çıktığı anlaşılıyordu. Oradaki her şey ölüm, diye düşünüyordum... Ama içeriden karanlıkta bazı şeylere çarpan çok canlı çocukların çığlıkları ve kahkahaları geliyordu. Herhalde aralarında daha büyükçe olanları karanlıkta öpüşüyorlardı. GÜCÜNÜZÜ DENEYİN yazılı direği geride bıraktım. Direkte, tepedeki pirinç çana kadar pek çok derece işaretlenmişti. BEBEĞİN MAMASINA İHTİYACI VAR, MUHALLEBİ ÇOCUĞU, YİNE DENE, KOCA OĞLAN. Çanın hemen aşağısında ise kırmızıyla HERKÜL yazılmıştı. Küçük bir kalabalığın ortasında kızıl saçlı genç bir adam gömleğini çıkarıyor ve kaslı gövdesi çıplak kalıyordu. Sigara içen bir çığırtkan ona bir çekici uzatıyordu. Kapitone yapılan bölmenin, meraklıların banklara oturarak tombala oynadıkları bir çadırın ve beysbol atış yerinin önünden geçiyordum. Hepsinin önünden geçiyor ama onları pek fark etmiyordum bile. Yine kendimden geçmiştim trans halindeydim. Harold aradığı zaman Jo ona bazen, "Onu geri çağırmalısın," derdi. "Michael şimdi 'Büyük Hayaller Ülkesinde'." Ama şimdi hiçbir şey hayal gibi gözükmüyordu. Ve beni sadece dönme dolabın aşağısındaki sahne ilgilendiriyordu. Sahnede sekiz ya da on zenci vardı. Sara gitarıyla öndeydi. Şarkı söylerken elini gitarın tellerinde dolaştırıyordu. Yaşıyordu ve sanatının doruk noktasındaydı. Başını arkaya atarak ekim göğüne doğru gülüyordu.</p>

  <p class="p7">Beni o sersemlikten arkamdan gelen bir ses kurtanyordu. "Bekle,</p>

  <p class="p7">Mike! Bekle!"</p>

  <p class="p7">Dönüyor ve Kyra'nın bana doğru koştuğunu görüyordum. Çocuk, tombul dizleriyle etrafta dolaşanların, kumarbazların ve orta yolda aptal aptal bakman insanların arasından geçiyordu. Üstüne kırmızı biyeli küçük bir denizci elbisesi giymişti. Başında lacivert kurdeleli bir şapka vardı. Tek eliyle Strickland'ı tutuyordu. Bana yetişince güvenle öne doğru atılıyordu. Onu yakalayıp havaya kaldıracağımı biliyordu. Ben de öyle yapıyordum. Şapkası kaymaya başlayınca yakalayıp tekrar küçük kızın başına geçiriyordum.</p>

  <p class="p7">Kyra, "Ben kendi talecime ceme taktım," diyerek gülüyordu. "Yine."</p>

  <p class="p7">"Doğru," diyordum. "Sen çok hainsin." Üstümde tulum, ayağımda da gübre bulaşmış iş botları vardı. Göğsümdeki cepten yıkana yıkana solmuş mavi büyük bir mendilin ucu uzanıyordu. Kyra'nın beyaz çoraplarına bakıyor ve evde yapılmış olduklarını anlıyordum. Yani içlerinde "Meksika Malı" veya "Çin Malı" yazılı bir etiket yoktu. Kızın şapkasını çıkarıp içine bakıyordum. Herhalde bunu bir çiftçinin kırmızı elli, eklemleri sızlayan karısı yapmıştı.</p>

  <p class="p7">"Mattie nerede, Ki?"</p>

  <p class="p7">"Evde herhalde. O gelemedi."</p>

  <p class="p7">"Sen buraya nasıl geldin?"</p>

  <p class="p7">"Ivlerdivenden çıktım. Aslında beni beklemen gerekirdi. Daha önolduğu gibi beni taşıyabilirdin. Ben müziği dinlemek istiyorum."</p>

  <p class="p7">"Ben de öyle. Onun kim olduğunu biliyor musun, Kyra?"</p>

  <p class="p7">"Evet. Kito'nun annesi."</p>

  <p class="p7">Sahneye doğru yürürken kalabalığın gerisinde durmak zorunda kalacağımızı düşünüyordum. Ama biz ilerlerken insanlar bize yol açıyorlardı. Kyra kucağımdaydı. Bu denizci elbiseli, kurdeleyle süslenmiş şapkalı küçük 'Gibson Kızı'nın güzel, tatlı ağırlığını hissediyordum. Çocuk kolunu boynuma dolamıştı. Kalabalık Kızıl Denizin Musa içirt ayrıldığı gibi ikiye ayrılıyordu.</p>

  <p class="p7">Ne var ki, bu insanlar dönüp bize bakmıyorlardı. Konsere iyice dalmışlardı. Müzikle birlikte el çırpıyor, ayak vuruyor ve Doğuruyorlardı. Farkına varmadan yana çekiliyorlardı. Sanki burada bir tür mıknatıs etkisi varmış gibi. Bizim gücümüz pozitif, onlarınki de negatifti. Kalabalığın içinden birkaç kadın kızarıyorlardı, ama yine de çok eğlendikleri belliydi. İçlerinden biri öylesine gülüyordu ki, yanakianndan yaşlar akıyordu. Ancak yirmi iki, yirmi üç yaşlarında gözüküyordu, kyra onu işaret ederek rahatça, "Mattie'nin kitaplıktaki patronunu biliyorsun, değil mi?" diyordu. "Bu kadın onun ninesi."</p>

  <p class="p7">Lindy Briggs'in büyükannesi, diye düşünüyorum. Ve kadın bir papatya kadar taze. Tanrım!</p>

  <p class="p7">RedTops zamanda yolculuk yapan bir rock orkestrası gibi kırmızı, beyaz ve mavi flamalarla süslü sahneye dağılmıştı. Edward Osteen'in kitabındaki resim sayesinde hepsini tanıyordum. Erkekler beyaz gömlekler, koyu renk yelek ve pantolon giymiş, kollarına lastik bantlar takmışlardı. Sahnenin en ucunda Son Tidwell vardı. Fotoğraftaki gibi başına bir melon şapka giymişti. Ama Sara...</p>

  <p class="p7">Kyra, "Neden bu hanım Mattie'nin elbisesini giymiş," diye soruyor ve titremeye başlıyordu.</p>

  <p class="p7">"Bilmiyorum, yavrum. Bir şey söyleyemeyeceğim." Ama itiraz da edemiyordum. Çünkü Sara'nın üstünde Mattie'nin kent alanına gelirken giydiği beyaz, kolsuz elbise vardı.</p>

  <p class="p7">Sahnede enstrüman çalan zenciler konsere ara vermiş, sigara içiyorlardı. Reginald 'Son' Tidwell ağır ağır yürüyerek Sara'nın yanına gj. diyordu. Kahverengi elleri tellerle perdeler üzerinde öyle hızlı dolaşıyorlardı ki, doğru dürüst görünmüyorlardı. Kadın ona doğru dönüyor ve kafa kafaya veriyorlardı. Adam çok ciddiydi, kadın ise gülüyordu Birbirlerinin gözlerinin içine bakıyorlardı. Birbirlerini alt etmek için. Kalabalık alkışlayıp bağırıyor, tekrar çalmaya başlamış olan diğer RedTops üyeleri de gülüyorlardı. Son'la Sara'yı yan yana gördüğüm an yanılmamış olduğumu anlıyordum. Onlar kardeşti. Birbirlerine çok benziyorlardı. Bu gözden kaçacak veya insanı yanıltacak bir durum değildi. Ama ben en çok beyaz elbisenin içinde kalçasını sallayışına bakıyordum. Kyra'yla benim üstümde bu yüzyılın başlarında giyilen elbiselerden varken Sara'nınki son derece moderndi. Ne uzun külot, ne iç eteği, ne de pamuklu çorap giymişti. O günün ölçüsüne göre neredeyse çıplak sayılırdı. Mattie'nin elbisesinin altında da buradaki insanların hiçbir zaman görmediği türde iç çamaşırlan olmalıydı. Bir Mycra sutyen ve kalçalarını saran naylon bir külot. Ellerimle Sara'nın belini sardığımda elbise hoşa gitmeyecek bir korsenin değil yumuşak, çıplak tenin üzerinden kayacaktı. Beyaz değil, kahverengi tenin üzerinden. "Ne istiyorsun, tatlım?"</p>

  <p class="p7">Sara, Son'dan uzaklaştı. Etek kabartmak için kullanılan o küçük yastıklardan da takmamıştı. Korsesiz, yastıksız kalçalarını titreterek geriledi. Yine gülüyordu. Adam yavaşça yürüyerek eski yerine geçti. Orkestra ara nağmeyi çalarken o da dinleyicilere döndü. Sara ise doğrudan doğruya bana bakarak ondan sonraki mısralan söylemeye başladı.</p>

  <p class="p7">"Balık tutmaya başlamadan önce oltanı kontrol etmen iyi olur. Her zaman söyledikleri gibi balık tutmaya başlamadan önce, tatlım, oltanı kontrol etmen iyi olur. Seni bekliyorum hayatım, Seni bekliyorum."</p>

  <p class="p7">Kalabalık mutluluk içinde kükredi. Kyra kucağımda eskisinden daha da şiddetli titriyordu. "Korkuyorum, Mike," dedi. "O hanım hoşuma gitmedi. İnsanı korkutan biri o. Mattie'nin elbisesini de çalmış. Artık eve gitmek istiyorum."</p>

  <p class="p7">Sara sanki müziğin o şiddetli gürültüsü arasında bu sözleri duymuştu. Başını arkaya atarak ağzını açtı ve gökyüzüne bakarak güldü. Dişleri iri ve sarıydı. Tıpkı aç bir hayvanın dişlerine benziyordu. O zaman Kyra'yla aynı fikirde olduğuma karar verdim. Bu kadın insanı korkutuyordu.</p>

  <p class="p7">Ki'nin kulağına, "Tamam, yavrum," diye mırıldandım. "Buradan hemen gidiyoruz."</p>

  <p class="p7">Ama ben daha kımıldamadan kadının etkisi beni sarıp sarmaladı. Bu olayı başka nasıl açıklayacağımı bilmiyorum. Artık mutfakta CARLADEAN adının harflerini dağıtmak için yanımdan hızla geçen şeyin ne olduğunu biliyordum. Bu tıpkı adımlarından kimin geldiğini anlamaya benziyordu.</p>

  <p class="p7">Orkestra yine nakarat kısmını çaldı ve sonra diğer kıtaya geçtiler. Ama bu şarkının sonradan yazılan sözlerinin arasında yoktu.</p>

  <p class="p7">"O bebeğe zarar vermeyeceğim, tatlım. Bana dünyanın bütün hazinelerini verseler de bunu yapmam. Bebeğine zarar vermeyeceğimi söylüyorum. Bunu pırlantalar ve inciler için bile yapmam. O küçük kıza sadece bir tek kara kalpli köpük dokunabilir."</p>

  <p class="p7">Kalabalık sanki bu o zamana kadar duyduğu en komik şeymiş gibi yine kükredi. Ama Kyra ağlamaya başlaaı. Sara bunu görünce vücudunu hafifçe arkaya doğru bükerek Mattie'ninkilerden çok daha iri olan göğüslerini çıkardı. Ve yine kendi simgesi olan o kahkahalarla gülmeye başladı. Burada bir paradoks vardı. Bu hareket soğuk ve anlamsızdı. Ve kederli. Fakat yine de Sara'ya acımadım. Sanki kalbi içinde yanıp kül olmuştu. Geride kalan acı ise yine bir hayalet gibiydi. Sevginin nefretin kemiklerini sızlatan hayaleti.</p>

  <p class="p7">Kadın dişlerini göstere göstere nasıl da sırıtıyordu.</p>

  <p class="p7">Sara ellerini yukarıya doğru kaldırıp sallaya sallaya aşağıya indir di. Sanki kafamdan geçenleri okumuştu ve benimle alay ediyordu. Yi ne eski bir şarkıda söylendiği gibi, "Tabağa konulmuş pelte gibi titri yordu." Gölgesi, arkaya gerilmiş olan yelken bezinin üzerinde dalgala nıyordu. Bu perdeye Fryeburg'un bir resmi yapılmıştı. Oraya bakarke Manderley rüyalarımdaki silueti bulduğumu anladım. O siluet Sara'ydı Hatta başından beri böyleydi.</p>

  <p class="p7">"Hayır, Mike. Yaklaştın ama gerçek bu değil."</p>

  <p class="p7">Yanlış ya da doğru bu kadarı bana yetmişti. Döndüm. Elimi, Ki'ni başının arkasına koyarak yüzünü göğsüme gömmesini sağladım. Kü çük kız şimdi iki kolunu boynuma dolamış, paniğe kapıldığı için sıkı yordu.</p>

  <p class="p7">Kalabalığı zorla yarmam gerekeceğini düşünüyordum. Sahney yaklaşırken bu insanların aralarından kolaylıkla geçmiştim. Oysa şimd geri dönmem konusunda o kadar uysal davranmayabilirlerdi. Benimi oynamaya kalkmayın, çocuklar, diye düşündüm. Bunu yapmak iste mediğinizden eminim."</p>

  <p class="p7">Beni durdurmaya kalkışmadılar. Sahnede Son Tidwell</p>

  <p class="p7">orkestray hiç duraklamadan do majörden sol minöre</p>

  <p class="p7">geçirmişti. Biri tef çalmay başladı. Sara da Balık Tutma</p>

  <p class="p7">Blues'unu sona erdirmişti. Ve hiç durak lamadan Tog My</p>

  <p class="p7">Cats'e başlamıştı. Burada sahnenin önünde ve aşa ğısında kalabalık bize bakmadan benden ve küçük kızımdan uzaklaş ti. Bir taraftan da tempoyu bozmadan çalışmaktan şişmiş ellerini birbi rine vuruyorlardı. Yüzünün yanında iri kırmızı leke olan bir genç, ağ zındaki erimeye başlamış olan tütünü tükürmeden, "Yaahuu!" diy bağırdı. Yirmisinde olmasına rağmen dişlerinin yarısı yoktu. Köy Kah vesi'nden Buddy Jeliison'du o... Bir mucize olmuş, adam altmış sekiz deyken yirmi yaşına dönmüştü. Sonra saç renginin aynı olmadığın fark ettim. Bu delikanlının saçları siyah değil kumraldı. (Bud'un, yetmi sine merdiven dayamış olduğu her halinden belliydi. Ama siyah saçla rında bir tek beyaz tel bile yoktu.) Bu genç, Buddy'nin büyükbabasıy Hatta belki de dedesinin babası. Ancak, ne olursa olsun, bu beni \c ilgilendirmiyordu. Ben sadece oradan gitmek istiyordum.</p>

  <p class="p7">"İzninle," diyerek genç adamın yanından geçtim.</p>

  <p class="p7">Delikanlı bana bakmadan, "Burada kent sarhoşu yok, meraklı kölek," dedi. Bir yandan da tempoyu hiç kaçırmadan el çırpıyordu. "Hepimiz bu rolü sırayla yapıyoruz:"</p>

  <p class="p7">"Evet, sonunda bunun bir rüya olduğu anlaşıldı, diye düşündüm. Bir rüya... Ve bu sözler de bunu kanıtlıyor."</p>

  <p class="p7">Ne var ki genç adamın tütün kokan nefesi bir rüya değildi. Kalabalığın kokusu ve kucağımdaki iyice korkmuş olan çocuğun ağırlığı da öyle. Kyra'nın yüzünü dayadığı gömleğimin o kısmı sıcak ve ıslaktı. Çocuk ağlıyordu.</p>

  <p class="p7">Sara sahneden, "Hey, İrlandalı!" diye seslendi. Sesi Jo'nunkine o kadar benziyordu ki, az kalsın avaz avaz bağıracaktım. Geri dönmemi istiyordu. İradesi, güçlü parmaklar gibi yüzümün iki yanını kavramaya çalışıyordu. Yine de Sara'nın istediğini yapmadım.</p>

  <p class="p7">Porselen bir şişeyi elden ele dolaştıran üç çiftçinin yanından geçtim ve böylece kalabalığın arasından sıyrılmış oldum. Orta Yol önümde uzanıyordu. Burası New York'un Beşinci Caddesi kadar genişti. En ucunda o kemer, basamaklar, yol ve göl vardı. Evim de orada duruyordu. Sokak'a ulaşırsam güvende olacaktık. Bundan emindim.</p>

  <p class="p7">Sara arkamdan tiz bir sesle bağırdı. "İşim neredeyse bitmek üzere, İrlandalı!" Öfkeliydi ama gülemeyecek kadar değil. "İstediğini elde edeceksin, tatlım. İyice rahatlayacaksın. Fakat önce işimi bitirmeme izin vermelisin. Beni duyuyor musun, oğlum? Beni dinlemelisin!"</p>

  <p class="p7">Geldiğim yoldan telaşla geri döndüm. Kyra'nın yüzünü hâlâ gömleğime bastırıyor, onun saçlarını okşuyordum. Çocuğun hasır şapkası düşmek üzereydi. Yakalamaya çalıştıysam da elimde sadece kurdelesi kaldı.'Şu ah bunların hiçbir önemi yoktu. Yalnızca buradan kaçmamız gerekiyordu.</p>

  <p class="p7">Sol tarafta beysbol sahası vardı. Küçük bir çocuk, insanın beynini donduran düzgün aralıklarla ve tekdüze bir sesle, "Anne, Willy topu çitin üzerinden attı!" diye tekrarlıyordu. "Anne, Willy topu çitin üzerinden attı!" Tombala çadırını geçtik. İçerde bir kadın ulur gibi bağırıyordu. "Tombala! Hindiyi ben kazandım! Tanrım! Her numarayı düğmeyle kapattım. Hindi benim!" Yukarda güneş bir bulutun arkasına saklandı ve ışık donuklaştı. Gölgelerimiz kayboldu. Ana yolun sonundaki kemere insanı çıldırtacak bir yavaşlıkla yaklaşıyorduk.</p>

  <p class="p7">Ki neredeyse inleyecekti. "Hâlâ eve gelmedik mi? Ben eve gitmek istiyorum, Mike! Lütfen eve, beni anneme götür!"</p>

  <p class="p7">"Götüreceğim," dedim. "Her şey düzelecek."</p>

  <p class="p7">GÜCÜNÜZÜ DENEYİN yazılı direğin önündeydik. Kızıl saçlı genç gömleğini giyiyordu. Bana soğuk bir nefretle baktı. Belki de bunun nedeni bir New England yerlisinin</p>

  <p class="p7">yabancılara karşı duyduğu o güvensizlikti. Birdenbire onu da tanıdım. Onun Dickie adında bir torunu olacaktı. Bu panayırın adandığı yüzyılın sonlarında 68 numaralı</p>

  <p class="p7">karayolundaki Büyük Garaj'ın sahibi.</p>

  <p class="p7">Kapitone Yapma bölmesinden çıkan bir kadın durup beni işaret etti. Aynı anda üst dudağı yukan kalktı. Köpeklerin dişlerini gösterirken yaptıkları gibi. Bu suratı da tanıyordum. Ama nereden? Onu da kentte görmüştüm herhalde. Şimdi önemli olan bu değildi. Bunu bilmeyi de hiç istemiyordum.</p>

  <p class="p7">Ki, "Buraya hiç gelmemeliydik," diye inledi.</p>

  <p class="p7">"Neler hissettiğini biliyorum," dedim. "Ama bence bu işte seçme hakkımız yoktu sanırım, yavrum. Biz..."</p>

  <p class="p7">Grup yaklaşık yirmi metre ötedeki Hilkat Garibeleri Çıkmazı'ndan süzüldü. Onları görünce durdum. Yedi kişiydiler. Uzun adımlar atan, üzerlerinde odunculara özgü kılıklar olan yedi adam. Ama içlerinden dördü önemli değildi. Dördü de soluk ve beyazdı. Hayaletler gibi. Hasta veya ölüydüler. Ancak eski resimler kadar tehlikeli duruyorlardı. Gelgeldim diğer üçü gerçekti. Hiç olmazsa bu panayırın geri kalan kısmı kadar gerçek. Liderleri, başına rengi Kuzey Ordusuna özgü soluk mavi bir kep geçirmişti. Bana tanıdığım o gözlerle bakıyordu. Sümük bulaşmış oksijen maskesinin üzerinden beni o gözlerle tarttığını görmüştüm.</p>

  <p class="p7">"Mike? Neden durduk?"</p>

  <p class="p7">"Her şey yolunda, Ki. Sen sadece başını kaldırma. Her şey bir rüya. Yarın sabah kendi yatağında uyanacaksın."</p>

  <p class="p7">"İyi..."</p>

  <p class="p7">Adamlar orta yolda yayıldılar. El ele, bot bota değiyorlardı. Kemere ve Sokak'a uzanan yolumuzu kesmişlerdi. Mavi kepli yaşlıca adam ortadaydı. İki yanındakiler ondan çok gençti. Belki aralarında elli yaş gibi bir fark vardı. Hemen hemen orada değilmiş gibi gözüken o soluk renkli gençlerden ikisi yaşlı adamın sağında duruyorlardı. Acaba engeli oradan yarıp geçebilir miyim, diye düşündüm. Onların canlı kanlı olmadıklarını sanıyordum. Bodrumda izolasyon panosuna vuran o şey gibiydiler... Ama ya yanılıyorsam?</p>

  <p class="p7">Yaşlı adam, "Çocuğu ver, oğlum," dedi. Sesi tiz ve amansızdı. Ellerini uzattı. Oradaki Max Devore'du. Geri gelmişti ve öldükten sonra bile çocuğun velayetini istiyordu. Ama adam yine de Max değildi. Öyle olmadığını anlamıştım. Bu adamın yüz hatları Max Devore'unkinden biraz farklıydı. Yanakları daha zayıf, gözleri ise daha parlak bir maviydi.</p>

  <p class="p7">Ona, "Sen neredeyim?" diye seslendim. Bu ben sözcüğünü mahsus vurgulamıştım. Angelina'nın bölmesinin önünde türbanlı adam (Herhalde Ohia eyaletinin Sandusky kentinden gelmiş bir Hindu'ydu.) flütünü bırakarak bizi seyretmeye başladı. Yılan kızlar da dans etmekten vazgeçip kollarını birbirlerinin bellerine doladılar. Korkuyla birbirlerine sokuldular. Onlar da bizi seyrediyorlardı. "Ben neredeyim, Devore? Madem dedelerimizin babaları aynı kaba etmişler. O halde ben neredeyim?"</p>

  <p class="p7">"Buraya senin sorularını cevaplamaya gelmedim. Çocuğu ver."</p>

  <p class="p7">Genç adamlardan biri, "Ben çocuğu alırım, Jared," dedi. Gerçekten burada olanlardan biriydi o. Devore'a hem hevesle, hem de yaltaklanırcasına bakıyordu. Hali midemi bulandırdı. Bunun en büyük nedeni onun kim olduğunu anlamamdı. Bu genç adam Bili Dean'in babasıydı. Sonradan Castle ilçesinin en saygın adamlarından biri halini alan bu insan, neredeyse Devore'un botlarını yalayacaktı.</p>

  <p class="p7">Jo, onun hakkında çok kötü şeyler düşünme, diye fısıldadı. Aslın&lt;&amp; hiçbiri hakkında da öyle düşünme! Hepsi de çok genç.</p>

  <p class="p7">"Bir şey yapmana gerek yok." Devore'un düdük gibi ince sesinde öfke vardı. Fred Dean utandı. "Çocuğu kendi isteğiyle verecek. Vermezse, hep beraber alırız."</p>

  <p class="p7">En soldaki adama baktım. Tümüyle gerçek gibi gözüken adamlardan üçüncüsüydü. O ben miyim? Ama bana benzemiyor. Yalnız suratında bana tanıdık gelen bir şey var. Fakat...</p>

  <p class="p7">Devore, "Çocuğu ver, İrlandalı," dedi. "Bu son şansın."</p>

  <p class="p7">"Olmaz."</p>

  <p class="p7">Devore bu cevabı bekliyormuş gibi başını salladı. "O halde çocuğu biz alırız. Bu işin bitmesi gerekiyor. Haydi, çocuklar."</p>

  <p class="p7">Grup bana doğru geldi. Aynı anda en uçtaki gencin kim olduğunu anladım. Oduncu pantolonu ve ağaçları tırmanmak için çivili botlar giymiş olan bu adamın bana kimi hatırlattığını biliyordum. Kenny Auster'e benziyordu.</p>

  <p class="p7">Patlayıncaya kadar pasta yiyen kurt köpeğinin sahibine. Babasının, kardeşini tulumbanın altında boğduğu Kenny Auster.</p>

  <p class="p7">Arkama baktım. RedTops hâlâ çalıyordu. Sara ise hâlâ gülüyor, ellerini gökyüzüne doğru kaldırmış, kalçalarını sallıyordu. Ana yolun doğu ucunu tıkamış olan kalabalık dağılmamıştı. Zaten o tarafa kaçmanın bir yararı</p>

  <p class="p7">olmayacaktı. O yöne doğru gidersem yirminci yüzyıhn başlarında küçük bir kızı yetiştirmeye çalışacak,</p>

  <p class="p7">geçinebilmek için bi peniye satılan korku hikâyeleri ve on sentlik romanlar yazmak zorun da kalacaktım. Belki bu o kadar da kötü değildi... Ama buradan kil metrelerce ve yıllarca ötede, Kyra'yı özleyecek olan yalnız, genç bi kadın vardı. Hatta belki ikimizi birden özleyecekti.</p>

  <p class="p7">Döndüm. Saldırganlar neredeyse bize erişmek üzereydiler. Bazı lan diğerlerinden daha gerçek gibi duruyordu. Daha canlı gibi. Ama aslında hepsi ölmüştü ve lanetliydi. Torunları arasında Kenny Auster'in de olacağı sarı saçlı gence döndüm. "Siz ne yaptınız? Tanrı aşkına, nasıl bir günah işlediniz?"</p>

  <p class="p7">Genç ellerini uzattı. "Çocuğu ver, İrlandalı. Bütün yapman gere" ken bu. O kadınla senin sürüyle çocuğunuz olabilir.</p>

  <p class="p7">İstediğiniz kadar çocuk. O çok genç. Arka arkaya çocuk doğuruverir."</p>

  <p class="p7">İpnotize olmuştum. Kyra olmasaydı bizi de ellerine geçireceklerdi. Çocuk gömleğime doğru, "Ne oluyor?" diye bağırdı. "Bir şey kokuyor! Çok pis bir koku bu! Ah, Mike, bu kokuyu dağıt."</p>

  <p class="p7">O anda ben de aynı kokuyu aldığımı fark ettim. Çürümüş et ve bataklık gazı kokuşuydu. Patlamış etler ve kaynayan bağırsaklar. Grubun içinde en canlı olanı Devore'du. Torununun oğlunun yanındayken hissettiğim o ilkel, ama güçlü çekicilik bu adamda da vardı. Ancak, o da diğerleri kadar ölüydü. Adam yaklaşırken burnundaki etleri kemiren küçücük böcekleri fark ettim. Gözlerinin kuyrukları da pembeydi. Buradaki her şey ölü, diye düşündüm. Kendi karım bana bunu söylemedi mi?</p>

  <p class="p7">Hortlaklar kara lekeli ellerini uzattılar. Kyra'ya önce dokunacak sonra da alacaklardı. Bir adım gerileyerek sağa doğru baktım. Orada da hayaletler vardı. Kimi kırılmış pencerelerden, kimi kırmızı tuğlalı bacalardan çıkıyorlardı. Oradaki yelken bezine yapılmış resmi kastediyorum. Kyra kucağımdayken Hayaletler Evi'ne doğru koştum.</p>

  <p class="p7">Şaşalayan Jared Devore, "Onu yakalayın!" diye bağırdı. "Onu yakalayın, çocuklar! O köpeği yakalayın! Kahretsin!"</p>

  <p class="p7">Tahta basamaklardan yukarı fırladım. Yumuşak bir şeyin yanağıma süründüğünün hayal meyal farkındaydım. Bu Ki'nin bir elinde sıkıca tuttuğu kumaş köpekti. Arkama bakmak ve hortlakların ne kadar yaklaştıklarını anlamak istiyordum. Ama buna cesaret edemiyordum. Tökezlediğim an...</p>

  <p class="p7">Gişedeki kadın karga gibi bir sesle, "Hey!" diye bağırdı. Kabarık kızılımsı saçları, palyaço gibi boyanmış bir yüzü vardı. Ve neyse ki tanıdığım birine hiç benzemiyordu. O sirkten biriydi. Bu lanetli yerden geçen sirkten bir görevli. Kadın çok şanslıydı. "Hey bayım, bilet almalısın!"</p>

  <p class="p7">Zamanım yok, kadın, diye düşündüm. Hiç zamanım yok.</p>

  <p class="p7">Devore bağırıyordu. "Onu durdurun! O aşağılık köpek lanet olasıca bir hırsız! Kucağındaki kendi çocuğu değil! Ona engel olun!" Ama kimse buna kalkışmadı. Ben de kucağımda Ki'yle Hayaletler Evi'ne daldım.</p>

  <p class="p7">Girişten sonraki koridor o kadar dardı ki, yan yan ilerlemek zorunda kaldım. Karanlıkta fosforlu gözler öfkeyle bize bakıyordu. İlerde, tahtalara özgü o gürültü yankılanıyor, buna sakırdayan bir zincirin sesi karışıyordu. Arkamızdan ise çivili oduncu botlarıyla dışardaki merdivenden beceriksizce çıkan hortlakların gürültüsü geliyordu. Kızıl saçlı sirk görevlisi kadın şimdi de onlara bağırıyordu. Biletçi içerde bir şeyleri kırarlarsa her şeyi onlara ödeteceğini haykırıyordu. "Beni dinleyin, lanet olasıca taşralılar! Burası çocuklar için! Sizin gibilere göre bir yer değil!"</p>

  <p class="p7">Gümbürtü tam karşımızdan geliyordu. Bir şey dönüyordu. Önce bunun ne olduğunu anlayamadım.</p>

  <p class="p7">"Beni yere bırak, Mike," Kyra'nın sesi heyecanlıydı. "Buradan kendim geçmek istiyorum."</p>

  <p class="p7">Onu yere, ayaklarının üzerine bıraktım. Sonra da endişeyle omzumun üzerinden geriye baktım. Hortlaklar koridora girmeye çalışırken girişten süzülen ışığa engel oluyorlardı.</p>

  <p class="p7">Devore, "Sizi ahmaklar!" diye bağırıyordu. "Aynı anda içeri girmeye kalkmayın. Ah, Tanrım!" Bir şaklamayla birlikte biri haykırdı. Tekrar öne doğru döndüğümde Kyra yaklaşan fıçının içinden geçiyordu. Dengesini bulmak için ellerini öne doğru uzatmıştı. Ve inanılacak gibi değil amagülüyordu.</p>

  <p class="p7">Kızı izledim. Ortaya kadar gittim ve sonra gürültüyle devrildim.</p>

  <p class="p7">Kyra diğer taraftan, "Ayy!" diye bağırdı. Ayağa kalkmaya çabalarken tekrar devrildiğim için kıkır kıkır güldü. Yuvarlana yuvarlana diğer uçtan çıktım. Göğsümdeki büyük mendil düştü. Diğer cebimden de bir kesekâğıdı kavkas şekeri. Hortlakların sıraya dizilerek gelip gelmediklerini anlamak için arkaya baktım. Ve fıçı istemeden bir parende daha atmama neden oldu. Artık eşyaların, çamaşır kurutma makinesinde neler çektiklerini anlıyordum.</p>

  <p class="p7">Sürünerek fıçının diğer ucundan çıktım. Ayağa kalkıp Ki'nin elinden tuttum. Çocuğun bizi Hayaletler Evi'nin derinliklerine sürüklemesine izin verdim. On adım kadar attıktan sonra çocuğun etrafında zambak gibi bir beyazlık belirdi. Ki çığlık attı. İri büyük bir hayvan hırladı.</p>

  <p class="p7">Adrenalin hızla kanıma karışıyordu. Kızı kolundan çekip yeniden kucağıma almaya hazırlanırken o hırıltı tekrar duyuldu. Ayak bileklerimi saran sıcak havayı hissettim. Ki'nin etekleri yine havalanarak bacaklarının etrafında bir çan biçimini aldı. Kız bu kez çığlık atacağına güldü.</p>

  <p class="p7">"Haydi, Ki," diye fısıldadım. "Çabuk yürü."</p>

  <p class="p7">Buhar deliğini geride bırakarak ilerledik. Önde aynalı bir koridor vardı. Görüntülerimiz önce tıknaz cücelere benziyordu. Sonra bir vampirinkine benzeyen sadece beyinleri gelişmiş sıska yaratıklara dönüştük. Kyra'ya tekrar hızlı yürümesini söyledim. Aynada kendisine dilini çıkarmak, suratını buruşturmak istiyordu. Arkadan fıçıdan geçmeye çalışan oduncuların küfürleri geliyordu. Devore'un da küfrettiğini duyuyordum. Ama o artık... Pek önemli değilmiş gibiydi.</p>

  <p class="p7">Uzun bir kayma direği çocukla çadır bezinden yapılmış büyük bir minderin üzerine düşmemize neden oldu. Ve o sırada yellenmeye benzeyen acayip, yüksek bir ses duyuldu. Ki gözyaşları yanaklarindan akıncaya kadar güldü. Minderde yuvarlanıyor, neşeyle ayaklarını sallı* yordu. Ellerimi çocuğun kollarının altından geçirerek onu kaldırdım.</p>

  <p class="p7">Ki, "Kendi talecine ceme atma," dedi. Sonra tekrar güldü. Bütün korkularından kurtulmuş gibiydi.</p>

  <p class="p7">Yine dar bir koridordan indik. Buranın ahşabı çamdı ve çok güzel kokuyordu. Duvarlardan birinin arkasında iki 'hayalet' zincirlerini şakırdatıyorlardı. Ayakkabı fabrikasında çalışan ve o akşam sevgililerini nereye götüreceklerinden 'Kırmızı Gözü' (Bu da neyse?) hangisinin getirmesini gerektiğinden söz eden işçiler gibi düzenle. Artık arkamızdan hiç ses gelmiyordu. Kyra güvenle yol gösteriyordu. Küçücük eliyle iri parmaklarımı kavramış, beni çekiyordu. Sonunda bir kapıya geldik. Üzerine ışıltılı alev resimleri yapılmış ve CEHENNEME BURADAN GİDİLİR yazılmıştı. Ki hiç duraklamadan kapıyı itti. Her taraf kırmızıydı. Boyalı bir tepe camı gibi. Bu koridor Cehennem için fazla güzel bulduğum gül rengi bir ışıkla aydınlatılıyordu.</p>

  <p class="p7">Bana çok uzun gelen bir süre yürümeyi sürdürdük. Artık buharlı orgun sesini, GÜCÜNÜZÜ DENEYİN çanının gürültüyle tınlaması veya Sara'yla RedTops'u duymadığımı fark ettim. Buna pek şaşırmadım.</p>

  <p class="p7">Herhalde altı yüz metre kadar yürümüştük. Bir taşra panayırında Hayaletler Evi nasıl bu kadar büyük olabiliyordu?</p>

  <p class="p7">Karşımıza üç kapı çıktı. Bunlardan biri koridorun dibinde, ikincisi sağda, üçüncüsü de soldaydı. Kapılardan birine üç tekerlekli kırmızı bir bisiklet resmi yapılmıştı. Onun karşısındakinde elektrikli yeşil yazı makinemin resmi. Dipte duran kapıdaki nedense daha eskiymiş gibi gözüküyordu. Biçimsizdi ve rengi solmuştu. Bir çocuk kızağının resmiydi bu. Bu Scooter Larribee'nin kızağı, diye düşündüm. Devore'un çaldığı kızak. Sırtım ve kollarım ürperirken tüylerim diken diken oldu.</p>

  <p class="p7">Kyra neşeyle, "Eh," dedi. "İşte oyuncuklarımız burada." Strickland'ın üç tekerlekli kırmızı bisikleti görmesi için köpeği kaldırdı.</p>

  <p class="p7">"Evet," diye mırıldandım. "Herhalde..."</p>

  <p class="p7">Kyra bana baktı. "Beni oradan uzaklaştırdığın için teşekkür ederim. O adamlar insanı korkutuyordu. Ama Hayaletler Evi çok eğlenceliydi. İyi geceler. Stricken de, 'İyi geceler,' diyor." Diyor'un son hecesi yine kulağa egzotik bir şeymiş gibi geliyordu. 'Yüce Aşk'ın Vietnam dilindeki karşılığı gibi.</p>

  <p class="p7">Ben başka bir şey söyleyemeden küçük kız üzerinde kırmızı üç tekerlekli bisiklet resmi olan kapıyı açıp dışarı çıktı. Kapı arkasından hemen kapandı. Aynı anda hasır şapkasının kurdelesini gördüm. Bu arkamdaki tulumun cebinden sarkıyordu. Ona bir an baktım. Sonra da çocuğun az önce çıktığı kapının tokmağına uzandım. Ama dönmedi. Avucumu tahtaya vurdum. Sanki sert ve olağanüstü yoğun bir madene vurmuştum. Geriledim ve başımı eğerek geldiğimiz tarafa baktım. Orada hiç kimse ya da bir şey yoktu. Etrafa derin bir sessizlik çökmüştü.</p>

  <p class="p7">Bu zamanarası, diye düşündüm. İnsanlar çatlaktan süzülmekten söz ettikleri zaman aslında kastettikleri bu. Geldikleri yer asıl burası.</p>

  <p class="p7">Jo bana, sen de gitsen iyi olur, dedi. Kıstırılmak ve belki de sonsuza kadar burada kalmak istemiyorsan hemen gitmelisin.</p>

  <p class="p7">Üzerinde yazı makinesi resmi olan kapının tokmağını denedim. Kolaylıkla döndü. Kanadın gerisinde yine bir koridor uzanıyordu. Yine tahta duvarlar ve çamın tatlı kokusu. Oraya girmek istemiyordum. Ora kj bjr şey, aklıma uzun bir tabutu getiriyordu. Ne var ki yapılacak ka bir şey yoktu. Gidilecek başka bir yer de. İçeri girdim ve kapı arkamdan hızla kapandı.</p>

  <p class="p7">Tanrım, diye düşündüm. Karanlıkta, kapalı bir yerdeyim. Michael Noonan'ın dünyaca ünlü panik krizlerinden birinin zamanı geldi.</p>

  <p class="p7">Ama göğsümü sıkı sıkıya saran bir şey olmadı. Kalbim hızla çarpıyordu ve kaslarım hâlâ adrenalin yüzünden iyice hareketlenmişti, ama her şey kontrol altındaydı. Ayrıca koridorun zifiri karanlık olmadığını da anlıyordum. Etrafı pek az görebilsem de duvarlan ve tahta zemini seçebiliyordum. Ki'nin şapkasının koyu mavi kurdelesini bileğime sararak çözülmemesi için ucunu alta sıkıştırdım. Sonra yürümeye başladım.</p>

  <p class="p7">Uzun süre yürüdüm. Koridor sanki gelişigüzel sağa ya da sola doğru dönüşler yapıyordu. Kendimi bir bağırsaktan kayan mikroba benzetiyordum. Sonunda çift kemerli bir kapıya eriştim. Kapıların önünde durarak hangisinin uygun olduğunu düşündüm. Sonra soldaki kapının arkasından Bunter'in çıngırağının hafif sesinin geldiğini fark ettim. Oradan içeri girdim. Çıngırak sesi gitgide güçleniyordu. Bir noktada çıngırak sesine gökgürültüsü de karıştı. Sonbahara özgü o serinlik kaybolmuştu. Şimdi hava yine sıcaktı. Boğucu. Başımı eğerek baktım. Tulum ve kalın dipli botlar kaybolmuştu. Şimdi üstümde ısıtıcı iç çamaşırı, ayaklarımda da beni kaşındıran çoraplar vardı.</p>

  <p class="p7">İki defa daha seçim yapmak zorunda kaldım. Her seferinde de Bunter'in çıngırağının şıngırtısının geldiği kapıyı seçtim. İkinci defa çift kapının önünde dururken karanlıkta bir sesin açık açık, "Hayır, Başkan'ın kansı yaralanmadı," dediğini duydum. "Çoraplarındaki Başkan'ın kanı."</p>

  <p class="p7">Yürümemi sürdürdüm. Sonra ayaklarımla bileklerimin artık kaşınmadıklarını fark ederek durakladım. Bacaklarım uzun iç çamaşın yüzünden artık terlemiyordu. Şimdi onların yerinde genellikle yatarken Giydiğim bokser vardı. Başımı kaldırdım ve o zaman kendi oturma odamda olduğumu gördüm. Karanlıkta ayak parmaklarını çarpmamak için yaptığımız gibi eşyaların yanından dikkatle geçiyordum. Ama etrafımı biraz daha iyi görebiliyordum. Pencerelerden hafif, beyazımsı bir ışık süzülüyordu. Oturma odasıyla mutfağı birbirinden ayıran tezgâha yaklaştım. Ve kuyruğunu sallayan saate baktım. Beşi beş geçiyordu.</p>

  <p class="p7">Evyeye gidip suyu açtım. Bir bardak için uzandığımda Ki'nin hasır şapkasının kurdelesinin hâlâ bileğimde sarılı olduğunu gördüm. Kurdeleyi çözerek kahve makinesiyle mutfak televizyonunun arasına bıraktım. Sonra bardağa soğuk su doldurarak içtim. Dönüp kuzey bölümüne giden koridorda dikkatle ilerledim. Burayı banyodaki gece lambasının sönük sarı ışığı aydınlatıyordu. Çişimi ettim (Ki'nin bunu düzelttiğini duyar gibi oldum). Sonra yatak odasına geçtim. Çarşaflar buruşmuştu. Ama Sara, Mattie ve Jo'yla ilgili rüyadan sonra olduğu gibi karmakarışık değillerdi. Neden karmakarışık olacaklardı? Yataktan kalkmış ve uykumda yürümüştüm. Ve Fryeburg Panayırıyla ilgili çok çok canlı bir rüya görmüştüm.</p>

  <p class="p7">Tabii bu laflar saçmaydı! Sadece Ki'nin şapkasının koyu mavi kurdelesi bende olduğu için değil. Gördüklerimin hiçbirinde rüyalara özgü o özellikler yoktu. Uyandığınız zaman rüyanızda akla yakın olan şeyler hemen gülünç bir hal alırlardı. Bütün renkler hem parlak, hem de uğursuz ren klerça bucak kaybolurlardı. Ellerimi yüzüme doğru kaldırdım. Avuçlarımı çukurlaştırarak burnuma kapattım. Derin derin soluk aldım. Çam Kokusu! Baktığım zaman küçük parmaklarımdan birine küçük bir parça çam sakızı yapışmış olduğunu gördüm.</p>

  <p class="p7">Yatağa ilişerek gördüklerimi teybe anlatmayı düşündüm. Sonra bunun yerine uzanıp başımı yastıklara dayadım. Çok yorgundum. Gök gürlüyordu. Gözlerimi yumdum. Dalmak üzereydim. Sonra birdenbire evde bir çığlık yankılandı. Çok tizdi. Bağırarak doğrulup oturdum. Ellerimi göğsüme bastırmıştım.</p>

  <p class="p7">Duyduğum Jo'nun sesiydi. Evliliğimiz boyunca onun böyle haykırdığını hiç duymamıştım. Ama kimin bağırdığını yine de anladım. Karanlığa doğru, "Ona eziyet etmekten vazgeçin!" diye bağırdım. "Kimseniz onun canını yakmayın artık!"</p>

  <p class="p7">Jo yine bir çığlık attı. Sanki bir şey bana karşı gelmekten kinle karışık bir zevk alıyordu. Ses bu kez biraz uzaktan geliyor gibiydi. Jo'nun "cüncü çığlığı yine ilk ikisi kadar acı doluydu ama bu daha da uzaklardan gelmişti. Feryatlar, küçük çocuğun hıçkırıkları gibi hafifliyordu.</p>

  <p class="p7">Karanlıktan etrafa dördüncü bir çığlık daha yayıldı. Sonra Sara sessizleşti. Soluğum kesilmişti ama ev etrafımda nefes</p>

  <p class="p7">alıyordu. Sıcaklığın ve şafakta yankılanan hafif</p>

  <p class="p7">gökgürültüsünün farkındaydı.</p>

  <p class="p7">&nbsp;</p>
</body>
</html>
