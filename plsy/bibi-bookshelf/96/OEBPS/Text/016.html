<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON ÜÇÜNCÜ BÖLÜM</title>
</head>

<body>
  <h1 class="h11">ON ÜÇÜNCÜ BÖLÜM</h1>

  <p class="p7">Sekiz yaşındayken kızamık oldum ve çok hastalandım. Babam bir keresinde bana, "Senin öleceğini sandım," dedi. Ve o, olayları abartan bir insan değildi. Bir gece annemle birlikte beni soğuk su dolu küvete soktuklarını anlattı. İkisi de şokun kalbimi durduracağına inanıyorlardı, ama bir şey yapmazlarsa gözlerinin önünde yanacağımdan emindiler.</p>

  <p class="p7">Odada gördüğüm parlak figürler yüzünden yüksek ve tekdüze bir sesle ders verir gibi konuşmaya başlamıştım. Dehşete kapılan annem meleklerin beni alıp götürmek için geldiklerinden emindi. Babam, beni soğuk suya daldırmalarından önce ateşime bakmıştı. Eski Johnson and Johnson Rektum derecesinin cıvası 41'i gösteriyordu. Babam, "Ondan sonra derecene bakmaya cesaret edemedim," derdi.</p>

  <p class="p7">O parlak şekilleri hatırlamıyorum. Ama garip bir zamanı anımsıyorum. Lunaparkta 'eğlence evi' denilen türde bir yerdeydim sanki. Koridorda aynı anda birkaç değişik film birden gösteriliyordu. Dünya esnekleşmiş, daha önce kabarık olmayan yerleri şişmişti. Sabit olan bölgelerse dalgalanıyordu. Çoğu inanılmayacak kadar uzun boylu olan adamlar çizgi filrrilerdekilere benzeyen sopamsı bacaklarını makas gibi açıp kapıyor, odama girip çıkıyorlardı. Hepsinin de gümbürtüye benzeyen sesleri hemen yankılanıyordu. Kardeşim Siddy'nin elini gömleğinin içine sokarak koltuğunun altından arka arkaya yellenmeye benzer sesler çıkardığını hatırlıyorum. Hiçbir şey sırasıyla gelişmiyordu. Bölük pörçüktü. Zehirli bir ipe dizilmiş tuhaf sosisler gibi.</p>

  <p class="p7">O günlerle Sara Laughs'a döndüğüm yaz arasındaki yıllarda bilinen hastalıklara tutulmuş, mikrop kapmış ve vücudum acılara uğramıştı. Ama sekiz yaşındakine benzeyen o ateşli hastalık gibisi hiç olmamıştı. Galiba böyle hallerin sadece çocukların başına geldiğine inanmıştım. Ya da sıtmalıların ve o felaketten farksız sinir krizi geçirenlerin başlarına böyle şeyler gelebilirdi. Ama yedi temmuz gecesi ve sekiz temmuz sabahı çocukluğumdaki o ateşli günlere çok benzeyen bir süre geçirdim. Rüya görmek, uyanmak, hareket etmek hepsi birbirinin içindeydi. Olayı size mümkün olduğu kadar doğru anlatmaya çalışacağım. Ama söyleyeceğim hiçbir şey olayın garipliğini açıklayamayacak. Sanki dünyanın sınırının dışında gizli bir koridor bulmuş ve orada sürüne sürüne ilerlemiştim.</p>

  <p class="p7">Önce müzik sesini duydum. Bu, Dixieland türü bir müzik değildi. Çünkü borular yoktu. Ama yine de Dixieland tarzına benziyordu. İlkel, dengesiz bir bebop'tu bu. Üç dört akustik gitar, bir ağız mızıkası, bir konüabs. (Ya da belki de iki tane.) Bunların gerisinden mutlu ve gürültülü bir bateri sesi geliyordu. Ama bu ses sanki gerçek bir davuldan çıkmıyordu. Sanki vurmalı çalgılar konusunda bir hayli yetenekli olan biri bazı kutuları yumrukluyordu. Sonra müziğe bir kadın sesi katıldı. Fakat sesi tiz bir tenordu. Pek erkeksi değildi. Tiz do'lara çıkamıyordu. Ses neşeli, ısrarlı ve tehlikeliydi aynı zamanda. Hemen şarkıyı söyleyenin Sara Tidwell olduğunu anladım. Yaşamı boyunca hiçbir plak doldurmamış olan o şarkıcı. Dinlediğim Sara Laughs'dı ve iyiden iyiye coşmuştu.</p>

  <p class="p7">"Biliyorsun geri döneceğimiz yer MANderiey, Dans edeceğimiz yer SANderley, Birlikte şarkı söyleyeceğimiz yer,</p>

  <p class="p7">BANderley, Sevişeceğimiz kent CANderley, Öp beni, bebek, ah!"</p>

  <p class="p7">Kontrbaslar evet iki kontrbas vardıayakları sürüyerek dans edilen 'Barnyard Shuffle'ye başladılar. Elvis'in de söylediği Baby Let's Play House'da olduğu gibi. Sonra bir gitar solosu başladı. Bunu Son Tidwell çalıyordu.</p>

  <p class="p7">Karanlıkta ışıklar pırıldıyordu. Şimdi başka bir kadın şarkıcının sesini düşünüyordum. Bin dokuz yüz ellilerde yaşamış olan Claudine Clark'ı. "Işıklan görüyorum. Parti ışıklarını... Kırmızı, mavi ve yeşil..." \ş\e hepsi şimdi buradalardı. Evden göle inen demiryolu traverslerinden yapılmış basamakların yukarısındaki ağaçlara Japon fenerleri asılmıştı. Parti ışıkları karanlıkta parlak mistik daireler oluşturuyorlardı. Kırmızı, mavi ve yeşil.</p>

  <p class="p7">Arkamda Sara, Manderley şarkısına geçmek için bir şeyler söylüyordu. "Bebek kötü şeyleri seviyor, bebek güçlü şeyleri seviyor, bebek bütün gece partide eğlenmek istiyor." Sonra ses hafiflemeye başlıyordu. Sesten anlaşıldığına röre Sara ve RedTop Boys bahçe yoluna yerleşmişlerdi. George Footman'ın Max Devore'un celbini vermek için bana geldiğinde arabasını park ettiği yere. Işık halkaların arasında göle doğru iniyordum. Yumuşak kanatlı pervanelerin sardığı fenerlerin yanından. Pervanelerden biri fenerin içine girmeyi</p>

  <p class="p7">başarmıştı. Bir yarasayı andıran korkunç gölgesi fenerin</p>

  <p class="p7">akordeon gibi katlanan piili kâğıdına vuruyordu. Jo'nun basamakların yanına yerleştirdiği çiçeklikler gece açan güllerle doluydu. Japon fenerlerin ışığında güller mavi gibi duruyordu.</p>

  <p class="p7">Şimdi orkestranın sesi hafif bir mırıltı gibi geliyordu. Sara'nın sözleri haykırdığını, bu sözleri şimdiye kadar duyduğu en komik şeylermiş gibi gülerek söylediğini duyuyordum. O Manderley, Sanderley, Canderley laflarını tekrarlıyordu. Ama artık kelimeleri tek tek seçemiyordum. Basamakların aşağısındaki kayalara vuran göl sularının sesi daha fazla duyuluyordu. Raftın altındaki küçük fıçıların</p>

  <p class="p7">hışırtısı ve bir gerdanlı dalgıç kuşunun karanlıklardan süzülen sesi daha belirgindi. Sağımda biri Sokak'ta duruyordu. Gölün kıyısında. Adamın yüzünü göremiyordum, ama kahverengi spor ceketi ve altındaki tişörtü seçebiliyordum. Ceketin yakası tişörtteki bazı harfleri örttüğünden yazıların ancak şu kadarı gözüküyordu:</p>

  <p class="p7">ORMA ER</p>

  <p class="p7">AYIŞ</p>

  <p class="p7">Gerçi ben zaten tişörtte ne yazılı olduğunu biliyordum. İnsan rüalarında her zaman böyle şeyleri biliyor. Öyle değil mi? NORMAL SPERM SAYISI. Köy Kahvesi'ne yakışacak bir espriydi bu.</p>

  <p class="p7">Bütün bunları kuzey bölümündeki yatak odasında rüyamda görücüm. Bu noktada rüya gördüğümü anlayacak kadar uyandım... Ama bu durum gözlerinizi başka bir rüyada açmanıza benziyordu. Çünkü Bunter'in çıngırağı deli gibi çalıyordu. Ve koridorda da biri vardı Bay Normal Sperm Sayısı mıydı bu? Hayır, o değildi. Kapıya vuran gölge tam insan biçiminde değildi. Omuzlan düşüktü ve kolları pek belli olmuyordu. Çıngırağın gümüş şıkırtısını andıran sesi durmadan yankılanırken doğrulup oturdum. Çarşafın bir ucunu çıplak belime doğru çektim. Dışardakinin o kefenli şey olduğundan emindim. O kefenli şey beni almak için mezarından çıkıp gelmişti.</p>

  <p class="p7">Boğazım kurumuştu, titrek bir sesle, "Lütfen bunu yapma," dedim. "Lütfen yapma, lütfen."</p>

  <p class="p7">Kapıdaki gölge kollarını kaldırdı. Sara Tidwell o neşeli, gür sesiyle şarkıya başladı. "Bu ambarda yapılan danslı bir toplantı, şekerim. Dönüp durmaktan başka bir şey yok."</p>

  <p class="p7">Arkaüstü yatarak çarşafı yüzüme kadar çektim. Çocukça bir hareketti bu... Sonra kendimi o küçük kumsalımızda buldum. Üstümde sadece külotum vardı. Ayak bileklerime kadar suyun içindeydim. Su ılıktı. Yazın ortalarında hep böyle olurdu. Bulanık gölgem iki yana düşüyordu. Bunlardan birine suya yaklaşmış gibi olan incecik ay neden oluyordu, diğeriyse içine pervanenin hapsolduğu Japon feneri. Yolda duran adam kaybolmuştu. Ama yerini belirtmek için oraya plastik bir baykuş dikmişti. Sanki kuş bana donmuş, altın çerçeveli gözleriyle bakıyordu.</p>

  <p class="p7">"Hey, İrlandalı!"</p>

  <p class="p7">Bizim rafta baktım. Jo orada ayakta duruyordu. Sudan yeni çıkmış olmalıydı. Çünkü üzerinden hâlâ sular damlıyordu. Saçları yanaklarına yapışmıştı. Bulduğum fotoğraftaki iki parçalı mayoyu giymişti. Kırmızı biyeli gri mayoyu.</p>

  <p class="p7">"Çok uzun bir süre geçti, İrlandalı. Ne dersin?"</p>

  <p class="p7">"Ne hakkında?" diye seslendim. Ama onun ne demek istediğini biliyordum.</p>

  <p class="p7">"Bunun hakkında." Jo ellerini göğüslerine götürüp sıktı. Parmaklarının arasından akan damlalar eklemlerinden kayıyordu.</p>

  <p class="p7">Karım yanımdan ve tepemden, "Haydi gel, İrlandalı," dedi. "Haydi Gel, köpek. Hemen gidelim." Çarşafı uykudan uyuşmuş parmaklarımın arasından kolaylıkla çekti. Gözlerimi yumdum. Ama o elimi tutarak vücuduna doğru çekti. Sonra parmaklarıyla ensemi ovmaya başladı.</p>

  <p class="p7">"Sen Jo değilsin," dedim. "Kimsin sen?"</p>

  <p class="p7">Ama orada bana cevap verecek kimse yoktu. Korudaydım. Etraf karanlıktı ve gölde gerdanlı dalgıç kuşları haykırıyorlardı. Yoldan Jo'nun atölyesine doğru gidiyordum. Rüyada değildim. Cildimi okşayan serin rüzgârı hissediyordum. Çıplak tabanıma ya da topuğuma arada sırada taşların battığının farkındaydım. Bir sivrisinek kulağımın yakınında vızıldadı. Elimi sallayarak onu uzaklaştırdım. Ayağımda şort biçimi külot vardı. Her adımda organım zonkluyordu.</p>

  <p class="p7">Jo'nun cilasız tahtalardan yapılmış olan atölyesi karanlıkta belirdiği zaman, "Kahretsin," dedim. "Ne oluyor?" Arkama baktım. Sara hâlâ tepedeydi. Kadın değil ev. Gecenin indiği göle doğru uzanan bir villa. "Bana ne oluyor?"</p>

  <p class="p7">Jo, "Her şey yolunda, Mike," diye cevap verdi. Raftla ayakta duruyor, ona doğru yüzmemi seyrediyordu. Sonra ellerini takvimleri süsleyen modeller gibi ensesinde birleştirdi. Islak sutyenin içinde göğüsleri dikleşmiş, o fotoğrafta olduğu gibi göğüslerinin uçları belirginleşmişti. Ben külotumla yüzüyordum.</p>

  <p class="p7">Mattie, kuzey bölümündeki yatak odasında, "Her şey yolunda, Mike," dedi. Gözlerimi açtım. Genç kadın yatakta yanımda oturuyordu. Saçlarını açmıştı. Omuzlarına kadar iniyordu. Göğüsleri küçücüktü. Çay fincanı kadar. Vücudu kelebek kanatlarına benzeyen gölgelere sarılmıştı. Ya da gül yapraklarına benzeyen gölgelere. Orada otururken çaresiz bir çekiciliği vardı. Sirkteki atış yerinde hiçbir zaman kazanamayacağınızı bildiğiniz bir armağan gibiydi. Ya da üst tarafa koydukları şu armağanlardan biri, gibi. Mattie elini çarşafın altına doğru uzattı.</p>

  <p class="p7">Karımın atölyesinin önündeki basamaklardan çıkarken o UFO sesi, her şey yolunda, dedi. Bu ambarda yapılan danslı bir toplantı şekerim. Eğilip paspasın altındaki anahtarı buldum ve aldım.</p>

  <p class="p7">Merdivenden rafta tırmandım. Sırılsıklamdım, üzerimden sular akıyordu. Jo ıslak mayosuyla tahtaların üzerinde durmaktaydı. Mattie'yi karyolaya çektim. Jo'nun atölyesinin kapısını açtım. Bütün bunlar aynı zamanda oluyordu. Egzotik bir ip ya da kemerin şeritleri gibi birbirlerine geçerek bir örgü oluşturuyorlardı.</p>

  <p class="p7">jo raftta, "İstediğini yap," derken kuzey bölümündeki yatak odasında Mattie, "İstediğini yap," dedi. Atölyede kimsenin bana bir şey söylemesine gerek yoktu. Ben orada ne yapmak istediğimi tamı tamına biliyordum.</p>

  <p class="p7">Raftta Jo'ya doğru eğilerek dudaklarımı uzattım. Ağzıma gölün kokulu suları girdi. Karım tahtanın üzerinde diz çöktü.</p>

  <p class="p7">Soluk soluğa, "Maçtaki adam kimdi?" diye sordum. "O kimdi, Jo?" "Önemli biri değildi, İrlandalı. Sadece yine bir ." Karım güldü, sonra gövdesini geriye doğru bükerek bana baktı. Göbek çukuru küçücük, siyah bir fincana benziyordu. Jo'nun duruşunda tuhaf, çekici, yılanları andıran bir şeyler vardı. Karım, "Aşağıda her şey ölüm," diyerek soğuk avuçlarını ve sudan kırışmış parmaklarını yanaklarıma bastırdı. Başımı döndürerek eğdi. Şimdi gölün derinlikle, rine bakıyordum. Suyun dibinde bir akıntının sürüklediği çürümüş vücutlar kayarcasına ilerliyorlardı. Islak gözleri sanki dik dik bakıyordu. Balıkların kemirdikleri burunları yarılmıştı. Dilleri, yosun gibi bembeyaz dudaklarının arasında sallanıyordu. Bazı ölüler peşlerinde deniz analarına benzeyen soluk renkli bağırsakları sürüklüyorlardı. Bazıları sadece iskelete dönüşmüşlerdi. Ama bu mezbaha sahnesi bile beni amacımdan döndüremeyecekti. Başımı sallayarak Jo'nun ellerinden kurtuldum. Ona sıkıca sarıldım. Karım bana ayın gümüşe dönüştürdüğü gözleriyle baktı. Sanki ben saydammışım gibi. Bir gözbebeğinin diğerinden daha iri olduğunu fark ettim. Derry ilçesi morgunda onu teşhis ettiğim zaman televizyon monitöründeki gözleri böyleydi. Jo ölmüştü. Karım bir ölüydü ve ben onun cesediyle sevişiyordum. Ama bunu fark etmek bile beni durdurmadı, Jo'nun soğuk etine dokunarak, "Kimdi o adam?" diye bağırdım. "Tanrı aşkına! Bana onun kim olduğunu söyle, Jo!"</p>

  <p class="p7">Kuzey bölümündeki yatak odasında Mattie'yi kendime çektim. Genç kadın irileşmiş gözlerle bana baktı. Sonra elini yanağıma koyarak başımı çevirdi. "Dışarda her şey ölüm." Sanki çok bilinen bir şeyj açıklayan insanlara özgü o tavırla. Pencereden New York'taki Beşinci Caddeyi gördüm. Ellinci ve altmışıncı sokakların arasındaki bölümü. Bütün o lüks mağazaları: Bijan, Bally Tiffany, Bergdorf's, Steuben Glass. Ve sonra Harold Oblowski gözüktü. Elinde Jo ölmeden önce Noel'de ona hediye ettiğimiz domuz derisinden çanta vardı. Yanında da Barnes ve Noble marka çantayı saplarından tutan, biçimli vücutlu güzel sekreteri Nola. Ama şimdi genç kadının güzelliği kaybolmuştu. O artık üstünde Donna</p>

  <p class="p7">Karan'ın bir tayyörü, ayaklarında da krokodil derisi ayakkabılar olan sarı çeneli bir iskeletti. Çantanın saplarını parmakları değil, yüzüklü kemikleri kavrıyordu. Harold, her zamanki gibi bir menajere yakışacak tavırla gülümseyerek dişlerini gösteriyordu. Ne var ki, tebessümü yayılmış ve müstehcen bir hal almıştı. Paul Stuart'tan aldığı, o çok sevdiği kruvaze ceketli koyu gri elbisesi, üzerinde sert havayla dolmuş yelkenler gibi dalgalanıyordu. Etraflarında, yolun iki yanında yaşayan ölüler dolaşıyordu. Mumya anneler bebek cesetlerini ellerinden tutarak ya da pahalı pusetlerle götürüyorlardı. Zombi kapıcılar yeniden canlandırılan cesetler gibiydi. İlerde, yüzünden son et parçaları şerit şerit sarkan bir zenci, iskelete dönmüş olan köpeğini gezdiriyordu. Taksi şoförleri raga müziğine uyarak çürümekteydiler. Gelip geçen otobüslerden bakan yolcuların başları kurukafalara dönüşmüştü. Hepsi de kendilerince Harold gibi gülümsüyorlardı. "Hey, nasılsın? Karın nasıl? Ya çocuklar? Son zamanlarda güzel romanlar yazıyor musun?" Fındık satıcıları çürüyorlardı. Ama bunların hiçbiri ateşimi söndüremezdi. Alev alev yapıyordum. (O arada çarşafların üzerinde mavi gül desenleri olduğunu gördüm ve hiç şaşırmadım.) Mattie'ye, "Bana o adamın kim olduğunu söyle!" diye bağırdım. "Onun kim olduğunu biliyorsun! Bunun farkındayım!" Çarşafı dişlediğim için sesim boğuk boğuk çıkıyordu. Bu sözleri benden başka kimse anlayamazdı. "Söyle, fahişe!"</p>

  <p class="p7">Jo'nun atölyesiyle ev arasındaki yolda karanlıkta durdum. Yazı makinesini kucaklamıştım. Hâlâ heyecanlıydım. Sonra artık yalnız olmadığımı fark ettim. O kefenli şey arkamdaydı. Parti ışıklarının çektiği pervaneler gibi burası da onu çekmişti. Kefenli şey güldü. Sesi sigaradan boğuklaşmıştı. Ancak bir tek kadın böyle gülebilirdi. Elini yazı makinesinin altına doğru uzattı. Cildinin kahverengi olduğunu görmeme gerek yoktu.</p>

  <p class="p7">Kefenli kadın arkamdan, "Öğrenmek istediğin nedir, tatlım?" diye sordu. Hâlâ gülüyor, alay ediyor ve beni okşuyordu. "Gerçekten her şeyi öğrenmek istiyor musun? Bilmek ve hissetmek mi istiyorsun?"</p>

  <p class="p7">On beş kilo kadar olan elektrikli yazı makinesi kucağımda titriyordu. Kaslarımın da gitar telleri gibi titrediklerini hissediyordum.</p>

  <p class="p7">"Onun kim olduğunu öğrenmek mi istiyorsun, şekerim? O iğrenç adamın kim olduğunu? Sara yine güldü. O öksürüğe benzeyen hırıltılı kahkahalarından birini attı'.</p>

  <p class="p7">Aynı anda rafttaydım. Jo gitmişti. Ama orkestranın hafif sesini duyabiliyordum. Sara, Sonny ve RedTop Boys, Black Mountain Rag'e başlamışlardı. Doğrulup oturdum. Sersemlemiş, yorulmuştum. Seks yüzünden gücüm kalmamıştı. Eve giden yoly göremesem de Japon fenerleri yüzünden onun yaptığı kavisi seçebiliyordum. Külotum, ranta ıslak bir yığın halinde yerde duruyordu. Onu giyecek oldum. Çünkü kıyıya yüzerken elimde taşımak istemiyordum. Külotumu dizlerime kadar çektiğim sırada durakladım. Parmaklarıma bakıyordum. Her birine çürüyen, kaygan et parçaları yapışmıştı. Birkaç tırnağın altından da kopmuş saç tutamları uzanıyordu. Ceset saçları.</p>

  <p class="p7">"Ah, Tanrım," diyerek inledim. Bütün gücüm kesilmişti. Kendimi sulara bıraktım. Şimdi kuzey tarafındaki yatak odasında, sıcak bir şeyin içindeydim. Gece lambasının sönük ışığında bu koyu renk bir sıvı gibi duruyordu. Mattie gitmişti ve yatak bir kan gölüne dönüşmüştü. O gölcüğün ortasında bir şey yatıyordu. Onun önce bir et parçası ya da bir organ olduğunu sandım. Daha dikkatle baktığım zaman onun bezden yapılmış bir oyuncak olduğunu anladım. Kandan kırmızıya dönmüş siyah tüylü bir şeydi. Yan yatmış ona bakıyordum. Yataktan çıkıp odadan kaçmak istiyordum ama yapamıyordum. Kaslarım iyice gevşemişti. Bu yatakta kiminle sevişmiştim? Ona ne yapmıştım? Tanrı aşkına, ne?</p>

  <p class="p7">Sonra dua eder gibi, "Bu yalanlara inanmıyorum," diye mırıldandığımı duydum. Kendimi toparlamaya çalıştım. Olanları ancak böyle açıklayabilirim. Ben üç kişiydim. Raftta, kuzey bölümündeki yatak odasında ve yolda olan üç ben. Ve üçü de o sert darbeyi hissetti. Sanki rüzgâr insanı yumruklayacak bir hal almıştı. Etrafımı karanlık hızla sardı. O arada Bunter'in çıngırağı gümüş şıngırtısını andıran bir sesle durmadan çalıyordu. Sonra birden kesildi. Ben de kendimden geçtim. Bir süre boşlukta kaldım. Bir 'hiç'in içinde.</p>

  <p class="p7">Yaz tatiline çıkmış kuşların gevezeliğiyle kendime geldim. O belirgin kızılımsı karanlıktaydım. Bu da güneşin kapalı gözkapaklarıma vurduğunu açıklıyordu. Boynum tutulmuş, başımı acayip bir açıyla yana çevirmiştim. Dizlerimi büküp bacaklarımı biçimsizce altıma almıştım.</p>

  <p class="p7">Yüzümü buruşturarak başımı kaldırdım. Daha gözlerimi açmadan yatakta da, raftta da ve evle atölye arasındaki yolda da olmadığımı anladım. Altımda zeminin sert tahtaları vardı.</p>

  <p class="p7">Işık göz kamaştırıyordu. Gözlerimi tekrar sıkıca yumdum ve akşamdan kalma biri gibi inledim. Avuçlanmı çukurlaştırarak ellerimi gözlerime götürdüm. Ve gözkapaklarımı usulca araladım. Doğrulup oturdum ve etrafıma baktım. Üst kattaki koridorda, bozuk klimanın altındaydım. Bayan Meserve'nin notu hâlâ makineden sarkmaktaydı. Çalışma odamın kapısının önünde ise eski, yeşil elektrikli yazı makinem duruyordu. Buna kâğıt da takılmıştı. Ayaklarıma baktım. Kirliydi. Tabanlarıma çam iğneleri batmış, bir topuğum çizilmişti. Ayağa kalkarken biraz sendeledim. (Sağ bacağım uyuşmuştu.) Bir elimi duvara dayayarak dik durmaya çalıştım. Üstümde yattığım zamanki külotum vardı. Başıma gelenler onu etkilememiş gibiydi. Belki gece bir macera geçirmiştim ve bu belli olmuyordu.</p>

  <p class="p7">Çatlak bir sesle, "Ama bu gerçek bir maceraya benziyordu," dedim. Kolumla alnımdaki terleri sildim. Oldukça boğucu bir hava vardı. "Ama bu Hardy Boys dergilerinde okuduklarıma hiç benzemiyordu."</p>

  <p class="p7">Sonra kuzey bölümünde yatak odasındaki yatağa yayılmış olan kan gölünü hatırladım. Ortasında yan yatmış olan kumaştan yapılmış hayvanı da. Bu anı rahatlamamı sağlamadı. Yani özellikle kötü bir kâbustan sonra, "Çok şükür bu bir rüyaymış," diyerek hissettiğiniz o rahatlığı duymadım. Kızamığın neden olduğu o ateş arasında başımdan geçenler kadar gerçekti bütün bunlar... O şeylerin hepsi. Sadece fazla heyecan yüzünden kafam onları çarpıtmıştı.</p>

  <p class="p7">Yalpalayarak merdivene gittim ve topallaya topallaya aşağıya indim Karıncalanan bacağımın bükülüvermesinden korktuğum için tırabzana sıkıca tutunuyordum. Aşağıya indiğim zaman oturma odasında sersem sersem etrafıma bakındım. Sanki odayı ilk defa görüyordum. Sonra topallayarak kuzey bölümüne giden koridora girdim.</p>

  <p class="p7">Yatak odasının kapısı aralıktı. Bir an kanadı iyice iterek içeriye girmeye cesaret edemedim. Çok korkmuştum. Kafam Alfred Hitchock Sunar adlı programda gösterilen bir hikâyeyi tekrarlamaya çalışıyordu. Hikâye alkol yüzünden gözleri kararan ve karısını boğan bir adamla ilgiliydi. Adam hiçbir şeyi hatırlamıyor ve evde yarım saat karısını arıyordu. Sonra onu kilerde buluyordu. Kadının gözleri açıktı ve yüzü şişmişti. Son zamanlarda kumaştan yapılmış oyuncaklarla oynayan bildiğim tek çocuk Kyra Devore'du. Ama annesinin yanından ayrılırken küçük kız güllü örtüsünün altında uyuyordu. Ayaklarımda sadece külodumla ta Wasp Hill Yoluna döndüğümü düşünmek budalaca bir şeydi. Sonra...</p>

  <p class="p7">Ne? Kadına mı saldırdım? Çocuğu buraya mı getirdim? Uykumun arasında?</p>

  <p class="p7">Ama yazı makinesini uykumun arasında almışım. Öyle değil mi? Şimdi o yukarda, lanet olasıca koridorda duruyor.</p>

  <p class="p7">Koruda otuz metre ilerlemekle yedi buçuk kilometre gitmek arasında büyük bir fark var...</p>

  <p class="p7">Burada durup kafamın içinde kavga eden sesleri dinleyecek değildim. Eğer çıldırmamışsam ki çıldırdığımı sanmıyordumo kavgacı ahmakları dinleyerek belki de gerçekten delirecektim. Hem de hızla. Uzanıp yatak odasının kapısını ittim.</p>

  <p class="p7">Bir an çarşafa yayılmış olan ahtapot biçimindeki kanı gerçekten gördüm. Dehşetim böylesine gerçek ve yoğundu. Sonra gözlerimi sıkıca yumdum. Tekrar açıp karyolaya baktım. Çarşaflar buruşmuş, yana kaymıştı. Yatağın kapitone saten yüzünü görüyordum. Bir yastık karyolanın yanına atılmıştı. Diğeri ise ayakucuna sıkışmıştı. Jo'nun yaptığı küçük halı çarpılmış, komodinin üzerindeki su bardağım devrilmisti. Yatak odası, sanki içerde kavga edilmiş ya da âlem yapılmış gibiydi. Ama burada cinayet işlenmiş olamazdı. Yatakta kan yoktu, siyah tüylü bir oyuncak da.</p>

  <p class="p7">Dizüstü çökerek yatağın altına baktım. Orada da hiçbir şey yoktu Brenda Meserve'nin sayesinde toz yumakları bile yok olmuştu. Alt çarşafa tekrar baktım. Önce elimi buruşuk yerlerde dolaştırdım. Sonra lastikli köşeleri çekerek, çarşafı tekrar yatağa geçirdim. Bu lastikli çarşaflar büyük bir icat. Eğer yaşamları boyunca hiç yatak yapmamış ya da yığınla çamaşır yıkamamış olan beyaz politikacılar yerine kadınlar Hürriyet madalyasını verselerdi, herhalde bu yatağa geçirilen kanatları lastikli çarşafı ilk düşünen adam şimdiye kadar o tenekeden almış olurdu. Rose Garden'de yapılacak bir törenle hem de.</p>

  <p class="p7">Çarşaf iyice gerildikten sonra onu tekrar inceledim. Hiç kan ya da meni izi yoktu. Bir damla bile. Zaten kan olacağını sanmıyordum. (Ya da kendi kendime öyle söylüyordum.) Ama ya ikincisi? Hiç olmazsa dünyanın en yaratıcı seks rüyasını görmüştüm. Bir triptiç'di bu. İki kadınla yatmış, üçüncüsü tarafından da okşanmıştım. Hem de aynı anda. Ayrıca ateşli bir o aşk gecesinden sonra hissedilen şeyleri hissediyormuşum gibi geliyordu. Havai fişekler atıldıysa yanmış barutlar neredeydi?</p>

  <p class="p7">Güneşli boş odaya, "Herhalde Jo'nun atölyesinde," dedim. "Ya da burasıyla atölye arasındaki yolda. Mattie Devore'la aranda bir şey olmamasına sevin, ahbap. Buluğ çağını yeni aşmış bir dulla maceraya atılmana hiç gerek yok."</p>

  <p class="p7">Bir yanım aynı fikirde değildi. O taafım bana gereken şeyin tam tamına Mattie Devore olduğunu söylüyordu. Ama gece onunla yatmamıştım. Raftta da, ölmüş olan karımla sevişmemiştim. Sara Tidwell de beni okşamamıştı. Artık küçük, güzel bir çocuğu öldürmediğimi anlamıştım. Şimdi tekrar yazı makinesini düşünüyordum. Onu neden odadan almıştım? Bu zahmete neden katlanmıştım?</p>

  <p class="p7">Aman, ne saçma bir soru! Belki karım bazı şeyleri benden saklıyordu. Hatta belki de biriyle ilişki kurmuştu. Evde hayaletler olabilirdi. Yedi yüz elli metre kadar güneyde zengin bir adam vardı ve beni kazığa oturtmayı da istiyor olabilirdi. Ona bakılırsa belki benim mütevazı tavan arasında da bazı oyuncaklar olabilirdi. Ama orada güneşin parlak ışınlarında durmuş, dipteki duvara vuran gölgeme bakarken bence bir tek şey önemliydi? Karımın atölyesine gitmiş ve eski yazı makinemi almıştım. Böyle bir şeyi yapmamın bir tek nedeni olabilirdi.</p>

  <p class="p7">Banyoya girdim. Başka bir şey yapmadan önce vücudumdaki terden ve ayaklarımdaki kirden kurtulmak istiyordum. Duş musluğuna uzandım ve sonra durakladım. Küvet su doluydu. Sanırım onu uykumda yürürken doldurmuştum... ya da başka bir şey bunu yapmıştı. Tapayı açacak kola uzandım ve yine durdum. 68 numaralı karayolunun kenarında dururken ağzımda o soğuk su tadının belirdiği anı hatırlamıştım. Birdenbire aynı şeyin olmasını beklediğimi anladım. Öyle bir şey olmayınca suyu boşaltmak için tapayı açtım. Duşu da.</p>

  <p class="p7">Elektrikli yazı makinesini aşağıya indirebilirdim. Hatta onu gölün yüzeyinden hafif bir rüzgârın estiği verandaya bile taşıyabilirdim. Ama yapmadım. Makineyi ta çalışma odamın kapısına kadar taşımıştım. Ve ben orada çalışacaktım... Tabii çalışabilirsem. Odadaki ısı elli dereceye çıksa bile orada çalışacaktım... Zaten öğleden sonra saat üçte ısı bu dereceye yükselebilirdi.</p>

  <p class="p7">Makineye takılmış olan kâğıt Click'ten verilmiş olan eski bir makbuzun pembe kopyasıydı. Castle Rock'a gittiğimiz zaman Jo fotoğrafçılık malzemelerini oradan alırdı. Makbuzu tersine çevirip makineye takmıştı. Böylece boş tarafı Courier"e doğru bakıyordu. Kâğıda o küçük haremimdeki kadınların adını yazmıştım. Sanki üç boyutlu rüyam devam ederken ondan söz etmeye çabalamıştım.</p>

  <p class="p7">Jo Sara Mattie Jo Sara Mattie Mattie Mattie</p>

  <p class="p7">Sara Sara Jo Johanna Sara Jo MattieSaraJo</p>

  <p class="p7">Bunun altında ikinci bir satır vardı. Ama bu kez büyük harfler kullanmamıştım.</p>

  <p class="p7">normal sperm sayısı sperm norm hepsi gül gibi</p>

  <p class="p7">Çalışma odamın kapısını açarak yazı makinesini içeri taşıdım ve Richard Niwon posterinin altındaki eski yerine koydum. Pembe makbuzu makineden çıkarıp buruşturdum ve çöp sepetine attım. Sonra makinenin fişini prize soktum. Kalbim hızla ve şiddetle çarpıyordu. Tıpkı on üç yaşında, Y havuzundaki yüksek tramplene tırmanırken olduğu gibi. On iki yaşındayken o merdivenden üç kere çıkmış sonra da cesaretim kırıldığı için tekrar aşağıya inmiştim. Ama on üçüne bastıktan sonra korkaklık olmazdı. Bunu başarmam gerekiyordu.</p>

  <p class="p7">Üzerinde ALETEDEVAT yazılı kutunun gerisinde bir vantilatör gördüğümü sanıyordum. O tarafa doğru giderken garip, hırıltılı bir sesle hafifçe gülerek geri döndüm. Daha önce de güvenimi kaybettiğim zamanlar olmuştu. Öyle değil mi? Vantilatörü almak, sonra da bu odada hiçbir işim olmadığını anlamak aptalca bir şey olurdu.</p>

  <p class="p7">Heyecanlanma, dedim kendi kendime. Sakin ol. Ama bunu başaramadım. O dar göğüslü, gülünç mor mayolu çocuk da sakinleşememişti. Tramplenin ucuna kadar gitmişti.</p>

  <p class="p7">Aşağıdaki havuzun suları yemyeşildi. Başlarını kaldırmış kendisine bakan kız ve erkek çocuklar da çok küçüktüler. Çok küçük.</p>

  <p class="p7">Yazı masasının sağındaki çekmecelerden birine doğru eğilip öyle bir hızla çektim ki, yerinden çıktı. Ayağımı tam zamanında geri çektim. Yoksa üzerine düşecekti. Yüksek sesle, neşesizce güldüm. Çekmecede yarım deste kâğıt vardı. Kenarları hafifçe sararmış, gevrekleşmiş gibiydi. Uzun zaman bekleyen kâğıtlar böyle oluyordu. Desteye bakarken kendi kâğıtlarımı getirdiğimi hatırladım. O desteler bu kâğıtlardan daha tazeydi. Desteyi almadım ve çekmeceyi yerine taktım. Bunu ancak birkaç denemeden sonra başarabildim. Ellerim titriyordu.</p>

  <p class="p7">Sonunda masamın önündeki iskemleye oturdum. Ağırlığım yüzünden eskisi gibi gıcırdadığını duydum. İskemleyi öne doğru çekerken alttaki makaralar da eskisi gibi homurdanmaya benzer bir ses çıkardılar. Dizlerimi masanın altındaki boşluğa soktum. Sonra da tuşlara baktım. Ter içindeydim. Y havuzundaki yüksek trampleni hatırlıyordum hâlâ. Yürürken tramplen çıplak ayaklarımın altında sallanmıştı. Aşağıdan gelen seslerin etrafta yankılandığını hâlâ anımsıyordum. Klor kokusunu ve hava temizleme makinelerinin uğultusunu da. Bum bum bum_ sanki suyun gizli kalbi çarpıyordu. Tramplenin ucunda dup insan suya yanlış atlarsa felç olup olmayacağını düşünmüştüm, ilik defa değil!) Belki öyle olmuyordu, ama insan korkudan ölebilirdi. Ripley's Believe or Nof'ında böyle belgelenmiş vakalardan söz ediliyordu. Ve sekizle on dört yaş arasında o kitap benim için bilim kaynağı olmuştu.</p>

  <p class="p7">Jo'nun sesi bağırdı. Haydi! Onun kafamda genellikle sakin olan sesi şimdi tizleşmişti. telaşı bırak ve başla!</p>

  <p class="p7">Makinenin düğmesine uzandım. Şimdi de programı çöpe attığımı hatırlıyordum. Güle güle, eski dost, diye düşünmüştüm.</p>

  <p class="p7">"Lütfen bunu başarayım," dedim. "Lütfen."</p>

  <p class="p7">Elimi indirip düğmeyi çevirdim. Makine çalışmaya başladı. Courier makarası döndü. Kuliste sahneye çıkmayı bekleyen bir balerin gibi. Bir kâğıt aldım. Üzerinde terli parmaklarımın izleri kaldı. Ama buna aldırmayarak, kâğıdı makineye taktım ve ortaladım. Sonra Birinci Bölüm diye yazarak fırtınanın patlamasını bekledim.</p>

  <p class="p7">&nbsp;</p>
</body>
</html>
