<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İKİNCİ BÖLÜM</title>
</head>

<body>
  <h1 class="h11">İKİNCİ BÖLÜM</h1>

  <p class="p7">On yıl süren evliliğim süresince hiçbir zaman o, yazarlara özgü 'Duraklama Devresi'ni geçirmedim. Hatta Jo'nun ölümünden hemen sonra bile. Hatta bu durum benim için o kadar yabancıydı ki, sıra dışı bir şeyler olduğunu çok sonra anlayabildim. Galiba bunun nedeni için için böyle şeylerin New York Review of Books'da incelenen, eleştirilen ve bazen de küçümsenen o 'edebiyatçı tipleri'ne özgü bir şey olduğuna inanmamdı.</p>

  <p class="p7">Yazarlığım ve evliliğim hemen hemen aynı sürelerde başlamıştı. İlk romanım İkili Olmak kitabının ilk taslağını Jo'yla resmen nişanlanmamızdan hemen sonra tamamladım. (Jo'nun sol elinin dördüncü parmağına opal bir yüzük taktım. Bunu Day mücevhercisinden yüz on dolara almıştım. O sırada kaldırabileceğimden daha pahalı bir şeydi bu... Ama Johanna yüzüğe bayıldı.) Son romanım Tepeden Sonuna Kadar"* ise karımın ölümünün resmen açıklanmasından bir ay sonra bitirdim. Bu, yüksek yerlerden hoşlanan psikopat bir katille ilgiliydi. Kitap 1995 yılının sonbaharında yayınlandı. O günden sonra başka romanlarım da çıktı. Bu paradoksu açıklayabilirim. Ama gelecekte listelerde başka Michael Noonan romanları olacağını sanmıyorum. Artık yazarlara özgü o 'Duraklama Devresi'nin ne olduğunu çok iyi biliyorum. Hem de istemediğim kadar.</p>

  <p class="p7">Jo'ya ikili Olmak romanımın ilk taslağını çekine çekine gösterdiğimda kitabı bir gecede okudu. En sevdiği koltuğa kıvrılıp oturmuştu. Üstünde, önünde Maine'e özgü o siyah ayıların resminin olduğu bir tişört ve külottan başka bir şey yoktu. Arka arkaya buzlu çay içiyordu. Garaja giderek orada amaçsızca bir şeyler yaptım. (O sırada mali durumları bizimki kadar bozuk olan bir çiftle birlikte Bangor'da bir ev tutmuştuk... Ve hayır, Jo'yla henüz evlenmemiştik. Ama bildiğim kadarıyla o opal yüzüğü hiçbir zaman parmağından çıkarmıyordu.) O, kitabı okurken kendimi New Yorker'ın karikatürlerinden birindeki o tiplere benzetiyordum. Doğum kliniğinin bekleme salonundaki o komik adamlardan birine. Hatırladığım kadarıyla bir çocuğun bile yapabileceği kadar basit bir kuş kafesinin parçalarını birleştirmeyi başaramadım ve az kalsın sol elimin işaret parmağını da kesiyordum. Yirmi dakikada bir içeri girip Jo'ya göz atıyordum. Belki bunun farkındaydı, ama hiç belli etmiyordu. Bunun iyiye alamet olduğunu düşündüm.</p>

  <p class="p7">Bir ara ben arka verandada oturmuş yıldızlara bakarak sigara içerken Jo dışarı çıktı. Yanıma oturdu. Elini enseme koydu.</p>

  <p class="p7">"E?" dedim.</p>

  <p class="p7">Jo, "İyi," diye cevap verdi. "Neden şimdi içeri girip benimle ilgilenmiyorsun?" Ve ben daha cevap veremeden, naylon külot usulca hışırdayarak kucağıma düştü.</p>

  <p class="p7">Daha sonra karyolada uzanmış, portakal yiyorduk. (Sonradan bu kötü alışkanlığımızdan vazgeçtik.) "Yani iyiden kastin nedir?" diye sordum. "Yayınlanabilir mi?"</p>

  <p class="p7">Jo, "Şey," dedi. "O ışıltılı yayıncılık dünyası konusunda hiçbir fikrim yok. Ama ben bütün hayatım boyunca zevk için kitap okudum, ilk aşkım Meraklı George'du. Bilmek istersin diye söylüyorum...</p>

  <p class="p7">"İstemiyorum."</p>

  <p class="p7">Jo bana doğru eğilerek bir portakal parçasını ağzıma tıktı. Koluma sürtünen göğüsleri sıcak ve tahrik ediciydi, "...ve bunu da büyük bir zevkle okudum. Bana kalırsa Deny News'daki muhabirliğin stajyerlik süresinde sona erecek. Galiba ben bir romancının karısı olacağım."</p>

  <p class="p7">Jo'nun sözleri beni çok heyecanlandırmış, kollarımdaki tüyler diken diken olmuştu. Evet, Jo o ışıltılı yayıncılık dünyasını bilmiyordu.</p>

  <p class="p7">Ama o inanıyorsa, ben de inanırdım... Ve sana inanmanın en doğru yol olduğu anlaşıldı. Eski 'Yaratıcı Yazı' öğretmenimin yardımıyla bir menajer buldum. (Hocam kitabımı okudu ve onu isteksizce överek hoşnutsuzluğunu belli etti. Galiba eserin ticari yanını, inançlara aykırı buldu.) Menajerim İkili Olmak'\ Random House yayınevine sattı. Romanı ilk gören de bu yayıneviydi zaten.</p>

  <p class="p7">Jo'nun muhabirliğim konusunda haklı olduğu da sonradan anlaşıldı. Dört ay çiçek sergileri, kısa mesafeli araba yarışları ve önemsiz ziyafetler konusunda haberler yazdım. Random House'dan ilk çekim gelmeden önce, haftada yüz dolar kazanıyordum. Elime kitabımdan menajerin komisyonu çıktıktan sonra 27.000 dolar geçti. Haber odasında maaşıma ilk zammı hak edecek kadar bile kalmamıştım. Ama yine de arkadaşlarım benim için bir veda partisi düzenledi. Şimdi aklıma geldi. Parti Jack'in Pub'ındaydı. Arka salondaki masaların yukarısına bir döviz asılmıştı. Bunda ŞANSIN AÇIK OLSUN MİKE! YAZMAYA DEVAM ET! deniyordu. Eve döndüğümüzde Johanna, "Eğer kıskançlık asit olsaydı," dedi. "Senden geride kemerinin tokasıyla üç diş kalırdı."</p>

  <p class="p7">Daha sonra yatakta ışıkları söndürdüğümüz zaman, "Onu Eve Doğru Bak, Meleğim'le karıştırmazlar değil mi?" diye sordum. (Son portakalı yemiş, son sigarayı da paylaşmıştık.) Jo bu sözlerimle kitabı kastettiğimi anlıyordu. Eski 'yaratıcı yazı' öğretmenimin İkili'ye gösterdiği tepki yüzünden biraz sıkıldığımı anlaması gibi.</p>

  <p class="p7">Jo dirseğinin üzerinde doğruldu. "Bana sık sık düş kırıklığına uğramış sanatçı numarası yapmayacaksın, değil mi? Eğer bunu yapacaksan şimdiden söyle. O zaman sabah ilk iş 'Boşanmanı Evde Kendi Kendine Başar' yazılı şeylerden alırım."</p>

  <p class="p7">Bu sözler beni eğlendirmiş olsa da biraz kırılmıştım. "Random House'un ilk basın açıklamasını gördün mü?" Gördüğünü biliyordum aslında. "Tanrı aşkına, benden 'Erkeklik organı olan V.C. Andrews' diye söz ediyorlar."</p>

  <p class="p7">Karım yavaşça uzandı."Eh, senin erkeklik organın gerçekten var. Senden böyle söz etmelerinin sakıncası yok... Mike, ben üçüncü sınıftayken Patty Banning beni, 'Seks delisi' diye çağırırdı. Oysa ben hiç de öyle değildim."</p>

  <p class="p7">"Algı her şeydir."</p>

  <p class="p7">"Saçma." Jo organımı hafifçe sıktı. Canım biraz yansa da bu aynı zamanda çok hoşuma gitti. O günlerde bu deli pantolon faresi sekse çok düşkündü. Her ne şekilde olursa olsun. "Asıl mutluluk her şeydir. Sen yazı yazarken mutlu musun, Mike."</p>

  <p class="p7">"Elbette." Bunu o da biliyordu.</p>

  <p class="p7">"Sen yazı yazarken vicdan azabı çekiyor musun?"</p>

  <p class="p7">"Yazı yazarken yapmak istediğim hiçbir şey yok. Bunun dışında!" Jo'ya sokuldum.</p>

  <p class="p7">Her zaman gülmeme neden olan o namus kumkumalarına yakışacak bir sesle, "Aman..." dedi. "Aramızda bir penis var."</p>

  <p class="p7">Jo'yla sevişirken iki harika şeyi fark ettim. Sözlerinde samimiydi, kitabımı gerçekten beğenmişti. (Jo'nun kitabımdan hoşlandığını, onu okurken koltukta oturuş biçiminden anlamıştım zaten. Ayaklarını altına almış, saçları alnına düşmüştü.) Ayrıca yazdıklarımdan utanmam gerekmiyordu hiç olmazsa Jo'ya göre. Şahane bir şey daha vardı: Ancak evli insanların sağlayabildikleri aynı</p>

  <p class="p7">pencereden bakma başarısını yakalamıştık. Önemli olan da buydu.</p>

  <p class="p7">Neyseki Jo bir Maugham hayranıydı.</p>

  <p class="p7">Tam on yıl 'erkeklik organı olan V.C. Andrew' rolünü sürdürdüm. Johanna'dan sonraki yılları da katarsanız on dört yıl. İlk beş yıl Random'a bağlıydım. Sonra menajerim Putnam'dan müthiş bir teklif aldı. Hemen oraya atladım.</p>

  <p class="p7">Adımı sürüyle en çok satan kitaplar listesinde gördünüz... Yani pazar gazetenizde on değil de, on beş eserlik bir liste yayınlanıyorsa. Ben hiçbir zaman bir Clancy, Ludlum ya da Grisham olmadım. Ama fazlasıyla ciltli kitabımın satılmasını sağladım. (Menajerim Harold Obloswki bana bir keresinde V.C. Andrews'un bunu hiçbir zaman başaramadığını söyledi. Ne var ki bu hanım, karton kapaklı kitap konusunda adeta bir fenomendi.) Ve bir keresinde de Times'ın listesinde beşe kadar çıktım... Bunu ikinci kitabım Kırmızı Gömlekli Adam sağladı. İşin garibi daha yukarlara çıkmamı da George Stark adıyla yazan Thad Beaumont'un Çelik Makine'si engelledi. O günlerde Beaumont'ların Castle Rock'ta, yani Dark Score gölünün kıyısındaki evimizin güneyinde bir yazlıkları vardı. Aramızda yetmiş beş kilometre bile yoktu. Thad öldü. İntihar etti. Bunun yazarlara özgü o Duraklama Devresi'yle bir ilgisi var mıydı, bilmiyorum.</p>

  <p class="p7">Megafazla satan kitapların oluşturduğu o sihirli dairenin hemen dışındaydım. Ama buna asla üzülmedim. Otuz bir yaşına girdiğim sırada artık iki evimiz vardı. Biri, Derry'de güzel, Edward tarzı eski bir evdi. Diğeri de Batı Maine'de gölün kıyısında, kütüklerden yapılmış bir kulübe. Aslında orası da oldukça büyüktü. O bölgede oturanlar neredeyse yüz yıldan beri evden 'Sara Laughs' diye söz ediyorlardı. Yaşamın, pek çok çiftin ipotek etme izni alabildikleri için kendilerini şanslı saydıkları bir döneminde iki eve sahiptik. Evler için hiçbir borcumuz yoktu. Sağlıklı, sadık ve hâlâ neşeliydik. Ben Thomas Wolfe değildim. (Hatta Tom Wolfe ya da Tobias Wolff bile.) Ama sevdiğim bir işi yaptığım için bol para kazanıyordum. Dünyada hiçbir iş bundan daha iyi olamazdı. Bu insana hırsızlık izni verilmesine benziyordu.</p>

  <p class="p7">Bin dokuz yüz kırklarda, listelerin ortalarında yer alan yazarlar gibiydim. Eleştirmenlerin aldırmadığı, tarza bağlı biri. (Ben daima Çekici Bir Yabancıyla Tanışan Güzel, Yalnız Genç Bir Kadın konusunu işliyordum.) Ama iyi para</p>

  <p class="p7">alıyordum. Ayrıca, devletin izniyle çalışan randevu evleri gibi isteksizce kabul görüyordum. Çünkü daha aşağılık</p>

  <p class="p7">güdülerimizin açığa çıkması için bir yol gerekiyordu ve Böyle Bir Şeyi birilerinin yapması gerekiyordu. Ben de Böyle</p>

  <p class="p7">Şeyleri hevesle yapıyordum. (Bir sorun çıktığı zaman Jo da bana heyecanla suç ortaklığı ediyordu.) Ve George Buşh, Başkan seçildiği sırada muhasebecimiz bize milyoner</p>

  <p class="p7">olduğumuzu söyledi.</p>

  <p class="p7">Bir jet alacak kadar (Grisham gibi) ya da profesyonel bir futbol takımı kuracak kadar (Clancy gibi) zengin değildik. Ama Maine'de Derry kentinin ölçülerine göre para içinde yüzüyordu. Jo'yla binlerce defa seviştik, binlerce film gördük, binlerce kitap okuduk. (Jo, günün sonunda kitabını çoğu zaman karyolada yattığı tarafın altına koyardı.) Belki de Tanrı'nın bize en büyük lütfü birlikte geçireceğimiz sürenin ne kadar kısa olduğunu bilmemizdi.</p>

  <p class="p7">Çoğu kez yazarlara özgü Duraklama Devresi'ne, geleneğin dışına çıkmamın neden olup olmadığını düşündüm. Gündüzleri bunu, batıl inançlara bağlı bir saçmalık olarak sayabiliyordum. Ama geceleri bunu başarmak daha da zorlaşıyordu. Geceleri düşüncelerinizin tasmalarından kurtulup özgürce koşmak gibi kötü bir alışkanlıkları vardır. Ve siz olgunluk çağınızın önemli bir bölümünü hikâyeler yaratarak geçirdiyseniz, o tasmalar daha gevşek ve köpekler de onları takma konusunda daha isteksizdir. "Bir yazar kafasına yaramazlık etmeyi öğreten adamdır," diyen kimdi? Shaw mı, yoksa Oscar Wilde mı?"</p>

  <p class="p7">Geleneklerin dışına çıkmanın, Duraklama Devresi'ne (hiç olmazsa benim beklemediğim) girmem konusunda bir rolü olabileceğini düşünmek gerçekten de akla sığmayacak bir şey mi? Ekmek paranızı hayaller âleminden sağladığınızda gerçekle gerçeğe benzeyen şeyler arasındaki çizgi çok daha incedir. Ressamlar bazen başlıklarını giymeden çalışmak istemezler. Başarılı bazı beysbol oyuncuları da çoraplarını değiştirmeye yanaşmazlar.</p>

  <p class="p7">Söz konusu gelenek ikinci kitapla başladı. Beni ilk endişelendiren kitabın bu olduğunu hatırlıyorum. Galiba son sınıf öğrencilerine özgü o uğursuzluk fikrinin etkisinde kalmıştım. Yani bir tek başarının bir rastlantı olduğu düşüncesinin. Amerikan Edebiyatı öğretmenlerinden birinin bir keresinde söylediği sözleri unutmamıştım. "Amerikalı yazarlar arasında sadece Harper Lee ikinci eser sıkıntısından kurtulmanın kesin yolunu bulmuştu."</p>

  <p class="p7">Kırmızı Gömlekli Adam'ın sonlarına yaklaştığımda durakladım. Yani kitabı bitirmeden. O sırada Derry'de Benton Sokağındaki Edward stili evi almamıza daha iki yıl vardı. Ama Dark Score gölünün kıyısındaki Sara Laughs'ı almıştık. Ne var ki, henüz istediğimiz gibi döşenmemiş ve Jo'nun atölyesi eklenmemiş olmasına rağmen ev yine de hoştu.) İşte o zamanlar karımla bu noktadaydık.</p>

  <p class="p7">Daktilonun başından kalktım. (O günlerde hâlâ IBM'in eski elektrikli daktilosuna sıkıca sarılıyordum.) Mutfağa gittim. Sonbaharın ortalarındaydık. Yazlıkçıların çoğu gitmişti. Göldeki gerdanlı dalgıç kuşlarının çığlıkları anlatılamayacak kadar güzeldi. Güneş batıyordu. Gölün sulan durgunlaşmış, tıpkı ısı yaymayan alevli bir tabağa benziyordu. Bu, en canlı anılarımdan biri Öylesine canlı ki bazen bana o anılara katılarak eski günleri yeniden yaşayabilecekmişim gibi geliyor. Böyle bir şey mümkün olsaydı, acaba neler yapardım? Bazen bunu düşünüyorum.</p>

  <p class="p7">O gün, önceden bir şişe Taittinger'la iki şampanya kadehini buzdolabına koymuştum. Bunları dolaptan çıkararak genellikle buzlu çay ya da limonata dolu sürahileri mutfaktan verandaya taşımak için kullandığımız teneke tepsiye koydum. Tepsiyi önüme doğru tutup oturma odasına gittim.</p>

  <p class="p7">Johanna o eski koltuğuna yerleşmiş kitap okuyordu. (O gece Maugham değil de, çağdaş yazarlardan en sevdiklerinden biri olan William Denbrogh elindeydi.) "Ahh..." Başını kaldırarak baktı ve kitaptaki yerini işaretledi. "Şampanya ha? Neyi kutluyoruz?" Anlayacağınız sanki bilmiyormuş gibi davranıyordu.</p>

  <p class="p7">"Oldu," dedim. "Mon l'ıvre est tout fini."</p>

  <p class="p7">Tepsiyle ona doğru eğildim. Jo gülümseyerek kadehlerden birini aldı. "Eh, o zaman her şey yolunda demektir. Öyle değil mi?"</p>

  <p class="p7">Şimdi geleneğin ruhunu, bu cümle olduğunu anlıyorum. Canlı ve güçlü olan bölümünün. Bu, ağız dolusu saçma sapan laf arasında gerçek, sihirli bir sözcüğün bulunmasına benziyordu. Jo'yla ondan sonra nerdeyse her zaman şampanya içtik. O daha sonra diğer şey için benimle çalışma odama geldi. Ama her zaman değil.</p>

  <p class="p7">Bir keresinde, beş yıl kadar önce bir kitabımı bitirdiğim sırada Jo bir kız arkadaşıyla İrlanda'da tatildeydi. O gün şampanyayı tek başıma içtim. Son satın da yine kendi kendime yazdım. (O sırada milyarca şey yapan, ama benim sadece bir tek amaçla kullandığım bir Macintosh'um vardı.) Bu olay öyle uykumu falan da kaçırmadı. Ama Jo'nun, arkadaşı Beyn'le kaldığı otele telefon edip ona kitabın bittiğini söyledim. Ve sonra asıl arama sebebim olan sözleri söylemesini bekledim. O kelimeler İrlanda telefon hatlarına süzülerek bir mikrodalga vericiye ulaştı. Ardından dua gibi, bir uyduya doğru yükseldi ve sonra aşağıya inerek kulağıma erişti. "Eh, o zaman her şey yolunda demektir. Öyle değil mi?"</p>

  <p class="p7">Dediğim gibi bu gelenek ikinci kitaptan sonra başladı. Şampanyamızı içtik ve ben kadehleri tekrar doldurdum. Sonra Jo'yu çalışma odama götürdüm. Orman yeşili daktilomda bir tek sayfa kâğıt takılıydı. Gölde son bir gerdanlı dalgıç kuşu öttü. Bu sesi her zaman rüzgârda dönen paslı bir şeyin gıcırtısına benzetirim.</p>

  <p class="p7">Jo, "Kitabı bitirdiğini sanıyordum," dedi.</p>

  <p class="p7">"Bir tek son satır kaldı," diye cevap verdim. "İyi ya da kötü bu kitabı sana ithaf ettim. Sonu da senin yazmanı istiyorum."</p>

  <p class="p7">Jo gülmedi, itiraz etmedi ya da gevezece bir şeyler söylemedi. Sadece ciddi olup olmadığımı anlamak için bana baktı. Ciddi olduğumu belirtmek için başımı salladım. O da iskemleme oturdu. Daha önce gölde yüzmüştü. Saçlarını geriye doğru taramış ve beyaz lastikle bağlamıştı. Kızıl saçları ıslaktı ve o yüzden iki ton daha koyu duruyordu. Jo'nun başına dokundum. Bu ıslak bir ipeğe dokunmaya benziyordu.</p>

  <p class="p7">Jo büyük patronun mektup dikte edeceği bir stenograf gibi, "Paragraf başı yapacak mıyım?" diye sordu.</p>

  <p class="p7">"Hayır," dedim. "Devam edeceksin." Şampanya koymak için masadan kalktığımdan beri ezberlediğim sözleri söyledim. "Adam, zinciri kızın başından geçirerek çıkardı ve sonra ikisi basamaklardan arabanın durduğu yere doğru indiler."</p>

  <p class="p7">Karım bunları yazdıktan sonra bir şey bekliyormuş gibi başını kaldınp bana baktı. "Ben, "Tamam," dedim. "İstersen 'Son' yazabilirsin."</p>

  <p class="p7">Jo iki defa, 'Geri' düğmesine bastı. Şarjörü ortaladı ve son satırın altına SON diye yazdı. IBM'in en sevdiğim tipteki bilyesi itaatle dans ederek harfleri tek tek sıraladı.</p>

  <p class="p7">Jo, "Adamın kızın başından geçirerek çıkardığı zincir de neyin nesi?" diye sordu.</p>

  <p class="p7">"Bunu öğrenmek için kitabı okuman gerekiyor."</p>

  <p class="p7">Jo oturduğu yerden bana sokuldu. Alman aksanıyla, "Biz seni konuşturmasını biliriz."</p>

  <p class="p7">"Bundan eminim."</p>

  <p class="p7">Tepeden Aşağıya'yı bitirdiğim gün hiç olmazsa geleneği yerine getirmek içirt çabaladım. Bunun, içi boşalmış, o sihirli şey kaybolmuş gibiydi. Ama zaten ben de bunu bekliyordum. Geleneği batıl inançlar yüzünden değil, saygı ve sevgiden tekrarlamıştım. Buna bir 'anma töreni' diyebilirsiniz. Ya da Johanna'nın gerçek cenaze töreni. Karım gömüldükten sonra yerine getirilen bir şey.</p>

  <p class="p7">Eylülün son günleriydi. Hava hâlâ sıcaktı. Neredeyse hatırladığım en sıcak yaz sonrası. Kendimi acıyla zorlayarak son bölümü yazarken Jo'yu ne kadar özlediğimi düşünüyordum... Ama bu beni hiçbir zaman yavaşlatmadı. Bir şey daha var. Derry'de hava çok sıcaktı. Hem de öyle sıcaktı ki üstümde sadece bir külotla çalışıyordum. Gelgelelim gölün kenarındaki evimize gitmek bir kere bile aklıma gelmedi. Sanki Sara Laughs konusunda hafızam tamamıyla boşalmıştı. Belki de romanı bitirdiğim sırada gerçek kafamda yer etmeye başlıyordu. Jo bu kez İrlanda'da değildi.</p>

  <p class="p7">Gölün kenarındaki evde çalışma odam küçücük ama güzel manzaralıydı. Derry'deki ise uzun ve penceresiz. Duvarlar kitap dolu raflarla kaplı. O akşam tavandaki üç vantilatör birden çalışıyor ve ağır, sıcak havayı yarıyordu. İçeri girdiğimde üstümde bir tişört ve şort vardı. Ayağında da lastik sandallar. Elimdeki teneke tepsiye bir şişe şampanya ve soğutulmuş iki kadeh koymuştum. Tren vagonuna benzeyen odanın dibinde, meyilli tavanın altında bilgisayarımın ekranında kelimeler ışıldıyordu. Tavan öyle alçaktı ki, ayağa kalktığım zaman kafamı çarpmamak için eğilmek zorunda kalıyordum. (Yıllar boyunca çalışmak için odanın en kötü köşesini seçtiğimi tekrarlayan Jo'ya karşı koymak zorunda kalmıştım.)</p>

  <p class="p7">Yine bir ıstırap krizine davetiye çıkardığımı düşünüyordum. Belki de krizlerin en kötüsü olacaktı bu. Ama yine de devam ettim. Duygularımız bizi her zaman şaşırtıyorlar, öyle değil mi? O gece hiç ağlamadım. Galiba bütün 6 acıları atmıştım. Bunların yerini, derin ve azap verici bir kayıp duygusu almıştı. Jo'nun oturup kitap okumaktan hoşlandığı koltuk. Kadehini her zaman kenarına çok yaklaştırdığı boş masa.</p>

  <p class="p7">Bir kadehe şampanya doldurup köpüklerin kesilmesini bekledim. Sonra kadehi aldım ve dönen vantilatörlerin altında oturarak, "Bitirdim, Jo," dedim. "Her şey yolunda demektir. Öyle değil mi?"</p>

  <p class="p7">Şampanyayı bitirip kadehi teneke tepsiye koydum. Sonra diğer kadehi doldurarak bilgisayara gittim. İskemleye oturdum. Johanna sağ olsaydı orada oturacaktı. Yani herkesin sevdiği Tanrı öyle emretmeseydi. Ağlayıp haykırmadım, ama yaşlar gözlerimi yakıyordu. O sırada ekranda şöyle yazılıydı.</p>

  <p class="p7">"Kız, günün pek de kötü olmadığını düşünüyordu. Çim alandan arabasına doğru gitti. Silicinin altına sıkıştırılmış olan dört köşe beyaz kâğıdı gördüğünde güldü. Cesareti hiçbir zaman kırılmayan ve, ^Hayır,' cevabını kabul etmeyen Cam Delancey onu yine perşembe gecesi düzenlediği şarap tatma partisine çağırıyordu. Kız kâğıdı aldı. Tam yırtacağı sırada fikrini değiştirdi. Notu blucininin arka cebine soktu."</p>

  <p class="p7">"Paragraf başı yapılmayacak," dedim. "Devam ediyor." Tuşİara basarak şampanya almak için kalktığımdan beri ezberlediğim sözleri yazdjm. "Orada koskocaman bir dünya uzanıyordu. Yaşamaya başlamak için Cam Delancey'nin şarap tatma partisi de uygun bir yer sayılabilirdi."</p>

  <p class="p7">Duraklayarak parlayan küçük ışığa baktım. Yaşlar hâlâ gözlerimin kuyruklarını yakıyordu. Ama tekrarlıyorum: Ne ayak bileklerimin etrafında buz gibi bir rüzgâr uçuştu, ne de bir hayaletin parmakları enseme dokundu. Dönüş düğmesine iki defa bastım. Sonra makineyi ortaladım. En alt satırın altına SON diye yazdım. Ve Jo'nun şampanya kadehini ekrana doğru kaldırdım.</p>

  <p class="p7">"Sana içiyorum, bebeğim," dedi. "Keşke burada olsaydın. Seni öyle özlüyorum ki." Son sözleri söylerken sesim biraz titredi. Taittinger'ı içtim. Yazının kopyasını aldım ve her şeyi disklere geçirdim. Ve dört yıl boyunca notlar, alışveriş listeleri ve çekler dışında bir şey yazmadım.</p>

  <p class="p7">&nbsp;</p>
</body>
</html>
