<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ DÖRDÜNCÜ BÖLÜM</title>
</head>

<body>
  <h1 class="h11">YİRMİ DÖRDÜNCÜ BÖLÜM</h1>

  <p class="p7">İlham, her zaman hayaletlerin buzdolaplarının kapaklarında mıknatısları sağa sola oynatmaları demek değildir. Salı sabahı aklıma müthiş bir şey geldi. Tıraş oluyor ve parti için bira almayı unutmamam gerektiğini düşünüyordum. Ve en iyi ilhamlar gibi o da birdenbire beliriverdi.</p>

  <p class="p7">Telaşla oturma odasına gittim. Bir yandan da havluyla yüzümdeki tıraş kremini siliyordum. Romanımın üzerinde duran Tough Stuff bilmece kitabına bir göz attım. "On dokuz aşağı in" ve "Doksan iki aşağı in" sözlerinin sırrını çözmek için önce ondan yararlanmaya çalıştım. Bu mantıksızca bir başlangıç noktası değildi aslında. Ama Tough Stuffm TR90'la ne ilgisi vardı? Kitabı Derry'de 'ınr. Raperback'ten almıştım.</p>

  <p class="p7">Ve içindeki otuz bilmeceden yirmi dört kadarını Derry'de çözmüştü. TR hayaletlerinin Derry'den aldığım bilmece koleksiyonumla ilgileneceklerini pek sanmıyordum. Ama diğer taraftan telefon rehberi...</p>

  <p class="p7">Rehberi yemek masasından kaptım. Bu Castle İlçesinin bütün güney kısmını kapsıyordu. Motton, Harlow, Kashwakamak ve tabii TR'yi. Buna rağmen rehber yine de çok inceydi. İlk iş, rehberde doksan iki sayfa olup olmadığını anlamak için beyaz sayfaların bulunduğu bölüme baktım. Vardı. Y ve Z doksan yedinci sayfada son buluyordu.</p>

  <p class="p7">Cevap buydu. Öyle olmalıydı.</p>

  <p class="p7">Bunter'a, "Sonunda buldum," dedim. "Öyle değil mi?"</p>

  <p class="p7">Hiç ses çıkmadı. Çıngırak hafifçe bile şıngırdamadı.</p>

  <p class="p7">"Kahrol! İçi doldurulmuş bir geyik telefon rehberinden ne anlar?"</p>

  <p class="p7">"On dokuz." Rehberin on dokuzuncu sayfasını açtım. F'yle başlayan adlar bu sayfalardaydı. Parmağımı ilk sütundan kaydırırken duyduğum heyecan kayboluverdi. On dokuzuncu sayfadaki on dokuzuncu ad: Harold Failles'ti. İsmin benim için hiçbir anlamı yoktu. Burada Felton'lar, Fenner'ler, bir Filkersham, birkaç Finney, altı Flaherty ve pek çok Fosse vardı. On dokuzuncu sayfadaki en son isim Framing. ham'dı. Bunun da benim için bir anlamı yoktu ama...</p>

  <p class="p7">"Framingham, Kenneth P."</p>

  <p class="p7">Bu ada bir an baktıktan sonra bir şeyi kavramaya başladım. Bunun buzdolabının kapağındaki mesajlarla hiçbir ilgisi yoktu.</p>

  <p class="p7">Kendi kendime, gördüğünü sandığım şeyi aslında görmüyorsun, dedim. Bu tıpkı mavi bir Buick almaya benziyor...</p>

  <p class="p7">"O zaman her yerde mavi Buick'lerle karşılaşıyorsun. Neredeyse onları tekmeleyerek yolundan uzaklaştırman gerekiyor. Evet, tıpkı böyle." Ama doksan ikinci sayfayı açarken ellerim titriyordu.</p>

  <p class="p7">Burada Güney Castle İlçesinde oturan ve adları T'yle başlayan kişilerin numaraları vardı. Birkaç da U. Alton Ubeck ve Catherine Udell gibi adlar. Sayfadaki doksan ikinci isme bakmak zahmetine girmedim. Rehberin manyetik bilmecelerin anahtarı olmadığı anlaşılıyordu. Ama bu müthiş bir şeyi akla getiriyordu. Kitabı kapatarak onu bir an elimde öylece tuttum. (Kapağında ellerinde böğürtlen tırmıkları tutan mutlu insanların resimleri vardı.) Sonra rehberi gelişigüzel açtım. Bu kez karşıma M'ler çıktı. İnsan neyi aradığını anladığı an, bu hemen karşısına çıkıverir.</p>

  <p class="p7">Bütün K harfleri.</p>

  <p class="p7">Ah, evet, bu sayfaya Steven'lar, John'lar, Martha'lar dizilmişti. Meserve G., Messier V. ve Jayhouse T. Ne var ki insanların küçük adlarım açıklamama hakkını kullandıkları yerlerde K. harfleri vardı. Sadece ellinci sayfada en aşağı yirmi K. olduğunu gördüm. O iki kadar da C harfi. Adlara gelince...</p>

  <p class="p7">Gelişigüzel açtığım bu M sayfasında on iki Kenneth bulunuyordu. Üç Kennet Moore, iki Kenneth Munster. Dört Catherine ve iki Katherine. Bir Casey, bir Kiana ve bir Kiefer.</p>

  <p class="p7">Tanrım," diye fısıldadım. "Bu radyoaktif yayılması gibi bir şey."</p>

  <p class="p7">Rehberi karıştırdım. Gördüklerime inanamıyordum. Hepsi yine karşımdaydı. Kenneth'ler, Katherine'ler ve Keith'ler vardı her yerde. Kimberly, Kim ve Kym de. Sonra... Cammie, Kia (Evet. Jo'yla ben de orijinal bir şey bulduğumuzu sanmıştık!) Kiah, Kendra, Kaela, Keil ve Kyle. Kirby ve Kirk. Rehberde Kissy Bowden diye bir kadın vardı. Kito Rennie adlı bir adam. KitoKyra'nın 'Buzdolabı İnsanlan'ndan birinin ismiydi. Ve her yerde sıklıkla görülen S, T ve E. gibi başharflerden daha çok K olduğunu fark ettim. Gözlerim birinden diğerine kayıyordu.</p>

  <p class="p7">Saate bakmak için döndüm. John Storrow'un havaalanında boşuna beklemesini istemiyordum. Kesinlikle. Ve orada saat yoktu. Eski Deli Kedi'nin gözleri psişik bir olay sırasında yerlerinden fırlamışlardı. Yüksek sesle, anırır gibi güldüm. Bu beni biraz korkuttu. Pek de aklıbaşında bir adamın kahkahasına benzemiyordu.</p>

  <p class="p7">"Kendine gel, Mike," dedim. "Derin bir soluk al, oğlum."</p>

  <p class="p7">Nefes alıp içimde tuttum. Sonra verdim. Mikrodalga fırınındaki digital sayılara baktım. Sekizi çeyrek geçiyordu. Gidip John'u almak için bol zamanım vardı. Yine rehbere dönüp sayfaları hızla çevirmeye başladım. İkinci bir ilham daha gelmişti. Birincisi kadar megawatt olmasa da sonradan bunun daha doğru olduğunu anlayacaktım.</p>

  <p class="p7">Batı Maine, nispeten diğer yerlerden biraz uzaktır. Güneyde sınırdaki küçük dağlık yer gibi. Ama buranın sakinleri dışardan gelmiştir. (Yerliler onları aşağı gördüklerini belirtmek için, "Ovadan gelenler," derler.) Burası son yirmi beş yılda emeklilik yıllarını balık tutup ski yaparak geçirmek isteyen yaşlı ama faal kimselerin seçtikleri bir bölgedir. Rehbere bakarak uzun zamandan beri orada oturan insanlarla yeni gelenleri birbirlerinden ayırmak bir dereceye kadarmümkündür. Babicki, Paretti, O'Quindan, Donahue, Smolnack, Dvorak ve Blindmeyer'ler. Hepsi uzaktan gelmiştir. Hepsi de 'Ovalı'dır. Jambert, Meserve, Pillsbury, Spruce, Theriault, Perrault, Stanchfield, Starbird ve Du bay'ler. Hepsi de Castle İlçesinin yerlileridir. Ne demek istediğimi anlıyorsunuz değil mi? On ikinci sayfada sıra sıra Bowie gördüğünüzde bu insanların rahatlayarak etrafa genlerini yaydıklarını anlarsınız. Bowie genlerini.</p>

  <p class="p7">Paretti ve Smolnack'ların arasında bir K. başharfi ve birkaç da Kyla benzeri ad vardı. Ama sadece birkaç tane. K.'yle başlayan adlar, en çok atmosferi emecek kadar burada yaşamış olan ailelerde görülüyordu. Radyoaktifi emecek kadar. Fakat bu aslında radyasyon sayılmazdı.</p>

  <p class="p7">Birdenbire gözlerimin önünde upuzun, simsiyah bir mezar taşı belirdi. Bu göldeki en yüksek ağaçtan daha da uzundu. Gölgesi, Castle İlçesinin yansını kaplayan yekpare taştan yapılmış bir abide. Bu hayal öyle belirgin ve öyle korkunçtu ki, rehberi masaya atıp ellerimle gözlerimi kapattım. Titreyerek masadan uzaklaştım. Gözlerimi kapatmak sahneyi daha da belirginleştirmişti. Bu mezar taşı öylesine büyüktü ki, güneşin görünmesini bile engelliyordu. TR onun dibinde bir mezar çelengi gibi yatıyordu. Sara Tidwell'in oğlu, Dark Score Gölünde boğulmuştu...' Ya da onu boğmuşlardı. Ama kadın oğlunun ölümünü kafasına yontmuştu. Ezberlemişti bunu. Kentte başkalarının da benim fark ettiğim şeyi görüp görmediklerini kendi kendime sordum. Pek sanmıyordum. Telefon rehberini açtığınız zaman genelde bir tek adt arar, sayfaları satır satır okumazsınız. Acaba Jo bunu gördü mü, diye kendi kendime sordum. Dünyanın bu bölgeseldeki eski ailelerin hemen hepsinin şu ya da bu şekilde en aşağı bir çocuğa Sara Tidwell'in ölmüş olan oğlunun adını verdiklerini biliyor muydu?</p>

  <p class="p7">Jo hiç de aptal değildi. Herhalde biliyordu.</p>

  <p class="p7">Banyoya dönüp yüzümü tekrar sabunladım. Tıraşa başından başladım. İşim bittiği zaman gidip telefonu açtım. Üç tuşa bastım. Sonra duraklayarak göle baktım. Mattie'yle Ki mutfaktaydı. İkisi de önlük takmıştı. Çok heyecanlıydılar. Bir parti veriliyordu! Yeni güzel yazlık elbiselerini giyeceklerdi! Mattie'nin pikabında CD'ler çalınacaktı! Ki annesine çilekli pasta yapması için yardım ediyordu. O pişerken salatalar ıapacaklardı. Genç kadını arayıp, "Bir iki bavula eşyalarınızı yerleştir. Sen ve Ki, Disney World'de bir hafta geçireceksiniz," deseydim herhalde şaka yaptığımı sanırdı. Sonra da Mattie, "Çabuk üstünü giyin, john'un uçağı indiğinde havaalanında olmalısın," derdi. Israr edersen bana Lindy'nin ona eski işini teklif ettiğini hatırlatırdı. "Ama cuma günü öğleden sonra ikide kitaplıkta olmazsan teklifinden vazgeçebilir." Israrı sürdürdüğümü sürdürürsem sonunda sadece, "Olmaz," derdi.</p>

  <p class="p7">Çünkü hayal âlemine dalmış olan sadece ben değildim. Bunu iyiden iyiye hisseden sadece ben olmadığım gibi. Öyle değil mi?</p>

  <p class="p7">Telefonu tekrar şarj desteğine yerleştirdim. Sonra kuzey bölümündeki yatak odasına döndüm. Giyinmem sona erdiğinde temiz gömleğimin koltuk altları buruşmaya başlamıştı bile. Son haftalarda olduğu gibi bu sabah da hava çok sıcaktı. Belki daha da sıcak. Neyse ki uçağı karşılamak için bol zamanım vardı. İçimden eğlenmek hiç gelmiyordu. Ama partide olacaktım. Mikey, olay yerinde! Ben öyle biriydim işte. Mikey, lanet olasıca olay yerinde!</p>

  <p class="p7">John bana uçuş numarasını vermemişti ama Castle İlçesi Havaalanında böyle ayrıntılara pek gerek yoktu. Bu faal ulaşım merkezi üç hangar ve eskiden uçan A'ların yakıt istasyonu olarak kullanılan bir terminalden oluşuyordu. Güçlü güneş ışıklan küçük binanın paslı kuzey tarafına vurduğu zaman o kanatlı A şeklini görebiliyordunuz. Bir tek pist vardı burada. Güvenlik Breck Pellerin'in çok yaşlı İskoç çoban köpeği Lassie tarafından sağlanıyordu. Hayvan günlerini muşamba döşeli zeminde yarı baygın yatarak geçiriyor, bir uçak alana indiği veya havalandığı zaman tek kulağını havaya doğru kaldırıyordu.</p>

  <p class="p7">Başımı Pellerin'in bürosunun kapısından uzatarak sordum. "Boston'dan gelen uçak zamanında gelecek mi?" Pellerin geleceğini söyledi. "Ama karşılayacağın kişi öğleden sonra buradan ayrılsın. Ya da geceyi Castle Rock'da geçirsin. Hava kötüleşiyor. Hem de nasıl!" Breck Pellerin'in 'elektrikli hava' dediği şeyin ne olduğunu biliyordum. Çünkü sinir sistemim elektriklenmeye başlamıştı bile.</p>

  <p class="p7">Terminalin piste açılan tarafına gittim. Cormier's Market'in reklamini yapan banka oturdum. (MAİNE'DEKİ EN GÜZEL ETLERİ ALMAK İÇİN BİZİM MARKETE UÇUN!) Güneş, beyaz kızgın gökyüzünün doğu tarafına takılmış gümüş bir düğmeye benziyordu. Annem bundan "Baş ağrıtacak hava," diye söz ederdi. Ama hava değişecekti artık. Bu değişiklik</p>

  <p class="p7">umuduna mümkün olduğu kadar sıkıca sarılmaya</p>

  <p class="p7">çalışacaktım.</p>

  <p class="p7">Onu on geçe eşek arısı vızıltısına benzeyen sesi duydum. Çeyrek geçe bir tür çift motorlu uçak sislerin arasından sıyrılarak piste indi ve terminale doğru geldi. Uçakta sadece dört yolcu vardı ve ilk inen John Storrow oldu. Onu görünce kendimi tutamayıp güldüm. Genç avukat, önünde BİZ ŞAMPİYONUZ yazılı bir tişört ve haki bir şort giymişti. Şort bir kentliye özgü olan o bacakları açıkta bırakıyordu. Beyaz ve kemikli. John bir soğutucuyla evrak çantasını aynı anda taşımaya çalışıyordu. Soğutucuyu düşürmeden birkaç saniye önce yakaladım. Ve kolumun altına sıkıştırdım.</p>

  <p class="p7">John elini kaldırarak avucunu bana doğru çevirdi. "Mike!"</p>

  <p class="p7">Ben de aynı tavırla karşılık verdim. "John!" (Bilmece meraklılarının bu hareket için kullandıkları bir sözcük bile vardı.) Sonra avukatın avucuna vurdum. Çirkin ama yine de yakışıklı yüzünü bir tebessüm aydınlattı. O zaman ani bir suçluluk hissi duydum. Mattie, John'u tercih ettiğini söylememişti. Hatta bunun tersi olmuştu. Ve avukat genç kadının sorunlarının hiçbirini çözümlememişti. John, daha Mattie adına harekete geçme fırsatını bulamadan Devore intihar ederek bu sorunu çözmüştü. Ama yine de o kötü acıyı hissettim.</p>

  <p class="p7">Avukat, "Haydi, gel," dedi. "Bu sıcak yerden çıkalım. Umarım arabanda klima vardır."</p>

  <p class="p7">"Olmaz olur mu?"</p>

  <p class="p7">"Peki teybin var mı? Eğer varsa sana dinleteceğim şey yüzünden kıkırdayacaksın. Hem de ne kıkırdama!"</p>

  <p class="p7">"Bu sözün konuşulurken kullanıldığını hiç duymamıştım, John."</p>

  <p class="p7">Avukat yine neşeyle güldü. Yüzünün çok çilli olduğunu fark ettim. "Ben bir avukatım. Ve konuşurken daha icat edilmemiş kelimeleri bile kullanırım. Teybin var mı?"</p>

  <p class="p7">"Tabii var." Soğutucuyu kaldırdım. "Biftekler mi?"</p>

  <p class="p7">"Tabii ya. Peter Luger'den. Bunlar..."</p>

  <p class="p7">"...dünyanın en nefis biftekleri. Bunu söyledin."</p>

  <p class="p7">Terminal binasına girdiğimiz zaman biri, "Michael?" dedi.</p>

  <p class="p7">Konuşan Romeo Bissonette'di. İfade verdiğim sırada benimle beraber olan avukat. Bir elinde mavi kâğıda sarılmış ve üzerine beyaz kurdele bağlanmış olan bir kutu vardı. Onun yanındaki rahatsız koltuktan biri kalkıyordu. Uzun boylu, kır saçları iyice dökülmüş bir adam. Üstünde kahverengi bir takım ve mavi bir gömlek vardı. O ip gibi kravatlardan birini bağlamıştı. Kravatına golf sopası şeklinde bir klips takmıştı. Adam, bir iki kadeh içtiği zaman herkesi gülmekten kıran birinden çok açık artırmaya katılan bir çiftçiye benziyordu. Ama onun sözü edilen o özel dedektif olduğundan emindim. Yarı baygın yatan İskoç çoban köpeğinin üzerinden atlayarak benimle el sıkıştı. "Ben George Kennedy'im, Bay Noonan. Sizi tanıdığıma memnun oldum. Karım yazdığınız her kitabı okudu."</p>

  <p class="p7">"O halde benim adıma kendisine teşekkür edin."</p>

  <p class="p7">"Ederim. Arabada bir kitabınız var... ciltli..." O da imza isteyecek insanların çoğu gibi utanıyordu. "Bir ara kitabınızı karım için imzalarsanız... "</p>

  <p class="p7">"Memnuniyetle," dedim. "En iyisi bu işi şimdi halletmek. Yoksa daha sonra unuturum." Bissonette'e döndüm. "Seni gördüğüme sevindim, Romeo."</p>

  <p class="p7">Avukat, "Beni 'Rommie' diye çağır daha iyi," dedi. "Ben de seni gördüğüme sevindim." Kutuyu uzattı. "Bunu George'la birlikte aldık. Sıkıntıda olan genç bir hanıma yardım ettiğin için bunu hak ettiğini düşündük."</p>

  <p class="p7">Saten fiyongu açtım. Kâğıda yapıştırılmış olan seloteybi kopardım. Sonra da başımı kaldırdım. Tam o sırada Rommie Bissonette, Kennedy'e dirseğiyle vuruyordu. İkisi de gülmeye başladılar.</p>

  <p class="p7">"Çocuklar, içinden üzerime bir şey fırlamayacak değil mi?" diye sordum.</p>

  <p class="p7">Rommie, "Ne münasebet," dedi. Ama tebessümü iyice yayılmıştı.</p>

  <p class="p7">Eh, ben de herkes kadar şaka kaldırırım. Sanırım. Kâğıt çıkararak içindeki beyaz kutuyu açtım. Üstte dört köşe pamuktan bir yastıkçık vardı. Onu kaldırdım. O ara ben de gülümseyip duruyordum. Ama sonra tebessümümün dudağında donup kaldığını hissettim. Bir şey bel kemiğimin üzerinde kıvrıla büküle yürüyordu sanki. Neredeyse kutuyu düşürecektim.</p>

  <p class="p7">Bu, Devore'la Sokak'ta karşılaştığımız zaman adamın kucağında duran o oksijen maskesiydi. Rogette'le birlikte benim hizamdan ilerlerken arada sırada oksijen aldığı maske. O sırada ikisi boğulmam için derin sulardan kıyıya yaklaşmamı engelliyorlardı. Rommie Bissonette'yle George Kennedy b tna bunu bir düşmanın kafa derisi gibi getirmişlerdi. Ve benim bunu komik bulmam gerekiyordu.</p>

  <p class="p7">Rommie endişeyle, "Mike?" diye sordu. "Mike iyi misin? Bu sadece bir şakaydı... "</p>

  <p class="p7">Gözlerimi kırpıştırdım ve o zaman kutudakinin oksijen maskesi olmadığını gördüm. Tanrı aşkına! Nasıl da bu kadar aptalca davranmıştım? Bir kere bu Devore'un maskesinden daha büyüktü. Saydam plastikten değil, mat bir maddeden yapılmıştı. Bu...</p>

  <p class="p7">Hafifçe güldüm. Rommie Bissonette iyice rahatladı. Kennedy de öyle. John'un ise şaşkın bir hali vardı.</p>

  <p class="p7">"Çok komik," dedim. "Lastikten yapılmış kol değneğine benziyor." Maskenin içindeki küçük mikrofonu çekerek yandan sarkıttım. Mikrofon kordonunun ucunda sağa sola sallanmaya başladı. O zaman saatin sallanan kuyruğunu hatırladım.</p>

  <p class="p7">John sordu. "Kahretsin! Nedir bu?"</p>

  <p class="p7">Rommie, George'a, "Park Caddesi, avukatı," dedi. İyice koyulaştırdığı bir aksanla konuşuyordu. "Hiç böyle bir şey görmedin değil mi, ahbap? Tabii görmedin ya." Sonra konuşmasını normal biçimde sürdürdü. Rahatlamıştım. Bütün hayatım boyunca Maine'de yaşadım. Ve abartılı bir Yankee aksanıyla konuşmak da artık bana pek komik gelmiyordu. "Bir Stonemask. Mike ifade verirken bir steno her şeyi kaydediyordu. Onun da böyle bir maskesi vardı. Mike sorgu boyunca adama bakıp durdu..."</p>

  <p class="p7">"jyice sersemlemiştim. Yaşlı bir adam bir köşede oturuyor ve Zorro'nun Maskesi'ne bir şeyler mırıldanıyordu..."</p>

  <p class="p7">Kennedy, "Gerry Bliss çok kişiyi sersemletiyor," diye açıkladı. Sesi alçak ama kalındı. "Burada bu maskeleri kullanan son kişi o. Evinde bunlardan on, on bir tane olduğunu biliyorum. Çünkü bu maskeyi ondan satın aldım."</p>

  <p class="p7">"Seni kazıkladığını umarım," dedim.</p>

  <p class="p7">Rommie, "Bunun güzel bir hatıra olacağını düşünmüştüm," diye açıkladı. "Ama demin sana içinde kesik bir el olan bir kutu verdiğimi sandım. Doğrusu hediye kutularının karışmasına çok sinirlenirim. Ne oldu ki?"</p>

  <p class="p7">"Uzun ve sıcak bir temmuzdu," diye mırıldandım. "Bu olayı ona say." Stonemask'ın şeridini bir parmağıma geçirdim. Maske a ş a ğ ı sarktı .</p>

  <p class="p7">John bize, "Mattie on birde orada olmamız gerektiğini söyledi," dedi. "Bira içecek ve Uçan Daire'yte oynayacağız."</p>

  <p class="p7">George Kennedy güldü. "Ben ikisinde de ustayımdır."</p>

  <p class="p7">Dışardaki küçücük araba parkında George tozlu bir Altima'ya gitti. Arka kanepedeki eşyaları karıştırdı. Sonra elinde eski bir kitapla döndü. Kırmızı Gömlekli Adam'üi bu. "Frieda bunu getirmem için ısrar etti. Onda yeni kitaplarınız da var. Ama en çok bu romanı seviyor. Eskiliğinin kusuruna bakmayın. Ama karım bunu altı defa okudu."</p>

  <p class="p7"><span class="t10">~5512~</span></p>

  <p class="p7">"Benim de en sevdiğim romandır." Bu doğruydu. "İyice kullanılıp okunmuş bir kitap görmek hoşuma gider." Bu da doğruydu. Kitabın kapağını açarak içteki çoktan kurumuş çikolata lekesine takdirle baktım. Sonra da yazmaya başladım. "Frieda Kennedy's... Kocası yardım için oradaydı. Onu bizimle paylaştığın ve bu kitabı da okuduğun için teşekkür ederim. Mike Noonan."</p>

  <p class="p7">Bu benim için fazla uzun bir ithaftı. Genellikle kitaplara, "En iyi dileklerimle" ya da, "Size şans diliyorum," diye yazardım. Ama bana takılmak için verdikleri masumca hediyeyi açtığım zaman yüzümde beliren o dehşet dolu ifadeyi affettirmek istiyordum. Kitabı imzalarken George yeni bir romanın üzerinde çalışıp çalışmadığımı sordu.</p>

  <p class="p7">"Hayır," dedim. "Şu ara akümülatörleri dolduruyorum." Kitabı adama geri verdim.</p>

  <p class="p7">"Bu Frieda'nın hoşuna gitmeyecek."</p>

  <p class="p7">"Herhalde. Ama yine de Kırmızı Gömlek var."</p>

  <p class="p7">Rommie, "Biz arabayla sizi izleriz," derken batıdan bir gümbürtü geldi. Son hafta boyunca arada bir duyduğumuz gökgürültüsünden daha yüksek olmasa da kuru gürültü de sayılmazdı. Bunu hepimiz biliyorduk. Ve dördümüz de o tarafa doğru baktık.</p>

  <p class="p7">George bana, "Fırtına çıkmadan yemek yiyebilecek miyiz dersin?" diye sordu.</p>

  <p class="p7">"Evet. Yemeği kıl payı bitireceğiz."</p>

  <p class="p7">Arabayı parkın kapısına sürdüm ve trafiği kontrol için sağa doğru baktım. O sırada John'un beni düşünceli bir tavırla süzdüğünü fark ettim.</p>

  <p class="p7">"Ne var?"</p>

  <p class="p7">"Mattie kitap yazdığını söylemişti, hepsi bu. Romanın öldü mü, ne oldu?"</p>

  <p class="p7"><span class="t10">~5513~</span></p>

  <p class="p7">Aslında Çocukluk Arkadaşım sağdı... Ama o romanı hiçbir zaman tamamlayamayacaktım. Bunu sabahleyin anlamıştım. Tıpkı yağmur yağacağını anladığım gibi. Bodrumdaki işçiler bir nedenle onu geri almaya karar vermişlerdi. Bunun nedenini sormak iyi bir fikir olmayabilirdi. Sanırım cevaplar hoşuma gitmeyeceği.</p>

  <p class="p7">"Bir şeyler oldu. Ama nedenini bilmiyorum." Karayoluna çıkarak arkamı kontrol ettim. George'la Rommie'nin bizi dedektifin küçük Altima'sıyla izlediklerini gördüm. Amerika, küçük arabalara binen boylu boslu adamlarla dolu bir ülkeye dönüşmüştü. "Neyi dinlememi istiyorsun? Eğer evde doldurduğun Karaoke'yse ben yokum! Bu dünyada en son isteyeceğim şey senin Bubba Shot the Jukebox Last Night şarkısını söylemen."</p>

  <p class="p7">Genç avukat, "Ah," dedi. "Bu ondan daha iyi bir şey. Çok çok daha iyi."</p>

  <p class="p7">Evrak çantasını açıp içini karıştırdı. Sonra plastik kutulu bir kaseti çıkardı. İçindeki banda bir tarih yazılmıştı. "20.7.1998." Yani dünün tarihi «Buna bayılacaksın." John öne doğru eğilerek radyoyu açtı. Sonra da kaseti alete yerleştirdi.</p>

  <p class="p7">Bu sabah kötü sürprizlerle karşılaşma kotamı doldurmuş olduğumu umuyordum. Ama yanılmışım.</p>

  <p class="p7">John benim arabanın mikrofonlarından, "Affedersiniz," dedi. "Bir başkasıyla yaptığım konuşmayı sona erdirmem gerekiyordu. Tam da avukatlara yakışacak nazik bir tavırla konuşuyordu. Bu ses kaydı yapıldığı sırada onun kemikli bacaklarının hiç gözükmediğine bir milyon dolara bahse girerdim.</p>

  <p class="p7">Bir kahkaha duyuldu. Boğuk ama aynı zamanda hırıltılı bir sesti. Bu sesi duyar duymaz mide kaslarım çözülüverdi. Onu ilk defa Sunset Bar'ın dışında gördüğümü hatırladım. Siyah kapalı bir mayonun üzerine yine siyah bir şort giymişti.</p>

  <p class="p7">Orada duruyor ve çabuk kilo verenlerin gittiği bir cehennemden kaçmışa benziyordu.</p>

  <p class="p7">Kadın, "Yani kayıt cihazınızı çalıştırmanız gerekiyordu," dedi. O zaman bu yaratığın kafamın arkasına o şiddetli darbeyi indirdiği zaman suların renginin değiştiğini sandığımı anımsadım. Gölün rengi parlak turuncudan, donuk kırmızıya dönüşmüştü. Sonra da su yutmaya başlamıştım. "Bence bunun bir sakıncası yok. İstediğinizi kaydedin."</p>

  <p class="p7">John birdenbire uzanarak kaseti çıkardı. "Bunu dinlemen şart değil. Çok da önemli değil zaten. Ben sadece kadının palavralarının seni eğlendireceğini düşündüm ama... Berbat haldesin. İstersen arabayı ben süreyim. Yüzün bembeyaz kesildi."</p>

  <p class="p7">"Arabayı sürebilirim," dedim. "Haydi dinlet şunu. Daha sonra sana cuma gecesi başımdan geçen küçük bir macerayı anlatacağım... Ama bu aramızda kalacak. Bunu onların bilmesine gerek yok... "&nbsp;Başparmağımla omzumun üzerinden arkamızdaki Altima'yı işaret ettim. "Hele Mattie'nın hiç. Özellikle o bunu bilmemeli."</p>

  <p class="p7">John teybe uzandı, sonra da durakladı. "Emin misin?"</p>

  <p class="p7">"Evet. Kadının sesini birdenbire duyduğum için öyle tepki gösterdim. Sesinin o niteliği. Tanrım! Kusursuz bir kayıt bu."</p>

  <p class="p7">"Avery, McLain ve Bernstein, her şeyin en iyisini kullanırlar. Ama hangi konuşmaların banda alınacağı konusunda çok sıkı kurallarımız var. Yani... bunu belki merak etmişindir diye söylüyorum."</p>

  <p class="p7">"Merak etmedim. Ama böyle bantlar davalarda kanıt olarak kabul edilmiyor sanırım. Öyle değil mi?"</p>

  <p class="p7">"Yargıç davalarda nadiren bir kaseti kabul etmeye karar verebilir. Fakat biz konuşmaları bu nedenle kaydetmiyoruz. Böyle bir kaset dört yıl önce bir adamın hayatını kurtardı. Ben büroya ilk girdiğim sırada. O adamı sonra Tanıkları Koruma Programına aldılar."</p>

  <p class="p7">"Haydi, başlat şunu."</p>

  <p class="p7">Genç avukat öne doğru eğilip düğmeye bastı.</p>

  <p class="p7">John: "Çöl nasıl, Bayan Whitmore?"</p>

  <p class="p7">Whitmore:"Sıcak."</p>

  <p class="p7">John: "Hazırlıklar devam ediyor mu? Böyle bir zamanda..."</p>

  <p class="p7">Whitmore: "Siz pek az şey biliyorsunuz, avukat bey. Bana inanın. Artık bu palavralara bir son verelim mi?"</p>

  <p class="p7">John: "Bunlara so%n verilmiş sayın."</p>

  <p class="p7">Whitmore: "Bay Devore'un vasiyetnamesinin şartlarını gelinine bildirdiniz mi?"</p>

  <p class="p7">John: "Evet, efendim."</p>

  <p class="p7">Whitmore: "O ne cevap verdi?"</p>

  <p class="p7">John: "Şu ara size açıklayabileceğim bir cevap yok. Tabii Bay Devore'un vasiyetnamesinin resmen onaylanmasından sonra size cevabı bildirebilirim. Ama herhalde bu tür ek şartların mahkemelerce kabul edilmediğini siz de biliyorsunuz."</p>

  <p class="p7">Whitmore: "O küçük hanım kentten ayrılırsa olacakları göreceğiz. Öyle değil mi?"</p>

  <p class="p7">John: "Herhalde."</p>

  <p class="p7">Whitmore: "Zafer partisi ne zaman?"</p>

  <p class="p7">John: "Efendim?"</p>

  <p class="p7">Whitmore: "Aman, lütfen. Bugün altmış değişik randevum var. Yann da patronumu gömeceğim. Siz zaferi o kadın ve kızıyla kutlamak için oraya gideceksiniz. Öyle değil mi? Kadının o yazarı da çağırdığını biliyor muydunuz? Şu fingirdediği herifi. Güya sadece arkadaşlar!"</p>

  <p class="p7">John sevinçle bana döndü. "Ne kadar öfkeli olduğunun farkında cm? Bunu saklamaya çalışıyor, ama başaramıyor. Onun için için kemiriyor bu durum."</p>

  <p class="p7">Genç avukatın sözlerini hayal meyal duydum. Kadının söylediklerini düşünüyordum.</p>

  <p class="p7">("Şu fingirdediği herif.")</p>

  <p class="p7">Kadının sözlerinin altında gizli olan neydi? Kelimelerin gerisinde bir şey vardı. Rogette bana, "Senin ne kadar yüzebileceğini anlamak istiyoruz," diye seslenmişti.</p>

  <p class="p7">John: "Benim ya da Mattie'nin dostlarının neler</p>

  <p class="p7">yaptıklarının sizin üzerinize vazife olduğunu sanmıyorum. Bayan Whitmore. Size nezaketle, dostlarınızla eğlenmenizi önereceğim. Bırakın biz de..."</p>

  <p class="p7">Whitmore: "O adam için bir mesajım var."</p>

  <p class="p7">Ben. Kadın benden söz ediyordu. Sonra bunun daha da kişisel bir şey olduğunu anladım. Rogette şimdi benimle konuşuyordu. Belki kendisi ülkenin diğer uçundaydı, ama sesi ve o kin dolu ruhu burada, arabada, yanımızdaydı.</p>

  <p class="p7">Ve Max Devore'un vasiyetnamesi. Avukatlarının kâğıda yazdıkları o anlamsız palavralar değil. Asıl vasiyetnamesi. O ihtiyar köpek ölmüştü. Damocles kadar ölüydü. Ama, evet, adam hâlâ torununun velayeti peşindeydi. Kesinlikle!</p>

  <p class="p7">John: "Hangi adam için, Bayan Whitmore?"</p>

  <p class="p7">Whitmore: "Ona, Bay Devore'un sorusunu cevaplamadığını hatırlatın."</p>

  <p class="p7">John: "Hangi soruymuş bu?"</p>

  <p class="p7">CO yatakta cilveli mi?")</p>

  <p class="p7">Whitmore: "O adama sorun. O biliyor."</p>

  <p class="p7">John: "Mike Noonan'ı kastediyorsanız, bu soruyu ona kendiniz sorabilirsiniz. Onu bu sonbaharda Castle İlçesi Veraset Mahkemesinde göreceksiniz."</p>

  <p class="p7">Whitmore: "Hiç sanmıyorum. Bay Devore vasiyetini burada yazdı. Tanıklar yine burada o belgeyi imzaladılar."</p>

  <p class="p7">John: "Ama davaya yine de Maine'de bakılacak. Çünkü o burada öldü. Bu konuda kararlıyım. Ve bir dahaki sefere Castle'dan ayrıldığınız zaman, yasalar konusunda bilginiz epeyce artmış olacak, Rogette."</p>

  <p class="p7">Kadının sesinde ilk defa müthiş bir öfke belirdi. Sesi tizleşip bir &gt;&nbsp;karganınkine döndü.</p>

  <p class="p7">Whitmore: "Siz sanıyor musunuz ki..."</p>

  <p class="p7">John: "Sanmıyorum, biliyorum. İyi günler, Bayan</p>

  <p class="p7">Whitmore."</p>

  <p class="p7">Whitmore: "Onlara yaklaşmazsanız sizin için çok daha iyi... "</p>

  <p class="p7">Bir tıkırtı oldu. Sonra telefon hattının açık olduğunu belirten uğultu duyuldu. Bunu mekanik bir ses izledi. "Sabah saat dokuz otuz... Doğu yaz saati... Yirmi... Temmuz." John teybin 'Atma' düğmesine bastı. Bandı alıp çantasına koydu.</p>

  <p class="p7">"Telefonu kadının suratına kapattım." John, ilk defa paraşütle atlayan biri gibi konuşuyordu. "Gerçekten. Kadın nasıl da öfkeliydi, değil mi? Son derece kızgın olduğunu söyleyebiliriz sanırım."</p>

  <p class="p7">"Evet." Avukatın duymak istediği de buydu. Ama ben buna inanmıyordum. Evet. Rogette öfkeliydi. Fakat son derece kızgın olduğunu pek sanmıyordum. Çünkü Mattie'nin yeri ve ruhsal durumu aslında onu ilgilendirmiyordu. Rogette avukatı, benimle konuşmak için aramıştı. Beni düşündüğünü anlamam için. Kafamın arkasından kanlar akarken suda çırpındığımı hatırlatmak istiyordu. Niyeti beni sarsmaktı. Ve bunda da başarılı olmuştu.</p>

  <p class="p7">John öğrenmek istedi. "Cevaplamadığın soru neydi?"</p>

  <p class="p7">"Bunu ben de anlamadım," dedim. "Ama kadının sesini duyduğum zaman rengimin neden biraz attığını sana açıklayabilirim. Dilini tutabileceksen ve olayı öğrenmek istiyorsan... "</p>

  <p class="p7">"Yirmi beş kilometrelik bir yolumuz var. Anlat bakalım."</p>

  <p class="p7">John'a cuma gecesi olanları anlattım. Tabii görüntüler ve psişik fenomenlerden söz edip işi karıştırmadım. Sadece Michael Noonan, güneş batarken yürüyüşe çıkmıştı... Sokak'ta yürüyordu. Sonra göle doğru eğilmiş olan huş ağacının yanında durarak güneşin dağla''2</p>

  <p class="p7">doğru inişini seyrederken Devore'la Rogette arkamda belirmişlerdi. Adamın tekerlekli sandalyesini üzerime sürmesinden sonunda karaya çıkmayı başarmama kadar olanlar konusunda gerçekten sapmadım.</p>

  <p class="p7">Sözlerim sona erdiğinde avukat bir süre sesini çıkarmadı. Bundan da ne kadar sarsıldığı anlaşılıyordu. Normal durumlarda o da Ki kadar gevezeydi.</p>

  <p class="p7">Sonra, "E?" diye sordum. "Yorumlar? Sorular?"</p>

  <p class="p7">"Saçlarını kaldır da kulağının arkasına bakayım."</p>

  <p class="p7">İstediğini yaptım. Böylece ortaya flasterle iri bir şiş çıktı. John onları öicelemek için öne doğru eğildi. Ders arasında arkadaşının savaş yaralarını inceleyen bir çocuk gibi. Sonunda, "Tanrım!" dedi.</p>

  <p class="p7">Susma sırası bendeydi.</p>

  <p class="p7">"O iki yaşlı köpek.seni boğmaya kalkışmışlar."</p>

  <p class="p7">Yine bir şey söylemedim.</p>

  <p class="p7">"Mattie'ye yardım ettiğin için seni boğmak istediler."</p>

  <p class="p7">Bu sefer sesimi hiç çıkarmadım.</p>

  <p class="p7">"Ve bunu polise bildirmedin öyle mi?"</p>

  <p class="p7">"Bildirecektim," dedim. "Ne var ki sonra sızlanan ahmak bir muhallebi çocuğu durumuna düşeceğimi anladım. Herhalde yalancı olduğuma da karar vereceklerdi."</p>

  <p class="p7">"Osgood olayın ne kadarını biliyor dersin?"</p>

  <p class="p7">"Onların beni boğmaya çalışmaları konusunda mı? Osgood hiçbir şey bilmiyor. O sadece mesaj taşıyor."</p>

  <p class="p7">John yine olağanüstü bir sessizliğe büründü. Birkaç saniye sonra uzanıp başımın arkasındaki şişe dokundu.</p>

  <p class="p7">"Ahh!"</p>

  <p class="p7">"Affedersin." Avukat yine durakladı. "Tanrım. Ve ihtiyar sonra Warfington'a dönüp intihar etti. Tanrım! Michael, olanları bilseydim o bandı sana kesinlikle dinletmezdim..."</p>

  <p class="p7">"Önemli değil. Ama bunu Mattie'ye açıklamayı aklından bile geçirce. Saçlarımı bu nedenle kulaklarıma doğru indiriyorum."</p>

  <p class="p7">"İlerde Mattie'ye olanları anlatacak mısın?"</p>

  <p class="p7">"Anlatabilirim. Devore'un ölümünden epey bir süre sonra. Ancak o zaman dua elbiselerimle yüzmüş olmama gülebiliriz."</p>

  <p class="p7">John, "Bunun için epey bir zaman geçmesi gerekecek," dedi.</p>

  <p class="p7">"Evet. Olabilir."</p>

  <p class="p7">Bir süre sessizce ilerledik. John günün o eski neşeli havasına kavuşması için yollar arıyordu. Bunun farkındaydım. Ve o yüzden kendisine karşı büyük bir sevgi duydum. Avukat eğilerek radyoyu açtı Guns and Roses'ın gürültülü bir parçasını buldu. Ormana hoş geldin bebeğim. Oyunlar oynayıp eğleneceğiz.</p>

  <p class="p7">Avukat sonra, "Kusuncaya kadar eğleneceğiz, değil mi?" dedi.</p>

  <p class="p7">Gülümsedim. Yaşlı kadının sesi balçık gibi üzerine yapışmıştı, o yüzden gülmek pek de kolay olmadı. Yine de bunu başardım. "Madem ısrar ediyorsun."</p>

  <p class="p7">"Ediyorum," diye cevap verdi. "Kesinlikle."</p>

  <p class="p7">"John, avukat olmana rağmen çok iyi bir insansın."</p>

  <p class="p7">"Sen de bir yazar olmana rağmen."</p>

  <p class="p7">Bu kez daha doğal bir tavırla gülümsedim. Ve tebessümüm yüzümden hemen silinmedi. Üzerinde "TR90" yazılı levhanın önünden geçtik. Aynı anda güneş sisleri kovarak günü aydınlattı. Bu daha iyi bir zamanın yaklaştığını haberveriyordu. Ama batıya doğru baktığım zaman fikrimi değiştirdim. Orada, bu ışıltılı günde White Mountains'ın üzerinde kapkara fırtına bulutları toplanıyordu.</p>

  <p class="p7">&nbsp;</p>
</body>
</html>
