<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YEDİNCİ BÖLÜM</title>
</head>

<body>
  <h1 class="h11">YEDİNCİ BÖLÜM</h1>

  <p class="p7">Küçük kız 68 numaralı yolun ortasından çıkıyordu. Aslında bebeklikten henüz kurtulmuştu sanırım. Üstünde kırmızı bir mayo, ayaklarında da san lastik paletler vardı. Başına Boston Red Sox kepini önü arkasına gelecek şekilde geçirmişti. Lakeview Market'inin ve Dickie Brooksie'nin her türlü servisin sağlandığı garajının önünden geçmiştim. Orada hız sınırı elli beş milden otuz beş mile iniyordu. Neyse ki o gün bu kurala uymuştum. Yoksa çocuğun ölümüne neden olabilirdim.</p>

  <p class="p7">Geri dönüşümün ilk günüydü. Geç kalkmış ve sabahın büyük bir bölümünü gölün kıyısındaki koruda dolaşarak geçirmiştim. Nelerin aynı kaldığını, nelerin değiştiğini anlamaya çalışıyordum. Gölün suları biraz alçalmış gibiydi. Tahmin ettiğimden daha az tekne vardı. Oysa bu, yazın en büyük bayramıydı. Bunların dışında her şey aynı gibiydi. Hatta sanki elimle aynı böcekleri savuruyordum.</p>

  <p class="p7">On bire doğru midem bana kahvaltıyı atladığımı hatırlattı. Köy Kahvesi'ne gitmenin iyi olacağını düşündüm. Warrington'daki lokanta çok daha modern olsa da gidersem herkes gözlerini bana dikecekti. Köy Kahvesi daha uygundu. Tabii hâlâ açıksa. Buddy Jellison nalet herifin tekiydi, ama Batı Maine'de kızartma konusunda ondan daha iyi bir aşçı yoktu. Ayrıca midem de şöyle büyük, yağlı bir köy burgeri istiyordu.</p>

  <p class="p7">Ve şimdi de bu küçük kız, yoldaki beyaz çizginin üzerinde yürürken sanki törendeymişçesine görünmez bir grubun amigosu gibi davranıyordu.</p>

  <p class="p7">Otuz beş mille gittiğim için onu tam zamanında gördüm. Aslında yazın bu yoldan çok araba geçer ve pek az kimse hızın azaldığı bu yolda sürünürcesine ilerleme zahmetine katlanırdı. Sonuçta Castle İlçesinde sadece on iki polis devriye arabası vardı ve pek azı TR'yle ilgilenirdi. Tabii özellikle çağrılırlarsa durum değişiyordu.</p>

  <p class="p7">Arabayı yolun yanına sürerek park ettim. Daha tozlar havalanmadan dışarı fırladım. Hava durgun, sıcak ve nemliydi. Bulutlar sanki dokunabileceğiniz kadar alçalmışlardı. Çocuk kalkık burunlu, dizleri kabuk bağlamış yaralarla dolu küçük bir sarışındı. Beyaz çizginin üzerinde sanki bu gerilmiş bir ipmiş gibi durarak yaklaşmamı seyretti. Bir ceylandan daha fazla korkmuş görünmüyordu.</p>

  <p class="p7">"Merhaba," dedi. "Ben kıyıya iniyorum. Annem beni götürmedi. Çok kızdım." Çok kızmanın nasıl bir şey olduğunu herkes kadar bildiğini göstermek için ayağını yere vurdu. Tahminime göre üç ya da dört yaşındaydı. Oldukça düzgün konuşuyordu ve pek sevimliydi. Ama yine de üç dört yaşındaydı.</p>

  <p class="p7">"Dört Temmuz'da kıyıya inmek iyi olur," diye cevap verdim. "Ama..."</p>

  <p class="p7">. Başını salladı, "Dört Temmuz ve havai fişekler de." 'de' sözcüğünü değişik ve tatlı bir hale sokmuştu. Sanki Vietnam dilinde bir şeymiş gibi.</p>

  <p class="p7">"...burada, karayolunun ortasından yürürsen kendini kıyıda değil, Castle Rock Hastanesinde bulursun."</p>

  <p class="p7">Orada, 68 numaralı karayolunun ortasında durup çocukla Bay Roberts oynamamam gerektiğine karar verdim. Üstelik elli metre kadar güneyde viraj vardı ve her an bir araba altmış mil hızla önümüze çıkabilirdi. Gerçekten de bu sırada bir motor sesi duydum. Üstelik gitgide hızlanıyordu.</p>

  <p class="p7">Çocuğu alıp motoru hâlâ çalışmakta olan arabama götürdüm. Böyle taşınmak hoşuna gitmişti. Hiç korkmuyordu. Ama onu kucağıma alır almaz kendimi Çocuk Düşmanı Chester gibi hissettim. Brooksie'nin garajındaki büroyla bekleme odası karışımı yerde oturan birinin başını uzatarak beni göreceğinin farkındaydım. Benim kuşağıma özgü tuhaf gerçeklerden biri de bu. Kendi çocuğumuz olmayan bir küçüğe dokunduğumuzda başkalarının bunda şehvetle karışık bir şeyler bulmalarından korkuyoruz... Ama belki de iç dünyamızın lağımlarının derinliklerinde böyle bir şey var da farkında değiliz. Her neyse... Çocuğu Idan ^nara aldım. En azından bunu yaptım. İsterse Batı Maine'in Öfkeli Anneleri peşime düşüp ellerinden gelen kötülükleri yapsınlar.</p>

  <p class="p7">Küçük kız, "Beni kıyıya götürür müsün?" diye sordu. Parlak gözleriyle bana bakıyor, gülümsüyordu. Onun on ikisine geldiğinde hamile olabileceğini düşündüm. Özellikle beysbol kepini öyle 'afili' taktığı için. "Mayocuğun yanında mı?"</p>

  <p class="p7">"Galiba mayocuğumu evde bıraktım. Ne kötü değil mi? Hayatım, annen nerede senin?"</p>

  <p class="p7">Yaklaştığını duyduğum araba soruma cevap verirmiş gibi virajın yakınındaki bir yoldan fırladı. Bu iki yanı yukarıya kadar çamurlanmış bir Jeep Scout'tu. Motor ağaca tırmanmış ve buna öfkelenmiş bir hayvan gibi homurdanıyordu. Yan pencereden bir kadının kafası uzanmıştı. Bizim sevimli küçüğün annesi oturamayacak kadar korkmuştu anlaşılan. Arabayı delice sürüyordu. Kadın yan yoldan çıktığı sırada bir araba 68 numaralı karayolundaki virajı alsaydı, kırmızı mayolu arkadaşım da herhalde aynı anda öksüz kalacaktı. Jip bir an yalpalarken kadın başını içeri çekti.</p>

  <p class="p7">Bir gacırtı duyuldu. Kadın eski taşıtı dokuz saniyelik bir sürede sıfırdan altmışa çıkarmaya çalışıyordu. Eğer müthiş bir dehşet bunu sağlayabilseydi, kadın da herhalde başarılı olacaktı.</p>

  <p class="p7">Mayolu küçük kız, "O Mattie," dedi. "Ben ona kızdım. Kıyıda Dört Temmuz'u kutlamak için evden kaçtım. Eğer öfkelendiyse ben de beyaz dadıma giderim."</p>

  <p class="p7">Çocuğun neden söz ettiğini hiç bilmiyorum. Ama 'ıniss Bosox 1998'in bayramı kıyıda kutlayabileceğini düşündüm. Ancak ben evde beşte birlik şişeden viski içmeyi tercih edecektim. O arada elimi kaldırmış başımın yukarısında sağa sola sallıyordum. Çok hızlı el salladığım için küçük kızın ince telli sarı saçları uçuşuyordu.</p>

  <p class="p7">"Hey," diye bağırdım. "Hey, bayan. Çocuk burada!"</p>

  <p class="p7">Jip önümden süratle geçti. Hâlâ hızlanıyor ve öfkeyle homurdanıyordu. Egzozundan mavi dumanlardan oluşan bulutlar çıkıyordu. Jipin eski vitesinden yine korkunç bir gacırtı yükseldi. Bu 'Anlaşalım' Programının çılgınca bir versiyonu gibiydi. Mattie, ikinci vitese geçmeyi basardın. Şimdi... yarışı bırakacak ve şu çamaşır makinesini alacak mısın? Yoksa üçüncü aşamaya geçerek şansını mı deneyeceksin? Aklıma gelen tek şeyi yaptım. Yola çıkıp jipe doğru döndüm. Taşıt benden gitgide uzaklaşıyordu. (Benzin kokusu keskin ve yoğundu.) Küçük kızı başımın yukarısına kadar kaldırdım. Mattie'nin dikiz aynasından bizi göreceğini umuyordum. Artık kendimi çocuk düşmanı Chester gibi değil de, bir Disney çizgi filmindeki açık artırmayı yöneten zalim birine benzetiyordum. Domuz yavrularının arasında en şirin olanını satışa çıkarmıştım. Ama yaptığım etkili oldu. Jipin çamurlu stop lambaları yandı. Kötü kullanan frenin bir iblisin ulumasını andıran sesi duyuldu. Hem de tam Brooksi'nin önünde. Yaşlılar tatlı tatlı Dört Temmuz dedikodusu yapmak için orada toplanmışlarsa artık konuşacak ilginç bir konu çıkmıştı. Herhalde özellikle Mattie'nin bebeğini vermem için haykırması hoşlarına gidecekti. Uzun bir aradan sonra yazlık evinize döndüğünüzde her şeyin düzgün başlaması iyi oluyordu.</p>

  <p class="p7">Stop lambaları ışıldadı ve jip yolda saatte en aşağı yirmi mil hızla geri geri gelmeye başladı. Şimdi vitesten öfkeli değil, korku dolu sesler çıkıyordu. Vites, "Lütfen," diyordu. "Lütfen dur. Beni öldürüyorsun." Jipin arkası mutlu bir köpeğin kuyruğu gibi sağa sola gidiyordu. Jipin bana doğru gelişini seyrettim. İpnotize olmuş gibiydim. Taşıt kâh kuzeye giden şeritten ilerliyor, kâh beyaz çizgiyi aşarak güneye geçiyordu. Ayrıca kadın durumu düzeltmek için fazla çabaladığından soldaki tekerlekler tozları etrafa saçıyordu.</p>

  <p class="p7">Yeni kız arkadaşım, "Mattie hızlı gider," dedi. Havadan sudan söz ediyor ve "ne ilginç değil mi?" gibi konuşuyordu. Bir kolunu boynuma dolamıştı. Evet, onunla dost olmuştuk.</p>

  <p class="p7">Ama çocuğun sözleri kendime gelmemi sağladı. Mattie gerçekten de hızlı gidiyordu. Fazla hızlı. Ve galiba Chevrolet'ınin arkasını da götürecekti. Ben de orada öylece duruyordum. Çocukla iki taşıtın arasında kalıp diş macununa benzer bir hal alacaktık. Arabamın yanından geri geri gittim. Gözlerimi jipe dikmiş bağırıyordum. "Yavaşla, Mattie! Yavaşla!"</p>

  <p class="p7">Sevimli yumurcak bu sözleri beğenmişti. "Gülerek bağırmaya başladı. 'Yavaşla, Mattie, yavaşla!"</p>

  <p class="p7">Fren yeni bir acıyla çığlıklar atarken jip mutsuzca geriye doğru bir defa daha şiddetle sıçradı. Mattie'nin debriyaja aldırdığı yoktu. Bu sonlama Sırasında jipin arka tamponu benim arabamınkine iyice yaklaştı. Arada bir sigara kadar yer kalmıştı. Keskin bir benzin kokusu etrafa yayıldı. Çocuk elini yüzüne doğru sallıyor ve abartılı bir tavırla öksürüyordu.</p>

  <p class="p7">Şoför yerinin yanındaki kapı hızla açıldı, Mattie Devore sirkte topla atılan bir akrobat gibi dışarı fırladı. Tabii bir akrobatı eski şal örneği şort ve pamuklu bol bir tunikle hayal edebilirseniz. Önce ablasının çocuğun başında beklediğini, yani bir tür bebek bakıcılığı yaptığını sandım. Mattie'yle çocuğun annesi başka başka kimselerdi. Küçük çocukların gelişirken anne ve babalarını küçük adlarıyla çağırdıklarını biliyordum. Ama bu solgun yüzlü sarışın kız on iki yaşındaymış gibi gözüküyordu. En fazla on dördünde. Onun jipi deli gibi sürmesinin nedeninin çocuğu yüzünden dehşete kapılması olmadığına karar verdim. (Ya da neden sadece dehşet değildi.) Kız aslında araba sürmesini bilmiyordu herhalde.</p>

  <p class="p7">Bir şey daha vardı, tamam mı? Bir tahminde daha bulundum. Çamurlu dört çekişti jip, torbalanmış şal örneği şort, o berbat bol tunik, küçük kırmızı lastikle toplanmış uzun sarı saçlar. Ve önemlisi üç yaşında bir çocuğun çıkıp gitmesine neden olan dikkatsizlik... Bütün bunlar bana kızın karavanda yaşayan o hippilerden olduğunu söylüyordu. Bu sözlerimin size nasıl geldiğini biliyorum. Ama bu laflarımı bir temele dayandırıyordum. Ayrıca kahretsin!ben İrlandalıyım. Benim atalarım da atla çekildiği günlerde karavanda yaşamışlardı.</p>

  <p class="p7">Çocuk tombul elini hâlâ yüzüne doğru sallıyordu. "Pis kokuyor! Jip pis kokuyor!"</p>

  <p class="p7">Jipin mayosu nerede, diye düşündüm. Sonra Mattie yeni kız arkadaşımı kaparcasına kucağımdan aldı. Bana çok yaklaştığı için Mattie'nin, mayolu güzelin ablası olduğu hakkındaki düşüncem yok oldu. Mattie ancak yeni yüzyılın ortalarına doğru yaşlanmaya başlayacaktı. Ama ne on iki, ne de on dört yaşındaydı. Yirmi yaşında olduğunu tahmin ettim. Ya da bundan bir yaş daha küçüktü. Kızı kaparken sol elindeki altın halkayı gözlerinin altındaki koyu lekeleri ve gri cildinin mora dönüştüğünü gördüm. Mattie gençti, ama bu yüz bir annenin dehşet ve bitkinliğini yansıtıyordu.</p>

  <p class="p7">Onun küçük kıza tokadı indireceğini sanıyordum. Karavanda yasayan hippi anneler yorgunluk ve korku karşısında böyle tepki gösteriyorlardı. Öyle bir şey yapmaya kalkarsa onu bir şekilde engelleyecektim. Gerekiyorsa öfkesini üzerime çekecektim. Bunun soylu bir tarafı yoktu. Bütün istediğim, omuzları kavrayarak, popoya tokatları indirme ya da kızın yüzüne haykırma anını erteletmekti. Kente döndüğüm ilk gündü ve bu saatleri dikkatsiz ve pasaklı bir sürtüğün çocuğuna eziyet etmesini seyrederek geçirmek istemiyordum.</p>

  <p class="p7">Mattie kızını sarsacağı ve, "Nereye gittiğini sanıyordun, küçük şıllık?" diye bağıracağı yerde önce ona sarıldı. (Bebek de ona. Sevinçle, korkuyla değil.) Genç kadın sonra kızının yüzüne öpücükler yağdırdı.</p>

  <p class="p7">"Bunu neden yaptın?" diye bağırdı. "Kafandan neler geçiyordu? Seni bulamadığım zaman öleceğimi sandım."</p>

  <p class="p7">Sonra hüngür hüngür ağlamaya başladı. Mayolu çocuk tam ve müthiş bir hayretle ona bakıyordu. Başka zaman bu bana pek komik gelirdi. Sonra kızın yüzü de buruştu. Gerileyerek onların birbirlerine sarılıp ağlamalarını seyrettim. Peşin yargım yüzünden de utandım.</p>

  <p class="p7">Bir araba yanımızdan geçerken yavaşladı. Tipik bir yaşlı çift herhalde bayram şerefine fındık fıstık almak için dükkâna gidiyorlardı. Şimdi ağızları bir karış açık bu sahneyi seyrediyorlardı. İki elimi birden onlara doğru sabırsızca salladım. "Ne bakıp duruyorsunuz? Haydi basıp gidin!" der gibi. Araba hızlanırken plakadan onların başka eyaletten olmadıkları anlaşılıyordu. Bu tipik çift buralıydılar. Ve pek yakında bu olay etrafa yayılacaktı: Küçük gelin ve pek sevgili bebeği yolun kenarında ağlıyorlardı. (Herhalde Mattie o bebeğe evlenmeden önce bir arabanın arka koltuğunda ya da bir kamyonda hamile kalmıştı.) Yanlarında da bir yabancı vardı. Hayır, aslında tam anlamıyla bir yabancı sayılmazdı. Eyaletin kuzeyinden gelen yazardı o. Şu Mike Noonan.</p>

  <p class="p7">Küçük kız, "Kıyıya inip, yü...yü...yüzmek istedim," diye hıçkırdı. Şimdi de yüzmek sözcüğü ekzotikleşmişti. Sanki bu Vietnam dilinde 'kendinden geçme'nin karşılığıydı.</p>

  <p class="p7">Seni öğleden sonra yüzmeye götüreceğimi söyledim." Mattie hâla burnunu çekiyordu, ama kendini toplamaya da başlamıştı. "Bir daha yapma bunu, bebeğim. Sakın yapma. Annen çok korktu." yap çocuk, "Yapmam," diyerek hıçkırdı. "Gerçekten yapmayacağım." Halâ ağlıyordu. Sıkıca sarılarak başını annesinin boynunun yanına dadı Bu sırada basketbol kepi düştü. Kepi yerden aldım. Kendimi iyice bir yabancı gibi hissetmeye başlıyordum. Mavili kırmızılı kepi Mattie'nin avucuna ittim. Sonunda parmaklarıyla kavradı.</p>

  <p class="p7">Olayın böyle sona ermesinden memnun olduğuma karar verdim. Belki buna hakkım vardı. Olayı gülünç bir şeymiş gibi anlattım. Öyleydi de. Ama bu da komik olduğunu sonradan anladığınız olaylardandı. Sürdüğü sırada ise insana dehşet veren bir şey gibi geliyordu. Ya öbür taraftan bir kamyon gelseydi? Virajı son sürat alsaydı?</p>

  <p class="p7">Gerçekten de o sırada virajdan bir araba çıktı. Ama hiçbir turistin binmeyeceği türden bir kamyonetti bu. İçindeki iki yerli yanımızdan geçerken merakla bize baktılar.</p>

  <p class="p7">"Hanımefendi," dedim. "Mattie? Gitsen iyi olacak, sanırım. Kızınıza bir şey olmamasına sevindim. "Bu sözler ağzımdan çıkar çıkmaz adeta önüne geçilemeyecek bir gülme isteğine kapıldım. Mattie'ye (Bu ad da 'Unforgiven' ve True Gritt' gibi kovboy filmlerine yakışacak bir şeydi) bu sözleri kelimeleri uzata uzata söylerken soylu alnımın ortaya çıkması için kovboy şapkamı geri itecek ve başparmaklarımı da deriden yapılmış pantolonumun beline sokacaktım. "Çok güzelsiniz, bayan. Yoksa siz yeni öğretmen misiniz?"</p>

  <p class="p7">Mattie bana döndü ve o zaman genç kadının gerçekten güzel olduğunu fark ettim. Gözlerinin altındaki morlukla ve başının iki yanından sarkan sarı saçlarına rağmen yine de güzeldi. Barda içki içecek yaşta olmasa da onu yine de başarılı buldum. Hiç olmazsa bebeği dövmemişti.</p>

  <p class="p7">Mattie, "Çok teşekkür ederim," dedi. "O yolda mıydı?" Bakışlarıyla yalvarıyor, "lütfen olmadığını söyleyin" der gibi bakıyordu. "Hiç olmazsa onun yolun kenarından yürüdüğünü anlatın."</p>

  <p class="p7">"Şey..."</p>

  <p class="p7">Küçük kız işaret etti. "O çizginin üzerinden yürüyordum. Orası şu 'repüş' gibi yerlerden. Repüşler de güvenlidir."</p>

  <p class="p7">Mattie'nin zaten solgun olan yanakları büsbütün bembeyaz kesildi. Onun bu hali hoşuma gitmedi. Bu durumdayken eve jiple gitmesi düşüncesi de. Özellikle yanında çocukla.</p>

  <p class="p7">"Nerede oturuyorsunuz, bayan..."</p>

  <p class="p7">Kadın, "Devore," dedi. "Ben Mattie Devore'um." Çocuğu kucağında yana alarak elini uzattı. Elini sıktım. Sabah hava sıcaktı ve akşama doğru daha da ısınacaktı. Tam da göle girilecek havaydı. Ama Mattie'nin dokunduğum parmakları buz gibiydi. "Biz şurada oturuyoruz."</p>

  <p class="p7">Jipin fırladığı yolu işaret ediyordu. Dar patikanın altmış metre ilersindeki çam korusuna geniş bir karavan park edilmişti. (Ay, ne şaşılacak şey değil mi?) Oranın adının Wasp Hill Yolu olduğunu hatırladım. 68 numaralı karayolundan Orta Koy adlı yere ulaşmak için yedi yüz elli metrelik bir uzaklığı aşmak gerekiyordu. "Ah, evet, kovboy, şimdi her şeyi hatırlamaya başlıyordum. Artık tekrar Dark Score çiftliğine dönüyorum. Küçük çocukları korumak gibi bir özelliğim var."</p>

  <p class="p7">Onların yakında oturmaları beni yine de rahatlattı. Arkalan neredeyse birbirine dokunan taşıtlarımızdan dört yüz metre kadar ötedeydiler. Tabii düşündüğüm zaman bunu mantıklı buldum. Bizim mayolu güzel kadar küçük bir çocuk fazla uzağa gidemezdi... Ama bu küçük oldukça azimli biri</p>

  <p class="p7">olduğunu kanıtlamıştı... Annesinin bitkin haline, çocuğun iradesinin neden olabileceğini düşündüm. Kızın müstakbel erkek arkadaşlarından olamayacak yaşa eriştiğim için sevindim. Bu kız hepsinin bir emirle alev alev yanan çemberin içinden atlamalarını sağlayacaktı. Yeniyetmeliğinden genç kızlığına kadar hem de.</p>

  <p class="p7">Şey... Hiç olmazsa lisedeyken. Kentin diğer yanında karavanda yaşayan kızlar genellikle üniversiteye gitmezlerdi. Civarda teknik okul olmazsa. Ve kız, gençlerin çemberlerden atlamalarına, uygun biri (daha da akla yakını uygunsuz biri) gelene kadar buna devam edecekti. Delikanlı Yaşamın Büyük Virajından çıkacak ve kızı karayolunda ezecekti. Bizim güzel de beyaz çizgiyle "repüş" arasındaki farkı anlayamayacaktı.</p>

  <p class="p7">Kendi kendime, Tanrım, dedim. Bırak bu düşünceleri. Bebek daha üç yaşında. Sen neredeyse önün üç çocuğu olduğunu hayal edeceksin. İkisinde mantar hastalığı var, üçüncüsü ise geri zekâlı. Öyle mi?</p>

  <p class="p7">Mattie "Çok teşekkür ederim," diye tekrarladı.</p>

  <p class="p7">Önemli değil," diyerek küçük kızın burnuna dokundum. Yanakları gözyaşları yüzünden sırılsıklam olsa da bana neşeyle gülüyordu. "Bu çok Konuşkan bir kız."</p>

  <p class="p7">Çok konuşkan ve çok dikbaşlı." Mattie çocuğu sonunda hafifçe itti. Ama kız korkmadı. Bundan da çoğu kez annesinin onu itip kakmadığı ya da tokatlamadığı anlaşılıyordu. Tersine küçüğün tebessümü daha da yayılırken annesi de gülümsemeye başladı. Ve evet, Mattie'nin biçimsiz kılığına aldırmazsanız onun olağanüstü güzel olduğunu fark ediyordunuz. Tenis kıyafeti giyerek Castle Rock Kulübüne gönderirseniz daha da çekici olacaktı. Belki genç bir Grace Kelly'e benzeyecekti. (Ama Mattie herhalde yaşamı boyunca o kulübe gidemeyecekti. Oraya ancak hizmetçilik ya da garsonluk yaparsa girebilirdi.)</p>

  <p class="p7">Mattie dönüp bana baktı. İrileşmiş gözlerindeki bakışları ciddiydi.</p>

  <p class="p7">"Bay Noonan," dedi. "Ben kötü bir anne değilim."</p>

  <p class="p7">Adımı söylediği için irkildim. Ama bu şaşkınlığım pek kısa sürdü. Sonuçta uygun yaştaydı. Ve Kitaplarımı okuması, öğleden sonraki saatlerini televizyonun önünde geçirerek "Genel Hastane" ve "Yaşanacak Bir Tek Yaşam" dizilerini seyretmesinden daha iyiydi onun için. Hiç olmazsa biraz.</p>

  <p class="p7">"Kızımla göle ne zaman gideceğimiz konusunda tartıştık. Ben çamaşırlarımızı asmayı ve öğle yemeğini yememizi istiyordum. Yüzmeye öğleden sonra gidebilirdik. Kyra ise..." Durakladı. "Ne var? Ben şimdi ne söyledim ki?"</p>

  <p class="p7">"Çocuğun adı Kia mı? Yani..." Başka bir şey söyleyemeden çok tuhaf bir şey oldu. Ağzımın içine sanki sular doluştu. Bir an paniğe kapıldım. Okyanusta yüzen ve suratına çarpan dalgalar yüzünden su yutan biri gibi hissediyordum. Ama su tuzlu değildi. Taze ve soğuktu. Kan gibi hafif madensi bir tadı vardı.</p>

  <p class="p7">Başımı çevirip yere tukurdum. Ağzımdan sıvıların fışkıracağını sanıyordum. Boğulmasına ramak kalan bir kurbana suni solunum yapmaya başlarken olduğu gibi. Ama öyle olmadı. Sıcak bir havada tükürdüğünüzde olduğu gibi ağzımdan küçük beyaz bir topak fırladı. Ve daha yol kenarındaki toprakların üzerine düşmeden o garip duygu da kayboldu. Bir saniyede. Sanki hiç öyle bir şey olmamıştı.</p>

  <p class="p7">Küçük kız kayıtsızca, "Bu adam tükürdü," dedi.</p>

  <p class="p7">"Affedersiniz..." diye mırıldandım. Şaşırmıştım. Tanrı adına, ne anlama geliyordu bu? "Galiba benimki gecikmiş bir tepkiydi."</p>

  <p class="p7">Mattie endişelendi. Sanki kırk değil de seksen yaşındaymışım gibi. Ama belki de o yaştaki bir kız için kırk, seksen demekti. "Bize gelmek ister misiniz? Size su veririm."</p>

  <p class="p7">"Hayır. Artık iyiyim."</p>

  <p class="p7">"Pekâlâ. Bay Noonan... Ben şunu kastettim. Daha önce başıma hiç böyle bir şey gelmedi. Çarşafları asıyordum... O da içerde videoda Dev Fare'yle ilgili bir çizgi, filmi seyrediyordu. Sonra biraz daha mandal almak için içeri girdim..." Kızına baktı. Küçük kız artık gülümsemiyordu. Durumu kavramaya başlamıştı. Gözleri irileşmişti, yaşlarla dolmaya hazırdı. "Gitmişti. Bir an korkudan ölecek gibi oldum."</p>

  <p class="p7">Çocuğun dudakları titriyordu. Gözleri de tam zamanında dolu dolu oldu. Hıçkırarak ağlamaya başladı. Mattie kızının saçlarını okşadı. Çocuk başını o tuhaf tuniğe dayayıncaya kadar sürdürdü bunu.</p>

  <p class="p7">"Üzülme, Ki," dedi. "Bu sefer bir şey olmadı. Ama yola çıkamazsın. Bu çok tehlikeli. Küçücük şeyleri yollarda çiğnerler. Sen de küçücük bir şeysin. Dünyadaki en değerli küçücük şey."</p>

  <p class="p7">Küçük kız şimdi daha şiddetle ağlıyordu. Bu kıyıya inmek ya da başka bir yere gitmek için öncelikle uyuması gereken bir küçüğün ağlamasıydı.</p>

  <p class="p7">Başını annesinin boynuna dayayan çocuk, "Kia kötü, Kia kötü," diye hıçkırdı.</p>

  <p class="p7">Mattie, "Hayır, hayatım," dedi. "O sadece üç yaşında." Onun kötü bir anne olduğu konusunda hâlâ kuşkularım vardıysa bile hepsi kayboldu. Belki daha önce kaybolmuştu. Neticede çocuk bakımlı, tombul ve güzeldi. Orasında burasında çürükler de yoktu.</p>

  <p class="p7">Bir düzeyde bütün bunların farkındaydım. Diğerindeyse o garip olayla başa çıkmaya çalışıyordum. Duyduğumu sandığım o garip şeyle. Beyaz çizgiden kaptığım küçük çocuğun adı Jo'yla kızımız olursa vermeyi kararlaştırdığımız isimdi.</p>

  <p class="p7">"Kia," dedim. Hayretle. Sanki dokunursam bir yerini kıracakmışım bi çocuğun başının arkasını hafifçe okşadım. İnce saç telleri güneşten ısınmıştı.</p>

  <p class="p7">Mattie, "Hayır," diye düzeltti. "O adını şu ara ancak böyle söyleyebiliyor. İsmi Kia değil Kyra. Grekçe. 'Bir hanımefendi gibi' demek." Biraz utançla kımıldandı. "İsmini bebeklere verilecek isimlerle ilgili bir kitaptan seçtim. Hamileyken böyle şeylerle ilgileniyordum. Galiba bu kendimi kapıp koyuvermekten daha iyiydi."</p>

  <p class="p7">"Güzel bir ad," dedim. "Siz de kötü bir anne değilsiniz."</p>

  <p class="p7">O sırada aklıma Frank Arlen'in Noel'de yemek yerken anlattığı bir hikâye geldi. Bu en küçük kardeşi Petie'yle ilgiliydi. Frank'in hikâyesi sofradakilerin katıla katıla gülmelerine neden olmuştu. Olay hiç hatırlamadığını iddia eden Petie bile yanaklarından yaşlar akıncaya kadar' gülmüştü.</p>

  <p class="p7">Frank, "Petie beş yaşındayken bir Paskalya bayramında bizimkiler 'Yumurta Arama' yansını başlattılar," demişti. "Annemle babam bir gece önce bizi büyükanneme yolladıktan sonra evin her yerine renkli yüz yumurtayı saklamışlardı, Paskalya sabahı hepimiz çok eğlendik. Johanna verandada ganimetten payına düşen yumurtaları sayarken başını kaldırıp yukarı baktı ye bir çığlık attı. Petie, ikinci katta evin arka tarafındaki çıkıntıda neşeyle dolaşıyordu. Orası beton zeminli verandadan bir buçuk metre kadar yukardaydı."</p>

  <p class="p7">Aile aşağıda el ele tutuşmuş, korku ve merakla beklerken Bay Arlen, Petie'yi kurtarmıştı. Bayan Arlen arka arkaya 'Selam Meryem* duasını okuyordu. (Frank daha da neşeyle gülerek, "Duaları öyle hızlı okuyordu ki, sesi 'Kabile Sihirbazı' plağındaki sincaplardan birininkine benziyordu," demişti.) Sonra kocası kucağındaki Petie'yle yatak odasının penceresinden içeri girince kadın bayılmış, betonun üzerine yığılıp kalmıştı. O arada burnunu da kırmıştı. Petie'ye ne yaptığını sordukları zaman çocuk yağmur olduğunda yumurta olup olmadığına baktığını söylemişti.</p>

  <p class="p7">Galiba her ailenin böyle bir hikâyesi vardır. Bu dünyanın Petie ve Kyra'larının ölümden kurtulması, hiç olmazsa anne ve babaların Tanrı'nın varlığına inanmalarını sağlar.</p>

  <p class="p7">Mattie, "Gerçekten çok korktum," derken yine on dört yaşındaymış gibi gözüküyordu. En fazla on beş.</p>

  <p class="p7">Tamam, olay artık sona erdi," diye hatırlattım. "Ve Kyra da artık yola çıkıp yürümeyecek. Öyle değil mi, Kyra?"</p>

  <p class="p7">Çocuk annesinin omzundan başını kaldırmadan kafasını salladı, Mattie onu daha karavana götürmeden uyuyakalacaktı sanırım.</p>

  <p class="p7">Kadın, "Bunun benim için ne kadar garip bir olay olduğunu bilemezsiniz," dedi. "En sevdiğim yazarlardan biri aniden ortaya çıkıyor ve yavrumu kurtarıyor. TR'de bir yeriniz olduğunu biliyordum. Herkesin Sara Laughs diye tanımladığı o ahşap, büyük ev. Ama etraftakiler karınızın ölümünden beri oraya gelmediğinizi söylüyorlardı."</p>

  <p class="p7">"Uzun bir süre gelmedim," diye açıkladım. "Sara bir ev değil de bir evlilik olsaydı, bunun bir barışma denemesi olduğunu söyleyebilirdiniz"</p>

  <p class="p7">Mattie bir an gülümsedi, sonra tekrar ciddileşti. "Sizden bana bir iyilikte bulunmanızı isteyecektim."</p>

  <p class="p7">"Buyrun, isteyin."</p>

  <p class="p7">"Bu olaydan kimseye söz etmeyin. Bu Ki'yle benim için zor bir dönem."</p>

  <p class="p7">"Neden?"</p>

  <p class="p7">Mattie dudağını ısırıp galiba bu soruya vereceği cevabı düşündü. Aslında bir an düşünseydim bu soruyu sormazdım. Genç kadın sonra, "olmuyor" der gibi başını salladı. "Öyle işte. Kentte bugün olanlardan söz etmezseniz sevinirim. Size, bilemeyeceğiniz kadar büyük bir minnet duyarım."</p>

  <p class="p7">"Etmem tabii."</p>

  <p class="p7">"Ciddi misiniz?"</p>

  <p class="p7">"Tabii. Ben aslında burada daha çok yazları kalan biriyim. Ve uzun süredir buraya gelmedim... Yani konuşabileceğim fazla tanıdığım yok." Tabii Bili Dean vardı ama ona her şeyi açıklamak zorunda değildim. Fakat onun da olayı öğreneceği kesindi. Eğer bu küçükhanım yerlilerin kızının yürüye yürüye kıyıya inmeye kalktığını öğrenmeyeceklerini sanıyorsa kendini kandırıyordu sadece. "Yalnız bizi fark ettiler bile sanırım. Brooksie'nin garajına bir göz atın. Gözucuyla. Öyle dönüp bakmayın."</p>

  <p class="p7">Mattie dediğimi yaptı ve sonra da içini çekti. İki ihtiyar bir zamanbenzin pompalarının olduğu asfalt dökülü yerde duruyorlardı. Biri a |jba Brooksie'nin kendisiydi. Onu Palyaço Bozo'nun doğuya özgü hir kopyas|na benzetmeme neden olan kabarık kızıl saçlarından birkaç tutam kalmış olduğunu görebiliyordum. Diğeri ise Brooksie'nin bir delikanlı gibi durmasına neden olan ihtiyar mı ihtiyar biriydi. Altın saplı bir bastona dayanmıştı. Tavırları nedense tuhaf bir biçimde bir akbabayı hatırlatıyordu.</p>

  <p class="p7">Mattie, "Onlar konusunda hiçbir şey yapamam," dedi. Sıkılmış gibiydi. "Kimse onlar konusunda bir şey yapamaz. Bayram olduğu ve bizi sadece o ikisi gördüğü için kendimi şanslı saymam gerekiyor sanırım."</p>

  <p class="p7">Ben de, "Ayrıca," diye ekledim. "Fazla bir şey gördüklerini sanmıyorum." Böylece iki gerçeği göz ardı ediyordum. Birincisi biz orada dururken yanımızdan altı kadar araba ve bir kamyonet geçmişti. İkincisi Brooksie'yle yaşlı arkadaşı görmediklerini seve seve uyduracaklardı.</p>

  <p class="p7">Başını Mattie'nin omzuna dayamış olan Kyra hanımefendilere yakışır bir biçimde horladı. Genç kadın ona bakarak üzüntü ve sevgi dolu bir tavırla gülümsedi. "Sizinle aptal gibi gözükmeme neden olan böyle bir durumda karşılaştığımız için üzgünüm. Aslında sizin gerçekten büyük hayraniannızdan biriyim. Castle Rock'taki kitapçıda bu yaz yeni bir romanınızın yayınlanacağını söylediler."</p>

  <p class="p7">Başımı salladım. "Evet. Adı Helen'in Vaadi."</p>

  <p class="p7">Mattie gülümsedi. "Güzel bir ad."</p>

  <p class="p7">"Teşekkür ederim. Arkadaşınızı kolunuzu kırmadan eve götürün."</p>

  <p class="p7">"Evet."</p>

  <p class="p7">Bu dünyada istememelerine rağmen yersiz, utandıncı sorular soran insanlar vardır. Bu kapılara çarpmak gibi özel bir yetenektir. İşte ben de bu gruptanım. Mattie'yle jipin yolcu tarafına doğru yürürken çok güzel bir soru sordum. Ama aslında bu konuda fazla suçlanmamam gerekir. Sonuçta elindeki yüzüğü görmüştüm.</p>

  <p class="p7">"Kocanıza bu olayı anlatacak mısınız?"</p>

  <p class="p7">Mattie hâlâ gülümsüyorsa da biraz donuklaşmış gibiydi. Yüz kasları gergindi..Sorulan bir soruyu hikâye yazarken beğenmediğiniz bir satıra yaptığınız gibi silebilseydiniz, ben bunu hemen yapardım.</p>

  <p class="p7">"Kocam geçen ağustos ayında öldü." "Mattie, çok üzgünüm! İşte pot böyle kırılır!" "Bunu bilemezdiniz. Benim yaşımda bir kızın evlenmemiş olması gerekir, öyle değil mi? Ve evliyse o zaman da kocasının askerde olduğu düşünülür."</p>

  <p class="p7">Jipin yolcu tarafına bebeğin oturması için pembe bir koltuk konulmuştu. Mattie'nin Kyra'yı kaldırıp arabaya bindirmeye çalışırken zorlandığının farkındaydım. Onun yânından çocuğun tombul bacağını tutmak için uzanırken elimin üstü genç kadının göğsüne süründü bir an. Mattie pozisyon gereği ancak Kyra'nın yerinden kayarak yuvarlanmasını göze alırsa gerileyebilirdi. Ama onun bu dokunuşu fark ettiği belliydi. Herhalde, kocam öldü, diye düşündü. Artık bir tehlike yaratmıyor. Ve bu çok önemli yazar da sıcak bir yaz sabahı beni biraz mıncıklamasının bir sakıncası olmadığını düşünüyor. Ben ne diyebilirdim ki? Çok önemli yazarın çıkageldiğini ve kızını yoldan çektiğini, hatta belki de onun canını kurtardığını mı?</p>

  <p class="p7">Hayır, Mattie. Ben kırk yaşındayım. Yakında yüz yaşıma basacağım. Ve seni mıncıklamaya da hiç niyetim yoktu. Ama bunu söyleyemezdim. O zaman durum daha da kötüleşirdi. Biraz kızardığımı hissettim.</p>

  <p class="p7">Kızı yerine oturttuktan ve birbirimizden güvenli sayılacak kadar uzaklaştıktan sonra, "Siz kaç yaşındasınız?" diye sordum.</p>

  <p class="p7">Bana anlamlı anlamlı baktı. Yorgun ya da değil, kendini toplamıştı. "Ne durumda olduğumu bilecek yaştayım." Elini uzattı. "Tekrar teşekkür ederim, Bay Noonan. Tanrı sizi tam zamanında yolladı."</p>

  <p class="p7">"Yok canım. Tanrı bana Köy Kahvesi'nde bir hamburger yemem gerektiğini söyledi," diye cevap verdim. "Ya da belki de bunu söyleyen onun tam zıttı olan bir yaratıktı. Lütfen Buddy'nin hâlâ orada olduğunu söyleyin bana."</p>

  <p class="p7">Mattie gülümsedi ve yüzünde tekrar o sıcak ifade belirdi. Bunu görmek beni mutlu etti. "Ki'nin çocukları sahte kimliklerle bira içmeye çalıştıkları zaman bile orada olacak. Ama tabii biri yoldan gelip ondan karides tetrazzini gibi bir şey isteyebilir. Böyle bir şey olursa Buddy herhalde kalp krizinden ölür."</p>

  <p class="p7">«Doğru. Eh, bana yeni kitabımdan yolladıklarında size de bir tane bırakırım"</p>

  <p class="p7">Mattie yine gülümsüyordu, ama yüzünde hafif bir tereddüt vardı.</p>

  <p class="p7">Bunu yapmanıza hiç gerek yok, Bay Noonan."</p>

  <p class="p7">"Evet, öyle. Bunu yapacağım. Menajerim benim için elli kitap alıyor. Yaşlanırken bunların daha çok işe yaradıklarını görüyorum."</p>

  <p class="p7">Belki sesimde fark edilmesini istemediğim bir şeyler vardı. Bazen böyle oluyor sanırım. Mattie bunu sezdi.</p>

  <p class="p7">Tamam. O kitabı sabırsızlıkla bekleyeceğim."</p>

  <p class="p7">Çocuklara özgü o garip, kayıtsızca tavırlarla uyuyan küçük kıza baktım. Başını omzuna doğru eğmiş, küçük biçimli dudaklarını büzmüştü. Ağzında bir hava kabarcığı vardı. Bebeklerin tenleri beni mahvediyor. Nasıl da narin ve güzel</p>

  <p class="p7">bu tenler. Sanki hiç gözenekleri yok. Çocuğun kasketi</p>

  <p class="p7">çarpılmıştı. Mattie uzanarak onu düzeltmemi seyretti,</p>

  <p class="p7">vizörün gölgesinin bebeğin yüzüne düşmesini sağladım.</p>

  <p class="p7">"Kyra," dedim.</p>

  <p class="p7">Mattie başını salladı. "Bir hanımefendi gibi."</p>

  <p class="p7">"Kia, Afrikalılara özgü bir ad," diye açıkladım. "Mevsimin başlangıcı anlamına geliyor." Ondan sonra Mattie'nin</p>

  <p class="p7">yanından ayrıldım. Arabamın şoför tarafına doğru giderken genç kadına hafifçe el salladım. Mattie'nin bana merakla baktığının farkındaydım. Çok garip bir duyguya kapıldım. Ağlayacak gibi oldum.</p>

  <p class="p7">Anneyle kız gözden kaybolduktan çok sonra bile bu duygu geçmedi. Köy Kahvesi'ne vardığımda hâlâ aynı şeyi hissediyordum. Arabayı benzin pompasının solundaki toprak zeminli park yerine soktum. Bir süre orada öylece oturdum. Jo'yu, evde hamilelik testi için kullanılan ve yirmi iki buçuk dolar tutan takımı düşünüyordum. Karım, tamamıyla emin oluncaya kadar bu küçük sırrı saklamaya karar vermişti. Evet, neden bu olmalıydı. Başka ne olabilirdi ki?</p>

  <p class="p7">"Kia," dedim. "Mevsimin başlangıcı." Ama bu sözler yeniden ağlama isteğine neden oldu. Bu yüzden arabadan indim ve kapıyı sertçe kapattım. Sanki böylece kederi taşıtın içine hapsedebileceğim.</p>

  <p class="p7">&nbsp;</p>
</body>
</html>
