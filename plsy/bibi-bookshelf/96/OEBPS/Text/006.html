<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ÜÇÜNCÜ BÖLÜM</title>
</head>

<body>
  <h1 class="h11">ÜÇÜNCÜ BÖLÜM</h1>

  <p class="p7">Yayıncım bilmiyordu. Editörüm Debra Weinstock bilmiyordu. Menajerim Harold Oblowski de bilmiyordu. Frank Arlen de öyle. Ama birkaç defa kayınbiraderime açılmayı istedim. "Senin değilse bile Jo'nun hatırı için ağabeyin olmama izin ver." Frank, Maine'in güney bölgesindeki Sanford kentinde çoğunlukla yalnız geçirdiği yaşamına ve matbaa işlerine dönerken böyle söylemişti. Onun bu teklifini kabul edeceğim aklıma bile gelmemişti. Hoş, kabul de etmedim. Yalnızca Frank'in düşündüğü gibi bir, "İmdat!" çığlığı yerine iki haftada bir telefon ediyordum. Erkeklere özgü konuşmalar yapıyorduk. "Nasıl gidiyor?" "Fena değil. Burası bir cadının göğüsleri kadar soğuk." "Evet, burası da öyle. Brains biletleri bulursam Boston'a gider miyiz?' "Belki gelecek yıl. Bu ara çok meşgulüm." "Evet, durumu biliyorum. Görüşürüz, Mikey." "Görüşürüz, Frank. Sakın azayım deme." Erkekçe konuşmalar.</p>

  <p class="p7">Frank'in bana bir iki defa yeni bir kitap üzerinde çalışıp çalışmadığımı sorduğundan eminim. Galiba ben de ona...</p>

  <p class="p7">Ah, kahretsin! Yalan! Tamam mı? Bu içime o kadar işlemiş ki, artık kendi kendime de yalan söylüyorum. Evet, Frank bunu gerçekten sordu. Ben de her zaman, "Evet, yeni bir roman üzerinde çalışıyorum," dedim. "İyi gidiyor. Gerçekten iyi gidiyor." Kaç defa içimden ona, "Kriz geçirmeden iki paragraf yazmayı bile başaramıyorum," demeyi istedim.</p>

  <p class="p7">"Hem vücudum, hem de kafam etkileniyor. Kalbim iki katı hızla Çarpmaya başlıyor. Sonra da üç katı hızla. Kesik kesik soluyorum. Nefesim kesiliyor. Bana gözlerim yuvalarından fırlayıp yanaklarıma doğru sarkacakmış gibi geliyor. Batan denizaltında kolostrofobisi olan bir insana benziyorum. İşte böyle oluyor. Sorduğum için teşekkür ederim." Ne var ki bunu hiçbir zaman yapmadım. Ben yardım istemem. İsteyemem. Bunu size söyledim sanırım.</p>

  <p class="p7">Tabii benimki önyargı, bunu kabul ediyorum. Ama bence başarılı bir romancı, hatta oldukça başarılı bir romancı yaratıcılık isteyen sanatlarla ilgili en iyi işi bulmuş sayılır. Evet, doğru, insanlar kitaplardan daha çok CD alıyorlar. Daha çok sinemaya gidiyor ve televizyonu da çok daha fazla izliyorlar. Ancak, romancıların çizdikleri üretim eğrisi diğerlerine göre daha uzun. Belki de bunun nedeni okuyucuların, yazılı olmayan sanatlara meraklı kimselerden biraz daha zeki olmaları ve bu yüzden de her şeyi daha uzun bir süre hatırlayabilmeleridir. Starsky ve Hutch dizisinde oynayan David Soul şimdi kimbilir nerede? Beyaz Rap'ci Vanilla Ice için de aynı şey söylenebilir. Ama Herman Wouk, James Michener ve Norman Mailer 1994'te de hâlâ ortalardaydılar. Bir de dinozorların yeryüzünde dolaştıkları çağlardan söz ediyorlar.</p>

  <p class="p7">Arthur Hailey yeni bir kitap yazıyordu. (Yani böyle söylentiler vardı. Sonradan bunun doğru olduğu anlaşıldı.) Thomas Harris her şeye yedi yıl ara veriyor, ama yine de en çok satan kitaplar üretmeyi başarıyordu. J.D. Salinger'ın hemen hemen kırk yıldan beri sesi çıkmıyordu, ama İngilizce derslerinde ve kahvelerde toplanan edebiyatçı gruplarında hâlâ ondan söz ediliyordu. Okurlar sadıktır. Yaratıcılık isteyen sanatlara meraklı kimseler bununla boy ölçüşemezler bile. İşte o yüzden benzini bitmiş pek çok yazar yine de yoluna devam eder. Eserlerinin kapaklarındaki o sihirli 'Yazar' sözcüğü onların en çok satan kitaplar listelerine girmelerini sağlar.</p>

  <p class="p7">Bir yayıncının istediği şey basittir. Özellikle her romanının ciltli kopyalarının 500.000 ve karton kapaklılarının ise bir milyon daha satacağı kesin olan yazarlardan. Yayıncılar onların yılda bir eser vermelerini isterler. New York'taki efendilere göre bu en uygunudur. On iki ayda bir ip ya da zamkla birleştirilmiş üç yüz seksen sayfa. Başı, ortası ve sonu olan bir eser. Kinsey Millhone ya da Kay Scarpetta gibi ana karakterlerin devam ettirilmesi şart değildir. Ama bu daima tercih edilir. Okurlar, her romanda ortaya çıkan ana karakterleri severler. Bu ailelerine dönmeyen bir kitaptan daha azını yazarsanız yayınevinin sizin için yaptığı yatırımı altüst etmiş olursunuz. Menajerinizin kredi kartlarınızın kullanılmasını sağlamasını engellersiniz. Ayrıca</p>

  <p class="p7">menajerinizin psikiyatrisinin parasını zamanında ödemesini de tehlikeye atmış olursunuz. İşi çok uzatırsanız hayranlarınızın biraz yıpranmalarına yol açarsınız. Duru aı zaman böyledir. Fazla kitap yayınlarsanız da bazı okurlar, "Ööö," derler. "Bu adamdan sıkıldım. Kitapları kabak tadı vermeye başladı."</p>

  <p class="p7">Bütün bunları size tam dört yıl boyunca, hiç kimse şüphelenmeden bilgisayarımı dünyanın en pahalı kelime bulma oyunu tahtası gibi kullanmayı nasıl başardığını açıklamak için anlatıyorum. Yazarlara özgü Duraklama Devresi mi? O da neymiş? Bizde öyle Duraklama Devresi mevresi olmaz! Her sonbahar yeni bir gerilim romanı bir saat dakikliğiyle piyasaya sürülürken böyle bir şeyi insan nasıl düşünebilir? Yazın sonlarında zevkle okumanız için çok uygundur bu kitaplar. O arada bayramların yaklaştığını unutmayın. Herhalde yeni Noonan'dan zevk alacaksınız! Bu romanları Borders'dan bulabilirsiniz. Kem de yüzde otuz indirimle.</p>

  <p class="p7">Bu işin sırrı çok basit. Ayrıca Amerika'da bunu bilen tek popüler romancı da ben değilim. Eğer söylentiler doğruysa (örneğin) Danielle Steel, Noonan formülünü onlarca yıldan beri kullanıyormuş. Ben 1984' te İkili Olmak'\a başlayarak her yıl bir kitap yayınlattım. Ama o on senelik sürenin dört yılında iki roman yazdım. Birini yayınlattım, diğerini de sakladım.</p>

  <p class="p7">Bu konuyu Jo'yla konuşup konuşmadığımı hatırlamıyorum. Karım bana sormadığı için onun durumu anladığını düşündüm her zaman. Yani cevizleri saklayan bir sincap gibi olduğumu. Ama o sırada yazarlara özgü o Duraklama Devresi'ni düşündüğüm falan yoktu. Lanet olsun! Ben sadece eğleniyordum.</p>

  <p class="p7">1995 yılının şubat ayı gelirken en aşağı iki güzel fikri rezil ve ziyan ettikten sonra o çok belirgin gerçeği artık inkâr edemeyeceğimi anladım: Alzheimer ya da inme dışında bir yazarın başına gelebilecek en büyük felaketle karşı karşıyaydım. (Konu bulma konusunda ilham kaynağım hiç kurumamıştı. Ama bu da insana ayrı bir cehennem azabı çektiriyordu. Tüm bunlara rağmen Fidelity Union Bankasında yine de büyük bir kasada yazı dolu dört kutu vardı. Kutuların üzerinde VAAT, TEHDİT, DARCY ve TEPE yazılıydı. Sevgililer gününde menajerim beni aradı. Biraz endişeliydi. Genellikle son eserimi ona ocak ayına kadar teslim ederdim. Oysa şubatın yarısını geçmiştik. Yıllık Noel armağanı alma yansına katılması için bu yılın Mike Noonan'ını alelacele basmaları gerekecekti. Her şey yolunda mıydı?</p>

  <p class="p7">Hiçbir şeyin yolunda olmadığını açıklamam için ilk fırsattı bu. Ancak Park Caddesi 225 numaradan Bay Harold Oblowski böyle şeyler söylenilecek biri değildi. Çok iyi bir menajerdi. Basın yayın dünyası onu hem seviyor, hem de nefret ediyorlardı. Hatta bazen aynı kişi ona hem sevgi, hem de nefret duyuyordu. Ama Harold malların yaratıldığı o karanlık inlerden gelen kötü haberleri kolay hazmedemiyordu. Sözlerimi duyar duymaz çıldırır, Derry'e gelmek için ilk uçağa atlar ve yaratıcılık konusunda bana suni solunum yapmaya hazır olurdu. Ve ben bü durumdan kurtuluncaya kadar da yanımdan ayrılmazdı. Evet, Harold yerinde kalmalıydı. Onu seviyordum. Yani otuz sekizinci kattaki, Doğu Yakasına bakan ve manzarası insanı oldukça etkileyen bürosunda kaldığı sürece.</p>

  <p class="p7">Ona, "Ne rastlantı, Harold," dedim. "Tam da yeni romanı bitirdiğim gün beni aradın. Ne garip değil mi? Kitabı bugün acil postayla yollayacağım. Yarın eline geçer." Harold bana ciddi ciddi bunun bir rastlantı olmadığını, yazarlarıyla arasında bir telepati olduğunu söyledi. Beni kutladıktan sonra telefonu kapattı. İki saat sonra yolladığı buketi aldım. Bu, menajerimin enli, Jimmy Hollywood boyunbağları kadar hoş ve renkliydi.</p>

  <p class="p7">Çiçekleri Jo'nun ölümünden sonra nadiren girdiğim yemek odasına koydum. Sonra Fidelity Union Bankasına gittim. Ben kendi anahtarımı kullandım, banka müdürü de kendisininkini. Kısa bir süre sonra Tepeden Aşağıya müsveddesiyle postaneye gidiyordum. Aslında en son yazdığım romanı almıştım. Çünkü o kasanın en önündeydi. Hepsi bu. Roman kasımda yayınlandı. Yani Noel alışverişi telaşına yetişti. Kitabı artık ölmüş olan çok sevgili karım Johanna'ya ithaf etmiştim. Roman, Times'ın en çok satan kitaplar listesinde on bir numaraya kadar yükseldi. Herkes mutluydu. Ben bile. Çünkü artık her şey düzelecekti. Öyle değil mi? Sonuçta yazarlara özgü Duraklama Devresi kimseyi öldürmüyordu. (Şey, belki de Harper Lee dışında.) Dansözün piskoposa söylediği gibi, bütün yapmam gereken gevşemekti. Neyse ki iyi bir sincap gibi davranmış ve cevizleri saklamıştım.</p>

  <p class="p7">Ertesi yıl Tehditkâr Davranışlara postaneye giderken hâlâ iyimserdim. Bu romanı 1991 yılının sonbaharında yazmıştım. Jo'nun en sevdiği romanlanmdan biriydi bu. 1997'nin mart ayında iyimserliğim azalmaya başlamıştı. Tipide arabayla postaneye giderek Darcy'nin Hayranı'rv gönderdim. Tabii bana yazının nasıl gittiğini sorduklan zaman hâlâ, "İyi, güzel," diye cevap veriyordum. (Nedense çoğu soruyu eksistansialistlere yakışacak bir biçimde kuruyorlar. "Son zamanlarda güzel romanlar yazıyor musun?" gibi.) Ben de, "evet, son zamanlarda güzel romanlar yazıyorum," diyordum. "Romanlar benden inekten gübrenin fışkırması gibi fışkırıyor."</p>

  <p class="p7">Harold, Darcy'i okuduktan sonra bunun yazdığım en güzel roman olduğunu söyledi. Hem en çok satan kitaplar listesine girecekti, hem de ciddi bir eserdi. Menajerime çekine çekine bir yıl dinlenmeyi düşündüğümü söyledim. Harold hemen en çok nefret ettiğim o soruyu sordu. "İyi misin?" Ona çok iyi olduğumu söyledim. Sadece işi biraz ağırdan almak istiyordum, o kadar.</p>

  <p class="p7">Bu sözlerimi patenti Harold'a ait olan o sessizlik izledi. Menajerim bu sessizliğiyle, "Sen ahmağın tekisin," demeye çalışıyordu. "Ama seni çok sevdiğim için bunu sana mümkün olduğu kadar incelikle söylemenin yolunu arıyorum." Bu harika bir hileydi ve ben işin içyüzünü altı yıl önce anlamıştım. Aslında bunu anlayan Jo'ydu. Karım, "O adam çok şefkatli biriymiş gibi rol yapıyor," demişti. "Aslında, o eski 'film nor'lardaki polislere benziyor. Polis hiç sesini çıkarmıyor, konuşmuyor. Sen de sersem gibi konuşmaya başlıyor ve sonunda her şeyi itiraf ediyorsun."</p>

  <p class="p7">Bu kez hiçbir şey söylemedim. Sadece telefonu sağ kulağımdan soluma geçirdim. Çalışma odamdaki iskemlede biraz sallandım. O sırada gözüm bilgisayarımın üzerindeki çerçeveli fotoğrafa ilişti. Bu Dark Score gölünün kıyısındaki evimizin Sara Laughs'ın resmiydi.</p>

  <p class="p7">Oraya yıllardan beri gitmemiştim. Bir an bilinçli bir biçimde kendi kendime bunun nedenini sordum.</p>

  <p class="p7">Sonra Harold'un sesini duydum. Bir deliyi geçici olduğunu umduğu bir hayalden vazgeçirmeye çalışan aklı başında birinin sesiydi bu. "Bu iyi bir fikir olmayabilir, Mike. Özellikle mesleğinin bu devresinde."</p>

  <p class="p7">"Bu bir devre değil, Harold," dedim. "Ben mesleğimin doruğuna 1991'de eriştim. Ondan sonra da satışlar ne arttı, ne de azaldı. Bu bir 'düzlük', Harold."</p>

  <p class="p7">Menajerim, "Evet," diye cevap verdi. "Ve yazarların bu sabit noktaya ulaştıklarında satışlar konusunda artık iki seçenekleri vardır. Her zamanki gibi yazmayı sürdürmek ya da aşağıya doğru inmek."</p>

  <p class="p7">İyi ya, aşağıya inersem inerim, demeyi düşündüm... Ama bunu yapmadım. Harold'un bu sorunun ne kadar derinlere indiğini ya da ayaklarımın altında yerin nasıl sarsıldığını anlamasını istemiyordum. Bilgisayarı açarak boş ekrana ve yanıp sönen ışığa baktığımda neredeyse her defasında kalbimin gerçekten hızla attığını da.</p>

  <p class="p7">"Evet," dedim. Tamam. Mesaj alındı."</p>

  <p class="p7">"Sen iyi olduğundan emin misin?"</p>

  <p class="p7">"Kitap sende iyi değilmişim gibi bir izlenim mi bıraktı, Harold?"</p>

  <p class="p7">"Hayır, hayır. Harika bir roman. Dediğim gibi eserlerinin en iyisi. Hem zevkle okunabiliyor, hem de çok ciddi bir eser. Saul Bellow romantik bir gerilim yazsaydı sonuç ancak böyle olurdu. Şey... bundan sonraki kitabın konusunda bir güçlükle karşılaşmadın ya? Jo'yu hâlâ özlediğini biliyorum. Kahretsin, hepimiz de arıyoruz onu..."</p>

  <p class="p7">"Hayır," dedim. "Hiçbir güçlük yok."</p>

  <p class="p7">Yine uzun bir sessizlik oldu. Buna katlandım. Sonunda Harold, "Grisham, yazmaya bir yıl ara verebilir," dedi. Clancy de öyle. Thomas Harris'in uzun süren sessizlikleri onun 'Gizeminin* bir parçası. Oysa senin bulunduğun noktada yaşam en tepedekinden daha zordur, Mike. Listedeki her adın yerini alabilecek, senin de adlarını bildiğin en az beş yazar var. Kahretsin! Yılın üç ayı sana komşu oluyorlar onlar. Bazıları yükseliyorlar. Patricia Cornwell'in son iki kitabında olduğu gibi. Bazılan aşağıya iniyor. Bazıları da aynı noktada kalıyor. Senin gibi. Tom Clancy, beş yıl için yazmaya ara verseydi ve sonra Jack Ryan'ı geri getirseydi yine mesleğine eski gücüyle devam ederdi. Bu tartışma götürmeyecek bir gerçek. Ama sen yazıya beş yıl ara verirsen belki de bir daha geri dönemezsin. Sana önerim... "</p>

  <p class="p7">"Eline fırsat geçmişken bundan yararlan."</p>

  <p class="p7">"Lafı ağzımdan aldın."</p>

  <p class="p7">Menajerimle biraz daha konuştuk. Sonra da birbirimize, "Hoşça kal," dedik. İskemlemi iyice geriye doğru esnettim. Neredeyse devrilerek kadar. Ve Batı Maine'deki yazlık yerimizin resmine baktım. Sara Laughs'. Bu eski Hail ve Oates şarkılarının adlarına benziyordu. Jo kulübeyi benden biraz daha fazla severdi. Öyleyse eve neden gitmemiştim. Bekçi Bill Dean her bahar kepenkleri çıkarıyor, sonbaharda da tekrar takıyordu. Sonbaharda su borularını boşaltıyor, ilkbaharda tulumbanın çalışmasını sağlıyordu. Jeneratörü kontrol edip gereken bakımını yapıyordu. Şehitleri Anma Günü'nde raftı küçük kıyımızdan elli metre açığa götürerek demir atıyordu.</p>

  <p class="p7">Bili 1996 yılının yaz başında bacayı da temizletti. Oysa iki yıl, hatta daha uzun bir süre şömine yakılmamıştı. O bölgede âdet olduğu gibi ona parasını üç ayda bir ödüyordum. Köklü bir Yankee ailesinden olan Bili Dean çeklerimi bozduruyor ve bana kulübeye artık neden gelmediğimi de sormuyordu. Jo öleli beri oraya iki ya da üç kere gitmiş ama bir tek gece bile kalmamıştım. İyi ki Bili o soruyu sormuyordu. Çünkü ona ne cevap verebileceğimi bilmiyorum. Harold'la yaptığım o konuşmaya kadar Sara Laughs aklıma bile gelmemişti.</p>

  <p class="p7">Harold'u düşününce bakışlarım fotoğraftan telefona kaydı. Ona, "İyi ya aşağıya inersem inerim," dediğimi hayal ettim. "Bu dünyanın sonu değil ya. Ayrıca bakmam gereken bir karım ve ailem mi var? Karım bir araba parkında öldü. Lütfet! (İstersen de lütfetme.) O çok istediğimiz ve uzun süre uğrunda çabaladığımız çocuk da karımla birlikte gitti. Artık ün peşinde değilim. Tabii Times'ın çok satan kitaplar listesinde yer alan yazarlar ünlü sayılabilirlerse. Kitap Kulübü satışları da hayallerimi süslemiyor. Öyleyse neden bu beni rahatsız ediyor?"</p>

  <p class="p7">Evet, bu son soruyu cevaplayabilirdim. Çünkü düşündüklerim her Şeyden vazgeçmek anlamına geliyordu. Çünkü karım ve yazılarım olmadiği için öğle yemeğinde bilmece çözen ve borcu ödenmiş koskoca bir evde oturan fazlalıktan bir adamdım.</p>

  <p class="p7">'Yaşamım' diye tanımladığım şeyi sürdürerek Sara Laughs'ı unuttum. (Ya da oraya gitmek istemeyen bir yanım bu fikri gömdü.) Ve Derry'de kızgın, mutsuz bir yaz daha geçirdim. Bilgisayarıma yeni bir program yükleyip kendi bilmecelerimi üretmeye başladım. Yerel YMCA'nın yönetim kurulunda geçici olarak görev aldım. Waterville'deki Yaz Sanat Yarışmasında jürilik yaptım. Bölgedeki evsiz barksızlar için televizyona reklamlar hazırladım. İflas etmek üzere olan bu derneğin yönetim kuruluna katıldım. (Yönetim kurulunun genel toplantısında bir kadın beni "yozlaşmışların dostu' diye suçladı. Ben de, Teşekkür ederim," diye cevap verdim. "Buna ihtiyacım vardı." Bu sözlerimin üzerine müthiş bir alkış koptu. Bunun nedenini hâlâ anlamış değilim.") Teke tek görüşülen bir danışma bürosundan yardım istedim. Ama beş seans sonra danışmanın dertlerinin benimkilerden çok daha kötü olduğuna karar verdim. Asyalı bir çocuğa kefil oldum ve bir takıma girerek bowling oynadım.</p>

  <p class="p7">Birkaç kez yazı yazmayı denediysem de her defasında kasıldım kaldım. Bir keresinde bir iki cümle yazmak için kendimi zorladım (Kafamdan bir iki taze cümle çıkması yeterli olacaktı) ama çöp sepetine kapanarak içine kustum. Kustum kustum... Artık bunun beni öldüreceğine inanıyordum... Yazı masamdan ve bilgisayarımdan ancak sürünerek uzaklaşabildim. Avuçlarımın ve dizlerimin üzerinde yerde süründüm. Odanın diğer tarafına eriştiğim sırada kendimi toplamıştım. Ancak, bilgisayarın ekranına omzumun üzerinden bakamıyor, hatta ona yaklaşamıyordum bile. O gün daha sonra gözlerimi kapatarak bilgisayara yaklaştım ve onu kapattım.</p>

  <p class="p7">O son yaz günlerinde gitgide daha çok Dennison Carville'i düşünmeye başladım. Harold'la bağlantı kurmamı sağlayan ve İkili 01mak'i belli belirsiz överek aslında yeren öğretmenimi. Carville bir keresinde bazı sözleri Victoria çağı romancısı ve şairi Thomas Hardy'e atfetmişti. Hardy gerçekten böyle sözler söylemişse de hiçbir yerde bulamadım. Ne Bartlett'te, ne de Tepeden Aşağıya ve Tehditkâr Tavır'ın yayınlanması arasındaki süre boyunca okuduğum Hardy'nin biyografi sinde. Galiba Carville bunu kendi uydurmuş ve daha etkili olması için Hardy'e atfetmişti. Bu benim de zaman zaman başvurduğum bir hile. Bunu utanarak söylüyorum.</p>

  <p class="p7">Her neyse... Bir yandan içimdeki panikle bir yandan da kafamdaki uyuşukluk ve o korkunç hapsedilme duygusuyla boğuşurken bu sözleri gitgide daha fazla düşünmeye başladım. Bu benim gitgide güçlenen çaresizliğimi ve bir daha yazı yazamayacağım inancımı özetliyordu. (Ne yazık, erkeklik organı olan V.C. Andrews'u Duraklama Devresi yıkmıştı!) Bu sözler durumumu düzeltme çabalarımın, başarılı olsam bile bir işe yaramayacağını açıklıyordu.</p>

  <p class="p7">Kasvetli yaşlı Dennison Carville'e göre, romancı olmak isteyen biri daha başlangıçta hikâyelerin amaçlarına hiçbir zaman ulaşamayacağını anlamalıydı. Onunki boşuna bir çaba olacaktı. Hardy'nin iddiası şuydu. "Romanda mükemmel çizilmiş bir kahraman bile yeryüzünde yürüyen ve gölgesi toprağa düşen en iç sıkıcı insana kıyasla sadece bir torba kemikten ibarettir." Bu sözleri çok iyi anlıyordum. Sırlanmı saklamaya çalıştığım o bitmek bilmeyen günlerde kendimi öyle hissediyordum. gibi.</p>

  <p class="p7">"Dün gece rüyamda yine Manderley'deydim."</p>

  <p class="p7">Eğer İngiliz Edebiyatında bundan daha güzel ve etkileyici bir başlangıç cümlesi varsa bile ben bunu hiçbir zaman görmedim. 1997 sonbaharı ve 1998.yılının kış mevsiminde bu cümleyi sık sık düşündüm. Bunun nedeni vardı.</p>

  <p class="p7">Rüyalarimda Manderley'i değil, Sara Laughs'ı gördüm. Jo'nun bazen 'Saklanılacak Yer' diye tanımladığı o evi. Sanırım bu orası için oldukça uygun bir tanımdı. Ne de olsa ev Maine ormanlarının batısında, yani kasaba bile denilemeyecek bir yerdeydi. Eyalet haritalarında TR90 diye tanımlanan ve sınırın içinde bile olmayan bir bölgede.</p>

  <p class="p7">Son rüyalanmdan biri adeta bir kâbustu. Oysa bu rüyama kadar diğerlerinin gerçeküstü bir sadelikleri vardı. Bu rüyalardan uyanıp da tekrar dalmadan önce gerçekteki yerimi yeniden anlamak için ışıkları yakmak istiyordum. Fırtına öncesinde havanın nasıl olduğunu bilirsiniz, değil mi? Her şey durgunlaşır ve renkler ateşiniz yükseldiği zaman gördükleriniz gibi bir parlaklık kazanır. Kışın gördüğüm Sara Laughs'la ilgili rüyalar da böyleydi işte. O rüyalar yüzünden neredeyse hastalanacak duruma geliyordum. Bazen, dün gece rüyamda yine Manderley'deydim, diye düşünüyordum. Bazen de ışığı yakarak yatakta öylece yatiyor, dışarda uğuldayan rüzgârı dinliyordum. Yatak odasının gölgeli köşelerine bakarak, "Rebecca de Winter bir koyda değil, Dark Score gölünde boğuldu," diyordum. "Çırpınarak, boğuk çığlıklar atarak gözden kayboldu. Garip, siyah gözleri suyla dolmuştu. O sırada gerdanlı dalgıç kuşları alacakaranlıkta kayıtsızca ötüyorlardı." Bazen kalkıp bir bardak su içiyordum. Bazen de, nerede olduğumu iyice anladıktan sonra ışığı söndürüyor, tekrar yan dönerek uykuya dalıyordum.</p>

  <p class="p7">Gündüzleri Sara Laughs'ı hemen hiç düşünmüyordum. Bir insanın uyanıkken ve uykuda geçirdiği saatler arasında böylesine bir zıtlık olmasının hayra alamet sayılmayacağını çok daha sonra kavrayacaktım.</p>

  <p class="p7">Galiba bu rüyalara Harold Oblowski'nin 1997 ekiminde telefonda söyledikleri neden oldu. Harold görünüşte beni Darcy'nin Hayranı yakında yayınlanacağı için kutlamak niyetiyle aradı. Çok eğlenceli bir romandı ve içinde 'insanı çok düşündüren' boktan şeyler de vardı. Harold'un bir iki şey daha söylemek istediğinden şüphelendim. Her zaman öyle olurdu. Ve haklı çıktım. Menajerim bir gün önce editörüm Debra Weinstock'la öğle yemeği yemiş ve o arada 1998 sonbaharından söz etmişlerdi.</p>

  <p class="p7">Harold, "Oldukça kalabalık görünüyor," dedi. Sonbahar listelerini kastediyordu. Özellikle romanlara ayrılan kısımları. "Başka sürpriz sayılacak eserler de var. Dean Koontz..."</p>

  <p class="p7">"Ben, onun romanlarını genellikle ocakta yayınladığını sanıyordum," dedim.</p>

  <p class="p7">"Orası öyle. Ama Debra son romanının gecikebileceğini duymuş. Koontz bir bölüm daha eklemek mi istiyormuş ne. Sonra Harold Robbins'in de bir romanı var. Yırtıcılar..."</p>

  <p class="p7">"Aman çok önemli!"</p>

  <p class="p7">"Robbins'in hâlâ hayranları var, Mike! Hâlâ var! Sen kendin kaç kez romancıların grafiklerde uzun bir eğri çizdiklerini söyledin."</p>

  <p class="p7">"Hıı..." Telefonu diğer kulağıma geçirerek iskemlede arkama yaslandım. Bunu yaparken gözüm yazı masamın yukarısındaki Sara Laughs'ın çerçeveli resmine ilişti. 'Kulübe'yi o gece rüyamda uzun uzun ziyaret edecektim. Ama o sırada bunu bilmiyordum. Bütün bildiğim Harold Oblowski'nin işi çabuk tutarak konuya girmesini istediğimdi.</p>

  <p class="p7">Harold, "Sabırsızlandığını hissediyorum, oğlum Michael," dedi. "Seni yazı masasında mı yakaladım? Yazı mı yazıyordun?"</p>

  <p class="p7">"Bugünkü çalışmam henüz bitti. Şimdi gidip öğle yemeği yemeyi düşünüyorum."</p>

  <p class="p7">O, "İşi fazla uzatmayacağım," diye başladı. "Beni dinle, bu önemli. Sonbaharda eserlerini yayınlayacaklarını sandığımız beş yazar daha var: Ken Follett... Bunun İğnenin Gözü'nden beri en iyi romanı olduğunu söylüyorlar... Belva Plain... John Jakes..."</p>

  <p class="p7">"Bu adamların hiçbiri benim kortumda tenis oynamıyor," dedim. Ama aslında Harold'un söylemek istediği şeyin bu olmadığını biliyordum. Menajerim Times listesinde sadece on beş yer olduğunu hatırlatmak istiyordu.</p>

  <p class="p7">"Ya Jean Auel'e ne dersin? Sonunda mağara adamları arasında seks epiğinin bir yenisini yayınlıyor."</p>

  <p class="p7">Doğruldum. "Jean Auel mi? Sahi mi?"</p>

  <p class="p7">"Şey... Bu yüzde yüz kesin değil, ama öyle olacak gibi görünüyor. Ve nihayet Mary Higgins Clark'ın yeni romanı. Onun kimin kortunda tenis oynadığını biliyonum. Sen de öyle."</p>

  <p class="p7">Bu haberi altı yedi yıl önce, korumam gereken pek çok şey olduğuna inandığım günlerde, alsaydım, ağzım köpürürdü. Mary Higgins Clark'la aynı kortta oynuyor ve tam tamına aynı okuyucuları paylaşıyorduk. O zamana kadar yayın programlanmız birbiriyle çakışmayacak biçimde ayarlanıyordu. Bunun ondan çok benim lehime olduğundan emin olabilirsiniz. Burun buruna yarışsaydık Clark beni geçerdi. Artık ölmüş olan Jim Croce'un o akıllıca sözlerini anımsayın: "Süpermenin pelerinini çekiştiremezsiniz,</p>

  <p class="p7">rüzgâra karşı tüküremezsiniz, o eski Maskeli Süvari'nin maskesini çıkaramazsınız." Ve, "Mary Higgins Clark'la yarışmaya da kalkışamazsınız." Yani Michael Noonan'sanız.</p>

  <p class="p7">"Bu nasıl oldu?" diye sordum.</p>

  <p class="p7">Sesimin tonunda tehlikeli bir şeyler olduğunu sanmıyorum. Ama Harold koyulacağından ya da hatta kötü haber getirdiği için kafasının uçurulacağından korkan biri gibi gergin ve telaşlı konuşmaya başladı.</p>

  <p class="p7">"Bilmiyorum. Clark'ın aklına bu yıl fazladan yeni bir fikir daha gelmiş sanırım. Bana böyle şeylerin olduğunu söylediler."</p>

  <p class="p7">Ben de çifte çifte roman yazdığım için böyle şeylerin olduğunu biliyordum. O yüzden Harold'a sadece ne istediğini sordum. Ona telefonu bıraktırmanın en hızlı ve en kolay yolu buydu. Cevabı beni hiç şaşırtmadı. Hem o, hem de Debra ve tabii Putnam Yayınevindeki diğer dostlarım 1998 yazının sonunda yayınlanacak bir kitap istiyorlardı. Böylece Bayan Clark ve diğer rakiplerimi iki ay geride bırakmış olacaktım.</p>

  <p class="p7">Sonra kasımda t'utnam satış elemanları Noel'i göz önüne alarak romanın ikinci defa bolca reklamını yapacaklardı.</p>

  <p class="p7">"Onlar öyle söylüyorlar..." diye cevap verdim. Romancıların çoğu gibi yayıncıların vaatlerine hiç«inanmazdım. (Bu açıdan başarılı yazarlarla başarısızları birbirlerinden farklı değildi. Bundan da 'Serbest dolaşan paronaya' fikrinin doğru olabileceği anlaşılıyordu.)</p>

  <p class="p7">"Bence bu bakımdan onlara inanabilirsin, Mike. Unutma Darcy'nin Hayranı eski anlaşmandaki son kitap." Harold, Debra Weinstock ve Putnam'dan Phyllis Grann'la yeni kontratla ilgili olarak yapacağı pazarlığı düşünürken biraz canlanır gibi oldu. "Önemli olan seni hâlâ sevmeleri. Şükran Günü'nden önce üzerinde adının bulunduğu sayfaları görürlerse seni daha da sevecekler sanırım."</p>

  <p class="p7">"Bundan sonraki romanımı onlara kasımda vermemi mi istiyorlar? Gelecek ay?' Hayret dolu bir sesle konuştuğumu umuyordum. Sanki Helen'in Vaadi hemen hemen on bir yıldan beri kasada durmuyormuş gibi. İlk sakladığım ceviz oydu. Geride kalan tek ceviz.</p>

  <p class="p7">Hârold cömert biriymiş gibi konuşmaya çalışarak, "Hayır, hayır," dedi. "Ocak ayının on beşine kadar zamanın var." Kendi kendime, Debra'yla nerede yemek yediler acaba, diye sordum. Lüks bir yerde tabii. Hayatıma bahse girerim. Belki Four Seasons'da. Johanna o lüks lokantadan her zaman 'Frankie Valli ve Dört Mevsim' diye söz ederdi. Harold ekledi. "Çok acele etmeleri gerekecek. Gerçekten. Ama buna razılar. Önemli olan şu: Sen romanı çabucak yazabilecek misin?"</p>

  <p class="p7">"Yazabileceğimi sanıyorum," dedim. "Ama bu onlara pahalıya mal olur. Onlara bunun elbiselerini temizleyiciye verip aynı gün almalarına benzediğini söyle."</p>

  <p class="p7">"Ah, onlar adına üzülüyorum!" Harold'un sesini duyan mastürbasyon yaptığını sanırdı. Orgazma erişecek ve herkes resmini çekecekti.</p>

  <p class="p7">"Sence onlar ne kadar..."</p>

  <p class="p7">Harold, "Herhalde en iyisi avansı artırmalarını istemek olur," dedi. "Tabii somurtacak ve bu işin senin çıkarlarına da uyacağını söyleyecekler. Hatta belki de asıl senin çıkarına olduğunu iddia edecekler... Ama biz de daha fazla çalışacağını öne süreceğiz... Gece yanlarına kadar çalışacağını... "</p>

  <p class="p7">"Yaratıcılığın neden olduğu manevi acıyı unutma... Erken doğum sancılarını da."</p>

  <p class="p7">Tamam... Tamam... Bence avans için yüzde on bir artış, uygun olur." Menajerim mantıklı ve adil bir tavırla konuşuyordu. Yani mümkün olduğu kadar böyle olmaya çalışan biri gibi. Bense kendi kendime, acaba kaç kadın fazladan iki yüz, üç yüz bin alacağı için bir ay önce doğum yapmaya razı olur, diye soruyordum. Ama galiba bazı soruların cevaplanmaması daha iyi olacaktı.</p>

  <p class="p7">Zaten bu benim açımdan neyi değiştirirdi ki? O lanet olasıca şey zaten yazılmamış mıydı?</p>

  <p class="p7">"Eh," dedim. "Bak bakalım, onları razı edebilecek misin?"</p>

  <p class="p7">"Tamam. Ama şimdi bir tek romandan söz ettiğimizi sanma. Tamam mı? Bence..."</p>

  <p class="p7">"Harold, ben şu anda sadece öğle yemeği yemek istiyorum."</p>

  <p class="p7">"Michael, sanki sinirlerin biraz gerilmiş gibi konuşuyorsun. Yoksa... "</p>

  <p class="p7">"Her şey yolunda. Onlarla sadece bir tek roman için konuş. Üretimi hızlandırmam için bana tatlı bir şeyler vermelerini söyle. Tamam mı?"</p>

  <p class="p7">Harold o en anlamlı sessizliklerinden birine büründükten sonra, "Tamam," dedi. "Bak, bunun daha sonra üç dört romanlık bir anlaşmayı düşünmeyeceğin anlamına gelmediğini umarım. Unutma, 'eline fırsat geçmişken bundan yararlanmalısın,' derler. Şampiyonların prensibidir bu."</p>

  <p class="p7">"Şampiyonların asıl prensibi, 'dereyi görmeden paçaları sıvama'dır," ö'je cevap verdim. Ve o gece rüyamda yine Sara Laughs'daydım.</p>

  <p class="p7">Rüyamda yoldan kulübeye doğru gidiyordum. O sonbahar ve kış mevsiminde gördüğüm bütün rüyalar böyleydi. Yol, koruların arasında üç kilometrelik bir kavis yapıyor ve bir ucu 68 numaralı karayoluna bağlanıyordu. Yolun iki ucunda da birer numara vardı. (Önemliyse söyleyeyim: Levhada KIRK İKİ NUMARALI YOL yazılıydı. Burası yangın çıktığı takdirde yardım istemek için yapılmıştı. Ama yolun adı yoktu. Jo'yla ben de ona bir isim takmamıştık. Hatta kendi aramızda bile. Dar bir yoldu. Birbirine paralel iki çukur, ortada üzerinde ayrık ve çayır otu yetişen bir tümsek. Arabayla geçerken altına sürünen otların hışırtısını</p>

  <p class="p7">duyuyordunuz. Sanki birileri alçak sesle fısıldaşıyorlardı.)</p>

  <p class="p7">Rüyamda arabada değildim. Bunu hiçbir zaman yapmıyordum. Rüyalarda yürüyordum hep.</p>

  <p class="p7">Yolun iki yanından sık ağaçlar yükseliyordu. Yukarda gitgide koyulaşan gökyüzü incecik bir yarık gibi gözükmekteydi. Çok geçmeden aşağıyı gözetleyen ilk yıldızları görecektim. Güneş çoktan batmış, ağustosböcekleri cır cır ötüyorlardı. Gölde gerdanlı dalgıç kuşları haykırır gibi ötüşüyorlardı. Koruda küçük hayvanlar ve belki de birkaç çizgili sincap otları hışırdatarak dolaşıyordu.</p>

  <p class="p7">Sonra yamaçtan inen toprak bahçe yoluna erişiyordu. Bu bizim yolumuzdu. Küçük tahta bir levhada SARA LAUGHS yazılıydı. Yolun başında duruyor ama yokuştan inmiyordum. Villa aşağıdaydı. Ev kütüklerden yapılmış, iki tarafına bölümler eklenmişti. Kulübede on dört oda vardı. Komik bir sayıydı bu. Bu haliyle villanın çirkin ve biçimsiz gözükmesi gerekirdi ama nedense öyle değildi. Sara cesur ve yaşlı bir hanımefendi gibi görünüyordu. Azimle yüzüncü yılına doğru giden bir lady'di. Romatizmalı kalçalarına ve yaşlı, sakat dizlerine rağmen adımlarını zarafetle atan biri gibiydi.</p>

  <p class="p7">Ortadaki bölüm evin en eski kısmıydı. 1900'lerde yapılmıştı. Diğer bölümler villaya bin dokuz yüz otuzlar, kırklar ve altmışlarda eklenmişti. Bir zamanlar bir av köşküydü Sara. Bin dokuz yüz yetmişlerin başlarında meditasyona meraklı hippilerden oluşan küçük bir grup kiracı olarak evde kısa bir süre kalmıştı. Evin sahipleri bin dokuz yüz kırkların sonundan bin dokuz yüz seksen dörde kadar Hingerman'lardı. Darren ve Marie... Darren 1971'de öldüğü zaman ev sadece Marie'nin olmuştu. Biz villayı satın aldıktan sonra bir tek ilave yaptık. Ortadaki sivri dama takılan bir çanak anten. Bu Johanna'nın fikriydi. Ama karım bunun zevkini çıkarmak için pek fırsat bulamadı.</p>

  <p class="p7">Rüyamda evin gerisindeki göl, batan güneşin son ışıklarında pırıldıyordu. Bahçe yolu kahverengi çam iğneleri ve kopmuş dallarla kaplanmıştı. İki yanda yetişen ağaççıklar budanmadıkları için birbirlerine girmişler, aralarındaki dar açıklıklardan âşıklar gibi birbirlerine uzanmışlardı. Buraya arabayla gelmiş olsaydınız dallar taşıtın yanlarına sürünerek çığlığa benzer çirkin sesler çıkaracaklardı. Aşağıda ana bölümün kütüklerinin üzerinde yosunlar oluştuğunu görüyordum. Bahçe yolunun sonundaki küçücük verandada, tahtaların arasından iri üç ayçiçeği çıkmıştı. Yüzleri tıpkı projektörlere benziyordu. Ev insanda ihmalden çok, unutulmuştuk duygusunu uyandırıyordu.</p>

  <p class="p7">Hafif bir rüzgâr esiyordu. Bunun cildime soğuk dokunuşu terlediğimi fark etmeme neden oldu. Burnuma gölün hafif ama etkileyici kokusuyla birlikte çamların taze kokusu geliyordu... Dark Score, Maine'daki en temiz ve en derin göllerden biridir. Marie Hingerman'ın bize söylediğine göre bin dokuz yüz otuzların sonlarına kadar daha da büyükmüş göl. Ama sonra Rumford civarındaki atölyeler ve kâğıt fabrikalarıyla beraber çalışan Batı Main Elektrik Şirketi, Gessa nehrine baraj yapmak için eyalet yetkililerinden izin almış. Ayrıca Marie bize kayıklara binmiş beyaz elbiseli hanımlar ve yelekli beylerin fotoğraflarını da göstermişti. "Bu fotoğraflar Birinci Dünya Savaşından kalma," diyerek elinde tuttuğu kürekten sular damlayan genç bir kadını işaret etmişti. Caz çağının sınırında sonsuza kadar donup kalmıştı bu hanım. "Bu annem. Kürekle tehdit ettiği adam da babam."</p>

  <p class="p7">Gerdanlı dalgıç kuşları ötmeye devam ediyor, sesleri kayıp ruhları haykırışlarına benziyordu. Kararan gökyüzünde Venüs'ü görüyordum. "Işıltılı yıldız, parlak yıldız, benim bir dileğim var..." Bu rüyalarda ben her zaman Johanna'yı istiyordum.</p>

  <p class="p7">Dilekte bulunduktan sonra bahçe yolundan aşağıya inmeye çalışıyordum. Tabii ya. Bu benim evim değil miydi? Karanlık basıyordu ve korudaki sinsi hışırtılar daha da yaklaşıyordu. Sanki bazı yaratıklar bir amaca ulaşmaya çalışıyorlar. Bu durumda evimden başka nereye gidecektim? Nereye gidebilirdim? Ev karanlıktı. Yalnız başıma o karanlık yere girmek beni ürkütüyordu. (Belki de Sara o kadar uzun süre yalnız bırakıldığı için kızmış ya da öfkelenmişti.) Ama eve girmem şarttı. Elektrik kesilmiş olabilirdi, bu yüzden mutfak dolabında duran o lambalardan birini yakabilirdim.</p>

  <p class="p7">Ama nedense yokuştan inemiyordum. Bacaklarım kımıldayamıyordu. Sanki vücudum aşağıdaki evle ilgili, beynimin bilmediği bir şeyi öğrenmişti. Rüzgâr yine esmeye başlıyor ve tüylerim ürperiyordu. Kendi kendime, bu kadar terleyecek ne yaptım, diye soruyordum. Koşuyor muydum? Eğer öyleyse nereye doğru koşuyordum? Ya da nereden uzaklaşıyordum?</p>

  <p class="p7">Saçlarım terden yapış yapıştı ve alnıma insanı huzursuz edecek kadar ağır tutamlar halinde dökülüyordu. Saçlarımı geri itmek için elimi kaldırdığımda elimin üzerinde, eklemlerin hemen üzerinde fazla derin olmayan bir kesiğin uzandığını görüyordum. Yeniydi bu. Kesik bazen sol, bazen de sağ elimde oluyordu. Kafamda her zaman aynı düşünce oluyordu. "Eğer bu bir rüyaysa ayrıntılar çok belirgin. Bu gerçekten çok doğruydu. Bunlar ancak bir romancının yaratacağı ayrıntılardı... Ama belki de herkes rüyasında bir romancı gibi oluyordu. İnsan bunu nasıl bilebilirdi?</p>

  <p class="p7">Sara Laughs şimdi aşağıda kara bir heyula gibi dikiliyordu. Şimdi artık oraya inmek istemediğimi anlıyordum. Ben kafasını yaramazlık yapması için eğitmiş bir adamım. Evin içinde beni bekleyen pek çok şeyi hayal edebilirim. Mutfağın bir köşesine sinmiş kuduz bir rakun, banyoda yarasalar. Onları rahatsız edersem ben öylesine büzülmüş dururken etrafıma üşüşecekler. Gıcırtılı sesler çıkarıp tozlu kanatlarını çırparak yanaklarıma sürecekler. Hatta belki de William Denbrough'un ünlü Evren'in Ötesinden Gelen Yaratıklarından biri, küçük verandanın altına saklanmış, çevresi irinle çevrili pırıltılı gözleriyle bana bakıyor.</p>

  <p class="p7">"Eh, burada böyle duramam," diyordum. Ama bacaklarım kımıldamıyordu. "Galiba bu bahçe yolunun patikayla birleştiği yerde öylece kalacağım. Hoşuma gitsin gitmesin, galiba burda kalacağım."</p>

  <p class="p7">"Şimdi arkamdaki korudan gelen hışırtılar küçük hayvanların çıkardığı seslere hiç benzemiyor." (Zaten çoğu geceyi geçirmek için yuva ya da inlerine gitmiş olmalılar.) Bu hışırtı, arkamdan yaklaşan ayak sesleri. Dönüp bakmak istiyorum ama başaramıyorum..."</p>

  <p class="p7">...Ve genellikle bu noktada uyanıyordum. İlk yaptığım şey dönmek oluyordu. Vücudumun tekrar kafama itaat ettiğini göstererek gerçeğe döndüğümü kanıtlıyordum. Bazen aslında çoğu zaman nedense, Manderley, diye düşünüyordum. Yine rüyamda Manderley'i gördüm. Bunun ürkütücü bir yanı vardı. (Bence tekrarlanan bir rüyanın zaten ürkütücü bir yanı vardır. Bilinçaltınızın bir saplantıymış gibi yerinden kımıldamayan bir şeyi durmadan kazması.) Ama bir yanımın, rüyanın beni sarmaladığı o yaza özgü soluksuz sükûnetten zevk aldığını eklemezsem yalan söylemiş olurum. Bu yanım uyandığım zaman hissettiğim üzüntü ve endişenin zevkini de çıkarıyordu. Bu rüyanın, gerçek hayatımda olmayan ekzotik bir yabancılığı vardı.</p>

  <p class="p7">Çünkü hayal gücümden uzanan yol etkili bir biçimde kapatılmıştı.</p>

  <p class="p7">Bir tek defa gerçekten korktuğumu hatırlıyorum. (Size anılarıma tümüyle güvendiğimi söyleyemem. Çünkü çok uzun bir süredir hiçbir şey yaşamıyor gibiydim. Bir gece uyandığımda karanlık odamda açık açık konuşmaya başlamıştım. 'Arkamda bir şey var! Onun beni yakalamasına izin verme! Koruda bir şey var. Lütfen beni yakalamasına izin verme!" Beni bu sözlerden çok sesimin tonu korkuttu. Duyduğum, paniğe kapılmak üzere olan bir adamın sesiydi. Ve benim sesime hemen hiç benzemiyordu.</p>

  <p class="p7">1997'de, Noel'den iki gün önce yine arabayla Fidelity Union Bankasına gittim. Müdür beni yine floresanların aydınlattığı mahzene götürdü. Özel kasama. Merdivenden inerken bana (en aşağı on ikinci defa) karısının romanlarımın fanatik bir hayranı olduğunu açıkladı. Kadın bütün Kitaplarımı okumuş, adeta doyamamıştı. Ben de (en aşağı on ikinci defa), "Şimdi de sizi pençeme düşürmeliyim," diye cevap verdim. O da her zamanki gibi güldü. Bu sık sık tekrarlanan konuşmayı 'Banker Sohbeti' diye tanımlıyordum.</p>

  <p class="p7">Bay Quintan anahtarını A kilidine sokarak çevirdi. Sonra müşterisini bir fahişenin evine götüren bir pezo tavrıyla yanımdan ayrıldı. Bende anahtarımı B kilidine sokarak kasayı açtım. Çekmece şimdi çok büyük gözüküyordu. Geri kalan tek roman kutusu en dibe büzülmüştü sanki. Kardeşlerinin yakalanıp gazla öldürüldüğünü sezen terk edilmiş bir köpek yavrusu gibiydi. Kutunun üzerine iri, siyah harflerle VAAD yazılmıştı. Lanet olasıca romanın nasıl bir şey olduğunu hayal meyal hatırlıyordum.</p>

  <p class="p7">Zamanda yolculuk yaparak bin dokuz yüz seksenlerden gelen romanı kaptım ve kasanın kapağını çarparak kapattım. Artık içerde tozdan başka bir şey kalmamıştı. Jo rüyamda hırıltılı bir sesle, 'Onu bana ver,' demişti. Bunu yıllardan beri ilk defa düşünüyordum. 'Onu bana ver. O benim toz kapanım.*</p>

  <p class="p7">"Bay Quinlan, işim bitti," diye seslendim. Sesim kulaklarıma kaba ve titrek geldi. Ama Quinlan bir terslik olduğunu sezmiş görünmüyordu. Ya da öyle davranıyordu. Sonuçta ünlü Forest Lawn Mezarlığının mali karşıtını ziyaret ederken duygusal açıdan sarsılan tek müşteri ben değildim herhalde.</p>

  <p class="p7">Quinlan istemeden elimdeki kutuya bir göz attı. (Aslında kutuyu koymak için bir çanta getirebilirdim. Ama bunu hiçbir zaman yapmamıştım.) Bankacı, "Romanlarınızdan birini muhakkak okuyacağım," dedi. "Hatta bunu yeni yılda, kesinlikle yapacağım şeyler listesine katacağım sanırım."</p>

  <p class="p7">"Öyle yapın," diye cevap verdim. "Gerçekten bunu yapın, Bay Quinlan."</p>

  <p class="p7">"Beni Mark diye çağırın," dedi. "Lütfen." Bunu da daha önce söylemişti."</p>

  <p class="p7">Federal Express'e gitmeden önce hazırlamış olduğum iki mektubu roman kutusuna soktum. İkisini de bilgisayarda yazmıştım. Not Defteri'ni kullandığım sürece vücudum yazıcıdan yararlanmama izin veriyordu. Fırtınanın kopmasına Word 6.0'ı açmam neden oluyordu. Not Defteri'ni kullanarak roman yazmayı hiçbir zaman denemedim. Böyle yaparsam bu lütfün da elimden alınacağını biliyordum... Tabii o zaman bilgisayarda kelime oyunu oynayamayacak ya da bilmece çözemeyecektim. El yazısıyla bir şeyleri karalamaya çalışmış, ama şaşılacak kadar başarısız olmuştum. Sorun, vaktiyle birinin söylediği gibi, "Ekrandan çekinmek," değildi. Bunu kendi kendime kanıtlamıştım.</p>

  <p class="p7">Mektuplardan birini Harold'a yazmıştım, birini de 'Debra Weinstock'. Mektuplar hemen hemen birbirlerinin aynıydı:</p>

  <p class="p7">"İşte yeni romanım Helen'in Vaadi. Bundan benim kadar hoşlanacağını umarım. Belki cilalanması gereken yerleri vardır, ama bunun nedeni romanı bitirebilmek için her zamankinden fazla çalışmam. Mutlu Noeller. Mutlu Işıklar</p>

  <p class="p7">Bayramı, Erin Go Bragh, nice yıllara, birinin sana lanet olasıca bir midilli armağan edeceğini umarım."</p>

  <p class="p7">Hemen hemen bir saat kart ve armağanlarını postaya vermekte gecikmiş olan insanların oluşturduğu sırada bekledim. (Ah, Noel baskının azaldığı, dertlerden uzak bir bayramdır. Noel'in en sevdiğim yanlarından biri de budur işte.) Helen'in Vaadi'ni sol kolumun altına sıkıştırmıştım. Sağ elimde ise Nelson De Mille'in Charm School'unun karton kapaklı bir kopyası vardı. Yayınlanmamış son romanımı canından bezmiş gibi görünen memura teslim edinceye kadar kitabın elli kadar sayfasını okudum. Kadına, "Mutlu Noel'ler," dediğimde titredi ve sesini çıkarmadı.</p>

  <p class="p7">&nbsp;</p>
</body>
</html>
