<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ON DOKUZUNCU BÖLÜM</title>
</head>

<body>
  <h1 class="h11">ON DOKUZUNCU BÖLÜM</h1>

  <p class="p7">Telefon çalıyordu. Soluk alamadığım boğulmayla ilgili bir rüyadan bu sese doğru yükseldim. Ve kendimi sabah güneşinde buldum. Ayaklarımı yandan yere sarkıtırken başımın arkası sancıdığı için yüzümü buruşturdum. Ben yetişemeden telefon susacaktı, her zaman böyle olurdu. Sonra tekrar uzanacak ve kalkmadan önce on dakika boş yere kimin aradığını düşünecektim.</p>

  <p class="p7">Tırnng... tırrıng... tırrıng...</p>

  <p class="p7">Telefon on defa mı çalmıştı? Yoksa on iki defa mı? Hesabı şaşırmıştım. Kötü bir şeyler olmadığını umuyordum. Ama bildiğim kadarıyla insanlar iyi haber verecekleri zaman bu kadar uğraşmazlardı. Parmaklarımı hafifçe başımın arkasına dokundurdum. Canım çok yansa da o deri'n, mide bulandıran sancı kaybolmuştu. Elime baktığım zaman parmaklarımda kart da yoktu.</p>

  <p class="p7">Yalınayak koridorda ilerleyerek telefonu açtım. "Alo?"</p>

  <p class="p7">"Eh, hiç olmazsa çocukla ilgili velayet davasında tanıklık etmek zorunda kalmayacaksın."</p>

  <p class="p7">"Bili?"</p>

  <p class="p7">"Evet."</p>

  <p class="p7">"Bunu nereden öğrendin..." Köşeden başımı uzatarak o kuyruğunu sallayan, sinir bozucu kedisaate baktım. Yediyi yirmi geçiyordu ve sıcak şimdiden boğucuydu. Biz TR'deki Marslıların dediği gibi, "Seksten daha sıcak'tı. "Sen adamın verdiği kararı... "</p>

  <p class="p7">"Benim onun işleri konusunda hiçbir bilgim yok." Bili alınmış gibiydi. "O hiçbir zaman beni arayıp fikrimi almadı. Ben de önerilerde bulunmak için ona telefon etmedim."</p>

  <p class="p7">"Ne var? Neler oluyor?"</p>

  <p class="p7">"Televizyonu daha açmadın mı?" "Daha kahveyi ocağa bile koymadım."</p>

  <p class="p7">Bili özür dilemedi. Yaşlı adam sabah altıdan sonra kalkan insanların başlarına gelen her şeye layık olduklarını</p>

  <p class="p7">düşünürdü. Ama uykum iyice açılmıştı ve bekçimin neler söyleyeceğini tahmin edebiliyordum.</p>

  <p class="p7">"Devore dün gece intihar etmiş, Mike. Sıcak su dolu bir</p>

  <p class="p7">banyoya girerek başına plastik bir torbayı geçirmiş.</p>

  <p class="p7">Herhalde çabuk öldü. Ciğerlerinin durumunu düşünecek</p>

  <p class="p7">olursan... "</p>

  <p class="p7">Evet, diye düşündüm. Son nefesini vermesi herhalde uzun sürmedi. Evin nemli yaz sıcağından boğucu bir hal almış olmasına rağmen ürperdim.</p>

  <p class="p7">"Onu kim bulmuş? O kadın mı?"</p>

  <p class="p7">"Evet, tabii."</p>

  <p class="p7">"Ne zaman?"</p>

  <p class="p7">"Kanal 6'nın haber bülteninde onun "gece yarısından biraz önce öldüğünü' açıkladılar."</p>

  <p class="p7">Tam o sırada ben kanepede uyanmış ve her tarafım tutulmuş halde gidip yatmıştım.</p>

  <p class="p7">"Kadının bu işte parmağı var mı?"</p>

  <p class="p7">'Yani Kevorkyan gibi davranıp davranmadığını mı soruyorsun? İzlediğim haber programında bundan söz etmediler. Lakeview Market'teki dedikodu fabrikası herhalde şimdi hızla çalışıyordun Ama payımı almak için henüz oraya gitmedim. Eğer Rogette adama yardım ettiyse bile onu cezalandıracaklarını sanmıyorum. Ya sen? Sonuçta adam seksen beş yaşındaydı ve sağlığı iyi değildi."</p>

  <p class="p7">"Devore'u TR'de mi gömecekler? Bunu biliyor musun?"</p>

  <p class="p7">"Cenaze California'ya götürülecekmiş. Kadın, salı günü Palm Springs'de tören yapılacağını söyledi."</p>

  <p class="p7">Mattie'nin meselelerinin kaynağı, çiçeklerle dolmuş bir şapelde yatarken, Kyra Devore'un dostları öğle yemeklerini sindiriyor ve uçan daireleri atmaya hazırlanıyor olacaklardı. Durum ne kadar garipti. Şaşkın şaşkın, bu olayı kutlayacağız, diye düşündüm. Palm Springs'deki Küçük Mikroçip Şapelinde neler yapılacağını bilmiyordum, ama Wasp Hill Yolunda dans edilecek. Herkes ellerini gökyüzüne doğru kaldırarak, 'Evet, Tanrım!' diye bağıracak.</p>

  <p class="p7">O zamana kadar biri öldüğü için hiç böylesine sevinmemiştim. Ama Devore'un öldüğünü duymak beni mutlu etmişti. Böyle hissettiğim için üzülsem de duygularıma engel olmak elimde değildi. O ihtiyar köpek beni göle düşürmüştü... Ama daha gece sona ermeden kendisi boğulmuştu. Ilık su dolu küvette otururken plastik bir torbanın içinde boğulmuştu.</p>

  <p class="p7">"Televizyoncular olayı bu kadar çabuk nasıl öğrenmişler? Konu hakkında bir fikrin var mı?" Medya ölümü bir jet hızıyla öğrenmemişti. Sonuçta cesedin bulunduğu anla yedi haberleri arasında yedi saat vardı. Ayrıca televizyon habercileri biraz tembel insanlardı.</p>

  <p class="p7">"Whitmore onları aramış. Gece yarısından sonra saat ikide Warrington'daki salonda bir basın toplantısı düzenlemiş. O büyük koyu kırmızı pelüş kanepede oturarak sorulan cevaplamış. Hani Jo'nun, 'Bu bir meyhaneye yakışır,' dediği tablo. 'Ama kanepeye çıplak bir kadının uzanmış olması gerekir.' Hatırlıyor musun?"</p>

  <p class="p7">Evet."</p>

  <p class="p7">"Televizyonda arka planda iki ilçe şerif yardımcısı vardı. Bir de Motton'daki Jaquard's Cenaze Evi'nde çalışan bir adamı seçtim."</p>

  <p class="p7">"Çok garip."</p>

  <p class="p7">"Evet. Whitmore gevezelik ederken herhalde ceset yukarda yatıyordu... Ancak, kadın patronunun emirlerini yerine getirdiğini iddia etti. Devore'un bir kaset bıraktığını söyledi.</p>

  <p class="p7">Adam bantta intihar için cuma akşamını seçtiğini, böylece şirketin hisse senetlerinin değerinin etkilenmeyeceğini açıklıyormuş. Rogette'den de hemen medyayı çağırmasını ve şirketin durumunun sağlam olduğunu açıklamasını istiyormuş. Oğlu ve yönetim kurulu sayesinde her şey yolunda gidecekmiş. Rogette bunları söyledikten sonra cenaze töreninin Palm Springs'de yapılacağını açıkladı."</p>

  <p class="p7">"Devore intihar ediyor. Ve temsilcisi sayesinde hissedarların telaşlanmamaları için bir basın toplantısı düzenliyor."</p>

  <p class="p7">"Evet. Bu tam Devore'dan beklenecek bir hareket."</p>

  <p class="p7">Bill'le aramıza bir sessizlik çöktü. Düşünmeye çalışıyor, bunu başaramıyordum. Bütün istediğim başım ağrısın ağrımasın yukarı çıkıp çalışmaya başlamaktı. Andy Drake, John Shackleford ve onun çocukluk arkadaşı korkunç Ray Garraty'e katılmak istiyordum. Romanımda çılgınlık vardı. Ama bu anlayabildiğim bir çılgınlıktı.</p>

  <p class="p7">Sonunda, "Bili," dedim. "Hâlâ dost muyuz?"</p>

  <p class="p7">O hemen, "Tanrım," diye cevap verdi. "Evet. Ama bazı kimseler sana soğuk davranırlarsa bunun nedenini de anlayacaksın, değil mi?"</p>

  <p class="p7">Tabii anlayacaktım. Çoğu kişi yaşlı adam öldüğü için beni suçlayacaktı. Oysa adamın sağlık durumu belliydi. Böyle düşünmeleri tamamen delilikti. Tabii pek çok kişinin buna inanacağını sanmıyordum. Ancak bazı kimseler bu iddiayı kabulleneceklerdi. Hiç olmazsa bir süre için. Bunu biliyordum. John Shackleford'un çocukluk arkadaşıyla ilgili gerçeği bildiğim gibi.</p>

  <p class="p7">"Çocuklar, bir zamanlar bir kaz vardı. Vaktiyle ipek tüylü bir palaz olarak yaşadığı yere uçarak geri döndü. Bu kent eyalet sınırlarının içinde değildi. Kaz, her tarafta altın yumurtalar yumurtlamaya başladı. Kentliler hem bunlara hayran hayran bakmak, hem de paylarına düşenleri almak için toplandılar. Ama artık o kaz pişti ve suçun da birinin üzerine yıkılması gerekiyor." Beni biraz suçlasalar da asıl Mattie'ye kızacaklardı. Ki'yi sessizce büyükbabasına vereceği yerde savaşmaya kalkıştığı için.</p>

  <p class="p7">Bili, "Bundan sonraki birkaç hafta fazla dikkati çekmemeye çalış," diye önerdi. "Ben olsam öyle yaparım. Hatta, ortalık yatışıncaya kadar bir iş bahanesiyle TR'den uzaklaşman daha iyi olur."</p>

  <p class="p7">"Ne demek istediğini anlıyorum. Ama bunu yapamam. Ben bir roman yazıyorum. Pilimi pırtımı toplayıp gidersem o zaman bir daha o kitabı yazamam. Bu daha önce de oldu. Aynı şeyin tekrarlanmasını istemiyorum."</p>

  <p class="p7">"Hikâye güzel, öyle mi?"</p>

  <p class="p7">"Fena sayılmaz. Yine de önemli olan bu değil... Bu, şey... bu eserin bazı nedenlerle benim için çok önemli olduğunu söyleyelim."</p>

  <p class="p7">"Fikirlerini Derry'e kadar taşıyamaz mısın?"</p>

  <p class="p7">"Ne o, William, beni buradan atmaya mı çalışıyorsun?" "Sana gözkulak olmaya çalışıyorum. Hepsi o kadar. Bildiğin gibi henim görevim bekçilik. Daha sonra seni uyarmadığımı söyleme. Kovanda şiddetli bir vızıltı başlayacak. Kentte seninle ilgili iki hikâye dolaşıyor, Mike. Bunlardan birincisi Mattie Devore'la yattığınla ilgili. Diğeri ise buraya, TR'yi parça parça etmek için geldiğinle. Bulabildiğin bütün kirli çamaşırları ortaya dökecekmişsin."</p>

  <p class="p7">"Yani Jo'nun başladığı işi bitirecekmişim. Bu hikâyeyi yayan kim, Bili?"</p>

  <p class="p7">Yaşlı bekçi cevap vermedi. Yine deprem bölgesine girmiştik. Bu kez topraklar daha fazla sarsılıyordu.</p>

  <p class="p7">"Üzerinde çalıştığım eser bir roman, Bili," dedim. "Ve olay Florida'da geçiyor."</p>

  <p class="p7">"Ya? Öyle mi? Üç küçük hecenin müthiş bir rahatlığı böylesine yansıtacağını kim bilebilirdi.</p>

  <p class="p7">"Bu gerçeği etrafa yayabilir misin?"</p>

  <p class="p7">Bili, "Bunu başarabilirim sanırım," dedi. "Eğer Brenda Meserve'yle konuşursan, bu haber etrafa daha hızlı yayılır ve ta uzaklara kadar gider."</p>

  <p class="p7">"Pekâlâ. Dediğini yapacağım. Şimdi Mattie'ye gelelim..."</p>

  <p class="p7">"Mike, bana hesap..."</p>

  <p class="p7">"Benim Mattie'yle yattığım falan yok. Hiçbir zaman böyle bir şey söz konusu olmadı. Bu olayı şöyle açıklayabilirim. Yoldan iniyor ve bir köşeyi dönüyorsun. Ve orada iriyarı bir adamın ufak tefek bir zavallıyı dövdüğünü görüyorsun." Bir an durdum. "Mattie'yle avukatı salı günü öğle yemeği için bahçede et kızartmayı planlıyorlar. Ben de onlara katılmayı düşünüyorum. Bu yemek yüzünden kentliler Devore'un mezarının üzerinde dans ettiğimizi mi düşünecek?"</p>

  <p class="p7">"Evet, bazıları öyle düşünecek. Royce Merrill ve Dickie Brooks. Yvette onlardan, 'Pantolonlu kocakarılar' diye söz ediyor.</p>

  <p class="p7">"Canları cehenneme! Hepsinin!"</p>

  <p class="p7">"Neler hissettiğini anlıyorum. Ama Mattie'ye zaferini kentlilerin yüzlerine çarpmamasını söyle." Bili neredeyse yalvanr gibi konuşmuştu. "Hiç olmazsa bu kadarını yap, Mike. O kadın ızgarayı karavanın ar ka tarafına götürebilir, değil mi? Bu onu öldürmez sanırım. Hiç olmazsa market ya da garajdan bakanlar dumandan başka bir şey göremezler."</p>

  <p class="p7">"Mesajını iletirim. Eğer o yemeğe katılırsam, ocağı ben kendim arka tarafa taşırım."</p>

  <p class="p7">Bili, "O genç kadınla çocuğuna hiç yaklaşmazsan daha iyi olur," dedi. "Bunun üzerime vazife olmadığını söyleyebilirsin. Ama şimdi seninle bir aile dostu olarak konuşuyorum. Bunu senin iyiliğin için yapıyorum."</p>

  <p class="p7">O anda gördüğüm rüyanın bir bölümünü hatırladım. Mattie bana istediğimi yapmamı söylüyordu. Birden heyecanlandım. Sonra, "Öyle olduğunu biliyorum, Bili," diye cevap verdim.</p>

  <p class="p7">Tamam." Yaşlı bekçi ona çıkışmadığım için rahatlamıştı. Ya da onun deyimiyle, "Kendisini okula götürmeyeceğim için." "Artık telefonu kapatayım da kahvaltını et."</p>

  <p class="p7">"Beni aradığın için çok teşekkür ederim."</p>

  <p class="p7">"Aslında aramayacaktım. Ama Yvette beni ikna etti. 'Evlerine bekçilik ettiğin kişiler arasında en çok Mike'la Jo Noonan'ı severdin,' dedi. 'Adam tam da geri döndüğü sırada onunla bozuşmamaiısın'."</p>

  <p class="p7">"Ona çok teşekkür ettiğimi söyle," dedim.</p>

  <p class="p7">Alıcıyı yerine bırakarak telefona düşünceli düşünceli baktım. Bill'le aramız tekrar düzelmiş gibiydi... Yine de onunla tam anlamıyla dost olduğumuzu da sanmıyordum. Hiçbir şey eskisi gibi değildi. Kesinlikle! BİH'in bazı konularda bana yalan söylediğini ve bazı şeyleriyse sakladığını anladığım an durum değişmişti. Sara'yla RedTops'u nasıl tanımladığını sezdiğim zaman da aynı şey olmuştu. "Bir adamı kafasında kurduğu hayaller yüzünden suçlayamazsın."</p>

  <p class="p7">Bu doğruydu. Öyle yapmamaya da çalışmıştım... Ama yine de bazı şeyleri biliyordum.</p>

  <p class="p7">Oturma odasına gidip televizyonu açtım. Sonra da tekrar kapattım. Uydu antenim değişik elli ya da altmış kanalı olsa da hiçbir yerel kanalı almıyordu. Fakat mutfakta portatif bir televizyon vardı. Tepesindeki anteni göle doğru çevirirsen ABC'nin Batı Maine'deki ortağı WMTW'yi alabilirdin.</p>

  <p class="p7">Rogette'in mektubunu kaparak mutfağa gittim ve dolapların altındaki yere. kahve makinesiyle birlikte konulmuş olan küçük Sony'i açtırn Günaydın Amerika programı vardı. Ama çok geçmeden yerel haber iÇ'n kesilecekti. O arada kadının mektubunu tekrar inceledim. Bu kez mesajın kendinden çok ifadeyle ilgilendim. Oysa bir gece önce sadece mesajın içeriğine dikkat etmiştim.</p>

  <p class="p7">Rogette, "Max pek yakında özeljetiyle California'ya dönmeyi umuyor," diye yazmıştı.</p>

  <p class="p7">«Artık erteleyemeyeceği bazı işleri var."</p>

  <p class="p7">"Yani rahatını kaçırmayacağına söz verirsen."</p>

  <p class="p7">Bu lanet olasıca şey bir intihar mektubuydu!</p>

  <p class="p7">Başparmağımı kadının kabartma harflerle yazılmış olan adına sürdüm. "Sen bunu biliyordun," dedim. "Mektubu yazdığım sırada biliyordun. Hatta belki de bana taş atarken. Ama neden?"</p>

  <p class="p7">Rogette, "Benden velayetin sorumluluk isteyen bir şey olduğunu hatırlatmamı istedi," diye de yazmıştı. "Bu sözlerini unutmamanızı da diliyor.'</p>

  <p class="p7">Velayet meselesi sona ermişti. Öyle değil mi? Satın alınıp</p>

  <p class="p7">bedeli ödenen bir yargıç bile bir çocuğun velayetini bir</p>

  <p class="p7">ölüye veremezdi.</p>

  <p class="p7">GA programı sonunda yerini yerel haberlere bıraktı. Görüntü karlıydı. Tabii ilk haber Max Devore'un intiharıyla ilgiliydi. Görüntü karlı olsa da Bill'in sözünü ettiği koyu</p>

  <p class="p7">kırmızı kanepeyi görebiliyordum. Rogette oraya oturmuş, ellerini de sükûnetle kucağına bırakmıştı. Bana arka</p>

  <p class="p7">plandaki şerif yardımcılarından biri George Footman'ınış gibi geldi. Ama görüntü kötü olduğu için tam anlamıyla emin olamadım.</p>

  <p class="p7">Whitmore'un açıkladığına göre Bay Devore sekiz aydır sık sık yaşamına son vermekten söz etmişti. Çok hastaydı. Bir akşam önce kadından kendisiyle birlikte gelmesini istemişti. Whitmore şimdi yaşlı adamın son bir defa güneşin batışını seyretmek istediğini anlatıyordu. Kadın, "Gerçekten de gurup harikaydı," diye ekledi. Ben de bunu tasdik edebilirdim. Güneşin batışını çok iyi hatırlıyordum. Onun ışığında boğulma tehlikesi geçirmiştim.</p>

  <p class="p7">Rogette, Devore'un açıklamasını okurken telefon tekrar çaldı, Mattie'ydi bu. Hüngür hüngür ağlıyordu.</p>

  <p class="p7">"Haberler..." dedi. "Mike, gördün mü?... Biliyor musun?..."</p>

  <p class="p7">Başlangıçta anlaşılabilen sözleri ancak bunlardı. Ona olayı bildiğj. mi, Bili Dean'in beni aradığını ve olayın bir bölümünü yerel haber programında yakaladığımı söyledim. Mattie cevap vermek istedi ama konuşacak halde değildi. Suçluluk, rahatlama, dehşet ve hatta neşe... genç kadının hıçkırıklarında bunların hepsi vardı. Mattie'nin duygularını anlıyordum. O sabah, haber programını açıncaya kadar Max Devore'un başdüşmanı olduğuna inanmıştı. Ne var ki, üç yaşındaki kızın annesini bu halde görmesi fikri hoşuma gitmiyordu.</p>

  <p class="p7">Mattie, "Arkada..." demeyi başardı. "Kahvaltı etti. Şimdi de bbir bbbebek pikpik..."</p>

  <p class="p7">"Şimdi de bebek pikniğinde. Evet. İyi. Öyleyse kendini bırak. İçini boşalt. İyice rahatla."</p>

  <p class="p7">Genç kadın en aşağı iki dakika, hatta belki de daha uzun bir sûre ağladı. Telefonu kulağıma bastırmış temmuz sıcağında terliyor ve sabırlı olmaya çalışıyordum.</p>

  <p class="p7">Devore bana, "Ruhunu kurtarman için sana son bir şans tanıyorum," demişti. Ama bu sabah artık o bir ölüydü. Ruhu da kim bilir nereye gitmişti? Fakat Mattie kurtulmuştu ve ben de yazı yazabiliyordum. Yaşamın bana müthiş gözükmesi gerekirken nedense böyle değildi.</p>

  <p class="p7">Mattie sonunda kendini toplamaya başladı. "Affedersin." Lance'in ölümünden beri... hiç böyle ağlamadım. Gerçekten ağlamadım.</p>

  <p class="p7">"Bu anlaşılabilir bir durum. Sana izin verildi."</p>

  <p class="p7">Genç kadın, "Öğle yemeğine gel," dedi. "Lütfen öğle yemeğine gel. Ki öğleden sonra Tatil İncil Okulunda tanıştığı bir arkadaşına gidecek. Seninle konuşabiliriz. Biriyle konuşmalıyım... Tanrım, başım dönüyor. Lütfen geleceğini söyle."</p>

  <p class="p7">"Çok isterim. Ama bence bu iyi bir fikir değil. Özellikle Ki orada yokken."</p>

  <p class="p7">Ona, Bili Dean'le yaptığım konuşmayı sansürden geçirerektekrarladım. Genç kadın beni dikkatle dinledi. Konuşmam bittiğinde öfkeyle bağıracağını sanıyordum. Oysa bir tek basit gerçeği unutmuştu.</p>

  <p class="p7">Mattie Stanchfield Devore, ömrü boyunca burada yaşamıştı. Durumun nasıl olduğunu da biliyordu.</p>

  <p class="p7">Genç kadın, "Başımı öne eğer, dilimi tutar ve birileriyle ilişki kurmazsam olaylar daha çabuk sona erecek," dedi. "Anlıyorum. Elimden geldiğince böyle davranmaya çalışacağım. Ama her şeyin bir sınırı var. O ihtiyar, kızımı elimden almaya çalışıyordu. O lanet olasıca markette gevezelik edenler bunun farkında değiller mi?"</p>

  <p class="p7">Ben farkındayım."</p>

  <p class="p7">"Biliyorum. Onun için seninle konuşmak istedim."</p>

  <p class="p7">"Neden Castle Rock alanında erken bir akşam yemeği yemiyoruz? Cuma günü oiduğu gibi? Beş sularında?"</p>

  <p class="p7">"Ki'yi de getirmem..."</p>

  <p class="p7">"İyi," dedim. "Onu da getir. Ona Hansel'le GreteH ezbere bildiğimi ve masalı kendisiyle paylaşmaya hazır olduğumu söyle. Philadelphia'ya. John'a telefon edip ona ayrıntıları anlatır mısın?"</p>

  <p class="p7">"Evet. Bir saat daha bekleyeceğim. Tanrım! Ne kadar mutluyum! Bunun doğru olmadığını biliyorum! Ama öyle mutluyum ki neredeyse patlayacağım."</p>

  <p class="p7">"Ben de öyle." Genç kadın bir an sesini çıkarmadı. Onun ağlarcasına içini çektiğini duydum. "Mattie? İyi misin?"</p>

  <p class="p7">"Evet. Peki üç yaşında bir çocuğa büyükbabasının öldüğünü nasıl söylersin?"</p>

  <p class="p7">O ihtiyar köpeğin ayağının kaydığını ve tepe üstü bir poşetin içine düştüğünü söyle, diye düşündüm. İçimden deli gibi gülmek geldiği için avucumu ağzıma bastırdım.</p>

  <p class="p7">"Bilmiyorum. Ama Ki döner dönmez bunu yapmalısın."</p>

  <p class="p7">"Öyle mi? Neden?"</p>

  <p class="p7">"Çünkü o seni, özellikle de yüzünü görecek."</p>

  <p class="p7">Yukardaki çalışma odasına tam tamına iki saat dayanabildim. Sonra sıcak yüzünden oradan kaçtım. Saat onda, verandadaki barometre ısının otuz beş derece olduğunu açıklıyordu. İkinci katın bundan birkaç derece daha sıcak olduğunu tahmin ettim.</p>

  <p class="p7">Elektrikli yazı makinesini prizden çıkarıp aşağıya indirdim. Bunun bir hata olmadığını umuyordum. Gömleğimi çıkarmış, öyle çalışmış, tim. Tam oturma odasından geçerken makine, ter içindeki karnımın üzerinden kaydı. O modası geçmiş köpeği az kalsın ayak parmaklarımın üzerine düşürüyordum. O zaman aklıma göle düştüğüm zaman burkulan bileğim geldi. Yazı makinesini bırakıp ayağıma baktım. Rengârenkti. Siyah ve mor. Kenarları da kırmızı. Neyse ki çok şişmemişti. Galiba soğuk suda kalmam bileğimin fazla şişmesine engel olmuştu.</p>

  <p class="p7">Yazı makinesini göle bakan verandadaki masaya koydum. Bir uzatma kordonu bularak onu Bunter bana dikkatle bakarken prize tak,tım: Sonra gölün sisli mavigri yüzeyine dönüp oturdum. O eski endişe krizlerinden birinin başlamasını bekledim. Büzülen karın kasları, zonklayan gözler ve en kötüsü göğsümü sıkıp soluk almamı engelleyen gizli çelik çemberler. Oysa böyle bir şey olmadı. Kelimeler yukarı katta olduğu gibi düzgünce akmaya başladı. Gölden arada sırada esen hafif rüzgâr, çıplak bedenimi tatlı tatlı okşuyordu. Max Devore, Mattie Devore, Kyra Devore'u unuttum. Jo Noonan ve Sara Tidwell'i de. Kendimi de.</p>

  <p class="p7">Florida'daydım ve tam iki saat orada kaldım. John Shackleford'un idam saati yaklaşırken Andy Drake de zamanla yarışıyordu.</p>

  <p class="p7">Gerçeğe dönmeme telefon neden oldu. Ve bu kez çalışmam yarıda kesildiği için öfkelendim. Eğer yazı yazmam yarıda kesilmeseydi, herhalde eriyerek verandada terli, yapışkan bir yığın halini alıncaya kadar çalışacaktım.</p>

  <p class="p7">Arayan ağabeyimdi. Onunla annemden söz ettik. Sid'e göre artık annemin birkaç tahtası değil, tümü eksikti. Haziranda kalça kemiğini kıran kız kardeşi Francine de öyle. Sid ne durumda olduğumu öğrenmek istiyordu. Ona iyi olduğumu söyledim. Yeni kitaba başlamaya çalışırken bazı pürüzlerle karşılaşmıştım, ama artık her şey yoluna girmiş gibiydi. (Benim ailemde insanın dertlerinden söz etmesine ancak bunlar geride kaldıklarında izin verilir.) Sid'cik nasıldı? Kardeşim, "Sıçrıyorum," diye cevap verdi. Sid'in on iki yaşında bir çocuğu vardı: Bu nedenle son moda argo lafları kullanıyordu. Yeni muhasebe şirketi ayak durmaya başlamıştı. Ama doğrusu Sid bir süre için endişelenmişti. Tabii bunu ilk defa öğreniyordum.) Durum düzelinceye kadar işleri dare etmem için kendisine kasımda verdiğim borç için bana ne kadar teşekkür etse azdı. Ben de, "Hiç olmazsa bu kadarını yapabilirdim," dive cevap verdim. Bu doğruydu. Özellikle anneme hem onun yanında, hem de telefonda benden daha çok zaman ayırdığı düşünülürse.</p>

  <p class="p7">Biraz daha tatlı tatlı konuştuk. Sid sonra, "Eh, artık yakanı bırakayım," dedi. Kardeşim telefonda hiçbir zaman, "Hoşça kal," ya da, "Görüşmek üzere," demezdi. Sanki sizi rehine olarak almış gibi, "Artık yakanı bırakayım," derdi. "Orada serin serin oturmaya çalış, Mike. Hava durumu haberlerinde, New England'da hafta sonunda havanın cehennemden daha sıcak olacağı açıklandı.</p>

  <p class="p7">"Durum kötüleşirse kendimi her zaman göle atabilirim. Hey, Sid?" "Hey ne?" Bu da, "Artık yakanı bırakayım," gibi çocukluğumuzdan kalma bir şeydi. Bu insanı rahatlatıyorsa da yine de garip bir yanı vardı.</p>

  <p class="p7">"Bizim bütün aile Prout's Neck'ten geldi, değil mi? Yani babamın tarafı." Annem tamamıyla bambaşka bir dünyadandı. Erkeklerin Lacoste polo gömlekleri, kadınların da elbiselerinin altına tam boy kombinezon giydikleri ve herkesin Dixie'nin ikinci bölümünü bildiği bir dünyadan. Annem, babamla Portland'da, üniversitenin amigoluk yarışmasında tanışmıştı. Annemin ailesi, "Mephis sosyetesindendi, hayatım." Ve bunu kimseye unutturmazlardı.</p>

  <p class="p7">Sid, "Öyle sanırım," dedi. "Evet. Bak, bana şerecemiz konusunda sorular sorma, Mike. Ben hâlâ yeğenle kuzen arasındaki farkı anlamış değilim. Bunu Jo'ya da söyledim."</p>

  <p class="p7">"Öyle mi?" İçimde her şey durdu sanki... Ama şaşırdığımı söylemeyeceğim. Yani artık o sırada.</p>

  <p class="p7">"Evet, tabii."</p>

  <p class="p7">"Jo, neyi öğrenmek istedi?"</p>

  <p class="p7">"Bildiğim her şeyi. Tabii ben fazla bir şey bilmiyorum ya, o başka. Jo'ya annemin dedesinin dedesini anlatabilirdim. Hani şu kızılderilile rin öldürdüğü o adamı. Ama galiba annemin ailesi Jo'yıı ilgilendirmiyordu."</p>

  <p class="p7">"Bu ne zaman oldu?"</p>

  <p class="p7">"Önemli mi?"</p>

  <p class="p7">"Olabilir."</p>

  <p class="p7">"Pekâlâ... Dur bakayım. Galiba Patrick apandist ameliyatı olduğu sıradaydı. Evet, bundan eminim. 1994'ün şubat ayında. Mart da olabilir. Yok, yok... şubat olduğundan hemen hemen eminim."</p>

  <p class="p7">Rite Aid'in araba parkında olanlardan altı ay önce. Jo ölümünün gölgesi altında yaşıyordu. Tentenin gölgesine giren bir kadın gibi. Ama hamile değildi. Henüz değildi. Jo gündüzleri TR'ye geliyor ve sorular soruyordu. Bili Dean'e göre bu sorular kimilerini rahatsız eden türde şeylerdi... Ne var ki, Karım soru sormakta yine de ısrar etmişti. Evet. Çünkü Jo bir şey bulduğu zaman beze dişlerini geçirmiş bir teriye gibi, onu asla bırakmazdı. Karım, o kahverengi spor ceketli adama da sorular sormuş muydu? Kahverengi spor ceketli adam kimdi?</p>

  <p class="p7">"Evet, tabii ya. Patrick hastanedeydi. Dr. Alpert durumunun iyi olduğunu söylüyordu. Ama telefon çalar çalmaz fırladım. Arayanın Alpert olduğunu sanıyordum. Patrick'in birdenbire tekrar fenalaştığını söyleyeceğinden korkuyordum."</p>

  <p class="p7">"Felaketin yaklaştığı duygusuna da nereden kapıldın, Sid?"</p>

  <p class="p7">"Bilmiyorum, ahbap. Nedense böyle bir hisse kapıldım işte. Her neyse... Ama arayan Alpert değil, Johanna'ydı. Karın şimdi olduğun yerde ya da civardaki kentlerin birinde yaşayan atalarımız olup olmadığını öğrenmek istiyordu. Üç, hatta belki de dört kuşak önce. Ona bunu bilmediğimi, sana sormasının iyi olacağını söyledim. Yani sen biliyor olabilirdin. Ama Jo, 'Ona sormak istemiyorum," dedi. 'Bu bir sürpriz olacak.' E, sana gerçekten sürpriz yaptı mı?"</p>

  <p class="p7">"Evet," dedim. "Müthiş bir sürprizdi bu. Babamız istakozcuydu..."</p>

  <p class="p7">"Ağzını topla! O bir sanatçıydı. 'Kıyıda yaşayan ilkel bir sanatçı'ydı. Annem ondan hâlâ böyle söz ediyor!" Sid'in pek güldüğü yoktu.</p>

  <p class="p7">"Kahretsin! Babam İstakoz kaplarından yapılmış sigara masaları ve bahçe iskemleleri satardı. Tabii o sırada romatizması iyice arttığı için körfeze açılıp İstakoz sepetlerini çekemiyordu."</p>

  <p class="p7">"Ben bunu biliyorum. Ama annem evliliğini sansürden geçirdi. Televizyon için çevrilen bir film gibi."</p>

  <p class="p7">Bu çok doğruydu. Ailede bizim de bir Blanche Du Bois'ıniz vardı. "Babam Prout's Neck'ten bir istakozcuydu. B..."</p>

  <p class="p7">Müzik kulağı olmayan Sid korkunç bir tenor sesle, "Babam yuvarlanan bir taştı," diye şarkı söylemeye başladı. "Ve onun şapkasını astığı her yer evi sayılırdı..."</p>

  <p class="p7">"Haydi, Sid. Bu ciddi bir konu. Babamın ilk teknesi ona miras kalmıştı, değil mi? Babasından... "</p>

  <p class="p7">Sid, "Evet, hikâye böyle," diye cevap verdi. "Jack Noonan'ın Tembel Betty'si. İlk sahibi Paul Noonan. O da Prout'sdandı. Tekne 1960'da bir tayfundan iyice hırpalandı."</p>

  <p class="p7">Ben doğduktan iki yıl sonra. "Ve babam tekneyi 1963'te satışa çıkardı."</p>

  <p class="p7">"Evet. Tekneye ne olduğunu bilmiyorum. Ama başlangıçta o Paul dedenindi. Çocukken ne çok İstakoz çorbası içtiğimizi hatırlıyor musun, Mikey?"</p>

  <p class="p7">Düşünmeden, "Deniz kıyısının en ucuz yemeği," dedi. "Karadakilerin kıymarostosu gibi." Maine kıyısında yetişmiş bütün çocuklar gibi bir lokantaya girip İstakoz söylemek aklıma bile gelmez. Bu, karadakilere özgü bir şeydir. Şimdi Paul dedeyi düşünüyordum. 1890'larda doğmuştu. Paul Noonan, Jack Noonan'ın babasıydı. Jack Noonan da Mike'la Sid Noonan'ın. Ve aslında bütün bildiğim de bundan ibaretti. Sadece Noonan'lar şimdi durduğum ve ter içinde yüzdüğüm bu yerden çok uzaklarda büyümüşlerdi.</p>

  <p class="p7">"Onlar aynı kaba pislerlerdi."</p>

  <p class="p7">Devore'un öğrendikleri yanlıştı, hepsi o kadar. Biz Noonan'lar polo gömlekler giyen, Memphis'in kibar ailelerinden olmadığımız zaman, Preut's Neck'lilerdik. Zaten Devore'un dedesinin babasıyla benimkinin bir ilişkileri olamazdı. O aşağılık ihtiyar benim iki katı yaşımdaydı. Bu da kuşakların birbirine tutmadığını gösteriyordu.</p>

  <p class="p7">Ama eğer Devore tamamıyla yanılıyorduysa, o zaman Jo neyin peşindeydi?</p>

  <p class="p7">Sid, "Mike?" diye sordu. "Orada mısın?"</p>

  <p class="p7">"Evet."</p>

  <p class="p7">"İyi misin? Açıkçası konuşmandan pek de iyi olmadığın anlaşılıyor."</p>

  <p class="p7">"Sıcak yüzünden," dedim. "Bir de senin yaklaşan bir uğursuzlukla ilgili duyguların. Beni aradığın için teşekkür ederim, Sid."</p>

  <p class="p7">"Ben de orada olduğun için teşekkür ederim."</p>

  <p class="p7">"Sıçrıyorum," dedim.</p>

  <p class="p7">Bir bardak soğuk su almak için mutfağa gittim. Bardağı doldururken buzdolabının kapağındaki mıknatısların kaymaya başladıklarını duydum. Hızla dönerken soğuk suyun birazı ayaklarıma döküldü ama bunu hayal meyal fark ettim. Noel Baba bacadan çıkıp gitmeden önce onu görebileceğini uman bir çocuk kadar heyecanlıydım.</p>

  <p class="p7">Dokuz plastik harfin her yönden kayarak bir daire oluşturduklarını zar zor görebildim. Bunlar CARLADEAN kelimesi yazılacak biçimde birleştirilmişlerdi... Bir saniye sonra görülmeyen ama müthiş bir varlık yanımdan hızla geçti. Saçımın bir teli bile kalkmadı ama bana sanki yerimden oynamışım gibi geldi. Ekspres geçerken peronun kenarında durduğunuzda olduğu gibi. Hayretle bağırdım ve bardağı şaşkın şaşkın tekrar tezgâha bıraktım. Sular döküldü. Artık soğuk suya ihtiyacım yoktu. Çünkü Sara Laughs'ın mutfağındaki hava soğumuştu.</p>

  <p class="p7">Soluk verdim ve nefesimin buharlaştığını gördüm. Hava ocak ayında soğuk bir günde olduğu kadar soğuktu. Bir soluk ya da iki. Sonra soğuk kayboldu. Ama mutfak gerçekten soğumuştu. Ve belki beş saniye içersinde vücudumu kaplayan ter sanki ince bir buz tabakasına dönüşmüştü.</p>

  <p class="p7">CARLADEAN sözcüğünü oluşturan mıknatıslar birdenbire etrafa dağıldılar. Bu, bir çizgi filmde bir atomun parçalanmasını seyretmeye benziyordu. Mıknatıslı harfler, meyveler ve sebzeler buzdolabının kapısından uçarak mutfağa dağıldılar. Bu dağılmaya neden olan öfkenin adeta tadını aldım. Barut gibi.</p>

  <p class="p7">Ve bir şey bu öfkenin karşısında geriledi. Bir iç çekişi andıran üzdün fısıltıyı duydum. Daha önce de işitmiştim bunu. "Ah, Mike! Ah, Mike!" Teybe yakalanan sesti bu. O sırada pek emin değildim, ama artık hiç kuşkum kalmamıştı. Bu Jo'nun sesiydi.</p>

  <p class="p7">Peki diğeri kimdi? Neden o harfleri dağıtmıştı?</p>

  <p class="p7">Carla Dean. Bill'in kansı değildi. Onun adı Yvette'di. Bekçinin annesi miydi? Ya da büyükannesi?</p>

  <p class="p7">Mutfakta dolaşarak buzdolabı mıknatıslarını hazine avındaki ipuçları gibi toplamaya başladım. Sonra hepsini kapağa yapıştırdım. Hiçbir şey onları elimden kapmadı. Hiçbir şey ensemdeki teri dondurmadı. Bunter'in çıngırağı da çalmadı. Ama yine de yalnız değildim. Ve bunu biliyordum.</p>

  <p class="p7">CARLADEAN: Jo bunu öğrenmemi istemişti.</p>

  <p class="p7">Fakat başka bir şey istememişti. Bir başka şey ise ok gibi yanımdan geçmişti. Ben bu adı okumadan mıknatısları dağıtmak istiyordu.</p>

  <p class="p7">Jo buradaydı. Geceleri ağlayan o çocuk da öyle.</p>

  <p class="p7">Ve başka ne?</p>

  <p class="p7">Başka ne evimi benimle paylaşıyordu?</p>

  <p class="p7">&nbsp;</p>
</body>
</html>
