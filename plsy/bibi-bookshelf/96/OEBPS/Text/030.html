<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ YEDİNCİ BÖLÜM</title>
</head>

<body>
  <h1 class="h11">YİRMİ YEDİNCİ BÖLÜM</h1>

  <p class="p7">Tokmak elimin altında döndüğü halde önce kapıyı açamadı. Böylece kapının kilitli olmadığını anladım. Galiba yağmur ahşabın şişmesine neden olmuştu... Ya da... belki de kapının arkasına bir şey dayamışlardı? Gerileyerek dizlerimi biraz büktüm. Sonra omzumla kanada vurdum. Bu kez kapı hafifçe aralandı.</p>

  <p class="p7">Bunu yapan o kadındı! Sara! Diğer tarafta duruyor, kapıyı açmama engel olmaya çalışıyordu. Bunu nasıl başarıyordu? Tanrı aşkına, nasıll O lanet olasıca bir hortlaktı!</p>

  <p class="p7">Aklıma BAMM İNŞAAT'ın kamyoneti geldi... Sanki bu düşünce onları çağırmamı sağlamıştı. Onları 42. karayolunda görür gibi oldum. Yolun yakınına park etmişti. Yaşlı kadınların bulunduğu araba da onun arkasındaydı. Geride de daha üç dört taşıt vardı. Hepsinin de silicileri sağa sola oynuyor, farları şakır şakır yağan yağmurda sönük koniler oluşturuyorlardı. Arabalar ikinci el satış yapılıyormuş gibi dizilmişlerdi. Ama burada satış yapılmıyordu. Sadece ihtiyarlar sessizce arabalarında oturuyorlardı. Benim gibi o kuşağa dalmış olan ve titreşimler yayan ihtiyarlar.</p>

  <p class="p7">Sara onlardan güç alıyordu. İhtiyarlardan çalıyordu bunu. Aynı şeyi Devore'a da yapmıştı... Ve tabii bana da. Buraya döndüğümden beri tanık olduğum o hayaletlerle olayların çoğu benim kendi psişik enerjimle yaratılmıştı. Düşünecek olursanız gülünç bir şeydi bu.</p>

  <p class="p7">Ama belki de aradığım sözler 'dehşet verici'ydi.</p>

  <p class="p7">Şakır şakır yağan yağmurda, "Bana yardım et, Jo," dedim. Şimsek çakt' ve akan suları bir an gümüşe dönüştürdü. "Eğer beni sevdiysen şimdi bana yardım et."</p>

  <p class="p7">Gerileyerek tekrar kapıya omzumla vurdum. Bu kez hiç karşı koyan olmadı. Hızla içeri dalarken bacağımı çerçeveye vurdum ve dizüstü çöktüm. Lambayı çok sıkı tuttuğum için hâlâ elimdeydi.</p>

  <p class="p7">Bir an derin bir sessizlik oldu. O sırada tüm enerjinin ve hayaletlerin toplandıklarını hissettim. O sırada hiçbir şey kımıldamadı. Ama geride, Jo'nun dolaşmayı çok sevdiği o koruda yağmur yağmayı, rüzgâr da ulumayı sürdürdü. Sanki amansız bir bahçıvan ölmüş ya da ölmek üzere olan ağaçları budayarak ilerliyordu. Sanki on yılda yapılacak şeyler bir saatte tamamlanıyordu. Sonra kapı çarparak kapandı ve her şey başladı. Olanları farkına varmadan yaktığım lambanın ışığında gördüm. Ne var ki önce ne gördüğümü pek kavrayamadım. Sadece hayaletlerin karımın sevdiği el işlerini ve değer verdiği şeyleri kırıp dökmeye başladıklarını fark ettim.</p>

  <p class="p7">Çerçeveli battaniye parçası duvardan fırlayarak atölyenin bir ucundan diğerine uçtu. Bu arada siyah meşe çerçevesi parçalandı. Bebek kolajlarından uzanan kafalar bir partide açılan şampanya şişelerinin mantarları gibi ortalığa fırladı. Tepede asılı olan glob parçalandı ve cam kırıkları üzerime yağdı. Bir rüzgâr esmeye başladı. Buz gibi bir rüzgâr. Daha sıcak, hatta kızgın başka bir rüzgâr ona katıldı ve dönerek bir hortum oluşturdular. Dışardaki şiddetli fırtınayı taklit ediyorlarmış gibi döne döne yanımdan geçtiler.</p>

  <p class="p7">Kitaplığın üzerinde, Sara Laughs'ın şeker çubukları ve kürdanlardan yapılmış olan kafası bir kıymık yağmuru arasında patladı. Duvara dayalı olan kayık küreği havaya yükseldi ve sanki sudaymış gibi hızla oynadı. Sonra da bir mızrak gibi bana doğru geldi. Ondan kurtulmak "Çin kendimi yere, yeşil halının üzerine attım. Yuvarlanırken globun kı"k parçalarının avucuma saplandıklarını hissettim. Başka bir şeyin daha farkına vardım. Halının altındaki bir şeyin çıkıntılarını. Kürek dipteki duvara öyle bir şiddetle çarptı ki, kırılarak ikiye ayrıldı.</p>

  <p class="p7">Şimdi karımın hiçbir zaman doğru dürüst çalamadığı banjo tavana doğru yükseliyordu. İki defa döndü. Ve akortu bozuk enstrümandan hemen tanıdığım bir melodi yükseldi. "Keşke pamuk ülkesinde olsaydımeski günler unutulmadı." Parça öfke ve kin dolu bir tıngırtıyla sona ererken banjonun beş teli birden koptu. Enstrüman üçüncü defa daha döndü. Parlak çelikten ayrıntıları atölyenin duvarında balık puluna benzeyen ışık parçacıkları oluşturduktan sonra banjo kendini yere çarptı. Gövdesi paramparça olmuştu. Akort anahtarları insan dişleri gibi kırık kırıktı.</p>

  <p class="p7">Hareket halindeki havanın sesi bunu nasıl anlatacağımı bilemiyorumbir odak noktasına yönlendi. Sonunda artık bu rüzgârın sesi olmaktan çıktı. Şimdi duyduğum insan sesleriydi. Dünyada yeri olmayan, soluk soluğa kalmış, öfkeli insanların sesleri. Eğer ses telleri olsaydı çığlıklar atacaklardı. Lambanın ışığında tozlu hava döne döne yükseliyor, birlikte sallanıp sonra da birbirlerinden ayrılan helezonlar oluşturuyorlardı. Bir an Sara'nın sigaradan boğuklaşmış öfkeli sesini duydum. 'Defol, fahişe! Hemen çık git! Bu senin üzerine vazife değil..." Sonra tuhaf, katı bir cisimden çıkamayacak bir gürültü oldu. Sanki bir hava akımı diğeriyle çarpışmıştı. Bunu rüzgâr tünelinden gelen sese benzettiğim o çığlık izledi. O sesi gece yarısı duymuştum. Haykıran Jo'ydu. Sara onun canını yakıyordu. Olaya karışmak küstahlığında bulunduğu için onu cezalandırıyordu. Ve Jo çığlıklar atıyordu.</p>

  <p class="p7">Ayağa fırlayarak, "Hayır!" diye bağırdım. "Onu bırak! Dokunma ona!" Odada lambayı yüzümün önünde sallayarak ilerledim. Sanki Sara'ya lambayla vurup uzaklaştıracakmışım gibi. Kapaklı kavanozlar hızla yanımdan uçtular. Bazılarının içinde kurutulmuş çiçekler, bazılarının içinde de dikkatle kesilmiş mantarlar vardı. Bazılarındaysa ormandan toplanmış yararlı bitkiler. Kavanozlar dipteki duvara çarparak bir ksilofona benzer sesler çıkardılar. Ama hiçbiri bana çarpmadı. Sanki görülmeyen bir el onları uzaklaştırmıştı.</p>

  <p class="p7">Sonra Jo'nun kapaklı yazı masası havalandı. Dolu çekmeceleriyle en aşağı iki yüz kilo vardı sanırım. Oysa masa bir tüy gibi uçtu. Birbirine zıt hava akımlarında bir o tarafa doğru eğildi, bir bu tarafa doğru.</p>

  <p class="p7">Jo yine haykırdı. Bu kez can acısı değil de öfkeyle. Bense sendeleyerek geri geri gittim ve kapanmış olan kapıya dayanıp kaldım. Sanki biri içimi boşaltmıştı. Anlaşılan yaşayanların enerjilerini çalmayı başaran sadece Sara değildi. Masanın gözlerinden sperme benzeyen sıvılar on iki küçük fıskiye gibi fışkırmaya başlamıştı. Bu ektoplazmaydı sanırım. Masa birdenbire odada fırladı. Neredeyse gözle görülmeyecek kadar hızla gidiyordu. Önünde duran biri yamyassı kesilirdi. İnsanın kafasını tırmalayan, acı ve itiraz dolu bir çığlık duyuldu. Bu kez Sara bağırmıştı. Bunu biliyordum. Sonra yazı masası duvara çarptı. Duvarı delip geçerken içeriye rüzgâr ve yağmur doldu. Masanın çubuklardan yapılmış olan kapağı yerinden çıkarak, eklemli bir dil gibi sarktı. Bütün çekmeler açılarak içlerinden, makaralar, yün yumakları, bitki ve hayvanları tanıtan kitaplar, orman rehberleri, yüksükler, not defterleri, şişler, kurumuş keçe uçlu kalemler fırladı. Ki onlardan, "Jo'nun kalıntıları," diye söz edebilirdi. Bütün bunlar, mezardan çıkarılmış bir tabuttan zalimce ortalığa saçılan kemikler ve tutam tutam saçlar gibi uçuştular.</p>

  <p class="p7">Hırıltılı bir sesle, "Durun," dedim. "İkiniz de durun. Bu kadarı yeter."</p>

  <p class="p7">Ama bunu onlara söylememe hiç gerek yoktu. Fırtına öfkeyle uğuldarken karımın harap olmuş atölyesinde yalnızdım şimdi. Çarpışma sona ermişti. Hiç olmazsa şimdilik.</p>

  <p class="p7">Yere diz çökerek yeşil halıyı ikiye katladım. Lambanın kırık parçalarının çoğunu onun içine toplamaya çalıştım. Halının altında bir kapak vardı. Burası göle doğru inen arsanın yarattığı yokuşa oyularak yapılmış üçgen biçimi bir bodruma açılıyordu. Hissettiğim o çıkıntı kapağın menteşelerinden biriydi. O bodrumu biliyordum. Baykuşlara bakmak için oraya inmeyi de düşünmüştüm. Ama sonra olaylar birbirini izlemiş ve ben de bunu unutmuştum.</p>

  <p class="p7">Kapakta, küçük çukurun içinde bir halka vardı. Onu yakaladım. Kapağın zorlukla açılacağını sanıyordum. Ama kolaylıkla yukarı kalktı. O anda aşağıdan yükselen koku donup kalmama neden oldu. Burnu ma gelen küf ve çürük kokusu değildi. Hiç olmazsa en başta. Duyduğum 'Red'di. Jo'nun en sevdiği parfüm. Koku bir an etrafımı sardı sonra da kayboldu. Onun yerini yağmur, kökler ve ıslak toprağın kokusu aldı. Hoş bir koku olmasa da lanet olasıca huş ağacının yanında gölün kenarında burnuma bundan daha kötü kokular gelmişti.</p>

  <p class="p7">Lambayı aşağıya tuttum. Işık üç dik basamağı aydınlattı. Enli bir gölge gördüm. Sonradan onun eski bir tuvalet olduğunu fark ettim. Bill'le Kenny Auster'in 1990 ya da 91 'de onu buraya taşıdıklarını hayal meyal hatırladım. Plastiğe sarılarak şiltelerin üzerine yerleştirilmiş çelik kutular vardı bodrumda. Aslında bunlar çelik dosya dolaplarının çekmeleriydi. Ayrıca... eski plaklar ve kâğıtlar. Plastik bir torbaya konmuş sekizli teyp. Yanında eski bir radyo. Onun yanında bir tane daha. Ve köşede...</p>

  <p class="p7">Basamağa oturarak ayaklarımı sarkıttım. Bir şey gölde burkulan ayağıma dokundu. Işığı dizlerimin arasından tuttum. Ansızın zenci bir çocuk gördüm. Ama o, gölde boğulan çocuk değildi. Bu yaşça ondan büyük ve daha iriydi. On iki ya da belki de on dört yaşındaydı. Boğulmuş olan çocuk olsa olsa sekizindeydi.</p>

  <p class="p7">Bu çocuk bana dişlerini göstererek, hışırtıya benzeyen bir ses çıkardj. Gözbebekleri yoktu. Göldeki çocuğunki gibi. Gözleri bembeyazdı. Tıpkı bir heykelin gözlerine benziyordu. Ve çocuk başını sallıyordu. "Aşağıya inme, beyaz adam. Bırak da ölüler huzur içinde yatsınlar.'</p>

  <p class="p7">Ona, "Ama sen huzur içinde değilsin," diyerek ışığı üzerine tuttum. O an son derecede iğrenç bir şey gördüm. Bakışlarım vücudunu delip geçiyordu, ama ölünün içini de görebiliyordum. Ağzındaki dilin, çukurlarındaki gözlerinin ve kafatasındaki beynin çürümüş kalıntılarını. Sonra çocuk ortadan kayboldu. Şimdi orada, dönen tozların oluşturduğu helezonlardan biri vardı.</p>

  <p class="p7">Lambayı havaya kaldırarak aşağıya indim. Aşağıda gölgeler sallanarak yukarıya doğru uzanıyordu sanki.</p>

  <p class="p7">Bodrumun (aslında sürünerek ilerleyebileceğiniz küçücük bir yerdi) zeminine eşyaların toprağa değmemeleri için tahtalar döşenmişti.</p>

  <p class="p7">şimdi su onların altından bir nehir gibi akıyordu. Yeteri kadar toprak sürüklendiği için burada sürünerek ilerlemek bile zordu. O parfüm koKusu tamamıyla kaybolmuştu. Bunun yerini nehir diplerine özgü o pis Koku almıştı. Evet, bu şartlarda böyle bir şey olmaması gerekirdi. Bunu ben de biliyorum. Ama o koku etrafa yayılmıştı. Kül ve ateşin kasvetli hafif kokusu da buna karışıyordu.</p>

  <p class="p7">Aradığım şeyleri hemen gördüm. Jo'nun ısmarladığı ve 1993'ün kasım ayında teslim aldığı plastik baykuşlar bodrumun kuzeydoğu köşesindeydi. Orada, meyilli tahta zeminle yukardaki atölyenin altı arasında sadece altmış santimlik bir yer vardı. Bili, "Tanrım," demişti. "Onlar gerçek gibi duruyorlardı!" Tanrım! Yaşlı adam haklıydı. Lambanın parlak ışığında, saydam plastiğe sarılarak boğulmuş gerçek kuşlar gibiydiler. Gözleri parlak nikâh halkalarının çerçevelediği siyah, iri bebeklerden oluşuyordu. Plastik tüyleri çam iğnelerinin koyu yeşil rengine boyanmıştı. Karınları ise kirli turuncumsu beyazdı. Şapırdayan, kayan tahtaların üzerinden onlara doğru süründüm. Lambanın ışığı kuşların aralarında sağa sola kayarak sallanıyordu. Çocuğun peşimde olup olmadığını düşünmemeye çalışıyordum. O da sürünerek beni izliyor muydu? Baykuşlara eriştiğim zaman düşünmeden başımı kaldırdım. Kafam atölyenin altındaki izolasyon levhasına çarptı. "Evet, için bir defa vur. Hayır, için iki defa."</p>

  <p class="p7">Parmaklarımı baykuşların üzerine sarılmış olan plastiğe geçirerek onları kendime doğru çektim. Buradan bir an önce çıkmak istiyordum. Altımdan suların aktığı duygusu tuhaf ve kötüydü. Yangın kokusu da öyle. Üstelik içersi ıslak olduğu halde koku iyice artmıştı. Ya atölye yanıyorsa, diye düşündüm. Ya Sara burayı tutuşturmanın bir yolunu bulduysa? Fırtınanın neden olduğu çamurlu dere bacaklarımı ve karnımı ıslatsa da orada kavrulabilirdim.</p>

  <p class="p7">Baykuşlardan birinin plastik bir kaidesi olduğunu gördüm. Herhalde veranda ya da balkona oturmak ve kargaları korkutmak için hayatım! Diğerinin kaidesi ise kaybolmuştu. Bir elimde lamba, diğerinde baykuşların bulunduğu plastik torba geri geri kapağa doğru sürünerek gittim. Başımın yukarısında göğün her gürleyişinde yüzümü buruş turuyordum. Biraz ilerlediğim sırada plastiği yerinde tutan ıslak bant kalktı. Kaidesi olmayan baykuş bana doğru yavaş yavaş eğildi. Siyahaltın gözleri sanki benim gözlerimin içine dikkatle bakıyordu.</p>

  <p class="p7">Hava dalgalandı ve burnuma içimi rahatlatan o hafif koku geldi. Red parfümünün kokusu. Baykuşu kafasındaki boynuz gibi tüylerinden çektim ve tepe üstü çevirdim. Kuşun kaidesine oturması için iki çıkıntı vardı. Aralarında da bir boşluk. Oraya, elimi baykuşun karnına sokup onu kapmadan önce bile tanıdığım o küçük teneke kutu sokulmuştu. Kutunun önüne ışığı tuttum. Neyi göreceğimi biliyordum. Buraya yaldızlı, eski tip bir yazıyla, "Jo'nun Tuhafiyesi" yazılmıştı. Karım bu kutuyu antika satılan bir yerde bulmuştu.</p>

  <p class="p7">Kutuya baktım. Kalbim hızla çarparken yukarda gök gürlüyordu. Tepemdeki kapak açıktı. Ama yukarı çıkmayı unutmuştum bile. Teneke kutudan başka her şeyi unuttuğum gibi. Kutuyu elimde tutuyordum. Bu bir sigara kutusu büyüklüğündeydi, ama onun kadar derin değildi. Parmaklarımı açtım. Kutunun kapağını kavradım ve açtım.</p>

  <p class="p7">Kutunun içinde steno defterleri yardı. Notlar ve karakter listeleri için kullandığım şu telli defterlerden. Üzerlerine lastik bant geçirilmiş, üstlerine de katlanmış kâğıtlar konulmuştu. En üstte ise parlak siyah bir kare vardı. Ancak onu alıp lambanın yakınına tutuncaya kadar bir fotoğraf negatifi olduğunu anlayamadım.</p>

  <p class="p7">Bu tabii ters, hayalet gibi ve turuncumsuydu. Jo'nun iki parça gri mayosunu gördüm. Ellerini başının arkasında kavuşturmuş, raftta ayakta duruyordu.</p>

  <p class="p7">"Jo," dedim. Ondan sonra başka bir şey söyleyemedim. Gözyaşlan boğazımın tıKarımasına neden oldu. Negatifi bir dakika elimde tuttum. Onunla olan bağı kaybetmek istemiyordum. Sonra onu tekrar kutuya, steno defterlerinin ve kâğıtların üzerine koydum. Karım 1994'te Sara'ya bunlar için gelmişti. Kâğıtları, defterleri toplayıp mümkün olduğu kadar ustalıkla saklamak amacıyla. Arka verandadan baykuşları almış, onları buraya getirmişti. (Frank oradaki kapının çarpılarak kapandığını duymuştu.) Karımın baykuşlardan birinin kaidesini çıkarıp teneke kutuyu içine yerleştirdiğini görür gibi oldum. Sonra iki kuşu da plastiğe sarmış ve buraya indirmişti. O sırada ağabeysi arabanın kaportasına oturmuş, sigara içmiş ve titreşimleri hissetmişti. O kötü titreşimleri. Jo'nun bunu neden yaptığını tam anlamıyla öğrenebileceğimi sanmıyordum. Ya da o sıradaki ruh halini... Ama Jo'nun eninde sonunda buraya gelmeyi başaracağıma inandığı kesindi. Yoksa negatifi bırakmazdı.</p>

  <p class="p7">Kâğıtlar Castle Rock Call ve Weekly News'un kupürlerinin fotokopileriydi. New'ın Call'üan daha önce yayınladığı anlaşılıyordu. Her kupürün üzerine karım o düzgün yazısıyla tarihleri atmıştı. En eski kupür 1865 yılındandı. Başlıkta BİRİ DAHA SAĞ SALİM YUVASINA DÖNDÜ yazılıydı. Buraya geri dönen otuz iki yaşındaki adamın adı Jared Devore'du. Birdenbire beni şaşırtan şeylerden birini anladım. Kuşakların birbirlerini tutmamaları meselesini. Orada, tahtanın üzerine çökmüş, lambanın ışığı o eski tip yazıyı aydınlatırken aklıma Sara Tidwell'in bir şarkısı geldi. "İhtiyarlar bunu yaparlar. Gençler de. İhtiyarlar gençlere yol gösterirler...''</p>

  <p class="p7">Sara ve RedTops, Castle Rock'a geldikleri ve Tidwell'in Çayırı diye tanımlanacak düzlüğe yerleştikleri sırada Jared Devore altmış yedi, altmış sekiz yaşındaydı. Yaşlı ama sağlıklıydı. İç Savaş gazisiydi. Gençlerin kendilerine örnek aldıkları ve hayranlık duydukları tipte yaşlı bir adam. Ve</p>

  <p class="p7">Sara'nın şarkısı da doğruydu. Yaşlılar, gençlere yol gösteriyorlardı.</p>

  <p class="p7">Onlar tam olarak ne yapmışlardı?</p>

  <p class="p7">Sara ve RedTops'la ilgili kupürler bunu açıklamıyordu. Zaten onlara çarçabuk bir göz atmıştım. Ama yazılara hâkim olan hava yine de beni etkiledi. Bunu 'devamlı, dostça bir aşağılama' diye tanımlayabilirim. RedTops, 'Bizim Güneyli karakuşlarımız'dı. 'Ritmik zencilerimiz.' Hepsi de, 'uysal kimseler'di. Sara ise 'şahane bir zenci kadını'ydı. 'Geniş burunlu, dolgun dudaklı ve zarif alınlı'ydı. "O hayvani sevinci, gürültülü kahkahası ve neşeli tebessümüyle hem erkekleri, hem de kadınları etkiliyor'du.</p>

  <p class="p7">Bunlar, "Tanrı bizi korusun!" röportajlarıydı. Lehte şeylerdi. Tabii 'uysal kimseler' lafına aldırmazsanız.</p>

  <p class="p7">Kupürleri çabucak karıştırdım. 'Bizim Güneyli</p>

  <p class="p7">karakuşlarımız'ın buradari hangi şartlar altında ayrıldıklarını açıklayacak bir şeyler arıyordum. Ama hiçbir şey bulamadım. Onun yerine Ca'ın bir kupürünü buldum. Bu haber 19 ("On dokuz in" diye düşündüm.) Temmuzda yayınlanmıştı. Başlıkta USTA REHBER VE BEKÇİ KIZINI KURTARAMADI yazılıydı. Açıklandığına göre Fred Dean, TR'nin doğu tarafında iki yüz kişiyle birlikte söndürülmesi kolay olmayan yangınla savaşıyordu. Sonra rüzgâr</p>

  <p class="p7">birdenbire yön değiştirmiş ve yangın gölün daha önce güvenli olduğu düşünülen kuzey ucunu tehdit etmeye</p>

  <p class="p7">başlamıştı, o sırada pek çok yerlinin orafa balık ve av için</p>

  <p class="p7">yaptırdıkları küçük kulübeler bulunuyordu. (Bu kadarını ben de biliyordum.) Oradaki topluluğun bir marketi ve bir de adı vardı. Halo Koyu. Fred'in karısı Hilda kocası yangınla boğuşurken ikiz çocukları William'la Carla'yı alıp oraya gitmişti. Çocuklar o sırada üç yaşındaydı. Pek çok adamın eşleri ve çocukları Halo Koyundaydı.</p>

  <p class="p7">Gazetenin yazdığına göre rüzgâr yön değiştirdiği için yangın çabuk yayılmıştı. Birbirini izleyerek yaklaşan</p>

  <p class="p7">patlamalar gibi! Halo Koyunda duruma el koyacak hiçbir erkek yoktu. Kadınlar ya bu işi başaracak halde değillerdi ya da bunu yapmak istemiyorlardı. Onun yerine paniğe kapıldılar. Arabalarına koşarak çocuklarını ve eşyalarını içine doldurdular. Oradaki tek yolu da böylece taşıtlarıyla tıkadılar. Alevler homurdanarak yaklaşırken eski araba ya da kamyonlardan biri bozuktu. Yangın nisanın sonundan beri yağmur görmemiş ormanda yayılıyordu. Orada bekleyen kadınlar yollarının kapanmış olduğunu anladılar.</p>

  <p class="p7">Gönüllü yangın savaşçıları zamanında yetişti. Fred Dean sonunda karısına ulaşabildi. Bir grup kadın bozulmuş olan büyük bir Ford arabayı yolun kenarına itmeye çalışıyordu. Fred karısının yanına koştuğu zaman korkunç bir şeyi fark etti. Bili, arabanın arkasında yerde yatıyor, mışıl mışıl uyuyordu. Ama Carla ortalarda yoktu. Hilda aslında ikizleri arabaya bindirmişti. Çocuklar arka kanepeye oturmuş ve her zaman yaptıkları gibi el tutuşmuşlardı. Ama erkek kardeşi yere kayıp uykuya daldıktan sonra annesi meşgulken Carla kulübeye dönmüştü. Bir oyuncağını ya da bebeğini hatırlamış ve onu almaya gitmişti herhalde. 0 sırada annesi de eski DeSoto'nun direksiyonuna geçmiş ve bebeklere tekrar bakmadan oradan uzaklaşmıştı. Carla Dean ya hâlâ Halo Koyundaydı ya da yürüyerek yoldan yukarı çıkıyordu. Ama her iki durumda da alevler onu yakalayacaktı.</p>

  <p class="p7">Yol bir taşıtı döndüremeyecek kadar dardı. Çok da kalabalık. Arabalardan birini doğru yöne çevirmek imkânsızdı. Bu nedenle kahraman Fred Dean dumanlardan kararmış olan ufka doğru koşmaya başladı. Orada dumanların arasında turuncu kurdele gibi alevler pırıldamaya başlamışlardı bile. Rüzgârın sürüklediği yangın ağaçların tepelerini tutuşturarak bir sevgili gibi adama doğru koşuyordu.</p>

  <p class="p7">Tahtanın üzerinde diz çökmüş, lambanın ışığında bunları okuyordum. Aynı anda duman ve is kokusu yoğunlaştı. Öksürdüm... Ağzımda ve boğazımda beliren suyun metalik tadı öksürüğümü yarıda kesti. Yine, bu kez karımın atölyesinin altındaki bodrumda, diz çökmüş halde boğuluyor gibi oluyordum. Tekrar eğilip öğürdüm, ama ancak biraz tükürebildim.</p>

  <p class="p7">Döndüm ve gölü gördüm. Gerdanlı dalgıç kuşları puslu yüzeyinde bağrışıyorlardı. Sıra halinde bana doğru geliyor ve kanatlarını suya vuruyorlardı. Mavi gökyüzü gözükmüyordu. Hava mangal kömürü ve barut kokuyordu. Gökyüzünden küller yağmaya başlamıştı. Dark Score gölünün batı kıyısı alev alev yanıyordu. Zaman zaman gövdelerinin içi boş olan ağaçlar patlarken boğuk gümbürtüler duyuluyordu. Sesleri denizin altında atılan patlayıcılarınkine benziyordu.</p>

  <p class="p7">Yere baktım. Bu hayalden kurtulmak istiyordum. Bir iki dakika sonra bunun hayal olmaktan çıkacağını, Kyra'yla Fryeburg Panayınna yaptığımız yolculuk kadar gerçek olacağını biliyordum. Ama altın gözlü bir baykuş yerine, bir çocuğun parlak mavi gözlerine bakıyordum. Kızın yüzü her sabah tıraş olurken aynada gördüğüm suratım kadar belirgindi. Çocuğu iyice görüyordum.</p>

  <p class="p7">Kız, Kyra yaşlarındaydı. Ama ondan daha tombuldu. Saçları da san değ, siyahtı. Perçemler ikizinin çok uzaklardaki 1998 yılının sonunda kırlaşmaya başlayan saçlarıyla aynı tondaydı. Bu çocuk, biri onu cehennemden çıkarmadıkça o yılı hiç göremeyecekti. Kızın arkasında beyaz ipek bir elbise, ayaklarında da dizlerine kadar gelen kırmızı çoraplar vardı. Kollarını bana doğru uzatmış, "Baba, baba!" diye bağırıyordu.</p>

  <p class="p7">Ona doğru birkaç adım atıyordum. Ama müthiş bir sıcaklık beni bir an oradan uzaklaştırıyordu. O zaman, durumu anlıyor, burada hayalet benim, diye düşünüyordum. Çünkü Fred Dean koşarak benim içimden geçmişti. Çocuk, "Baba," diye bağırıyordu. Ama koşan adama, bana değil. "Baba!" Bili onu öperken kız beyaz ipek elbisesinin ve tombul yüzünün kurum içinde kalmasına aldırmıyordu. Yukardan kurum yağıyordu. Gerdanlı dalgıçlar kanat çırparak kıyıya yaklaşıyor ve tiz seslerle bağnşıyorlardı. Yas tutar gibi.</p>

  <p class="p7">Fred, Carla'yı kucağına alırken çocuk, "Baba, alevler yaklaşıyor," diye ağlıyordu.</p>

  <p class="p7">Adam, "Biliyorum," diyordu. "Cesur olmalısın. Bize bir şey olmayacak, tatlım. Ama cesur olmalısın."</p>

  <p class="p7">Yangın yaklaşmıyordu... oraya ulaşmıştı bile. Koyun doğu ucu tamamıyla alevler içindeydi. Ve şimdi bu tarafa doğru geliyor, erkeklerin av mevsiminde ve buzda balık avlama sırasında sarhoş olup yatmaktan hoşlandıkları kulübeleri teker teker yutuyordu. Al LeRoux'un kulübesinin arkasında Marguerite'in o sabah astığı çamaşırlar yanıyordu. Pantolonlar, elbiseler, iç çamaşırları. Çamaşır ipleri de alevden çizgilere dönüşmüştü. Yapraklar ve ağaç kabuklan yağmur gibi yağıyordu. Yalan bir kehribar Carla'nın ensesine dokunuyor ve kız can acısıyla bağırıyordu. Fred elini vurarak kıvılcımı söndürüyor ve kızını yokuştan göle doğru indiriyordu.</p>

  <p class="p7">Ben, "Bunu yapma!" diye bağınyordum. Bütün bunları değiştirmenin benim için imkânsız olduğunun farkındaydım. Ama yine de adama bağırıyor, her şeyi değiştirmeye çabalıyordum. "Onunla savaş! Tanrı aşkına, onunla savaş!"</p>

  <p class="p7">Dean'lerin kulübesinin yeşil tahta damlı kulübesi alev alırken, Carla beni işaret ederek, "Kim o adam, baba?' diye soruyordu.</p>

  <p class="p7">Fred kızının işaret ettiği tarafa bakıyor ve adamın suratında suç dolu bir ifadenin belirdiğini görüyordum. O ne yaptığını biliyordu! İşin en feci yanı da buydu. Benliğinin ta derinlerinde Sokak'ın sona erdiği bu Halo Koyunda ne yaptığını kesinlikle biliyor ve birinin yaptıklarına tanık olmasından korkuyordu. Ama hiçbir şey görmüyordu.</p>

  <p class="p7">Yoksa... görüyor muydu? Fred'in gözleri sanki bir şeyi fark etmiş gibi bir an kuşkuyla irileşiyordu. Belki de gördüğü helezonlar çizen havaydı. Yoksa benim varlığımı mı seziyordu? Gerçek bu muydu? Bu cehennemde soğuk bir rüzgâr estiğini mi hissediyordu? Karşı çıkan ellere benzer bir şey? Sertleşmesi durumunda onu engelleyecek eller? Sonra Fred başını çeviriyor ve Dean'lerin kısa iskelesinin yanından suya giriyordu.</p>

  <p class="p7">"Fred!" diye haykınyordum. "Tanrı aşkına! Çocuğuna bir bak! Karının ona o beyaz ipek elbiseyi giydirmesi bir rastlantı mı sence? Çocukların oynarken giydikleri elbiselere benziyor mu hiç?</p>

  <p class="p7">Carla, "Baba neden suya giriyoruz?" diye soruyordu.</p>

  <p class="p7">"Yangından kaçmak için, tatlım."</p>

  <p class="p7">"Ama ben yüzemem ki, baba!"</p>

  <p class="p7">Fred, "Yüzmene gerek yok," diye cevap veriyordu. Bu sözler insanın kanını donduracak gibiydi! Çünkü bu bir bakıma yalan değildi. Carla'nın yüzmesine gerek kalmayacaktı. Ne şimdi, ne de sonsuza kadar. Ama hiç olmazsa Fred'in yöntemi Normal Auster'inkinden daha merhametli gibiydi. Yani sıra Normal'e geldiğinde onun uygulayacağı yöntemden. Gıcırdayan el tulumbası ve litrelerce buz gibi sudan.</p>

  <p class="p7">Çocuğun beyaz elbisesi suda yüzerken beyaz bir zambağa benziyordu. Carla'nın kırmızı çorapları suda ışıl ısıldı. Çocuk babasının boynuna sarılmıştı. Şimdi kaçan gerdanlı dalgıç kuşlarının arasına giriyorlardı. Kuşlar güçlü kanatlarıyla göle vuruyor, suları köpürtüyor, babayla kızına korku dolu kızıl gözleriyle bakıyorlardı. Gökyüzü kaybolmuş, hava dumanlar yüzünden ağırlaşmıştı. Ben de yalpalayarak onların peşinden suya giriyordum. Suları şıpırdatmıyor, arkamda hiçbir iz bırakmıyordum. Şimdi gölün sadece doğu değil, kuzey kıyısı da yanıyordu.</p>

  <p class="p7">Fred Dean sanki bir vaftiz töreni varmış gibi kızını daha derin sulara doğru götürürken etrafımızda alevli bir hilal oluşuyordu. Ne var ki ' adam hâlâ kendi kendine Carla'yı kurtarmaya çalıştığını söylüyordu Sadece onu kurtarmaya. Hûda'nın da bütün yaşamı boyunca kendi kendine çocuğun bir oyuncağını almak için kulübeye döndüğünü, Carla'yı orada kasten bırakmadığını söyleyeceği gibi. Onu, bir zamanlar ağza alınmayacak bir şey yapmış olan babasının beyaz elbisesi ve kırmızı çoraplanyla bulması için bu yola başvurduğunu kendi kendine inkâr edeceği gibi. Bu geçmişti. 'Ego' ülkesi. Ve burada babaların günahlarının kefaretini çocukları ödüyordu. Henüz onaya çıkmamış olan yedi kuşağa kadar.</p>

  <p class="p7">Fred, Carla'yı daha derinlere götürüyor ve kız bağırmaya başlıyordu. Çocuğun feryatları gerdanlı dalgıç kuşlarının çığlıklarına karışırken adam dehşet içinde haykıran çocuğunu dudaklarından öperek susturuyordu. 'Seni çok seviyorum, tatlım. Baban, Carla'sını çok seviyor." Sonra küçük kızı sulara doğru indiriyordu. Demek ki bu çocuğun tümüyle suya battığı bir vaftiz olacaktı. Ama kıyıda xNehirde Toplanalım mı?' ilahisini söyleyen bir koro yoktu. Kimse, 'Halleluyal' diye bağırmıyordu. Ve Fred, çocuğunun tekrar suyun yüzüne çıkmasına izin vermiyordu. Carla, kurbanlık beyaz elbisesinin içinde deli gibi çırpınıyor, adam bir dakika sonra ona bakamayacağını anlıyordu. Onun yerine gölün üzerinden batıya, yangırtın ulaşmadığı kıyıya bakıyordu. (Hiçbir zaman da erişmeyecekti.) Gökyüzü orada hâlâ masmaviydi. Küller Fred'in etrafına kara bir yağmur gibi yağıyordu. Carla, ellerinin altında deli gibi çırpınırken adamın gözlerinden yaşlar akıyordu. Çocuk kendisini boğan o ellerden kurtulmaya çalışırken Fred kendi kendine, "Bu bir kaza,' diyordu. "Korkunç bir kaza. Clara'yı göle götürdüm. Çünkü onu götürebileceğim tek yer orasıydı. Geride kalan tek yer. Ama kızım paniğe kapılarak çırpınmaya başladı. Islanmış, kayganlaşmıştı. Onu sıkıca tutma. ma rağmen ellerimin arasından kaydı. Sonra..."</p>

  <p class="p7">Bir hayalet olduğumu unutuyor, "Kia!" diye bağmyordum. "Dayan, Ki!" Çocuğa uzanıyor, onun dehşet dolu yüzünü, yuvalarından uğramış 0ian mavi gözlerini görüyordum. Küçük bir gül goncasına benzeyen ağzından bir dizi gümüşümsü hava kabarcığı Fred'in boğazına kadar durduğu suyun yüzeyine çıkıyordu. Adam, kızını dibe batırıyor ama o arada onu kurtarmaya çalıştığını tekrarlıyordu. "Tek yol bu.</p>

  <p class="p7">Onu kurtarmaya çalışıyorum. Tek yol bu." Ben tekrar tekrar çocuğa erişmek için çabalıyorum. "Çocuğum, kızım, Kia'am." (Tüm kız ve erkek çocukların Hepsinin adı Kia. Onlar benim çocuklanm.) Ve her seferimde kollanm Carla'nın vücudundan geçiyordu. Ama daha kötüsü de vardı. Çok daha kötüsü. Çocuk şimdi bana uzanıyordu. Lekeli kollan suda yüzüyor, onu kurtarmam için yalvanyordu. Uzanan elleri benimkilerin içinden kayıyordu. Dokunamıyorduk. Çünkü, ben şimdi bir hayalettim. Ben bir hayalettim. Çocuğun çırpınıştan yavaşlarken onu kurtaramayacağımı anlıyordum. Ah...</p>

  <p class="p7">Nefes alamıyordum. Boğuluyordum.</p>

  <p class="p7">İki büklüm bir şekilde ağzımı açtım ve bu kez gölün suları dışarı fışkırdı. Dizlerimin yanında tahtadan yatan plastik baykuş sırılsıklam oldu. "Jo'nun Tuhafiyesi" yazılı kutuyu göğsüme bastırdım. İçindekilerin ıslanmalarını</p>

  <p class="p7">istemiyordum. Bu hareket tekrar öğürmeme neden oldu. Şimdi soğuk su yalnız ağzımdan değil, burnumdan da fışkırıyordu. Derin bir nefes aldım ve suları tukurdum.</p>

  <p class="p7">"Bu artık sona ermeli," dedim. Ama zaten bu sondu. Şu ya da bu şekilde. Çünkü Kyra sonuncuydu.</p>

  <p class="p7">Basamaklardan atölyeye çıkarak karmakarışık yere oturdum. D şarda gök gürlüyor, yağmur yağıyordu. Fakat bana fırtınanın şiddet artık geçmeye başlamış gibi geliyordu.</p>

  <p class="p7">Bacaklarımı delikten sarkıtarak dinlendim. Burada artık bileklerime dokunacak hortlaklar yoktu. Bu gerçeği nasıl anlamıştım, bilmiyorum. Steno defterlerini bir arada tutan lastik bandı çıkardım. İlkini açarak, sayfaları kanştırdım. Her tarafı hemen hemen Jo'nun el yazısıyla doluydu. Ayrıca araya yazı makinesinde tek arayla yazılmış satırlar dolu kâğıtlar katlanarak sıkıştırılmıştı. Bunlar karımın 199394 yıllarınd TR'ye gizlice yaptığı yolculukların ürünüydü. Çoğu kısa kısa notlard; Bir de banda alınmış notlar da yazılmıştı. Belki de o kasetler hâlâ aşa gıda, bodrumdaydı. Belki de sekizli teybin içindeydi. Artık onlara ihtiyacım yoktu. Zamanı gelince tabii gelirsebütün hikâyenin büyük bir bölümünü burada bulacağımdan emindim. Ne olmuştu? Kim ne yap. mıştı? Bu nasıl örtbas edilmişti? Ama şimdi bunların hiçbirine aldırmıyordum. Şu anda Kyra'nın güvende olup olmadığını öğrenmek istiyordum. Çocuk daima güvende olmalıydı. Bunu yapmanın bir tek yolu vardı.</p>

  <p class="p7">"Hareketsiz yat."</p>

  <p class="p7">Lastik bandı, tekrar steno defterlerinin üzerine geçirmeye çalıştım. Aynı anda bakmadığım diğer defter ıslak elimden kayıp yere düştü.İçinden yeşil, yırtık bir kâğıt parçası fırladı. Onu aldım. Üzerinde birtakım adlar ve tarihler vardı!</p>

  <p class="p7">Bir an içinde yaşadığım o tuhaf ve yoğunlaşmış hayal âleminden uyandım. Dünya alışık olduğum boyutlarına kavuştu. Ama renkler ne SI dense çok parlak, eşyalar da fazla belirgindi. Kendimi savaş alanında, her şeyi olduğu gibi gösteren parlak, beyaz bir fişeğin aydınlattığı bir asker gibi hissettim.</p>

  <p class="p7">Babamın ailesi Neck'tendi. Bu bakımdan haklıydım. Buna göre dedemin babası James Noonan'dı ve hiçbir zaman Jared Devore'la aynı kaba etmemişti.' Max Devore bu sözleri Mattie'ye söylediği sırada yalan söylüyordu... ya ona yanlış bilgi vermişlerdi... ya da aklı karışmıştı. Seksen yaşına gelen insanların akılları çoğu zaman karışırdı. Devore gibi kafası hâlâ iyi çalışan biri bile zaman zaman olayları karıştırabilirdi. Gelgelelim adam yine de fazla yanılmış sayılmazdı. Çünkü bu kâğıda karalanmış olan şecereye göre dedemin babasının bir ablası vardı. Bridget Noonan. Ve Bridget... Benton Auster'la evlenmişti.</p>

  <p class="p7">Parmağım bir aşağıdaki satıra kaydı. Harry Auster. Benton ve Bridget Noonan'ın 1885'te dünyaya gelen çocukları.</p>

  <p class="p7">"Tanrım..." diye fısıldadım. "Kenny Auster'in dedesinin büyükbabası dedemin büyükbabasının eniştesiymiş. O da o gruptan. O adamlar ne yaptılarsa Harry Auster da onlarla berabermiş. İşte aradaki bağ bu.</p>

  <p class="p7">Ani ve korkunç bir dehşetle Kyra'yı düşündüm. Çocuk neredeyse bir saatten beri evde yalnızdı. Nasıl böyle ahmakça davranabilmiştim? Ben atölyenin altındayken eve birileri girmiş olabilirdi. Sara amacına ulaşmak için birini kullanabilirdi...</p>

  <p class="p7">Sonra bunun doğru olmadığını anladım. Katiller ve çocukkurbanları arasında kan bağı vardı. Artık kan sulanmıştı. O nehir hemen hemen denize erişmişti. Bili Dean vardı, ama o Sara Laughs'a yaklaşmıyordu. Sonra Kenny Auster. O da ailesini alıp Taxachusetts'e götürmüştü. Ki'nin kan bağı olan en yakın akrabaları annesi, babası ve büyükbabasıhepsi ölmüştü.</p>

  <p class="p7">Geride sadece ben kalmıştım. Bir bende o kan vardı. Bu işi sadece ben yapabilirdim. Ancak...</p>

  <p class="p7">Eve mümkün olduğu kadar hızla koşmaya çalıştım. Islak yolda kayıyor, sendeliyordum. Çocuğun güvende olduğunu anlamak için Çırpmıyordum. Sara yaşlılardan ne kadar titreşim alırsa alsın çocuğa zarar veremeyecekti. Bundan emindim... Ama yanılıyorsam?</p>

  <p class="p7">Ya yanılıyorsam?</p>

  <p class="p7">&nbsp;</p>
</body>
</html>
