<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre2" id="calibre_pb_1">2</h1>

  <p class="calibre2">Müfettiş Neele, Bay Fortescue'nun kutsal odasında büyük Firavun cevizinden masasının başında oturuyordu. Memurlarından biri elinde bir not defteriyle sessizce bir köşeye çekilmiş duruyordu.</p>

  <p class="calibre2">Müfettiş Neele dimdik, zarif bir adamdı. Kısa kesilmiş kahverengi saçları, oldukça dar bir alnı vardı. "Gerekli işlemlerin yapılması..." diye mırıldandığı zamanlar, karşısındakiler kendi kendilerine kinle, "Zaten senin aklın daha incesine ermez," derlerdi. Ama çok geçmeden yanılmış olduklarını da anlarlardı.</p>

  <p class="calibre2">Müfettiş Neele, dar kafalı bir adam gibi dururdu ama hem akıllı, hem de kafası çalışan bir insandı. Soruşturma sırasında suçlu hakkında acayip varsayımlar kurar, bunları sorguya çektiği kimselere uygulamaya çalışırdı.</p>

  <p class="calibre2">Müfettiş, oraya gelmesine neden olan olayları kendisine doğru dürüst ancak Miss Griffith'in anlatacağını sezmişti. Gerçekten de kadın sabah olanları eksiksiz bir şekilde özetledikten sonra bürodan çıkmıştı...</p>

  <p class="calibre2">Müfettiş Neele, Miss Griffith suçlu olamaz, diye düşündü.</p>

  <p class="calibre2">1. Zehire meraklı katil tiplerinden değil.</p>

  <p class="calibre2">2. Patronuna âşık olmadığı belli.</p>

  <p class="calibre2">3. Dengesiz bir kadın olduğunu sanmıyorum.</p>

  <p class="calibre2">4. <span style="text-indent: 1em; font-size: 1em;">Kinci bir insan da olamaz...</span></p>

  <p class="calibre1">Müfettiş telefona bir göz attı. St. Jude Hastanesi'nden haber bekliyordu. Tabii Bay Fortescue, doğal nedenlerden ötürü fenalaşmış olabilirdi. Fakat Benthnal Green'den Dr. Isaacs da, Harley Caddesi'nden Sir Edwin Sandeman da böyle bir olasılık tanımıyordu.</p>

  <p class="calibre1">Müfettiş, masadaki düğmeye bastı. </p>

  <p class="calibre1">"Bay Fortescue'nun özel sekreterini gönderir misiniz?"</p>

  <p class="calibre1">Miss Grosvenor, kendisini biraz toplamıştı ama pek fazla değil. Kaygılı bir tavırla içeri girdi. Artık öyle kuğu gibi kayarcasına da yürümüyordu. Hemen, kendisini korumak istercesine, </p>

  <p class="calibre1">"Bu işi ben yapmadım!" diye bağırdı.</p>

  <p class="calibre1">Müfettiş Neele sakin sakin mırıldandı. Eliyle bir sandalyeyi işaret etti.</p>

  <p class="calibre1">"Öyle mi?" </p>

  <p class="calibre1">Bay Fortescue mektup yazdıracağı zaman Miss Grosvenor elinde defteriyle daima oraya otururdu. Genç kadın şimdi istemeye istemeye iskemleye çökerek, korkuyla müfettişe baktı. Neele düşünüyordu. <i style="text-indent: 1em; font-size: 1em;">"İğfal, şantaj... Platin saçlı güzel mahkemede..."</i><span style="text-indent: 1em; font-size: 1em;">Fakat yüzünden bu düşüncelerini anlamak zordu. Biraz aptalca fakat karşısındakine güven veren bir hali vardı.</span></p>

  <p class="calibre1">Miss Grosvenor, "Çayda hiçbir şey yoktu," dedi. "Olamazdı da."</p>

  <p class="calibre1">Müfettiş Neele, başını salladı. </p>

  <p class="calibre1">"Anlıyorum. Lütfen isminizi ve adresini verir misiniz?"</p>

  <p class="calibre1">"Grosvenor. İrene Grosvenor."</p>

  <p class="calibre1">"Adresiniz?"</p>

  <p class="calibre1">"14 Rusmoor Rond, Muswell Hill."</p>

  <p class="calibre1">Müfettiş Neele, kendi kendine, <i>adam bu sarışını baştan çıkarmamış</i>, dedi. <i>"Aşk yuvası da döşenmemiş. Kadın ailesiyle oturuyor. Bu işin şantajla da ilgisi yok."</i></p>

  <p class="calibre1">Böylece bu yeni varsayımlar da boş çıkmış oluyordu.</p>

  <p class="calibre1">Dostça bir tavırla, "Demek çayı siz yaptınız?" diye sordu.</p>

  <p class="calibre1">"Yapmam gerekti. Yani çayı her zaman ben yapardım, demek istiyorum."</p>

  <p class="calibre1">Müfettiş Neele genç kadına sabah olanları anlattırdı. Fincan, tabak ve demlik analiz için gönderilmişti bile. Müfettiş Neele, İrene Gresvenor'dan fincana, tabağa ve demliğe genç kadından başkasının el sürmediğini öğrendi. Çaydanlık ise büroda çalışanlar tarafından da kullanılıyordu. Ve sarışın sekreter bunu vestiyerdeki musluktan doldurmuştu.</p>

  <p class="calibre1">"Peki ya çay?"</p>

  <p class="calibre1">"Bu Bay Fortescue'nun kendi çayıydı. Çin çayı. Benim odamda, rafta duruyordu."</p>

  <p class="calibre1">Telefon çaldı. Müfettiş Neele almacı kaldırdı. Yüzü biraz değişmişti.</p>

  <p class="calibre1">"St. Jude Hastanesi mi?" </p>

  <p class="calibre1">Neele, Miss Grosvenor'a başıyla çıkabileceğini işaret etti. </p>

  <p class="calibre1">"Teşekkür ederim, Miss Grosvenor. Artık gidebilirsiniz." </p>

  <p class="calibre1">Sonra da dikkatle telefonda konuşan adamın sakin sesini dinlemeye başladı. Bu arada önündeki defterin köşesine kurşunkalemle birtakım anlaşılmaz işaretler yapıyordu.</p>

  <p class="calibre1">Sonra, "Demek beş dakika önce öldü," diye sordu. Bileğindeki saate bir göz attı.</p>

  <p class="calibre1">Deftere, "12:43," diye yazdı.</p>

  <p class="calibre1">Telefondaki, "Doktor Bernsdorf sizinle konuşmak istiyor," dedi.</p>

  <p class="calibre1">"Pekâlâ. Onu bağlayın..." </p>

  <p class="calibre1">Bu doktordan söz ederken sesinde meydana gelen değişiklik telefondaki adamı fena halde şaşırttı. Sonra birtakım şıkırtılar, vızıltılar duyuldu. Mırıltılar aksetti. Müfettiş Neele sabırla bekliyordu. <span style="text-indent: 1em; font-size: 1em;">Sonra birdenbire telefondan yükselen kalın bir ses müfettişin almacı telaşla kulağından uzaklaştırmasına neden oldu.</span></p>

  <p class="calibre1">"Merhaba Neele. Seni gidi akbaba seni. Yine ceset peşindesin demek?"</p>

  <p class="calibre1">Müfettiş Neele ile St. Jude Hastanesi'nin profesörlerinden Bernsdorf bir yıl önce bir zehirlenme olayından ötürü karşılaşmış ve çabucak dost olmuşlardı.</p>

  <p class="calibre1">"Duyduğuma göre bizim adam ölmüş, doktor."</p>

  <p class="calibre1">"Evet. Buraya getirildiği zaman artık çok geçti."</p>

  <p class="calibre1">"Ölüm nedeni?"</p>

  <p class="calibre1">"Tabii otopsi yapılması gerek. Fakat ilginç bir vaka bu. Çok ilginç..." </p>

  <p class="calibre1">Müfettiş <span style="text-indent: 1em; font-size: 1em;">Neele, Profesör Bernsdroffun sesindeki ilgiden meseleyi anlamıştı. </span></p>

  <p class="calibre1"><span style="text-indent: 1em; font-size: 1em;">"Ölümün doğal nedenlerden olmadığı belli."</span></p>

  <p class="calibre1">Profesör bağırdı. </p>

  <p class="calibre1">"Buna hiç kuşku yok." Sonra ani bir sakınmayla ekledi. "Bu ikimizin arasında tabii."</p>

  <p class="calibre1">"Tabii, tabii. Bunu söylemene gerek yok. Adam zehirlenmiş mi?" </p>

  <p class="calibre1">"Kesinlikle. <span style="text-indent: 1em; font-size: 1em;">Üstelik zehrin ne olduğunu bildiğimi de sanıyorum." </span></p>

  <p class="calibre1"><span style="text-indent: 1em; font-size: 1em;">"Gerçek mi?" </span></p>

  <p class="calibre1"><span style="text-indent: 1em; font-size: 1em;">"Taxine, dostum. Taxine." </span></p>

  <p class="calibre1"><span style="text-indent: 1em; font-size: 1em;">"Taxine mi? Bu zehri hiç duymamıştım."</span></p>

  <p class="calibre1">"Biliyorum. Şaşılacak şey... Hoş, eğer üç dört hafta önce buna benzer bir olayla karşılaşmasaydım, zehrin ne olduğunu ben de anlayamazdım. Evcilik oynayan iki çocuk porsuk ağacının meyvelerinden <span style="text-indent: 1em; font-size: 1em;">koparıp yemişlerdi."</span></p>

  <p class="calibre1">"Taxine bu mu? Porsuk ağacının meyveleri mi?"</p>

  <p class="calibre1">"Meyveleri veya yaprakları. Çok zehirlidir bunlar. Taxine de bunlardan çıkarılır. Fakat şimdiye dek bu zehrin özellikle kullanıldığı bir olayla karşılaştığımı sanmıyorum. Gerçekten çok ilginç. Sıradan zehir olaylarından ne kadar sıkıldığımı bilemezsin, Neele. Onun için bu taxine konusu hoşuma gitti. <span style="text-indent: 1em; font-size: 1em;">Senin için de değişik bir şey bu."</span></p>

  <p class="calibre1">"Yani hepimiz eğleneceğiz, öyle mi? Tabii ölenin dışında."</p>

  <p class="calibre1">"Evet, evet. Zavallı adam." Bemsdorfun sesi gayet sakindi. "Çok şanssızmış."</p>

  <p class="calibre1">"Adam ölmeden önce bir şey söyledi mi?"</p>

  <p class="calibre1">"Sizinkilerden biri elinde not defteriyle adamın başında oturuyordu. Ondan bu ayrıntıyı öğrenirsin. Bir ara çay hakkında bir şeyler mırıldandı. Büroda çayına bir şey karıştırdıklarını söyledi. Bu saçma tabii."</p>

  <p class="calibre1">Neele çabucak sordu. </p>

  <p class="calibre1">"Neden saçma?"</p>

  <p class="calibre1">"Çünkü zehir bu kadar çabuk etkileyemezdi. Anladığıma göre adam çayı içer içmez belirtiler başlamış."</p>

  <p class="calibre1">"Evet, öyle söylediler."</p>

  <p class="calibre1">"Siyanürden ve saf nikotinden başka böyle çabucak etkisini gösteren zehir çok azdır..."</p>

  <p class="calibre1">"Ve sen adamın nikotin veya siyanürle zehirlenmediğinden eminsin?"</p>

  <p class="calibre1">"Dostum, öyle olsaydı, adam ambulans gelinceye kadar ölürdü. Hayır, onun siyanür veya nikotinle zehirlenmediğinden emindim. Bir ara strikninden kuşkulandım ama çırpınmalar farklıydı. Yine aramızda ama zehrin taxine olduğuna bahse girerim."</p>

  <p class="calibre1">"Bu zehir ne kadar zamanda etkisini gösterir?"</p>

  <p class="calibre1">"Şartlara bağlı. Bir saat. İki, üç saat. Adam bir hayli iştahlı bir insana benziyordu. Eğer tıka basa kahvaltı etmişse bu zehrin etkisini geciktirmiştir."</p>

  <p class="calibre1">Müfettiş Neele düşünceli düşünceli mırıldandı. </p>

  <p class="calibre1">"Kahvaltı... Evet zehri ona kahvaltıda verdikleri anlaşılıyor."</p>

  <p class="calibre1">Dr. Bernsdorf neşeyle güldü. </p>

  <p class="calibre1">"Evet. Borgia'larla kahvaltı. Katili çabucak yakalayacağından eminim, oğlum."</p>

  <p class="calibre1">"Teşekkürler doktor. Telefonu kapamayın. Bizim komiser yardımcısıyla konuşmak istiyorum."</p>

  <p class="calibre1">Yine şıkırtılar, vızıltılar, hafif mırıltılar duyuldu. Sonra telefondan hışırtılı soluklar yankılandı. Komiser yardımcısının konuşmaları böyle soluklarla başlardı. Adam, </p>

  <p class="calibre1">"Efendim," dedi. "Efendim."</p>

  <p class="calibre1">"Ben Neele. Ölen adam işimize yarayacak bir şey söyledi mi?"</p>

  <p class="calibre1">"Zehrin çaya karıştırılmış olduğundan söz etti. Büroda içtiği çaya. Fakat doktor..."</p>

  <p class="calibre1">"Onu biliyorum. Başka bir şey var mı?"</p>

  <p class="calibre1">"Hayır, efendim. Fakat acayip bir şey dikkatimi çekti. Üstündeki elbisenin ceplerine baktım. Bilinen şeylerdi bunlar. Mendil, anahtarlar, bozuk para, cüzdan... Fakat bunlardan başka pek garip bir şey gördüm. Ceketin sağ cebi çavdar doluydu."</p>

  <p class="calibre1">"Çavdar mı? Ne çavdarı?"</p>

  <p class="calibre1">"Bayağı çavdar efendim. Bir cep doluşuydu bu."</p>

  <p class="calibre1">"Anlıyorum... Acayip... Belki bir örnektir... Adamın işiyle ilgili bir şey."</p>

  <p class="calibre1">"Herhalde efendim. Fakat bunu size bildirmenin doğru olacağını düşündüm."</p>

  <p class="calibre1">"İyi etmişsin, Hay."</p>

  <p class="calibre1">Müfettiş Neele telefonu kapadıktan sonra gözlerini ilerdeki bir noktaya dikerek, hareketsiz oturdu. Profesör Bernsdorff, büyük bir mütehassıstı. Kolay kolay yanılmazdı o. Rex Fortescue, ilk belirtinin başlamasından bir ila üç saat önce zehirlenmişti. Bundan da buradakilerin bu cinayetle bir ilgileri olmadığı anlaşılıyordu.</p>

  <p class="calibre1">Müfettiş Neele ayağa kalkarak, diğer odaya gitti. Buradakiler pek isteksizce çalışmaktaydılar.</p>

  <p class="calibre1">"Miss Griffith", "Sizinle tekrar konuşabilir miyim?"</p>

  <p class="calibre1">"Tabii, Bay Neele. Kızlardan bazıları öğle yemeğine gidebilirler mi? Vakit bir hayli geçti. Veya isterseniz buraya yemek getirtelim."</p>

  <p class="calibre1">"Hayır, hayır, gidebilirler... Fakat sonra dönmeleri şartıyla."</p>

  <p class="calibre1">"Tabii."</p>

  <p class="calibre1">Miss Griffith, Neele'in peşi sıra Rex Fortescue'nun odasına gitti. O sakin tavırlarıyla bir sandalyeye oturdu.</p>

  <p class="calibre1">Müfettiş Neele başlangıç yapmaya gerek görmeden, </p>

  <p class="calibre1">"St. Jude Hastanesi'nden telefon ettiler. Bay Fortescue 12:43'te ölmüş."</p>

  <p class="calibre1">Miss Griffith bu habere şaşmadı. Sadece başını salladı. </p>

  <p class="calibre1">"Durumunun çok ağır olduğunu fark etmiştim." </p>

  <p class="calibre1">Kadının üzülmemiş olduğu Neele'nin gözünden kaçmadı.</p>

  <p class="calibre1">"Bana onun evinden ve ailesinden söz eder misiniz?"</p>

  <p class="calibre1">"Tabii. Bayan Fortescue'ya durumu haber vermek istedim. Fakat anladığıma göre golf oynamaya gitmiş, öğle yemeğine de gelmeyecekmiş. Onun hangi kulüpte oynadığını da pek bilmiyorlardı." Açıklık getirmek amacıyla, "Onlar Baydon Heath'de oturuyorlar. O yörede tanınmış üç golf kulübü var," dedi.</p>

  <p class="calibre1">Müfettiş Neele başını salladı. Baydon Heath de hemen hemen yalnız Londra'daki işi olan zenginler oturuyordu. Tren seferleri düzen<span style="text-indent: 1em; font-size: 1em;">liydi. Zaten orası Londra'dan sadece otuz kilometre uzaktaydı. Sabah ve akşam trafiğin sıkışık olmasına rağmen Baydon Heath'e arabayla erişmek de çok kolaydı.</span></p>

  <p class="calibre1">"Tam adresi ve telefon numarasını verir misiniz?"</p>

  <p class="calibre1">"Baydon Heath 3400." Evin adı "Porsuk Ağacı Kulübesi"dir.</p>

  <p class="calibre1">"Ne?" Müfettiş Neele, kendisini tutamayıp bağırmıştı. "Porsuk Ağacı Kulübesi mi dediniz?"</p>

  <p class="calibre1">"Evet." </p>

  <p class="calibre1">Miss Griffith'in yüzünde hafif bir merak ifadesi belirmişti. Fakat Müfettiş Neele kendisini çabucak topladı.</p>

  <p class="calibre1">"Bana biraz da aileden söz edin."</p>

  <p class="calibre1">"Bu Bayan Fortescue onun ikinci karısı. Kendisinden bir hayli genç. Bay Fortescue genç kadınla iki yıl önce evlendi. İlk Bayan Fortescue öleli çok oldu. <span style="text-indent: 1em; font-size: 1em;">Bay Fortescue'nun ilk evliliğinden iki oğlu ve bir kızı var. Kızı ve şirkette ortak olan büyük oğlu Porsuk Ağacı Kulübesi'nde oturuyor. Ne yazık ki o bu ara iş için Kuzey'e gitti. Kendisinin yarın döneceğini sanıyorum."</span></p>

  <p class="calibre1">"O Londra'dan ne zaman ayrıldı?"</p>

  <p class="calibre1">"Evvelsi gün."</p>

  <p class="calibre1">"Kendisini bulmaya çalıştınız mı?"</p>

  <p class="calibre1">"Evet. Bay Fortescue'yu hastaneye götürdükten sonra Manchester'deki Midland Oteli'ne telefon ettim. Kendisinin orada kaldığını sanıyordum. Fakat Bay Fortescue bu sabah otelden ayrılmış. Sanırım o Sheffield ve Leicester'e gidecekti. Ama bundan da pek emin değilim. Gideceği şehirlerde uğrayacağı şirketlerin isimlerini size verebilirim."</p>

  <p class="calibre1">"Ölen Bay Fortescue'nun bir oğlu daha olduğunu söylemiştiniz, galiba?"</p>

  <p class="calibre1">"Evet. Fakat babasıyla arasında çıkan bir anlaşmazlık dolayısıyla dışarda oturuyor."</p>

  <p class="calibre1">"Bay Fortescue'nun iki oğlu da evli mi?"</p>

  <p class="calibre1">"Evet. Büyük oğlu Bay Fortescue evleneli üç yıl oldu. Karısıyla Porsuk Ağacı'ndaki ayrı bir dairede oturuyorlar. Fakat yakında onlar Baydon Heath'de yaptırdıkları eve taşınacaklar."</p>

  <p class="calibre1">"Bu sabah telefon ettiğiniz zaman Bay Percival Fortescue'yu da mı bulamadınız?"</p>

  <p class="calibre1">"Onun Londra'ya indiğini söylediler." Miss Griffith konuşmasını sürdürdü, "Bay Fortescue'nun küçük oğlu Bay Lancelot evleneli daha bir sene bile olmadı. Lord Fredrick Anstice'in dul karısını aldı o. Herhalde genç kadının Tatler dergisinde fotoğraflarını görmüşsünüzdür. Atlarla filan..." </p>

  <p class="calibre1">Miss Griffith soluk soluğa kalmış, yanakları da hafifçe kızarmıştı. İnsanlardan çok iyi anlayan Neele bu evliliğin kimseyi beğenmeyen, romantik Miss Griffith'in pek hoşuna gittiğini sezdi. Kadın için asalet önemliydi. Lord Fredrick Anstice'in özellikle sporla ilgili çevrelerde hiç de hoş bir isim yapmamış olduğunu bilmiyordu. Fredrick Anstice yarış atlarından biri hakkında yapılacak soruşturmadan hemen önce şakağına bir kurşun sıkarak intihar etmişti. Neele adamın karısını belirsiz bir şekilde hatırlıyordu. İrlandalı asillerden birinin kızıydı o. O daha önce de bir pilotla evlenmiş fakat adam Kore savaşında ölmüştü. <span style="text-indent: 1em; font-size: 1em;">Şimdi de kadının Fortescue ailesinin bir işe yaramaz oğlunu koca olarak seçtiği anlaşılıyordu. Miss Griffith'in söz ettiği anlaşmazlıktan genç Lancelot Fortescue'nun birtakım karanlık işlerde parmağı olduğu belliydi.</span></p>

  <p class="calibre1">Müfettiş Neele telefonu kendisine çekerek, santraldan Baydon Heath 3400'ü istedi. Sonunda bir erkek sesi duyuldu.</p>

  <p class="calibre1">"Baydon Heath 3400..."</p>

  <p class="calibre1">"Bayan Fortescue veya Miss Fortescue'yla konuşmak istiyorum."</p>

  <p class="calibre1">"Özür dilerim. İkisi de evde değiller."</p>

  <p class="calibre1">Müfettişe adam biraz sarhoşmuş gibi gelmişti. </p>

  <p class="calibre1">"Siz uşakları mısı<span style="text-indent: 1em; font-size: 1em;">nız?"</span></p>

  <p class="calibre1">"Evet."</p>

  <p class="calibre1">"Bay Fortescue ağır denilecek şekilde hastalandı." </p>

  <p class="calibre1">"Biliyorum. Telefon edip haber verdiler. Fakat bu bakımdan benim yapabileceğim bir şey yok. Bay Val Kuzey'de." </p>

  <p class="calibre1">Adamın Percival Fortescue'dan söz ettiği anlaşılıyordu. </p>

  <p class="calibre1">"Bayan Fortescue golf oynamaya <span style="text-indent: 1em; font-size: 1em;">gitti. Bayan Val Londra'ya indi. Fakat o akşam yemeğine dönecek Miss Elaine Fortescue ise izcilerle çıktı."</span></p>

  <p class="calibre1">"Evde, Bay Fortescue'nun hastalığı hakkında konuşabileceğim hiç kimse yok mu? <span style="text-indent: 1em; font-size: 1em;">Önemli bu."</span></p>

  <p class="calibre1">"Şey... Bilmem ki..." Adamın kararsız olduğu belliydi. "Miss Rams-bottom var ama o da telefonla hiç konuşmaz. İsterseniz Miss Dove'la konuşun. Kâhya o."</p>

  <p class="calibre1">"O halde Miss Dove'la konuşayım."</p>

  <p class="calibre1">"Onu bulmaya çalışayım." </p>

  <p class="calibre1">Telefonda adamın uzaklaşan ayak sesleri duyuluyordu. <span style="text-indent: 1em; font-size: 1em;">Müfettiş Neele yaklaşan ayak seslerini işitmedi. Fakat bir iki dakika sonra bir kadın, </span></p>

  <p class="calibre1"><span style="text-indent: 1em; font-size: 1em;">"Alo?" dedi. "Ben Miss Dove." </span></p>

  <p class="calibre1"><span style="text-indent: 1em; font-size: 1em;">Kadının sesi hafif ve nazikti. Sözcükleri tane tane söylüyordu.</span></p>

  <p class="calibre1">"Sizi rahatsız ettiğim için özür dilerim, Miss Dove. Fakat ne yazık ki Bay Fortescue biraz önce St. Jude Hastanesi'nde öldü. Kendisi bürosunda birdenbire hastalanmıştı. Akrabalarıyla konuşmak istiyorum..."</p>

  <p class="calibre1">"Tabii. Olanlardan haberim yoktu..." </p>

  <p class="calibre1">Durakladı. Sesinde üzüntü belirtisi yoktu. <span style="text-indent: 1em; font-size: 1em;">Fakat çok sarsılmış olduğu anlaşılıyordu. </span></p>

  <p class="calibre1"><span style="text-indent: 1em; font-size: 1em;">"Çok yazık... Bay Percival Fortescue'yla görüşmeniz doğru olur. Gerekli hazırlıkları o yaptırır. Onu Manchester'de Midland veya Leicester'de Grand Otel'de bulabilirsiniz. Ya da Leicester'deki Shearer'e de bir sorun. Korkarım onların telefon numaralarını bilmiyorum. Fakat Bay Percival Fortescue'nun oraya uğrayacağını duydum. Bayan Fortescue'nun akşam yemeğine döneceği muhakkak. Belki çay zamanına kadar da döner. Bu haber onu çok sarsacak. Bay Fortescue bu sabah evden ayrılırken çok iyiydi."</span></p>

  <p class="calibre1">"Kendisini evden çıkmadan önce gördünüz demek?"</p>

  <p class="calibre1">"Evet. Birdenbire neden öldü? Kalpten mi?"</p>

  <p class="calibre1">"Kalbi mi vardı onun?"</p>

  <p class="calibre1">"Hayır, hayır... Sanmıyorum. Fakat siz birdenbire öldü deyince..." Durakladı.</p>

  <p class="calibre1">"St. Jude Hastanesi'nden mi telefon ediyorsunuz? Siz doktor musunuz?"</p>

  <p class="calibre1">"Hayır, Miss Dove, doktor değilim. Ben şehirden, Bay Fortescue'nun bürosundan telefon ediyorum. İsmimi vereyim. Cinayet Şubesi'nden Müfettiş Neele. Hemen oraya gelip sizinle konuşacağım."</p>

  <p class="calibre1">"Müfettiş mi? Yani... Ne demek istiyorsunuz?"</p>

  <p class="calibre1">"Ani bir ölüm olayıydı bu, Miss Dove. Böyle durumlarda da bizi daima çağırırlar. <span style="text-indent: 1em; font-size: 1em;">Özellikle ölen kimse son zamanlarda doktora gitmemişse. Bay Fortescue da doktora pek gitmiyordu sanırım."</span></p>

  <p class="calibre1">"Evet. Bay Percival onun için doktordan iki kez randevu aldı ama Bay Fortescue bir türlü gitmedi. Söz dinlemiyor, fakat diğerleri çok üzülüyordu..." Durakladı.</p>

  <p class="calibre1">Sonra da eskisi gibi yine kendinden emin bir tavırla konuşmasını sürdürdü. "Eğer Bayan Fortescue siz buraya gelmeden eve dönerse kendisine ne söyleyeyim?"</p>

  <p class="calibre1">Müfettiş Neele, "Ani ölümlerde resmi işlemleri ve soruşturma yaptığımızı söyleyin," dedi. "Önemsiz bir şey bu."</p>

  <p class="calibre1">Telefonu kapattı.</p>

  <p class="calibre1">Neele telefonu iterek çabucak Miss Griffith'e baktı. </p>

  <p class="calibre1">"Demek son zamanlarda Bay Fortescue'nun sağlığından kaygılanıyorlarmış! Onun doktora gitmesini istiyorlarmış. Bunu bana söylemediniz."</p>

  <p class="calibre1">Miss Griffith mırıldandı. </p>

  <p class="calibre1">"Doğrusu aklıma gelmedi." Sonra ekledi. "Zaten onda öyle hasta hali de yoktu..."</p>

  <p class="calibre1">"O halde ne hali vardı?"</p>

  <p class="calibre1">"Tavırları biraz acayipti. Eskisi gibi değildi."</p>

  <p class="calibre1">"Bir şey için kaygı mı duyuyordu?"</p>

  <p class="calibre1">"Hayır, hayır. Kaygılı değildi. Asıl kaygılanan bizlerdik." </p>

  <p class="calibre1">Müfettiş Neele sabırla bekledi.</p>

  <p class="calibre1">Miss Griffith, "Bunu nasıl anlatacağımı bilmiyorum," dedi. "Tavırları sık sık değişiyordu. Bazen çok neşeli oluyordu. Doğrusunu söylemek gerekirse iki kez onun içmiş olduğunu sandım... Övünüyor, doğru olduğunu hiç sanmadığım birtakım hikâyeler anlatıyordu. Aslında yaptığı işleri açıklamaktan hoşlanmayan bir insandı. Fakat son zamanlarda değişmiş, hatta savurganlaşmıştı. Adeta para saçıyordu. Aslında böyle bir adam değildi o. Hatta odacı çocuk büyükannesinin cenazesine gi<span style="text-indent: 1em; font-size: 1em;">deceği zaman onu çağırarak kendisine beş sterlin verdi. "Bununla at yarışlarında oyna," diyerek bir kahkaha attı. Yani... eskisinden çok farklıydı o."</span></p>

  <p class="calibre1">"Acaba kafasına bir şey mi takılmıştı?"</p>

  <p class="calibre1">"Pek de değil... Onda sanki hoş, çok heyecanlı bir şeyi bekliyormuş gibi bir hal vardı."</p>

  <p class="calibre1">"Belki bir iş çeviriyordu."</p>

  <p class="calibre1">Miss Griffith başını salladı. "Bakın bu olabilir. Sanki artık günlük işlerin onun için hiçbir önemi yoktu. Sonra birtakım acayip adamlar iş için onu görmeye geliyorlardı. Şimdiye dek buraya adımlarını atmayan birtakım kimseler. Bu Bay Percival'i fena halde kaygılanıyordu.</p>

  <p class="calibre1">"Kaygılandırıyordu ha?"</p>

  <p class="calibre1">"Evet. Aslında Bay Percival babasının sırdaşı gibiydi. Bay Fortescue ona çok güvenirdi. Fakat son zamanlarda..."</p>

  <p class="calibre1">"Son zamanlarda pek geçinemiyorlardı, değil mi?"</p>

  <p class="calibre1">"Bay Fortescue, Bay Percival'in doğru bulmadığı birtakım şeyler yapıyordu. Bay Percival dikkatli ve ihtiyatlı bir insandır. Fakat artık Bay Fortescue onu dinlemiyordu bile. Bu da kendisini çok üzüyordu tabii."</p>

  <p class="calibre1">Müfettiş Neele, "Bu yüzden kavga mı ettiler?" diye sordu.</p>

  <p class="calibre1">"Kavga edip etmediklerini pek bilmiyorum... Fakat... şimdi anlıyorum. Herhalde Bay Fortescue kendinde değildi. Öyle bağırıp çağırmak..."</p>

  <p class="calibre1">"Bağırdı demek? Ne dedi?"</p>

  <p class="calibre1">"Sekreterlerin odasına geldi."</p>

  <p class="calibre1">"O halde sözleri hepiniz de duydunuz?"</p>

  <p class="calibre1">"Şey... Evet."</p>

  <p class="calibre1">"Percival'e bağırıp çağırdı mı? Küfür mü etti? Percival ne yapmıştı?"</p>

  <p class="calibre1">"Olay daha çok onun hiçbir şey yapmamasından çıkmıştı. Bay Fortescue ona, <span style="text-indent: 1em; font-size: 1em;">'Beceriksiz, korkak bir kâtip,' diye bağırdı. 'Dar kafalının birisin. İleri görüşlü değilsin. Büyük iş nedir bunu bilmiyorsun bile!' Sonra ekledi. 'Lance'ı getireceğim!' Lance küçük oğlu Lancelot'tur. Çoğu kez onu Lance diye çağırır. </span><span style="text-indent: 1em; font-size: 1em;">Bay Fortescue, 'Lance senin gibi on kişiyi cebinden çıkarır,' dedi. Üstelik iyi aileden biriyle de evlendi. Lan</span><span style="text-indent: 1em; font-size: 1em;">ce belki bir ara mahkemeye sürüklenecekti ama o çok cesur bir çocuktur..."</span></p>

  <p class="calibre1">Müfettiş Neele'nin sorguya çektiği birçok kimseler gibi gerekli çekingenliği elden bırakmış olan Miss Griffith birdenbire kendine gelerek, şaşkın şaşkın durakladı.</p>

  <p class="calibre1">Neele, onu teselli etti. "Korkmayın. Geçmişte kalmış olaylar bunlar."</p>

  <p class="calibre1">"Evet, evet. Çok önce oldu bu olay. Bay Lance pek gençti, ele avuca sığmıyordu adeta. Ne yaptığının da pek farkında değildi." </p>

  <p class="calibre1">Müfettiş Neele, "Bana burada çalışanları anlatın," dedi. </p>

  <p class="calibre1">Deminki çekingenliğini unutmaya çalışan Miss Griffith istenileni yaptı. Müfettiş yaşlı kadını odadan çıkararak, Miss Grosvenor'u çağırttı.</p>

  <p class="calibre1">Köşede sessizce not tutmakta olan Memur Waite kalemini yonttu. </p>

  <p class="calibre1">"Burası pek lüks bir yer, müfettiş bey. Zaten buradakilerin hepsinin ismi de pek kibar. <span style="text-indent: 1em; font-size: 1em;">Grosvenor... Bu bir dükle ilgili değil mi? Sonra... Fortescue da seçkin bir isim."</span></p>

  <p class="calibre1">Müfettiş Neele, güldü. "Babasının adı Fortescue değildi onun. Fontescu'ydu. Orta Avrupa'da bir yerden gelmişti. Herhalde bu adam Fortescue'nun daha kibar olduğunu düşündü."</p>

  <p class="calibre1">Waite amirine hayran hayran baktı. </p>

  <p class="calibre1">"Demek onun hakkında bir hayli şey biliyorsunuz?"</p>

  <p class="calibre1">"Buraya gelmeden önce biraz bilgi topladım." </p>

  <p class="calibre1">"Demek adamın sabıkası vardı?"</p>

  <p class="calibre1">"Hayır, hayır. Bay Fortescue ele geçmeyecek kadar zekiydi. Karaborsayla ilgisi vardı. Sonra biraz karışık bir iki işe de girişmişti. Fakat tam anlamıyla yasalara aykırı bir şekilde hareket etmiyordu."</p>

  <p class="calibre1">Waite, "Anlıyorum," dedi. "Pek de hoşa gidecek bir adam değilmiş." </p>

  <p class="calibre1">Neele, <span style="text-indent: 1em; font-size: 1em;">"Düzenbazın biriydi," diye cevap verdi. "Fakat kendisini hiçbir zaman yakalayamadık. Bir bakıma Bay Fortescue ticari alanda büyük bir başarı sağlamıştı.</span></p>

  <p class="calibre1">"Yani çok düşmanı olan bir adam..." Waite umutla Neele'e baktı. </p>

  <p class="calibre1">"Tabii bazı düşmanları vardı. Fakat onun evinde zehirlendiğini unutma. Veya şimdilik öyle gözüküyor. Biliyor musun, böyle şeylere <span style="text-indent: 1em; font-size: 1em;">çok rastladım ben. Hayırlı evlat, Percival. Kadınları çeken kötü evlat, Lancelot. Kocasından genç olan ve hangi golf kulübüne gittiğini açıkça söylemeyen bir kadın. Evet, bilinen şeyler bunlar. Fakat bütün bunların arasında dikkati çeken şaşılacak bir şey var."</span></p>

  <p class="calibre1">Waite, "Nedir o?" diye sorarken kapı açılarak Miss Grosvenor içeriye girdi.</p>

  <p class="calibre1">Kendisini toplamıştı. Yine eskisi gibi çekici bir güzelliğe sahip bir sarışındı.</p>

  <p class="calibre1">Kendini beğenmiş bir tavırla, "Beni mi görmek istediniz?" diye sordu.</p>

  <p class="calibre1">"Patronunuz... Daha doğrusu ölen patronunuz hakkında birkaç soru soracaktım."</p>

  <p class="calibre1">Miss Grosvenor, "Zavallı," diye mırıldandı ama ölen adama hiç acımadığı da belliydi.</p>

  <p class="calibre1">"Son zamanlarda onda bir değişiklik olup olmadığını soracaktım."</p>

  <p class="calibre1">"Şey, evet... Gerçekten onda böyle bir değişiklik vardı."</p>

  <p class="calibre1">"Örneğin, nasıl?"</p>

  <p class="calibre1">"Bunu tam olarak anlatamayacağım... Sık sık saçma sapan şeylerden söz ediyordu. <span style="text-indent: 1em; font-size: 1em;">Sözlerinin yarısına bile inanamıyordum. Sonra çabucak kızıyordu. Özellikle Bay Percival'e. Bana çattığı yoktu tabii. Çünkü ben hiçbir zaman tartışmam. Ne kadar acayip şeyler söylerse söylesin. 'Evet. Bay Fortescue,' derim. Yani... derdim."</span></p>

  <p class="calibre1">"Size uygun olmayan bir şekilde yaklaşmaya çalıştı mı?"</p>

  <p class="calibre1">Miss Grosnevor üzgün bir tavırla cevap verdi. </p>

  <p class="calibre1">"Hayır, böyle bir şey olmadı."</p>

  <p class="calibre1">"Bir şey daha var, Miss Grosvenor, Bay Fortescue'un cebinde çavdar taşımak alışkanlığı var mıydı?"</p>

  <p class="calibre1">Miss Grosvenor pek şaşırdı. </p>

  <p class="calibre1">"Çavdar? Cebinde? Yani bunları güvercinlere filan mı veriyordu?"</p>

  <p class="calibre1">"Evet. Belki cebine çavdarı bu amaçla dolduruyordu."</p>

  <p class="calibre1"><span style="text-indent: 1em; font-size: 1em;">"Fakat onun güvercinleri beslediğini pek sanmıyorum. Bay Fortescue güvercinlere yem verecek? İmkânsız bir şey bu."</span></p>

  <p class="calibre1">"Acaba bugün bu çavdarı cebine, sırf bir örnek olduğu için koymuş olamaz mı? <span style="text-indent: 1em; font-size: 1em;">Belki çavdarla ilgili bir iş yapacaktı?"</span></p>

  <p class="calibre1">"Hayır, hayır. O bugün öğleden sonra Asya Petrolleri Şirketi'nin temsilcilerini bekliyordu. Bir de Atticus İnşaat Şirketi'nin idare meclisi başkanını... Başka kimse gelmeyecekti."</p>

  <p class="calibre1">"Ya. Neyse..." Müfettiş Neele eliyle Miss Grosvenor'a çıkabileceğini işaret etti.</p>

  <p class="calibre1">Waite içini çekti. </p>

  <p class="calibre1">"Bacakları harika. İyi cins çorap da seçmiş..."</p>

  <p class="calibre1">Müfettiş Neele mırıldandı. </p>

  <p class="calibre1">"Bacakların bana bir yararı yok. Hâlâ başladığım yerdeyim... Bir cep dolusu çavdar. Ve bunu kimse açıklayamıyor."</p>
</body>
</html>