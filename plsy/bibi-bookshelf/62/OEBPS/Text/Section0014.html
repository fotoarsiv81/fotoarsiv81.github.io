<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">12</h1>

  <p class="calibre1">Mary Dove ağır ağır merdivenlerden indi. Sahanlıktaki pencerenin önünde bir an durdu. Hava kararıyordu. Mary Dove bir erkeğin porsuk çitinin arkasında kaybolduğunu fark etti. </p>

  <p class="calibre1"><i>"Acaba Lancelot Fortescue mu bu? Belki arabadan bahçe kapısının önünde indi. Şimdi de bahçede dolaşarak, eski günleri düşünüyor, kendisine düşman olan kardeşleriyle konuşmaya hazırlanıyor."</i></p>

  <p class="calibre1"> Mary Dove, Lance'a hak veriyordu. Dudaklarında hafif bir gülümsemeyle basamaklardan indi. Holde Gladys Martin'le karşılaştı. Hizmetçi kız onu görünce endişeyle irkildi.</p>

  <p class="calibre1">Mary, "Demin telefon mu çaldı?" diye sordu. "Kim arıyordu?" </p>

  <p class="calibre1">"Yanlış numara çevirmişler. Burayı çamaşırcı zannetmişler." </p>

  <p class="calibre1">Gladys soluk soluğaydı. Telaşlı bir hali de vardı. </p>

  <p class="calibre1">"Ondan önce de Bay Dulbois telefon etti. Hanımefendiyle konuşmak istedi."</p>

  <p class="calibre1">"Ya..." Mary holde ilerledi. "Çay zamanı geldi sanırım. Tepsiyi getirmedin mi daha."</p>

  <p class="calibre1">Gladys, "Daha dört buçuk değil mi, miss?" diye mırıldandı.</p>

  <p class="calibre1">"Beşe yirmi var. Tepsiyi hemen getir." </p>

  <p class="calibre1">Mary Dove kütüphaneye girdi. Adele kanepeye oturmuş, şöminedeki alevlere bakıyor ve dalgın dalgın dantel mendilini yırtıyordu. Aksi aksi, </p>

  <p class="calibre1">"Çay nerede?" diye sordu.</p>

  <p class="calibre1">Mary Dove, "Geliyor," dedi.</p>

  <p class="calibre1">Gladys mutfağa irdi. Kırmızı yüzlü Bayan Crump, yoğurduğu hamurdan başını kaldırarak, </p>

  <p class="calibre1">"Kütüphanenin zili deminden beri çalıyor," diye homurdandı. "Çayı götürme zamanı geldi kızım."</p>

  <p class="calibre1">"Peki, Bayan Crump, peki."</p>

  <p class="calibre1">Bayan Crump homurdandı. </p>

  <p class="calibre1">"Bu gece Crump'a söyleyeceklerimi biliyorum. Onu bir güzel paylayacağım."</p>

  <p class="calibre1">Gladys kilere girdi. Sandviç hazırlamamıştı. </p>

  <p class="calibre1">"Hazırlayacak da değilim. Yiyecek bir sürü şey var. İki büyük pasta, bisküvi, çörek, bal ve taze yağ. Domates veya kaz ciğerli sandviç yapmama değmez. Zaten düşünecek başka şeyler var. Bayan Crump çok öfkeli. Kocasının sokağa çıkmasına kızmış. Ama adamın izin günü bu. <span style="text-indent: 1em; font-size: 1em;">Bay Crump çok haklı."</span></p>

  <p class="calibre1">Bayan Crump mutfaktan seslendi. </p>

  <p class="calibre1">"Çaydanlık iyice kaynadı, neredeyse patlayacak. <span style="text-indent: 1em; font-size: 1em;">Hâlâ çay yapmayacak mısın?"</span></p>

  <p class="calibre1">"Geliyorum."</p>

  <p class="calibre1">Ölçmeden gümüş demliğe çay doldurdu. Bunu mutfağa götürerek üzerine kaynar su koydu. Sonra çaydanlıkla demliği büyük gümüş tepsiye yerleştirdi. Bunu götürüp kütüphanedeki küçük masanın üzerine bıraktı. Telaşla geri dönerek bu sefer de yiyeceklerin bulunduğu tepsiyi kaptı. Bununla hole çıktı. Aynı anda büyük saat beşi çalmadan önce acayip bir hırıltı çıkardı. Gladys korkuyla irkildi.</p>

  <p class="calibre1">Kütüphanede Adele Fortescue huysuz huysuz, Mary Dove'a, </p>

  <p class="calibre1">"Herkes nerede?" diye soruyordu.</p>

  <p class="calibre1">"Bilmiyorum Bayan Fortescue. Elaine geleli epey oldu sanırım. Bayan Percival de odasında mektup yazıyor."</p>

  <p class="calibre1">Adele aksi aksi mırıldandı. </p>

  <p class="calibre1">"Mektup yazıyor... Mektup yazıyor... O kadının mektup yazmaktan başka bir şey yaptığı yok. O tabakadan olan kadınlar böyledir zaten. Felaket ve ölüm pek hoşlarına gider. İğrenç bir şey bu. İğrenç."</p>

  <p class="calibre1">Mary, "Ona çayın hazır olduğunu haber vereyim," dedi. </p>

  <p class="calibre1">Kapıya giderken, biraz geriledi. Elaine odaya girmişti.</p>

  <p class="calibre1">Genç kız, "Soğuk," diye içini çekerek, şöminenin yanına oturdu. Ellerini ısıtmaya başladı.</p>

  <p class="calibre1">Mary bir an holde durdu. İçine pastalar konulmuş olan büyük bir tepsi taburelerden birinin üstünde duruyordu. Karanlık bastırmaya başladığı için Mary holün ışıklarını yaktı. Aynı anda yukarki koridordan ayak sesleri duyuldu.</p>

  <p class="calibre1">Herhalde Jennifer Fortescue'ydu bu. Fakat aşağıya inen olmadı. Mary merdivenlerden çıkarak koridora saptı. Percival'le karısının bölüklerden birinde ayrı daireleri vardı. Mary oturma odasının kapısına vurdu. Bayan Percival daima kapıya vurulması konusunda ısrar ederdi. Crump da bu yüzden kadını aşağı görüyordu. Çünkü Crump iyi bir uşağın hiçbir kapıya vurmayacağını bilmekteydi.</p>

  <p class="calibre1">"Giriniz."</p>

  <p class="calibre1">Mary kapıyı açarak mırıldandı. </p>

  <p class="calibre1">"Çay geliyor, Bayan Percival."</p>

  <p class="calibre1">Jennifer Fortescue'nun sırtında sokak elbiseleri olduğunu fark ederek biraz şaşırdı. Kadın deve tüyü, uzun bir paltoyu sırtından çıkarmaktaydı.</p>

  <p class="calibre1">Mary, "Sokağa çıktığınızı bilmiyordum," dedi.</p>

  <p class="calibre1">Jennifer soluk soluğaydı. </p>

  <p class="calibre1">"Sadece bahçede biraz dolaştım. Hava aldım. Ama dışarsı çok soğuktu. Aşağıya inip şöminenin önünde ısınayım. Galiba kaloriferler iyi yanmıyor. Bunu bahçıvanla konuşsanız, Miss Dove."</p>

  <p class="calibre1">Mary başını salladı. </p>

  <p class="calibre1">"Olur."</p>

  <p class="calibre1">Jennifer Fortescue paltosunu bir sandalyeye atarak, Mary'nin peşi sıra odadan çıktı. Fakat merdivenlerin başında hafifçe geri çekilen genç kadının önüne geçti. Mary holde pasta tepsisini hâlâ yerinde olduğunu görünce biraz şaşırdı.</p>

  <p class="calibre1">Tam mutfağa gidip Gladys'i çağıracağı sırada kütüphanenin kapısında Adele belirdi.</p>

  <p class="calibre1">Öfkeyle, "Bir şey yemeyecek miyiz?" diye seslendi.</p>

  <p class="calibre1">Mary çabucak tepsiyi alarak, kütüphaneye götürdü. Bunun içindeki tabakları şöminenin yakınındaki alçak masalara koydu. Boş tepsiyle hole çıkarken sokak kapısı çaldı. Mary tepsiyi bir kenara bırakarak ilerledi. </p>

  <p class="calibre1">"Gelen galiba Lance..." </p>

  <p class="calibre1">Mary ailenin bu haylaz oğlunu çok merak ediyordu.</p>

  <p class="calibre1">Kapıda duran genç adamın yakışıklı esmer yüzüne hafif, alaylı bir gülümsemeyle bükülmüş olan dudaklarına bakarak, diğer Fortescue'lara hiç benzemiyor, diye düşündü.</p>

  <p class="calibre1">Usulca, "Bay Lancelot Fortescue?" dedi.</p>

  <p class="calibre1">"Ta kendisi."</p>

  <p class="calibre1">Mary dışarıya baktı. </p>

  <p class="calibre1">"Eşyalarınız?"</p>

  <p class="calibre1">"Taksiyi savdım. Bütün eşyam bundan ibaret." </p>

  <p class="calibre1">Orta boyda fermuarlı bir çantayı yerden aldı.</p>

  <p class="calibre1">Mary hafifçe şaşalamıştı. </p>

  <p class="calibre1">"Taksiyle mi geldiniz? Ben sizin yoldan buraya yürüdüğünüzü sanıyordum. Ya karınız?"</p>

  <p class="calibre1">Lance hemen ciddileşti. </p>

  <p class="calibre1">"Karım gelmiyor. Daha doğrusu şimdilik; Londra'da kalacak."</p>

  <p class="calibre1">"Anlıyorum. Şöyle buyrun, Bay Fortescue. Herkes kütüphanede; Çay içiyorlar."</p>

  <p class="calibre1">Mary genç adamı kütüphanenin kapısına kadar götürerek, orada yanından ayrıldı.</p>

  <p class="calibre1">Lance Fortescue'nun gerçekten çok yakışıklı bir erkek olduğunu düşünüyordu.</p>

  <p class="calibre1">Sonra kendi kendine ilave etti. </p>

  <p class="calibre1">"Herhalde birçok kadın da benimle aynı kanıda."</p>

  <p class="calibre1">"Lance!"</p>

  <p class="calibre1">Elaine telaşla ona doğru koşarak, okul çocuklarını andıran bir tavırla ağabeyinin boynuna atıldı. Lance onun bu haline bir hayli şaştı.</p>

  <p class="calibre1">"Merhaba. Ben geldim." </p>

  <p class="calibre1">Usulca kardeşinin kollarından sıyrıldı. </p>

  <p class="calibre1">"Bu Jennifer mı?"</p>

  <p class="calibre1">Jennifer Fortescue ona büyük bir merakla bakıyordu. </p>

  <p class="calibre1">"Korkarım! Val şehirde takıldı. Bildiğin gibi yapılacak birçok iş var. Her şeyle ilgilenmesi gerek. Tabii hepsi Val'e düşüyor. Neler çektiğimizi bilemezsin."</p>

  <p class="calibre1">Lance ciddi bir tavırla, </p>

  <p class="calibre1">"Çok üzüldüğünüzden eminim," diye cevap verdi.</p>

  <p class="calibre1">Jennifer birdenbire bağırdı. </p>

  <p class="calibre1">"Sahi, Adele'le tanışmıyorsun, değil mi?"</p>

  <p class="calibre1">Lance, Adele'in elini tutarak mırıldandı. </p>

  <p class="calibre1">"Tanışıyoruz..." Genç kadına baktı.</p>

  <p class="calibre1">Adele kirpiklerini kırpıştırıp duruyordu. Sol elindeki çöreği bırakarak saçlarına dokundu. Odaya yakışıklı bir erkeğin girdiğini fark ettiğini gösteriyordu bu hareket. O yumuşak boğuk sesiyle, </p>

  <p class="calibre1">"Gel yanıma otur, Lance," <span style="text-indent: 1em; font-size: 1em;">dedi. </span></p>

  <p class="calibre1"><span style="text-indent: 1em; font-size: 1em;">Bir fincana genç adam için çay doldurdu. </span></p>

  <p class="calibre1"><span style="text-indent: 1em; font-size: 1em;">"Geldiğine o kadar sevindim ki. </span><span style="text-indent: 1em; font-size: 1em;">Evde bir erkeğe daha ihtiyacımız var."</span></p>

  <p class="calibre1">Lance gülümsedi. </p>

  <p class="calibre1">"Yardım etmek için elimden geleni yapacağım."</p>

  <p class="calibre1">"Biliyorsun, belki de bilmiyorsun, buraya polisler geldiler. Onlar... Onlar..."</p>

  <p class="calibre1">Durakladı. Sonra da üzüntüyle bağırdı. </p>

  <p class="calibre1">"Korkunç bir şey bu! Korkunç!"</p>

  <p class="calibre1">"Biliyorum." Lance ciddi ve anlayışlı bir tavır takınmıştı. "Açıkçası polis gelip beni havaalanında karşıladı."</p>

  <p class="calibre1">"Seni mi karşıladı?"</p>

  <p class="calibre1">"Peki, ne dedi?"</p>

  <p class="calibre1">Lance omzunu kaldırdı. </p>

  <p class="calibre1">"Burada olanları anlattı."</p>

  <p class="calibre1">Adele, "Onu zehirlediler," dedi. "Polis öyle düşünüyor. Bize de böyle söylediler. Yemekten zehirlenmek değilmiş bu. Yani biri babanı özellikle öldürmüş. Katilin içimizden biri olduğunu sandıklarından da eminim."</p>

  <p class="calibre1">Lance ona bakarak birdenbire gülümsedi. </p>

  <p class="calibre1">"Ne sanarlarsa sansınlar. Bu işi aydınlatmak onlara düşer. Bizim üzülmemize gerek yok. Ne şahane servis bu İngiliz çayı içmeyeli çok oldu."</p>

  <p class="calibre1">Diğerleri de çok geçmeden genç adama uydular.</p>

  <p class="calibre1">Sonra Adele, birdenbire, </p>

  <p class="calibre1">"Fakat karın..." diye mırıldandı. "Sen evli değil misin, Lance?"</p>

  <p class="calibre1">"Evet, evliyim. Karım Londra'da."</p>

  <p class="calibre1">"Fakat... fakat onu buraya getirmen daha doğru olmaz mı?"</p>

  <p class="calibre1">Lance omzunu silkti. </p>

  <p class="calibre1">"Plan yapmak için zamanımız çok. Pat... Pat olduğu yerde rahat."</p>

  <p class="calibre1">Elaine bağırdı. </p>

  <p class="calibre1">"Yani sen... yani..."</p>

  <p class="calibre1">Lance çabucak, </p>

  <p class="calibre1">"Şu çikolatalı pastanın duruşu pek güzel," dedi. "Ondan biraz yemeliyim." Pastadan bir dilim kesti. "Effie Teyze hâlâ sağ mı?"</p>

  <p class="calibre1">"Evet, Lance. Aşağıya inip bizimle yemek yemekten hoşlanmıyor. Fakat sıhhati yerinde. Sadece gitgide acayipleşiyor."</p>

  <p class="calibre1">Genç adam, "O daima acayiptir," diye cevap verdi. "Çaydan sonra yukarı çıkıp onu göreyim."</p>

  <p class="calibre1">Jennifer mırıldandı. </p>

  <p class="calibre1">"Bence o yaşta bir insan ihtiyarlar evine gitmelidir. Şöyle kendisine iyi bakacakları bir yer."</p>

  <p class="calibre1">Lance güldü. </p>

  <p class="calibre1">"Effie Teyze'yi alacak ihtiyarlar evindekilerin Allah yardımcısı olsun. Bana kapıyı açan mahcup taze kimdi?"</p>

  <p class="calibre1">Adele hayretle baktı. </p>

  <p class="calibre1">"Sana kapıyı Crump mı açtı? Yani uşak. A, sahi bugün o izinli. Bunu unutmuştum. Fakat herhalde Gladys..."</p>

  <p class="calibre1">Lance, Mary'i tarif etti. </p>

  <p class="calibre1">"Mavi gözler, ortadan ayrılmış siyah saçlar ve yumuşak bir ses. Pek masum bir tavır. Doğrusu o kadının kafasından neler geçtiğini anlamak isterdim."</p>

  <p class="calibre1">Jennifer, "Sözünü ettiğin Mary Dove," diye atıldı.</p>

  <p class="calibre1">Elaine ekledi. </p>

  <p class="calibre1">"Burasını o yönetiyor."</p>

  <p class="calibre1">"Öyle mi?"</p>

  <p class="calibre1">Adele, "O çok becerikli," dedi.</p>

  <p class="calibre1">Lance'ın yüzünde düşünceli bir ifade belirmişti. </p>

  <p class="calibre1">"Evet... Öyle olduğu belli..."</p>

  <p class="calibre1">Jennifer, "Fakat işin en iyi tarafı," dedi. "Mary haddini biliyor. Hiçbir zaman küstahlığa kalkmıyor."</p>

  <p class="calibre1">Lance çikolatalı pastadan bir dilim daha kesti. </p>

  <p class="calibre1">"Mary Dove çok zeki..."</p>
</body>
</html>
