<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">19</h1>

  <p class="calibre1">"Sizi tekrar rahatsız ettiğim için özür dilerim, Miss Fortescue. Fakat durumu iyice anlamamız gerek. Bayan Adele Fortescue'yu en son gören sizsiniz değil mi? <span style="text-indent: 1em; font-size: 1em;">Kütüphaneden beşi yirmi beş geçe çıktınız?"</span></p>

  <p class="calibre1">Elaine, "Hemen hemen," diye cevap verdi. "Zamanı kesin olarak söyleyemeyeceğim."</p>

  <p class="calibre1">Sonra da kendisini savunmuş gibi ekledi. </p>

  <p class="calibre1">"İnsan durmadan saate bakmaz ki."</p>

  <p class="calibre1">"Tabii, tabii. Diğerleri çıktıktan sonra, Bayan Adele Fortescue'yla yalnız kaldığınız zaman, nelerden söz ettiniz?"</p>

  <p class="calibre1">"Nelerden söz ettiğimiz o kadar önemli mi?"</p>

  <p class="calibre1">Müfettiş Neele gülümsedi. </p>

  <p class="calibre1">"Belki de değil. Fakat bu sayede Adele Fortescue'nun neler düşündüğünü tahmin edebilirim."</p>

  <p class="calibre1">"Yani... Onun intihar ettiğini mi düşünüyorsunuz?"</p>

  <p class="calibre1">Neele kızın gözlerinin parlayıverdiğini fark etmişti. Polis Adele'in intihar ettiğine inandığı takdirde bütün aile rahatlayacaktı.</p>

  <p class="calibre1">"İntihar etmiş de olabilir, Miss Fortescue. Belki şimdi bana onunla neler konuştuğunuzu anlatırsınız."</p>

  <p class="calibre1">"Daha çok benim işlerimden söz ettik." Elaine bir an kararsız tavırla durakladı.</p>

  <p class="calibre1">Neele ona dostça baktı. </p>

  <p class="calibre1">"Sizin işleriniz..."</p>

  <p class="calibre1">"Bir arkadaşım bu yöreye gelmişti de... Adele'e onu... eve davet etmenin bir sakıncası olup olmadığını soruyordum."</p>

  <p class="calibre1">"Ya?... Kim bu arkadaşınız?"</p>

  <p class="calibre1">"Bay Gerald Wright adında biri. Kendisi öğretmendi. O... o Golf Oteli'nde kalıyor."</p>

  <p class="calibre1">"Belki de kendisi samimi bir arkadaşınız..." Müfettiş Neele babacan bir tavırla genç kıza baktı. Bu haliyle olduğundan on beş yaş büyük duruyordu. "Belki de pek yakında mutlu bir haber duyacağız..."</p>

  <p class="calibre1">Kızın birdenbire kızardığını, elleriyle beceriksizce birtakım işaretler yaptığını fark ederek kendi kendisinden utandı. Elaine'in genç adama âşık olduğu belliydi.</p>

  <p class="calibre1">"Onunla daha nişanlı değiliz... Şu ara bunu ilan da edemeyiz. Fakat... Şey... <span style="text-indent: 1em; font-size: 1em;">Gerald'la muhakkak evleneceğiz."</span></p>

  <p class="calibre1">Müfettiş Neele gülümsedi. </p>

  <p class="calibre1">"Tebrikler. Demek Bay Wright Golf Oteli'nde kalıyor? <span style="text-indent: 1em; font-size: 1em;">Ne zamandan beri orada?"</span></p>

  <p class="calibre1">"Babam öldüğü zaman kendisine telgraf çektim."</p>

  <p class="calibre1">Müfettiş Neele başını salladı. </p>

  <p class="calibre1">"Ve o da hemen kalkıp geldi. Anlıyorum. Peki, Bay Wright'i buraya davet etmek istediğinizi söylediğiniz zaman Bayan Fortescue ne yaptı?"</p>

  <p class="calibre1">"Pekâlâ," dedi. "Buraya istediğini çağırabilirsin." </p>

  <p class="calibre1">"Demek Adele Fortescue <span style="text-indent: 1em; font-size: 1em;">anlayış gösterdi?"</span></p>

  <p class="calibre1">"Pek de anlayış gösterdi, denilemez. Yani o..."</p>

  <p class="calibre1">"Evet?"</p>

  <p class="calibre1">Elaine tekrar kızardı. </p>

  <p class="calibre1">"Budalaca birtakım şeyler söyledi. "Artık kendine daha iyi bir koca bulabilirsin," dedi. Tam Adele'in söyleyebileceği bir şeydi bu."</p>

  <p class="calibre1">Müfettiş Neele onu yatıştırmaya çalıştı. </p>

  <p class="calibre1">"Aldırmayın... Akrabalar, daima böyle şeyler söylerler."</p>

  <p class="calibre1">"Evet, gerçekten öyle. Zaten çok kimse Gerald'ı... Gerald'ı takdir etmiyor. O <span style="text-indent: 1em; font-size: 1em;">bir entelektüel. Başkalarının hoşuna gitmeyen, değişik ileri fikirleri var."</span></p>

  <p class="calibre1">"Babanızla bu yüzden mi geçinemiyordu?"</p>

  <p class="calibre1">Elaine'in yüzü öfkeden morardı. </p>

  <p class="calibre1">"Babamın peşin yönleri vardı. Üstelik haksever bir insan değildi o. Gerald'a karşı çok haksızlık etti. Onu <span style="text-indent: 1em; font-size: 1em;">kırdı. Hatta Gerald babama o kadar sinirlendi ki, buradan uzaklaştı. Haftalarca kendisinden haber alamadım."</span></p>

  <p class="calibre1">Müfettiş Neele, <i>baban ölüp sana para bırakmasaydı ondan yine de haber alamazdın,</i> diye düşündü. Sonra da, </p>

  <p class="calibre1">"Bayan Adele Fortescue'yla başka bir şey konuştunuz mu?" diye sordu.</p>

  <p class="calibre1">"Hayır. Hayır, sanmıyorum."</p>

  <p class="calibre1">"Bu konuşma beşi yirmi beş geçe sularında oldu değil mi? Bayan Adele Fortescue'nun cesedini altıya beş kala buldular. O yarım saatlik zaman sırasında kütüphaneye tekrar dönmediniz değil mi?"</p>

  <p class="calibre1">"Hayır."</p>

  <p class="calibre1">"Peki ne yaptınız?"</p>

  <p class="calibre1">"Çı... çıkıp biraz dolaştım."</p>

  <p class="calibre1">"Golf Oteli'ne mi gittiniz?"</p>

  <p class="calibre1">"Şey... evet. Fakat Gerald orda değildi."</p>

  <p class="calibre1">Müfettiş Neele tekrar, </p>

  <p class="calibre1">"Anlıyorum," diye mırıldandı.</p>

  <p class="calibre1">Elaine ayağa kalktı. </p>

  <p class="calibre1">"Başka soracağınız bir şey var mıydı?"</p>

  <p class="calibre1">"Yok, Miss Fortescue. Teşekkür ederim." Kız kapıya doğru giderken, sakin sakin ekledi. "Bana karatavuklar hakkında bir şey söyleyebilir misiniz?"</p>

  <p class="calibre1">Elaine hayretle genç adama baktı. </p>

  <p class="calibre1">"Karatavuklar mı? Şu börektekileri mi kastediyorsunuz?"</p>

  <p class="calibre1">Müfettiş Neele, <i>karatavukların böreğin içinden çıkacaklarını bilmeliydim</i>, diye düşündü. Sonra da, </p>

  <p class="calibre1">"Ne zaman oldu bu?" dedi.</p>

  <p class="calibre1">"Hım... Üç dört ay önce... Babamın masasının üstünde de karatavuklar buldular. <span style="text-indent: 1em; font-size: 1em;">Babam öyle öfkelendi ki..."</span></p>

  <p class="calibre1">"Demek öfkelendi? Etraftakileri sorguya çekti mi?"</p>

  <p class="calibre1">"Tabii. Fakat karatavukları oraya kimin koyduğunu bir türlü öğrenemedik."</p>

  <p class="calibre1">"Babanızın neden o kadar öfkelendiğini biliyor musunuz?"</p>

  <p class="calibre1">"Bu iğrenç bir şakaydı. Öyle değil mi?"</p>

  <p class="calibre1">Neele dikkatle genç kızı süzdü. Fakat onun bir şey saklamaya çalışmadığı belliydi. Müfettiş, </p>

  <p class="calibre1">"Bir şey daha var, Miss Fortescue," dedi. "Acaba üvey anneniz vasiyetname yaptı mı? Bunu biliyor musunuz?"</p>

  <p class="calibre1">Elaine başını salladı. </p>

  <p class="calibre1">"Hayır, bilmiyorum. Ama herhalde yapmıştır. Doğal bir şey değil mi bu?"</p>

  <p class="calibre1">"Öyle ama herkes vasiyetname yapmaktan hoşlanmaz. Örneğin siz vasiyetnamenizi yazdınız mı, Miss Fortescue?"</p>

  <p class="calibre1">"Hayır... hayır... yazmadım. Şimdiye kadar bırakacak hiçbir şeyim yoktu. Tabii şimdi..."</p>

  <p class="calibre1">Kızın bakışlarından durumun çok değişmiş olduğunu artık iyice anlamaya başladığı belliydi. </p>

  <p class="calibre1">"Evet, Miss Fortescue elli bin sterlin az para değil. Büyük bir yükümlülük bu. Birçok şeylerin değişmesine de neden olacak."</p>

  <p class="calibre1">Müfettiş Neele, Marys Dove'un bahçede gördüğü adamı düşünüyordu. Kendisi de Adele Fortescue'nun oturma odasında, halının ortasında bir çamur parçası bulmuştu. Müfettiş genç kadının küçük, zarif yazı masasını hatırladı. Bunda güya gizli bir çekmece vardı. Adele bu çekmeceye Vivian Dulbois'in yazdığı üç aşk mektubunu saklamıştı. İhtiyatlı bir adamın mektuplarıydılar bunlar...</p>

  <p class="calibre1">Müfettiş Neele otele giderek o gün Vivian Dulbois'in 4.15'le 6 arasında sokağa çıkıp çıkmadığını öğrenmek niyetindeydi. Vivian da Lance gibi esmer, ince ve uzundu. Adam belki de Porsuk Ağacı Köşkü'ne gelmiş, usulca yukarı çıkarak mektupları aramıştı. Peki bunları bulamayınca ne yapmıştı. Yukarda beklemiş, sonra kütüphane boşalınca Adele'in yanına mı gitmişti...</p>

  <p class="calibre1">Neele, "Acele etmeli..." dedi.</p>

  <p class="calibre1">Mary Dove'la, Elaine Fortescue'yu sorguya çekmişti. Şimdi sıra Percival'in karısındaydı...</p>
</body>
</html>
