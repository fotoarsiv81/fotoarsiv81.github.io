<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">29</h1>

  <p class="calibre1">Miss Somers yine sekreterlerin odasında çay yapmıştı. Ve kadın yine suyu iyice kaynamadan demliğe doldurmuştu. E, tarih 'tekerrürden ibarettir'. Uzatılan fincanı alan Miss Griffith, <i>Bay Percival'le Somers hakkında konuşmam gerek,</i> diye düşündü. <i>"Daha iyi birini bulacağımızdan eminim. Fakat o acı olaylardan sonra Bay Percival'i de böyle basit bir sorun yüzünden rahatsız etmek istemiyorum."</i></p>

  <p class="calibre1">Miss Griffith her zamanki gibi sert bir sesle, "Somers," dedi. "Su yine kaynamamış."</p>

  <p class="calibre1">"Sahi mi? Oysa bu kez iyice kaynadığından emindim."</p>

  <p class="calibre1">Birdenbire içeriye Lance Fortescue girdiği için konuşmalar kesildi. Genç adam, dalgın bir tavırla etrafına bakınırken, Miss Griffith ayağa fırlayarak onun yanına koştu.</p>

  <p class="calibre1">"Bay Lance," diye bağırdı.</p>

  <p class="calibre1">Genç adam ona doğru döndü. Yakışıklı yüzünü tatlı bir tebessüm aydınlattı.</p>

  <p class="calibre1">"Merhaba! Siz Miss Griffith'siniz değil mi?"</p>

  <p class="calibre1">Bu yaşlı, kadının pek hoşuna gitti. Onu görmeyeli on bir yıl olmuştu ama yine de adını hatırlıyordu işte. Şaşkın şaşkın, "Demek hatırladınız?" dedi.</p>

  <p class="calibre1">Lance bütün şirinliğini takınmıştı. "Tabii. Hatırlamaz olur muyum?"</p>

  <p class="calibre1">Sekreter odasında bir heyecan rüzgârı esmeye başlamıştı. Miss Somers çay dersini unutmuş, ağzı bir karış açık Lance'a bakıyordu. Miss Bell daktilo makinesinin üzerinden hayran hayran genç adama bakmaktaydı. Miss Chase ise usulca pudriyerini çıkarmış, burnunu pudralıyordu. Lance Fortescue etrafına bakındı.</p>

  <p class="calibre1">"Her şey yine eskisi gibi."</p>

  <p class="calibre1">"Fazla bir değişiklik olmadı, Bay Lance. Ne kadar yanmışsınız. Sağlığınızın da çok iyi olduğu belli. Herhalde pek ilginç bir hayat sürdünüz."</p>

  <p class="calibre1">Lance güldü. </p>

  <p class="calibre1">"Bir bakıma öyle. Fakat belki bundan sonra Londra'da kalıp ilginç bir hayat sürmeye çalışırım."</p>

  <p class="calibre1">"Tekrar şirkete mi geleceksiniz?"</p>

  <p class="calibre1">"Belki."</p>

  <p class="calibre1">"Ah, ne kadar hoş."</p>

  <p class="calibre1">Lance, "Beni pek paslanmış bulacaksınız," dedi. "Artık bana her şeyi yeniden öğretmeye çalışırsınız, Miss Griffith."</p>

  <p class="calibre1">Yaşlı kadın, sevinçle güldü. </p>

  <p class="calibre1">"Geri dönmeniz çok iyi olacak, Bay Lance. Gerçekten pek hoş olacak."</p>

  <p class="calibre1">Lance ona takdirle baktı. </p>

  <p class="calibre1">"Çok iyisiniz... Çok iyisiniz..."</p>

  <p class="calibre1">"Biz hiçbir zaman o sözlere inanmadık..." Miss Griffith kıpkırmızı kesilerek durakladı.</p>

  <p class="calibre1">Lance onun kolunu okşadı. </p>

  <p class="calibre1">"Şeytanın söylendiği kadar kara olmadığına inandınız demek? Belki de o aslında öyle kapkara değildi. Ama artık bütün bunlar çok geride kaldı. Geçmişi düşünmek anlamsız. Bundan sonra yalnız geleceğin üzerinde durmalı." Ekledi. "Ağabeyim burada mı?"</p>

  <p class="calibre1">"İç büroda sanırım."</p>

  <p class="calibre1">Lance başıyla selam vererek çıktı. İç büronun önündeki bekleme odasına konulmuş <span style="text-indent: 1em; font-size: 1em;">olan masanın başında sert görünüşlü orta yaşlı bir kadın oturuyordu. Lance'ı görünce adeta tehditkâr denilecek bir tavırla ayağa kalktı.</span></p>

  <p class="calibre1">"Adınız ve işiniz?"</p>

  <p class="calibre1">Lance bir an duraksadı. Sonra ona baktı. </p>

  <p class="calibre1">"Siz... siz Miss Grosvenor musunuz?"</p>

  <p class="calibre1">Miss Grosvenor'u ona çekici bir sarışın, diye tarif etmişlerdi. Rex Fortescue'nun ölümüyle ilgili resmi soruşturmayı veren gazeteler de genç kadının resmini basmışlardı. Fotoğraflardan onun gerçekten pek güzel olduğu anlaşılıyordu. Şimdi bu karşısındaki yaratık, Miss Grosvenor olamazdı.</p>

  <p class="calibre1">"Miss Grosvenor geçen hafta buradan ayrıldı? Ben Bay Percival Fortescue'nun özel sekreteri Bayan Hardcastle'ım."</p>

  <p class="calibre1">Lance, tam Percival'e göre bu, diye düşündü. "O güzel kızı kovup yerine bu ejderhayı almış. Neden acaba? Emin olmak için mi? Yoksa bu kadın daha ucuza mı çalışıyor?"</p>

  <p class="calibre1">"Ben Lancelot Fortescue'yum. Sizinle henüz tanışmadık."</p>

  <p class="calibre1">"Ah, özür dilerim, Bay Lancelot." Bayan Hardcastle ezilip büzülmeye başlamıştı.</p>

  <p class="calibre1">"Yanılmıyorsam şirkete ilk kez geliyorsunuz?"</p>

  <p class="calibre1">Lance gülümsedi. "İlk kez geliyorum ama bu sonuncusu olmayacak."</p>

  <p class="calibre1">İlerleyerek, babasının eski bürosunun kapısını açtı. Sonra da masanın başında tahmin ettiği gibi ağabeysi Percival'in değil de, Müfettiş Neele'nin oturduğunu fark etti. Neele sıraya dizdiği kâğıtlardan başını kaldırarak genç adamı selamladı.</p>

  <p class="calibre1">"Günaydın, Bay Fortescue. İşin başına geçmeye geldiniz galiba?"</p>

  <p class="calibre1">"Demek şirkete girmeye karar verdiğimi duydunuz?"</p>

  <p class="calibre1">"Bunu ağabeyiniz söyledi."</p>

  <p class="calibre1">"Öyle mi? Herhalde buna pek seviniyordur?"</p>

  <p class="calibre1">Müfettiş Neele güldüğünü belli etmemeye çalıştı. Ciddi ciddi, "Bir sevinme belirtisi görülmedi," dedi.</p>

  <p class="calibre1">Lance mırıldandı. </p>

  <p class="calibre1">"Zavallı Percival."</p>

  <p class="calibre1">Müfettiş Neele ona merakla baktı. </p>

  <p class="calibre1">"Gerçekten artık Londra'da mı çalışacaksınız?"</p>

  <p class="calibre1">"Bunu düşünmüyor muydunuz, Müfettiş Neele?"</p>

  <p class="calibre1">"Bu size göre bir şey değil, Bay Fortescue."</p>

  <p class="calibre1">"Neden? Ben de babamın oğluyum."</p>

  <p class="calibre1">"Annenizin de."</p>

  <p class="calibre1">Lance başını salladı. </p>

  <p class="calibre1">"Bu bir şey ifade etmez ki, Müfettiş Neele. Annem romantik biriydi. Acayip küçük adlarımızdan onun nasıl eserler okumaya meraklı olduğunu anlamışsınızdır. Hastalıklıydı. Ve kanımca gerçeklerle de pek ilgisi yoktu. Ben öyle değilim. Benim romantiklikle bir ilgim olduğu söylenemez. Tam anlamıyla gerçekçi bir adamım ben."</p>

  <p class="calibre1">Müfettiş Neele itiraz etti. </p>

  <p class="calibre1">"İnsanlar hiç de kendi sandıkları gibi değillerdir."</p>

  <p class="calibre1">Lance, "Haklısınız sanırım," diye mırıldandı. Bir sandalyeye oturarak her zamanki gibi bacaklarını ileriye doğru uzattı. Kendi kendine gülümsüyordu. Sonra birdenbire, "Siz benim ağabeyimden daha zekisiniz, Müfettiş Neele," dedi.</p>

  <p class="calibre1">"Ne demek istiyorsunuz, Bay Fortescue?"</p>

  <p class="calibre1">"Ben bizim Percival'i iyice korkuttum. O benim şirkette çalışmak niyetinde olduğumu sanıyor. Bütün işlerine burnunu sokacağımdan çekiniyor. Hemen harekete geçerek şirketin parasını çar çur edeceğimi, başına işler açacağımı zannediyor. <span style="text-indent: 1em; font-size: 1em;">Doğrusu sırf eğlenmek için bu işi yapmaya değer. Ama bir dereceye kadar... Ben büro hayatına dayanamam, Müfettiş Neele. Açık havadan, ufak tefek de olsa maceralardan hoşlanırım. Böyle bir yerde boğulurum ben." Çabucak ekledi. "Ama bu ikimizin arasında kalsın. Bunları Percival'e söylemeyin, olur mu?"</span></p>

  <p class="calibre1">"Bu konunun açılacağını sanmıyorum, Bay Fortescue."</p>

  <p class="calibre1">Lance, "Percival'le biraz eğlenmek istiyorum," dedi. "Onu biraz terletmem lazım. <span style="text-indent: 1em; font-size: 1em;">E, biraz intikam almak da benim hakkım değil mi?"</span></p>

  <p class="calibre1">Neele ona baktı. </p>

  <p class="calibre1">"Bu biraz acayip bir söz, Bay Fortescue. Ağabeyinizden niçin intikam alacaksınız?"</p>

  <p class="calibre1">Lance omzunu silkti. </p>

  <p class="calibre1">"Eski bir hikâye bu. Anlatmaya değmez."</p>

  <p class="calibre1">"Yıllarca önce bir çek olayı olmuş. Kasdettiğiniz bu olmasın?"</p>

  <p class="calibre1">"Sizin de bilmediğiniz yok, Müfettiş Neele."</p>

  <p class="calibre1">Neele, "Anladığıma göre soruşturma yapılmamış," dedi. "Herhalde babanız bunu istemedi."</p>

  <p class="calibre1">"Hayır. O sadece beni kovdu."</p>

  <p class="calibre1">Müfettiş Neele düşünceli bir bakışlarla onu süzdü. Fakat o anda Lance Fortescue'yu değil, Percival'i düşünüyordu. Dürüst, çalışkan ve hesaplı Percival'i. Bu konu ne tarafa dönerse dönsün, Percival Fortescue denilen bu anlaşılmaz adamla karşılaşıyordu. Onun dış görünüşü<span style="text-indent: 1em; font-size: 1em;">nü herkes biliyordu ama iç yüzünü anlamak pek de kolay değildi. Görünüşte renksiz, silik bir adamdı Percival. İnsan onun daima babasının emirlerine baş </span><span style="text-indent: 1em; font-size: 1em;">eğmiş olduğunu düşünebilirdi. Müdür muavininin dediği gibi ukala Percival. Şimdi Neele, Lance vasıtasıyla Percival'in iç yüzünü daha iyi anlamaya çalışıyordu.</span></p>

  <p class="calibre1">"Galiba ağabeyiniz... nasıl söyleyeyim bilmem ki?... daima babanızın sözünden çıkmamış."</p>

  <p class="calibre1">"Öyle mi dersiniz?" Lance bir an konuyu düşündü. "Acaba? Evet, etrafta böyle bir etki bırakmış olabilir. Fakat bunun gerçekle ilgisi yok. Biliyor musunuz, dönüp geriye baktığım zaman Percival'in daima her istediğini yaptırmış olduğunu görüyor ve bayağı şaşırıyorum. Hem de bunu usulca, kimseye belli etmeden yapmış. <span style="text-indent: 1em; font-size: 1em;">Ne demek istediğimi anlıyor musunuz?"</span></p>

  <p class="calibre1">Neele, <i>evet</i>, diye düşündü. <i>"Bu gerçekse şaşılacak bir şey."</i> Önümdeki kâğıtları karıştırarak, içlerinden bir tanesini seçti ve bunun masanın üzerinden Lance'a doğru itti.</p>

  <p class="calibre1">"Bu geçen ağustosta yazdığınız mektup değil mi, Bay Fortescue?"</p>

  <p class="calibre1">Lance bunu aldı. Kâğıda bir göz attıktan sonra müfettişe geri verdi. </p>

  <p class="calibre1">"Evet. Bunu geçen yaz Kenya'ya döndükten sonra yazdım. Demek babam bu mektubu saklamış? <span style="text-indent: 1em; font-size: 1em;">Neredeydi bu? Büroda mı?"</span></p>

  <p class="calibre1">"Hayır, Bay Fortescue. Bu mektubu babanızın Porsuk Ağacı Kulübesi'ndeki kâğıtlarının arasında bulduk."</p>

  <p class="calibre1">Müfettiş masada önünde duran mektuba düşünceli düşünceli baktı. Pek uzun değildi bu.</p>

  <p class="calibre1"><i><b>"Baba,</b></i></p>

  <p class="calibre1"><i><b>Pat'le o konuyu konuştum. Önerini kabul ediyorum. Fakat buradaki işlerimi bırakmam biraz zaman alacak. Bu ekimin sonuna veya kasımın ilk haftasına kadar sürer sanırım. Daha sonra sana zamanı bildiririm. Seninle eskisinden daha iyi anlaşacağımızı umu<span style="text-indent: 1em; font-size: 1em;">yorum. Her neyse, ben elimden geleni yapacağım. Başka bir şey söyleyemem. Kendine iyi bak.</span></b></i></p>

  <p class="calibre1"><i><b>Sevgiler, Lance."</b></i></p>

  <p class="calibre1">Bu mektubu nereye yollamıştınız, Bay Fortescue? Buraya mı? Yoksa porsuk ağacına mı?"</p>

  <p class="calibre1">Lance hatırlamaya çalışarak, kaşlarını çattı. </p>

  <p class="calibre1">"Çok gün... Galiba hatırlayamayacağım. Anlayacağınız aradan üç ay geçti. Büroya yolladım sanırım. <span style="text-indent: 1em; font-size: 1em;">Evet, evet, buraya şirkete gönderdiğimden eminim." Bir an durdu. Sonra da belirgin bir merakla sordu. "Neden?"</span></p>

  <p class="calibre1">Müfettiş, "Merak ettim," dedi. "Babanız bu mektubu burada özel belgelerin durduğu dosyaya koymamış. Alıp porsuk ağacına götürmüş. Mektubu ben oradaki yazı masasında buldum. Acaba bunu neden yaptı?"</p>

  <p class="calibre1">Lance güldü. "Herhalde mektubu Percival'in görmesini istemiyordu."</p>

  <p class="calibre1">Neele, "Evet," diye mırıldandı. "Öyle gözüküyor. Demek ağabeyiniz babanızın buradaki özel dosyasını istediği zaman alabiliyor?"</p>

  <p class="calibre1">"Hım..." Lance bir an duraksadı. Sonra da kaşlarını çattı. "Pek de değil. Belki o dosyadaki kâğıtlara istediği zaman bakıyordu ama aslında..."</p>

  <p class="calibre1">Müfettiş onun yerine cümleyi tamamladı. </p>

  <p class="calibre1">"Kendisine böyle bir izin verilmemişti."</p>

  <p class="calibre1">Lance neşeyle güldü. </p>

  <p class="calibre1">"Tamam. Açıkçası sinsice bir şey bu. Fakat galiba Percival böyle şeylere alışıktı."</p>

  <p class="calibre1">Müfettiş Neele başını salladı. Percival Fortescue'yu böyle sinsice işler yapmış <span style="text-indent: 1em; font-size: 1em;">olabilirdi. Galiba adamın karakterine uygun bir şeydi bu.</span></p>

  <p class="calibre1">Aynı anda kapı açılarak, Percival içeriye girdi Lance, "İti an..." diye mırıldandı. Percival tam müfettişle konuşmak üzereyken, Lance'ı fark ederek kaşlarını çattı.</p>

  <p class="calibre1">"Merhaba. Sen burada mısın? Bana bugün şirkete geleceğini söylemedin."</p>

  <p class="calibre1">Lance, "Birdenbire büyük bir çalışma isteğine kapıldım," diye cevap verdi. "Onun üzerine kalkıp geldim. Elimden geldiği kadar yardıma hazırım. İşe nereden başlamamı istersin?"</p>

  <p class="calibre1">Percival aksi aksi söylendi. </p>

  <p class="calibre1">"Şu ara bir şey yapmanı istemiyorum. Hiçbir şey yapmanı istemiyorum. Önce seninle işin hangi kısmına bakacağın hususunda anlaşmalıyız. Sonra sana bir oda da bulmalıyız."</p>

  <p class="calibre1">Lance gülerek sordu. </p>

  <p class="calibre1">"Oğlum, neden o güzel Grosvenor'u kovdun? Onun yerine dışardaki at suratlı kadını aldın?"</p>

  <p class="calibre1">Percival sert bir sesle bağırdı. </p>

  <p class="calibre1">"Lance rica ederim!"</p>

  <p class="calibre1">Lance, "Bu kötüye doğru giden bir değişiklik," dedi. "Oysa ben de çekici Grosvenor'la tanışacağım anı sabırsızlıkla bekliyordum. Onu neden kovdun? Yoksa bazı şeyler mi biliyordu?"</p>

  <p class="calibre1">"Ne münasebet! Buna da nereden çıkardın?" Percival'in sesi öfkeyle titriyordu.</p>

  <p class="calibre1">Uçuk renkli yüzü kızarmıştı. Müfettişe döndü. </p>

  <p class="calibre1">"Siz kardeşime aldırmayın. O böyle acayip şakalardan hoşlanır." Ekledi. "Bence Miss Grosvenor hiç de zeki bir kadın değildi. Bayan Hardcastle'ın çok iyi bonservisleri var. İşini çok iyi biliyor. <span style="text-indent: 1em; font-size: 1em;">Ayrıca ücreti de o kadar yüksek değil."</span></p>

  <p class="calibre1">Lance gözlerini tavana dikti. </p>

  <p class="calibre1">"Hiç yüksek değil... Biliyor musun, Percival, büro personeli bakımından ekonomi yapılmasına hiç taraftar değilim. Ha, aklıma gelmişken. Memurlarımız, bu felaket sırasında bize ne kadar sadık olduklarını gösterdiler. Hepsinin de aylığını artırmamız iyi olmaz mı?"</p>

  <p class="calibre1">Percival Fortescue, "Ne münasebet!" diye homurdandı. "Lüzumsuz ve yersiz bir şey bu."</p>

  <p class="calibre1">Müfettiş Neele, Lance'ın gözlerindeki şeytani pırıltıyı fark etmişti. Fakat Percival bunu göremeyecek kadar öfkeliydi. </p>

  <p class="calibre1">"Zaten senin aklına daima olmayacak şeyler gelir," diye kekeledi. "Şirketin halini biliyorsun. Tek ümit harcamaları kısıtlamak."</p>

  <p class="calibre1">Müfettiş Neele özür diler gibi öksürdü. Percival'e, "Ben de sizinle bunun hakkında konuşmak istiyordum, Bay Fortescue," dedi.</p>

  <p class="calibre1">"Evet, Müfettiş Neele?" Percival gözlerini müfettişe dikti.</p>

  <p class="calibre1">"Size bazı şeylerden söz etmek istiyordum, Bay Fortescue. Anladığıma göre altı aydan... hatta belki de bir yıldan beri babanızın hali ve davranışları sizi her zaman kaygılandırmış."</p>

  <p class="calibre1">Percival kesin bir tavırla başını salladı. </p>

  <p class="calibre1">"Babam iyi değildi. Hiç iyi değildi."</p>

  <p class="calibre1">"Onu doktora gitmesi için iknaya çalışmışsınız. Fakat bunu başaramamışsınız. <span style="text-indent: 1em; font-size: 1em;">Bunu daima reddetmiş. Öyle mi?"</span></p>

  <p class="calibre1">"Evet."</p>

  <p class="calibre1">"Babanızın daha çok G.P.İ. adıyla bilinen hastalığa karşı alışkanlık edinip edinmediğini sorabilir miyim?" Delilik belirtileri göstermiş. Bu derde tutulanlar gayet öfkeli ve megaloman olurlarmış. Sonunda da çıldırırlarmış."</p>

  <p class="calibre1">Percival'in yüzünde hayret dolu bir ifade belirdi. </p>

  <p class="calibre1">"Çok zekisiniz, Müfettiş <span style="text-indent: 1em; font-size: 1em;">Neele, ben de bundan korkuyordum. Bu yüzden babamın tedavi edilmesini çok istiyordum."</span></p>

  <p class="calibre1">Neele devam etti. </p>

  <p class="calibre1">"Bu arada babanızı tedavi olmaya iknaya çalışırken o işi altüst edebilirdi, değil mi?"</p>

  <p class="calibre1">Percival içini çekti. </p>

  <p class="calibre1">"Gerçekten öyle."</p>

  <p class="calibre1">Müfettiş başını salladı. </p>

  <p class="calibre1">"Güç bir durum."</p>

  <p class="calibre1">"Korkunç. Kimse ne çektiğimi bilemez."</p>

  <p class="calibre1">Neele, usulca, "İş bakımından babanızın ölmüş olması fevkalade bir mucize sayılabilir," diye mırıldandı.</p>

  <p class="calibre1">Percival sert bir sesle, "Babamın ölümünü bu şekilde düşüneceğimi sanmamalısınız."</p>

  <p class="calibre1">"Ben sizin bu meseleye hangi gözle bakacağınızdan söz etmiyorum, Bay Fortescue. <span style="text-indent: 1em; font-size: 1em;">Ben gerçekleri ele alıyorum. Babanız, şirket iyice iflas etmeden önce öldü, değil mi?"</span></p>

  <p class="calibre1">Percival sabırsız sabırsız cevap verdi. </p>

  <p class="calibre1">"Evet, evet. Bu bakımdan haklısınız."</p>

  <p class="calibre1">"Bu bütün aile için de memnun olunacak bir şeydi. Çünkü hepsinin durumu da bu şirkete bağlıydı."</p>

  <p class="calibre1">"Evet... Fakat ne demek istediğini anlayamadım, Müfettiş Neele..." Percival birdenbire sustu.</p>

  <p class="calibre1">Neele, "Benim bir şey belirtmek istediğim yok," diye cevap verdi. "Sadece meseleyi anlamaya çalışıyorum. Bir şey daha var... Kardeşinizle, o İngiltere'den ayrıldığından beri kendisiyle görüşmüyor musunuz?"</p>

  <p class="calibre1">"Doğru."</p>

  <p class="calibre1">"Fakat aslında öyle değil sanırım, Bay Fortescue. Geçen bahar, babanızın sağlığı için endişelenmeye başladığınız zaman Afrika'ya kardeşinize mektup yazdınız değil mi? Ona babanızın hareketleri dolayısıyla çok endişeli olduğunuzu anlattınız. Zannedersem kardeşinizin sizinle birlikte olmasını, onun yardımıyla babanızı tedavi ettirmeyi ve gerekli olduğu takdirde onu bir hastaneye kapatmayı istiyordunuz..."</p>

  <p class="calibre1">"Ben... ben... anlayamıyorum..." Percival fena halde şaşırdı.</p>

  <p class="calibre1">"Öyle değil mi, Bay Fortescue?"</p>

  <p class="calibre1">"Ben bunun en doğru hareket olacağını düşünüyordum. Neticede Lancelot da şirketin hissedarlarındandı."</p>

  <p class="calibre1">Müfettiş Lance'a baktı. Genç adam gülümsüyordu. Müfettiş, </p>

  <p class="calibre1">"Siz bu mektubu aldınız mı?" diye sordu.</p>

  <p class="calibre1">Lance, evet anlamında başını salladı.</p>

  <p class="calibre1">"Mektuba ne cevap verdiniz?"</p>

  <p class="calibre1">Lance'ın yüzündeki gülümseme daha çok arttı. </p>

  <p class="calibre1">"Percival'e, kendi işlerine bakmasını, ihtiyarla uğraşmamasını yazdım. Bizim ihtiyarın ne yaptığını bildiğinden emin olduğumuzu da ekledim."</p>

  <p class="calibre1">Müfettiş Neele'nin bakışları Percival'e kaydı. </p>

  <p class="calibre1">"Kardeşiniz gerçekten böyle mi cevap verdi?"</p>

  <p class="calibre1">"Ben... ben... sanırım... böyle bir şey. Tabii konuşması daha kabaydı."</p>

  <p class="calibre1">Lance, "Meseleyi müfettişe daha kibarca anlatmayı yeğledin," dedi. Sonra da devam etti. "Açıkçası Müfettiş Neele babamın mektubunu aldığım zaman buraya dönmemin bir nedeni de buydu. Ne olduğunu <span style="text-indent: 1em; font-size: 1em;">kendi gözlerimle görmeyi istiyordum. Fakat babamla yaptığım o konuşma sırasında onda hiçbir acayiplik göremedim. Sadece çabucak heyecanlanıyordu. O bana kendi işlerini kolaylıkla idare edecek bir haldeymiş gibi geldi. Her neyse... </span><span style="text-indent: 1em; font-size: 1em;">Afrika'ya dönüp meseleyi Pat'le konuştuktan sonra eve dönmeye ve babama karşı bir haksızlık yapılmasına engel olmaya karar verdim." Konuşurken, Percival'e bir göz attı.</span></p>

  <p class="calibre1">Percival bağırdı. </p>

  <p class="calibre1">"Hayır... Gerçekleri saptırıyor... Onun dediklerini kabul etmiyorum. Babamın halinden yararlanmak niyetinde değildim. Ben sadece onun sağlığı için endişe ediyordum. Tabii şirketin de beni ilgilendirdiğini..."</p>

  <p class="calibre1">Durakladı.</p>

  <p class="calibre1">Lance hemen atıldı. </p>

  <p class="calibre1">"Yani kendi çıkarını da düşünüyordum. Öyle değil mi? <span style="text-indent: 1em; font-size: 1em;">Percival'in küçük cebini." Birdenbire ayağa kalktı. Tavrı da değişmişti.</span></p>

  <p class="calibre1">"Pekâlâ, Percival ben vazgeçtim. Seninle bir müddet daha alay etmek niyetindeydim. Burada çalışıyormuş gibi yapıp seni sinirlendirecektim. Her istediğini yapmana engel olmayı istiyordum. Fakat artık bu oyunu sürdürecek değilim. Açıkçası seninle aynı odada olmak bile midemi bulandırıyor. Sen sinsi, kötü, aşağılık bir yaratıksın. Bütün ömrünce de öyleydin. Her şeye burnunu sokar, sinsi sinsi gammazlık yapar, herkesin başını derde sokmaya çalışırdın. <span style="text-indent: 1em; font-size: 1em;">Sana bir şey daha söyleyeceğim. Bunu kanıtlayamam fakat o kavganın çıkmasına neden olan sahte çekin de senin eserin olduğundan eminim. Onun yüzünden babam beni kovdu. Bir kere gayet kötü, beceriksizce yapılmış bir sahtekârlıktı bu. </span><span style="text-indent: 1em; font-size: 1em;">Daha ilk bakışta çekin sahte olduğu anlaşılıyordu. Bir hayli maceram olduğu için </span><span style="text-indent: 1em; font-size: 1em;">suçsuz olduğumu kanıtlayamadım. Fakat bana kalırsa ihtiyar sonradan, Lance imzamı taklit etseydi bunu daha iyi bir şekilde yapardı, diye düşündü. Lance devam etti. Sesi gitgide yükseliyordu. "Artık bu gülünç oyunu sürdürecek değilim Percival. Hem bu ülkeden, hem de bu şehirden hoşlanmıyorum. Senin gibi reye pantolonlu, siyah ceketli, kibar tavırlı, dalavereci küçük adamlardan da tiksiniyorum. Söylediğin gibi bölüşürüz. Ben de Pat'le başka bir ülkeye giderim. </span><span style="text-indent: 1em; font-size: 1em;">Soluk alınabilinecek, rahatça dolaşılacak bir ülkeye. Hisse senetlerini sen paylaştır. Sağlam, kâr getiren senetler senin olsun. Bana kendi deyiminle babamın son zamanlarda parasını çarçur ettiklerini ver. Herhalde çoğu beş para etmez. Ama sonunda bir ikisinin bana, sana düşen hisse senetlerinden çok daha fazla para getireceğinden eminim. Babam kurnaz herifin biriydi. Bazı riskleri göze alırdı. Ben de onun hem tecrübesine, hem şansına güveniyorum. Sana gelince sümüklü böcek..." Lance ağabeysine doğru gitti, Percival geriledi. Lance, "Merak etme," dedi. "Sana elimi sürecek değilim. Benim şirketten çıkmamı istiyordun. Bu istediğine de erişeceksin. Buna sevinmelisin." Kapıya doğru giderken ekledi. "İstersen bana Karatavuk madenini de ver. Eğer kana susamış MacKenzie'ler peşimizdelerse, onları Afrika'ya çekerim." Kapıda durdu. "Fakat onların bu kadar yıl sonra intikam almaya kalkışacaklarını pek sanmıyorum. Oysa Müfettiş Neele bu işi ciddiye alıyor. Öyle değil mi?"</span></p>

  <p class="calibre1">Percival mırıldandı. </p>

  <p class="calibre1">"Saçma. İmkânsız bu."</p>

  <p class="calibre1">Lance, "Ona sor," diye homurdandı. "Karatavuklarla, babamın cebinden çıkan çavdarla neden o kadar ilgileniyor?"</p>

  <p class="calibre1">Müfettiş Neele parmağını üst dudağına sürdü. </p>

  <p class="calibre1">"Geçen yazki karatavuk olayını hatırlıyorsunuz, değil mi, Bay Fortescue? Bunun soruşturulması gereken bazı noktaları var."</p>

  <p class="calibre1">Percival tekrar, "Saçma," dedi. "MacKenzie'lerin adını yıllardır duymadık."</p>

  <p class="calibre1">Lance atıldı. </p>

  <p class="calibre1">"Buna rağmen aramızda bir MacKenzie olduğuna dair yemine hazırım. <span style="text-indent: 1em; font-size: 1em;">Müfettiş de böyle düşünüyor sanırım."</span></p>

  <p class="calibre1">Müfettiş Neele, Lancelot Fortescue'a, genç adam tam sokağa çıktığı sırada yetişti. Lance ona bakarak mahcup bir tavırla gülümsedi. </p>

  <p class="calibre1">"Öyle bağırıp çağırmak niyetinde değildim. Fakat birdenbire tepem attı. Neyse... Nasıl olsa, eninde sonunda olacaktı bu. Pat'le Savoy'da buluşacağım. Siz de o tarafa mı gidiyorsunuz?"</p>

  <p class="calibre1">"Hayır. Ben Baydon Heath'e döneceğim. Fakat size sormak istediğim bir şey var."</p>

  <p class="calibre1">"Evet?"</p>

  <p class="calibre1">"İç büroya girip beni gördüğünüz zaman şaşırdınız. Neden?"</p>

  <p class="calibre1">"Herhalde sizi orada bulacağımı sanmıyordum. Percival'in odada olduğunu düşünüyordum."</p>

  <p class="calibre1">"Size onun çıktığını söylememişler miydi?"</p>

  <p class="calibre1">Lance merakla ona baktı. </p>

  <p class="calibre1">"Hayır. Bana onun bürosunda olduğunu söylediler."</p>

  <p class="calibre1">"Anlıyorum... Kimse onun çıktığını bilmiyordu. İç büronun ikinci bir kapısı yok. <span style="text-indent: 1em; font-size: 1em;">Fakat o küçük bekleme odasından koridora açılan bir kapı var. Herhalde ağabeyiniz oradan çıktı. Fakat Bayan Hardcastle'ın size bunu söylememiş olmasına şaştım."</span></p>

  <p class="calibre1">Lance güldü. </p>

  <p class="calibre1">"Herhalde kadın çayını almaya gitmişti."</p>

  <p class="calibre1">"Evet... evet... herhalde."</p>

  <p class="calibre1">Lance ona döndü. </p>

  <p class="calibre1">"Ne var, Müfettiş Bey?"</p>

  <p class="calibre1">"Sadece basit bir, iki noktayı anlamaya çalışıyordum, Bay Fortescue..."</p>
</body>
</html>
