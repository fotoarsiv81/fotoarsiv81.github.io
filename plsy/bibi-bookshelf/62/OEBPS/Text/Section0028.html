<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">26</h1>

  <p class="calibre1">Lance'la Pat, Porsuk Ağacı Kulübesi'nin büyük, bakımlı bahçesinde dolaşıyorlardı.</p>

  <p class="calibre1">Genç kadın, "Seni incitmek istemiyorum ama," diye mırıldandı. Fakat bu gördüğüm bahçelerin en çirkinlerinden biri."</p>

  <p class="calibre1">Lance cevap verdi. "Neden incineyim? Gerçekten burası çirkin mi? Doğrusu bunun pek farkında değilim. Üç bahçıvanın da durmadan çalıştıklarının farkındayım."</p>

  <p class="calibre1">Pat, "Belki de bahçenin çirkin oluşunun sebebi bu," dedi. "Buraya bol bol para harcanmış. Fakat belli birinin zevkini belirtecek hiçbir şey yok bahçede. Uygun redodondronlar seçilmiş, mevsimi gelince soğanlar ekilmiş... İşte o kadar..."</p>

  <p class="calibre1">"Peki, Pat, senin bir bahçen olsaydı onu ne şekilde düzenlerdin?"</p>

  <p class="calibre1">Pat gülümsedi. "Benim bahçemde yaseminler, hanımelileri olurdu. Soğan dikip söktürmezdim. Hele bahçede bu korkunç porsukları hiç istemezdim." Koyu renkli porsuk çite tiksintiyle baktı.</p>

  <p class="calibre1">Lance omzunu kaldırdı. "Çünkü bu aklına kötü şeyler getiriyor."</p>

  <p class="calibre1">Pat yüzünü buruşturdu. "İnsanları zehirleyerek öldüren bir adam korkunç bir yaratık olmalı. Durmadan intikam almayı kuran acayip bir yaratık herhalde."</p>

  <p class="calibre1">"Sana öyle mi geliyor? Garip... Bense adamın işini bilen soğukkanlı bir insan olduğunu düşünüyordum."</p>

  <p class="calibre1">"Belki buna bu açıdan da bakılabilir..." Genç kadın, hafifçe titreyerek, sözlerine devam etti. "Buna rağmen üç kişiyi öldürmek... Katil kimse yine de deli olmalı."</p>

  <p class="calibre1">Lance alçak bir sesle, "Evet," dedi. "Korkarım öyle. Sonra birdenbire sesi sertleşti. "Tanrı aşkına, Pat buradan çık git. Davonshire'a veya göllere kaç... <span style="text-indent: 1em; font-size: 1em;">Stratford on Avon'a doğru uzan. Veya Norfolk'a... Polis sana izin verir. Senin bu işlerle hiçbir ilgin yok. Babam öldürüldüğü zaman Paris'teydin. Diğer ikisi katledildiği zaman ise Londra'daydın. Senin burada kalman beni çok endişelendiriyor."</span></p>

  <p class="calibre1">Pat bir an cevap vermedi. Sonra usulca, "Katilin kim olduğunu biliyorsun, değil mi?" diye fısıldadı.</p>

  <p class="calibre1">"Hayır, bilmiyorum."</p>

  <p class="calibre1">"Fakat bildiğini sanıyorsun... İşte bu yüzden bana bir şey olmasından korkuyorsun... Kuşkularını bana söyleseydin..."</p>

  <p class="calibre1">"Söyleyemem. Hiçbir şey bilmiyorum. Fakat Tanrı aşkına buradan git."</p>

  <p class="calibre1">Pat, "Sevgilim," dedi. "Bir yere gidecek değilim. Burada kalacağım. İyi şeyler de olsa, kötü şeyler de olsa, yanından ayrılmayacağım. Böyle işte." Sesi boğuklaştı. "Ama nedense benim başıma daima kötü şeyler gelir."</p>

  <p class="calibre1">"Ne demek istiyorsun, Pat?"</p>

  <p class="calibre1">"Ben herkese uğursuzluk getiriyorum. Onu demek istedim. Karşılaştığım herkese uğursuzluk getiriyorum."</p>

  <p class="calibre1">"Sevgili, küçük budala. Bana hiç uğursuzluk getirmedim. Unuttun mu? Seninle evlenir evlenmez, babam benimle barışmaya kalktı ve beni buraya çağırdı."</p>

  <p class="calibre1">"Evet ama evine döndüğün zaman ne oldu? Bana inan. Ben herkese uğursuzluk getiriyorum."</p>

  <p class="calibre1">"Yavrum, senin aklına takılmış bu. Bu sadece batıl bir inanç."</p>

  <p class="calibre1">"Elimde değil. Bazı insanlar uğursuzdur. İşte ben de onlardan biriyim."</p>

  <p class="calibre1">Lance karısını omuzlarından sıkıca yakalayarak onu şiddetle sarstı. "Sen benim Pat'imsin. Seninle evlendiğim için de kendimi dünyanın en şanslı insanı sayıyorum. Bunu o küçücük kafana iyi sok, anladın mı?" Sonra da sakinleşerek, daha ciddi bir tavırla sözlerini sürdürdü.</p>

  <p class="calibre1">"Fakat... çok dikkatli davranmalısın, Pat. Eğer bu evde bir deli varsa... onun sana ateş etmesini veya çayına baldıran karıştırmasını istemiyorum."</p>

  <p class="calibre1">"Evet... Baldıran..."</p>

  <p class="calibre1">"Ben burada değilken, o ihtiyarın yanından ayrılma. Adı neydi onun? Hah, Miss Marple. Acaba Effie Teyze onun burada kalmasını neden istedi?"</p>

  <p class="calibre1">"Effie Teyze'nin neyi neden yaptığı belli mi? Lance, burada ne kadar kalacağız?"</p>

  <p class="calibre1">Genç adam, omzunu silkti. "Bu soruyu cevaplandırmak zor."</p>

  <p class="calibre1">Pat mırıldandı. "Burada kalmamızdan hoşlandıklarını pek sanmıyorum." Bunları söylerken tereddütlü bir hali vardı. "Ev şimdi herhalde ağabeyinin. Öyle değil mi? O bizim burada kalmamızı pek istemiyor sanırım."</p>

  <p class="calibre1">Lance birdenbire bir kahkaha attı. "Hayır. Bu ara bizi başından kolay kolay atamayacak."</p>

  <p class="calibre1">"Ya daha sonra? O zaman ne yapacağız. Lance? Doğru Afrika'ya mı döneceğiz?"</p>

  <p class="calibre1">"Sen bunu mu istiyorsun, Pat?"</p>

  <p class="calibre1">Genç kadın çabucak başını salladı.</p>

  <p class="calibre1">Lance gülümsedi, "işte bu çok iyi. Çünkü ben de bunu istiyorum. Son zamanlarda ingiltere pek hoşuma gitmiyor."</p>

  <p class="calibre1">Pat'in yüzü aydınlanıverdi. "Çok sevindim. Geçen günkü sözlerini duyunca burada kalmak isteyeceğinden korktum."</p>

  <p class="calibre1">Lance'ın gözlerinde muzip bir pırıltı belirdi. "Sakın planlarından kimseye söz etme, Pat. Sevgili ağabeyim Percival'in damarına biraz daha basmayı istiyorum."</p>

  <p class="calibre1">"Lance, dikkatli ol."</p>

  <p class="calibre1">"Merak etme, yavrum. Dikkatli olacağım. Fakat Percival'in her istediğini yapabileceğini sanması hiç hoşuma gitmiyor."</p>
</body>
</html>
