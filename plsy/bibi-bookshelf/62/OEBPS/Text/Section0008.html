<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">6</h1>

  <p class="calibre1">Komiser Muavini Hay, "Elden geldiği kadar örnek topladım, efendim. Marmelat, jambon parçası, çay, kahve ve şeker. Tabii ibrikteki kahveyle, çaydanlıktaki çay çoktan dökülmüş. Fakat bir sorum var. İbrikte oldukça çok kahve kalmış. <span style="text-indent: 1em; font-size: 1em;">Hizmetçilerin hepsi de bundan içmişler. Bu önemli sanırım."</span></p>

  <p class="calibre1">"Evet, önemli. Bundan da şu anlaşılıyor. Eğer adama zehiri kahveyle verdilerse o zaman bunu fincanına karıştırmışlar demektir."</p>

  <p class="calibre1">"Bunu ordakilerden biri yaptı tabii. Belli etmeden ağızlarını aradım. Evde porsuk yaprağı veya meyvesi gören olmamış. Adamın cebindeki çavdara da bir anlam veremediler. Pek acayip bir iş bu, efendim."</p>

  <p class="calibre1">Telefon çaldı. Müfettişin işaretlemesi üzerine Hay, hemen koştu. Merkezden Percival Fortescue'yu bulduklarını ve adamın hemen Londra'ya döneceğini haber veriyorlardı.</p>

  <p class="calibre1">Aynı anda evin önünde bir araba durdu. Crump telaşla koşarak kapıyı açtı. İçeri giren kadının kolları paketlerle doluydu. Uşak bunları ondan aldı.</p>

  <p class="calibre1">"Teşekkür ederim, Crump. Taksinin parasını veriver. Çay istiyorum, Bayan Fortescue veya Miss Elaine evde mi?"</p>

  <p class="calibre1">Uşak duraksadı, sonra omzunun üzerinden arkaya baktı. </p>

  <p class="calibre1">"Kötü bir haber aldık, madam beyefendi hakkında."</p>

  <p class="calibre1">"Bay Fortescue hakkında mı?"</p>

  <p class="calibre1">Neele ilerledi. Crump, </p>

  <p class="calibre1">"Bayan Percival geldi, efendim," dedi.</p>

  <p class="calibre1">"Ne var? Ne oldu? Bay Fortescue kazaya mı uğradı?"</p>

  <p class="calibre1">Val Fortescue otuz yaşlarında, tombul bir kadındı. Ağzının kenarlarında hayatından pek de memnun olmadığını belirten çizgiler vardı. Kadın bu soruları heyecanla sormuştu. Neele onun iç sıkıntısından patladığını düşündü.</p>

  <p class="calibre1">"Bay Fortescue'nun bu sabah ciddi bir şekilde hastalandığını ve St. Jude Hastanesi'ne kaldırılarak orada öldüğünü size söylemek zorunda kaldığım için çok üzgünüm."</p>

  <p class="calibre1">"Öldü mü? Yani Bay Fortescue öldü mü? Jennifer Fortescue'nun bu haberi umduğundan daha heyecan verici bulduğu anlaşılıyordu. Tanrım... Buna çok şaştım. <span style="text-indent: 1em; font-size: 1em;">Kocam burada değil. Onu hemen bulmanız gerek. Kendisi Kuzey'de bir yerde. </span><span style="text-indent: 1em; font-size: 1em;">Herhalde şirkettekiler bilirler. Her şeyi denetlemesi gerek. Böyle şeyler de daima en uygunsuz zamanlarda olur. Öyle değil mi?" </span></p>

  <p class="calibre1"><span style="text-indent: 1em; font-size: 1em;">Bir an bu konuyu düşündü.</span></p>

  <p class="calibre1">"Tabii her şey cenaze töreninin nerede yapılacağına bağlı. Herhalde bunu burada yaparlar. Yoksa cenaze Londra'da mı kalkacak?"</p>

  <p class="calibre1">"Bu aileye bağlı tabii."</p>

  <p class="calibre1">"Tabii, tabii. Ben sadece düşünüyordum." </p>

  <p class="calibre1">İlk kez karşısındaki adamın iyice farkına vardı.</p>

  <p class="calibre1">"Siz şirketten misiniz? Doktor değilsiniz sanırım."</p>

  <p class="calibre1">"Ben polisim, efendim. Bay Fortescue'nun ölümü pek ani oldu ve..."</p>

  <p class="calibre1">Kadın onun sözünü kesti. </p>

  <p class="calibre1">"Yani onu öldürdüler mi?"</p>

  <p class="calibre1">Bu söz ilk kez açıkça söyleniyordu. Neele kadının heyecanlı yüzüne baktı. </p>

  <p class="calibre1">"Neden böyle düşündünüz, madam?"</p>

  <p class="calibre1">"Bazen insanları öldürüverirler. Onun da aniden öldüğünü söylediniz. Sonra polistensiniz. Kadını gördünüz mü? O ne söyledi?"</p>

  <p class="calibre1">"Kadın mı? Anlayamadım, efendim."</p>

  <p class="calibre1">"Adele'i demek istiyorum. Val'e daima babasının kendisinden çok genç bir kadınla evlenmekle büyük bir delilik ettiğini söyledim. Dünyada yaşlı bir budaladan daha budala bir kimse yoktur. O korkunç kadına bayılıyordu. Ve bakın şimdi ne oldu... <span style="text-indent: 1em; font-size: 1em;">Hepimizin de başı dertte. Gazetelerde resimler, kapıyı aşındıran muhabirler..."</span></p>

  <p class="calibre1">Bir an durdu. Olacakları düşündüğü fakat bunları hiç de öyle kötü bulmadığı belliydi. Neele'e döndü. </p>

  <p class="calibre1">"Onu neyle öldürdüler? Arsenikle mi?"</p>

  <p class="calibre1">Neele anlamsız bir sesle, </p>

  <p class="calibre1">"Ölüm nedeni henüz saptanmadı," diye cevap verdi.</p>

  <p class="calibre1">"Otopsi ve resmi soruşturma yapılacak."</p>

  <p class="calibre1">"Ama siz ölüm nedenini biliyorsunuz değil mi? Yoksa buraya gelmezdiniz." Tombul aptalca suratında birdenbire kurnaz bir anlam belirmişti. </p>

  <p class="calibre1">"Herhalde kayınpederimin ne yediğini, ne içtiğini sordunuz! Akşam yemeği... Bu sabahki kahvaltı... içkiler..."</p>

  <p class="calibre1">Neele, "Bay Fortescue'nun bu sabah kahvaltıda yediği bir şeyden ötürü hastalandığı sanılıyor."</p>

  <p class="calibre1">"Kahvaltıda mı?" Jennifer Fortescue şaşırmış gibiydi. "Bu güç. Pek de anlayamadım..." Durarak başını salladı. "O halde bu işi Adale yapmış olamaz. <span style="text-indent: 1em; font-size: 1em;">Tabii adamın kahvesine Elaine'le ben bakmadığım sırada bir şey karıştırmışsa o başka..."</span></p>

  <p class="calibre1">Arkalarından sakin bir ses duyuldu. </p>

  <p class="calibre1">"Çayınız kütüphanede Bayan Val."</p>

  <p class="calibre1">Bayan Val irkildi. </p>

  <p class="calibre1">"A teşekkür ederim, Miss Dove. Evet, çay bana iyi gelir. <span style="text-indent: 1em; font-size: 1em;">Doğrusu çok şaşırdım. Ya siz? Çay ister misiniz... Bay ...Bay müfettiş..."</span></p>

  <p class="calibre1">"Teşekkür ederim. Şu ara istemem."</p>

  <p class="calibre1">Tombul kadın kısa bir duraksamadan sonra uzaklaştı. O bir kapıdan girerken, Mary Dove usulca mırıldandı. </p>

  <p class="calibre1">"İftira sözcüğünü duymamış olduğu anlaşılıyor." </p>

  <p class="calibre1">Müfettiş <span style="text-indent: 1em; font-size: 1em;">Neele cevap vermedi. Mary Dove konuşmasını sürdürdü. </span></p>

  <p class="calibre1"><span style="text-indent: 1em; font-size: 1em;">"Sizin için yapabileceğim bir şey var mı?"</span></p>

  <p class="calibre1">"Hizmetçi Ellen'i nerede bulabilirim?"</p>

  <p class="calibre1">"Sizi ona götüreyim. Kendisi biraz evvel yukarı çıktı."</p>
</body>
</html>
