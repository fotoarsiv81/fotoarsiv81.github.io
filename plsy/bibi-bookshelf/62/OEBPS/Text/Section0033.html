<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">31</h1>

  <p class="calibre1">Mary Dove kendi oturma odasındaydı. Rahat bir yerdi burası. Genç kadın, bir koltuğu işaret etti. </p>

  <p class="calibre1">"Oturun, Müfettiş Bey..."</p>

  <p class="calibre1">Neele onun karşısına geçti. Mary'ye bakıyor, bir taraftan da onun akıl hastanesindeki kadına benzeyip benzemediğini düşünüyordu.</p>

  <p class="calibre1">"Evet, Müfettiş Neele? Sizin için ne yapabilirim?"</p>

  <p class="calibre1">Neele, "Bildiğiniz gibi bu cinayetlerin acayip yanları var," diye başladı. "Rex Fortescue'nun cebinde bulunan çavdar. Geçen yaz Bay Fortescue'nun masasında bulunan tavuklar... Böreğin içine konulan ölü kuşlar... Bu olaylar olduğu zaman siz buradaydınız, sanırım."</p>

  <p class="calibre1">"Evet. Şimdi hatırladım. Çirkin bir olaydı bu, kötü."</p>

  <p class="calibre1">"Belki pek de anlamsız değildi. Miss Dove, Karatavuk madeni hakkında ne biliyorsunuz?"</p>

  <p class="calibre1">"Karatavuk madeninin adını bile duyduğumu sanmıyorum."</p>

  <p class="calibre1">"Bana adınızın Mary olduğunu söylediniz. Bu sizin gerçek isminiz mi?"</p>

  <p class="calibre1">Mary Dove kaşlarını kaldırdı. Müfettiş Neele genç kadının gözlerinde ihtiyatlı bir ifade belirmiş gibi geldi. Mary Dove mırıldandı. </p>

  <p class="calibre1">"Ne acayip soru, Müfettiş <span style="text-indent: 1em; font-size: 1em;">Neele. Yani adımın Mary Dove olmadığını mı söylemek istiyorsunuz?"</span></p>

  <p class="calibre1">Müfettiş tatlı bir ifadeyle, </p>

  <p class="calibre1">"Evet, onu söylemek istiyorum," diye cevap verdi.</p>

  <p class="calibre1">"Bana kalırsa aslında Ruby MacKenzie."</p>

  <p class="calibre1">Genç kadın, ona baktı. Yüzü gayet ifadesizdi. Kısa bir sessizlikten sonra Mary Dove, </p>

  <p class="calibre1">"Ne söylememi bekliyorsunuz?" dedi.</p>

  <p class="calibre1">"Lütfen bana cevap verin. Adınız Ruby MacKenzie mi?" ;</p>

  <p class="calibre1">"Size adımın Mary <span style="text-indent: 1em; font-size: 1em;">Dove olduğunu söyledim."</span></p>

  <p class="calibre1">"Evet. Fakat kanıtlayabilir misiniz?"</p>

  <p class="calibre1">"Görmek istediğiniz nedir? Nüfus kâğıdı mı?"</p>

  <p class="calibre1">"Bunun yararı belki olur, belki de olmaz. Yani... elinize asıl Mary Dove'un nüfus kâğıdı geçmiş olabilir. Belki Mary Dove arkadaşınızdı, belki de ölmüş <span style="text-indent: 1em; font-size: 1em;">biri."</span></p>

  <p class="calibre1">"Evet, birçok olasılık var, değil mi?" Mary Dove'un sesi alaycıydı. "İşte size bir bilmece, Müfettiş Neele."</p>

  <p class="calibre1">Neele, "Belki sizi Pinewood Akıl Hastanesi'nde tanırlar," dedi.</p>

  <p class="calibre1">Mary Dove kaşlarını kaldırdı. </p>

  <p class="calibre1">"Nerede bu hastane?"</p>

  <p class="calibre1">"Bunu pekâlâ biliyorsunuz."</p>

  <p class="calibre1">"Emin olun bir şeyden haberim yok."</p>

  <p class="calibre1">"Ruby MacKenzie olduğunuz konusunda yalan söylüyorsunuz değil mi?"</p>

  <p class="calibre1">"Benim hiçbir şeyi inkâr ettiğim yok, Müfettiş Neele. O sözünü ettiğiniz Ruby MacKenzie kimse, benim aslında o olduğumu kanıtlamak da size düşer. Bunu siz de biliyorsunuz", meydan okuyordu. Genç kadın müfettişin gözlerinin içine baktı.</p>

  <p class="calibre1">"Evet, bu size düşer. Benim Ruby MacKenzie olduğumu kanıtlayın."</p>
</body>
</html>
