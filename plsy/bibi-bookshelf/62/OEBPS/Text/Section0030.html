<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">28</h1>

  <p class="calibre1">Hava kararıyordu. Miss Marple kütüphanenin penceresinin önündeki kanepeye oturmuş yün örüyordu. Yaşlı kadın Pat Fortescue'nun dışardaki terasta bir aşağı bir yukarı yürüdüğünün farkındaydı. Sonunda yaşlı kadın pencereyi açarak seslendi.</p>

  <p class="calibre1">"İçeri girin, yavrum. İçeri girin. Hava hem soğuk, hem rutubetli. Orada öyle paltosuz dolaşmayın."</p>

  <p class="calibre1">Pat ihtiyar kadının bu emrini yerine getirdi. İçeri girerek, iki lambayı yaktı.</p>

  <p class="calibre1">"Evet. Hava pek de hoş değil." Kanepeye Miss Marple'ın yanına oturdu. Ne örüyorsunuz?"</p>

  <p class="calibre1">"Bir zıbın, yavrum. Bir bebek için. Küçük çocukların bir sürü zıbını olması gerekir. İkinci ölçü bu, ben zıbınları daima ikinci ölçü üzerine örerim. Çünkü bebekler pek çabuk büyürler ve birinci ölçü zıbınlara sığmaz olurlar."</p>

  <p class="calibre1">Pat uzun bacaklarını şömineye doğru uzattı. </p>

  <p class="calibre1">"Bugün burası çok hoş. Şöminede ateş... Lambalar... Siz bebek zıbını örüyorsunuz. Burasının ılık ve tatlı bir havası var. Bence İngiltere daima böyle olmalı."</p>

  <p class="calibre1">Miss Marple, "Aslında İngiltere hep böyledir, yavrum," diye cevap verdi. "Her yerde porsuk ağacı bulunmaz."</p>

  <p class="calibre1">Pat başını salladı. "Öyle olmasa daha iyi. Bu evin pek de mutlu bir yer olduğunu sanmıyorum. Burada oturanların hiçbiri de mutluluğa erişememişler. Harcadıkları bütün paraya, ele geçirdikleri bütün şeylere rağmen mutlu olamamışlar."</p>

  <p class="calibre1">Miss Marple da aynı kanıdaydı. </p>

  <p class="calibre1">"Öyle. Burasının mutlu bir yuva olduğu söylenilemez."</p>

  <p class="calibre1">Pat, "Belki Adele mutluydu," dedi. "Onunla hiç karşılaşmadım. Onun için bu bakımdan fazla bir şey söyleyemeyeceğim. Fakat Jennifer oldukça mutsuz görünüyor. Elaine ise kendisini o genç adam için yiyip bitiriyor. Üstelik onun Gerald'ın kendisini hiç sevmediğini sezdiğinden de eminim. Tanrım, buradan uzaklaşmayı o kadar istiyorum ki!" Miss Marple'a bakarak, birdenbire gülümsedi.</p>

  <p class="calibre1">"Biliyor musunuz Lance bana sizin yanınızdan mümkün olduğu kadar ayrılmamamı söyledi. Bu şekilde güvende olacağımı düşünüyordu."</p>

  <p class="calibre1">Miss Marple, "Kocanız aptal değil," dedi.</p>

  <p class="calibre1">"Evet, Lance hiç de aptal değildir. Daha doğrusu bazı yönlerden aptaldır o. <span style="text-indent: 1em; font-size: 1em;">Fakat bana neden korktuğunu açıkça söyleseydi, sevinirdim. Fakat bir şey meydanda. Bu evdekilerden biri deli. Delilik insanı daima korkutur. Çünkü bir çılgının kafasının nasıl çalıştığını katiyen bilemezsiniz. Onların ne yapacağını tahmin edemezsiniz."</span></p>

  <p class="calibre1">Miss Marple mırıldandı. </p>

  <p class="calibre1">"Zavallı, yavrum."</p>

  <p class="calibre1">"Aslında o kadar acınacak halde değilim. Artık böyle şeylere alışmış olmam lazım."</p>

  <p class="calibre1">Yaşlı kadın şefkatle, "Çok mutsuz, oldunuz değil mi, yavrum?" diye sordu.</p>

  <p class="calibre1">"Evet. Fakat mutluluğu tattığım zamanlar da oldu. İrlanda'da harikulade bir çocukluk geçirdim. Ata biner, ava giderdim. Koskocaman <span style="text-indent: 1em; font-size: 1em;">içi hemen hemen boş pencerelerinden rüzgâr giren fakat güneşli bir evimiz vardı. </span><span style="text-indent: 1em; font-size: 1em;">Çocukluğunuzu mutlu geçirmişseniz, sonradan bunu kimse elinizden alamaz, öyle değil mi? Fakat daha sonra... büyüdüğüm zaman... her şey ters gitmeye başladı..."</span></p>

  <p class="calibre1">"İlk kocanız pilottu değil mi?"</p>

  <p class="calibre1">"Evet. Don'un uçağını düşürdükleri zaman biz evleneli henüz bir ay olmuştu."</p>

  <p class="calibre1">Gözlerini şöminedeki alevlere dikti. "O zaman ben de ölmeyi istedim. Zalimce bir <span style="text-indent: 1em; font-size: 1em;">şeydi bu. Haksızlıktı. Fakat... sonunda... böylesinin daha iyi olduğunu anlamaya başladım. Don savaşta çok iyi dövüşüyordu. Cesur, pervasız ve neşeli. Bunlar savaşa girenler için gerekli şeyler. Fakat herhalde Don daha sonra sakin bir hayata ayak uyduramayacaktı. O... nasıl anlatayım bilmem ki?... Küstah ve aksiydi. Sivil hayata uyamayacak, bir yere yerleşemeyecekti. Birtakım koşullara ayak uyduramayacaktı. Bir bakıma insanlara da düşmandı o. Hayır. Dingin bir hayata uyamayacaktı o."</span></p>

  <p class="calibre1">"Bunu anlamakla akıllılık etmişsiniz, yavrum," Miss Marple tekrar örgüsünün üzerine eğilerek, bir ilmek aldı. Usulca da mırıldanıyordu. "Üç düz, iki ters..." Sonra yüksek sesle. "Ya ikinci kocanız, yavrum?" dedi.</p>

  <p class="calibre1">"Freddy mi? O kendisini vurdu."</p>

  <p class="calibre1">"Vah vah. Ne acı? Ne büyük bir felaket."</p>

  <p class="calibre1">Pat, "Onunla çok mutluyduk," diye içini çekti. "Evlendikten iki yıl sonra Freddy'nin pek de dürüst olmadığını anlamaya başladım. Meydana gelen olayları öğrendim. Fakat ikimiz bakımından önemli değildi bu. Çünkü Freddy beni seviyordu. Ben de onu. Neler olduğunu görmemezlikten gelmeye çalıştım. Belki bu korkakça bir şeydi. Fakat onu değiştirmem imkânsızdı. İnsan kimseyi değiştiremez."</p>

  <p class="calibre1">Miss Marple başını salladı. </p>

  <p class="calibre1">"Doğru. Kimseyi değiştiremezsiniz."</p>

  <p class="calibre1">"Freddy böyle bir adamdı. Ben onunla tanışmış, kendisine âşık olmuş ve evlenmiştim. O yüzden de artık olanlara katlanmam gerektiğini düşünüyordum. <span style="text-indent: 1em; font-size: 1em;">Sonra işler karıştı. Freddy diğerlerinin karşısına çı</span><span style="text-indent: 1em; font-size: 1em;">kamayacaktı. Bu yüzden canına kıydı. Onun ölümünden sonra Kenya'ya giderek arkadaşlarımın yanında kaldım. İngiltere'de oturmaya, durumu bilen eski dostlarla karşılaşmaya dayanamayacaktım. Ve Kenya'da Lance'la tanıştım." Yüzünün ifadesi değişerek, yumuşadı. Gözleri hâlâ alevlere dikiliydi. Miss Marple ise dikkatle onu süzüyordu. Sonra, Pat ona döndü. "Söyleyin, Miss Marple, Percival hakkında ne düşünüyorsunuz?" diye sordu.</span></p>

  <p class="calibre1">"Doğrusu onunla pek karşılaşmadım. Kendisini sadece kahvaltıda görüyorum. İşte o kadar. Benim burada kalmam pek hoşuna gitmiyor, sanırım."</p>

  <p class="calibre1">Pat birdenbire güldü. </p>

  <p class="calibre1">"O cimri. Para harcanmasına kızıyor. Lance onun daima böyle olduğunu söylüyor. Bundan Jennifer da çok şikâyetçi. Percival, Miss Dove'la harcamaları denetliyor, her şeye karşı koyuyormuş. Fakat Miss Dove onunla başa çıkmasını biliyor. Çok iyi bir kadın Miss Dove. Öyle değil mi?"</p>

  <p class="calibre1">"Gerçekten öyle. O bana bizim köydeki Bayan Latimer'i hatırlatıyor. İzcileri, yardım derneklerini o yönetirdi. St. Mary Mead'de el atmadığı şey yoktu zaten. <span style="text-indent: 1em; font-size: 1em;">Bu iş böyle tam beş yıl sürdü. Sonra günün birinde farkına vardık ki... Neyse, neyse, dedikodu yapmak doğru değil. Üstelik insanın karşısındaki bilmediği yerlerden, tanımadığı kimselerden söz açılınca bayağı sıkılır. Kusuruma bakmayın, yavrum."</span></p>

  <p class="calibre1">"St. Mary Mead, iyi bir köy müdür?"</p>

  <p class="calibre1">"Bilmiyorum, 'iyi'den kastiniz ne, yavrum. St. Mary Mead güzel bir köydür. Orada hem çok iyi, hem de çok kötü insanlar oturur. Başka köylerde olduğu gibi orada da bazı acayip olaylarla karşılaşırsınız. İnsanların huyu her yerde aynıdır.</p>

  <p class="calibre1">Öyle değil mi?"</p>

  <p class="calibre1">Pat, "Siz sık sık Miss Ramsbottom'ı görüyorsunuz değil mi?" diye sordu. "İşte bakın o beni çok korkutuyor."</p>

  <p class="calibre1">"Korkutuyor mu? Neden?"</p>

  <p class="calibre1">"Çünkü onun deli olduğunu sanıyorum. Dinle bozmuş o. Effie Teyze gerçekten deli mi dersiniz?"</p>

  <p class="calibre1">"Ne dediğini tam anlamıyla anlayamadım."</p>

  <p class="calibre1">"Ne demek istediğimi pekâlâ anladınız, Miss Marple. Yukarda oturuyor. Dışarı hiç çıkmıyor. Durmadan günahkârları düşünüyor. Belki de sonunda günahkârları cezalandırma görevinin kendisine düştüğüne inanmaya başladı."</p>

  <p class="calibre1">"Kocanız böyle mi düşünüyor?"</p>

  <p class="calibre1">"Lance'ın ne düşündüğünü bilmiyorum ki. Bana hiçbir şey söylemiyor. Fakat bir şeyden eminim. Lance katilin deli ve aileden biri olduğunu sanıyor. Bana kalırsa Percival'in aklı başında. Jennifer aptal ve oldukça zavallı. Biraz sinirli ama <span style="text-indent: 1em; font-size: 1em;">işte o kadar. Elaine ise acayip, fazla heyecanlı, ruhsal yönden dengesiz kızlardan. O gence deli gibi âşık. Gerald'ın kendisiyle parası için evlendiğini de hiçbir zaman kendi kendisine bile itiraf etmeyecek."</span></p>

  <p class="calibre1">"Sizce Gerald, Elaine'le parası için mi evleniyor?"</p>

  <p class="calibre1">"Evet. Bundan eminim. Siz de öyle düşünmüyor musunuz?"</p>

  <p class="calibre1">Miss Marple, "Evet," dedi. "Tıpkı bizim köydeki genç Ellis gibi. O da zengin demircinin kızı Marion'la evlenmişti. Kız, pek çirkindi. Ellis için de deli oluyordu. Fakat sonunda her şey düzeldi. Bu Ellis'le, Gerald Wright, sadece aşk uğruna parasız bir kızla evlendikleri zaman bütün kötü huyları ortaya çıkan tiplerden. Böyle bir hata yaptıkları için kendi kendilerine o kadar kızıyorlar ki, bunun acısını zavallı kızdan çıkarıyorlar. Fakat zengin bir kızla evlendikleri takdirde ona hürmet göstermeye devam ediyorlar."</p>

  <p class="calibre1">Pat kaşlarını çattı. "Bu işi dışardan birinin yapmış olabileceğini hiç sanmıyorum. İşte bu yüzden de evdeki hava böyle gergin. Herkes birbirini gözetliyor. Fakat pek yakında bir şeyler olması gerek..."</p>

  <p class="calibre1">Miss Marple, "Artık başka kimse ölmeyecek," diye cevap verdi. "Daha doğrusu ben öyle sanıyorum."</p>

  <p class="calibre1">"Bundan emin olamazsınız."</p>

  <p class="calibre1">"Doğrusunu isterseniz oldukça eminim. Anlayacağınız, katil amacına erişti."</p>

  <p class="calibre1">"Nasıl bir amaç bu?"</p>

  <p class="calibre1">Miss Marple başını salladı. Bunu henüz kendisi de pek kesin olarak bilmiyordu.</p>
</body>
</html>
