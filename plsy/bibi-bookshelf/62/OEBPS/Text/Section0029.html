<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <p class="calibre1"><br/></p>

  <h1 class="calibre1">27</h1>

  <p class="calibre1">Miss Marple, Bayan Percival Fortescue'yla büyük salonda oturuyordu. Yaşlı kadın bir papağan gibi başını yana eğmiş, Jennifer Fortescue'nun anlattıklarını dinlemekteydi. Bir taraftan da, "Tıpkı bizim banka müdürünün karısı zavallı Bayan Emmett'e benziyor. Onu da kimse pek sevmez ve saymazdı..." diyordu.</p>

  <p class="calibre1">Bayan Percival çok şeye katlanmasını bilmişti. Şimdi bütün bunları bu yabancı kadına açıklarken bayağı rahatladığını hissediyordu.</p>

  <p class="calibre1">"Tabii hiçbir zaman şikâyet etmek istemiyorum. Ben öyle durmadan dırıltı eden kadınlardan değilim. Daima insan her şeye katlanmalıdır, diye düşünürüm. <span style="text-indent: 1em; font-size: 1em;">Düzeltilemeyecek bir şeye katlanılır. Onun için şimdiye kadar kimseye bir tek söz söylemiş değilim. Zaten kime söyleyebilirdim ki? insan bir bakıma burada yapayalnız. Bu evde kendi dairemiz olması iyi bir şeydi. Böylece tasarruf da edebiliyorduk. Fakat bu insanın kendi evi olmasına hiç benzemiyor. Benimle aynı kanıda olduğunuzdan eminim."</span></p>

  <p class="calibre1">Miss Marple mırıldandı. "Tabii."</p>

  <p class="calibre1">"Neyse yeni evimiz artık yerleşmeye hazır halde. Boyacılarla dekoratörler de işlerini bitirseler... Bu adamlar çok ağır elli oluyorlar. Tabii burada oturmak kocamın hoşuna gidiyor. Ama durum bir erkek için değişik sayılır. Bunu daima söylerim. Durum erkekler için değişiktir. Siz de bu kanıda değil misiniz?"</p>

  <p class="calibre1">"Tabii, tabii."</p>

  <p class="calibre1">"Kocam bütün gün şehirde. Eve yorgun dönüyor. Bir köşeye oturarak, gazetelerini okumak istiyor. Buna karşılık ben bütün gün burada yalnızım. Yakın bir kimse yok. Rahatlığına rahatım tabii. Yemek fevkalade. Fakat insanın neşeli ahbaplara da ihtiyacı var. Buradaki kimseler aslında bana göre değil. Bir kısmı, briç düşkünü, sonradan görme kimseler. Oynadıkları briç hoş değil. Oysa ben briç çok severim. Ama tabii buradakiler çok zengin. Ortaya bol para koyuyor, durmadan da içiyorlar. Bana göre değiller onlar. Tabii bu civarda, ellerinde çapayla dolaşıp bahçeleriyle uğraşan birtakım ihtiyar kedicikler de var."</p>

  <p class="calibre1">Miss Marple'ın yüzünde kendisini suçlu buluyormuş gibi bir ifade belirdi. Çünkü o da bahçesine çok düşkündü.</p>

  <p class="calibre1">Bayan Percival sözlerine çabucak devam etti. </p>

  <p class="calibre1">"Ölülerin arkasından konuşmak istemem. Fakat kayınpederim Bay Fortescue'nun yaptığı ikinci evlilik pek gülünç, pek budalaca bir şeydi. Kadın benimle aynı yaştaydı. Tabii aslında Adele erkek delisiydi. Ya para harcaması? Kayınpederim ona bayılıyordu. Yaptığı harcamalara da hiç aldırmazdı. Bu Percival'i çok kızdırırdı. Çok çok kızdırırdı. Percival para konusunda da çok dikkatlidir. Savurganlıktan nefret eder. Son zamanlarda Bay Fortescue üstelik pek de acayipleşmişti. Çok aksiydi. Birdenbire bağırıp çağırmaya başlıyordu. Olmayacak işler uğrunda su gibi para harcamaktaydı."</p>

  <p class="calibre1">Miss Marple, "Herhalde," dedi. "Bu da kocanızı kaygılandırmıştır."</p>

  <p class="calibre1">"Kaygılandırmaz olur mu? Percival bu son yıl çok üzgündü. Bu yüzden zavallı bayağı değişti. Hatta bana karşı olan tavırları bile başkalaştı. Kendisiyle konuştuğum zaman bazen bana cevap vermiyordu." Bayan Percival içini çekti.</p>

  <p class="calibre1">"Sonra görümcem Elaine... O pek acayip bir kızdır. Durmadan kırlarda gezer. <span style="text-indent: 1em; font-size: 1em;">Düşmanca hali yoktur ama insana pek fazla da sokulmaz. Londra'ya gidip elbiseler almayı, tiyatroya gitmeyi istemez." Bayan Percival tekrar içini çekerek, mırıldandı. "Tabii şikâyet etmek istemiyorum." Birdenbire kaygılanmıştı. "Bir yabancı olmanıza rağmen belki sizinle böyle açık açık konuşmamı acayip bulacaksınız. Fakat o kadar sarsıldım ki... Hadiselerin tesiri bende şimdi gözükmeye başladı. Onun için... birine içimi dökmek ihtiyacı duydum. Bana baktığım hastalardan birini hatırlatıyorsunuz. Onunla çok dost olmuştuk. </span><span style="text-indent: 1em; font-size: 1em;">Hastaneden çıkarken de bana tilki kap hediye etmişti. Onun bu hareketi bana çok dokunmuştu."</span></p>

  <p class="calibre1">Miss Marple, "Neler hissettiğinizi anlıyorum," diye cevap verdi. </p>

  <p class="calibre1">Gerçekten de anlıyordu. Percival'in karısından artık iyice bıktığı anlaşılıyordu. Onunla meşgul bile değildi. Zavallı Jennifer o yörede arkadaş da bulamamıştı. Miss Marple o tatlı ve nazik sesiyle, </p>

  <p class="calibre1">"Kalabalığımı ba<span style="text-indent: 1em; font-size: 1em;">ğışlayın," dedi. "Fakat bence Bay Rex Fortescue hiç de iyi bir insan değilmiş."</span></p>

  <p class="calibre1">Bayan Percival başını salladı. </p>

  <p class="calibre1">"Öyle... söz aramızda iğrenç bir ihtiyardı o. <span style="text-indent: 1em; font-size: 1em;">Doğrusu birinin onu... ortadan kaldırmasına hiç şaşmadım."</span></p>

  <p class="calibre1">"Katilin kim olduğunu..." Miss Marple birdenbire durakladı. "Belki de bu soruyu sormamam gerek. Sizce katil kim olabilir?"</p>

  <p class="calibre1">Bayan Percival, "Bence bu işi o iğrenç Crump yaptı," dedi. "Ondan hiçbir zaman hoşlanmadım. Hali kaba değil ama yine de belli etmeden kabaca davranıyor. Daha doğrusu çok küstah."</p>

  <p class="calibre1">"Fakat onun cinayet işlemesi için bir sebep olması gerek." </p>

  <p class="calibre1">"Crump gibi bir adamın cinayet işlemek için bir sebebe ihtiyacı yok sanırım. Herhalde bir mesele yüzünden Bay Fortescue onu azarladı. Bana kalırsa Crump fazla içki içiyor. Bence adam dengesiz bir tip. Hani şu evde herkesi vuran uçak gibi... Tabii sizinle açık konuşacağım. Başında Bay Fortescue'yu Adele'in zehirlediğini sandım. Ama artık o zavallı da zehirlenip öldü. Onun için Adele'den kuşkulanamayız. Belki de Adele gidip Crump'ı cinayet işlemekle suçladı. Uşak da ne yapacağını şaşırdı. <span style="text-indent: 1em; font-size: 1em;">Sandviçlere zehir karıştırdı. Tabii bunu Gladys gördü. Bu yüzden Crump onu da öldürmek zorunda kaldı. Bence bu adamı hâlâ bu evde tutmaları hata. Tanrım, şuradan bir gidebilsem. Tabii o korkunç polisler hiçbirimizin bu evden ayrılmasına izin vermez." Birdenbire eğilerek, tombul elini Miss Marple'ın koluna koydu. "Bazen içimden buradan çıkıp gitmek geliyor. Eğer bu durum böyle sürerse günün birinde bu evden kaçacağım."</span></p>

  <p class="calibre1">Arkasına yaslanarak, Miss Marple'ın yüzüne baktı. "Fakat belki de böyle bir şeye kalkmak hatalı olur."</p>

  <p class="calibre1">"Gerçekten öyle... Herhalde polis çok geçmeden sizi bulur." </p>

  <p class="calibre1">"Bulur mu? Sahi bulur mu? O bunu yapacak kadar zeki mi dersiniz?"</p>

  <p class="calibre1">"Polisleri aşağı görmek çok hatadır. Müfettiş Neele bana çok zeki bir insanmış <span style="text-indent: 1em; font-size: 1em;">gibi geldi."</span></p>

  <p class="calibre1">"Sahi mi? Oysa ben de onun pek aptal olduğunu düşünüyordum."</p>

  <p class="calibre1">Miss Marple başını salladı. </p>

  <p class="calibre1">"Tersine..."</p>

  <p class="calibre1">"Fakat bana..." Jennifer Fortescue duraksadı. "Burada kalmak çok tehlikeliymiş <span style="text-indent: 1em; font-size: 1em;">gibi geliyor."</span></p>

  <p class="calibre1">"Yani sizin için mi tehlikeli?"</p>

  <p class="calibre1">"E... evet... şey, evet..."</p>

  <p class="calibre1">"Bildiğiniz bir şeyden dolayı mı?"</p>

  <p class="calibre1">Bayan Percival derin bir soluk aldı. </p>

  <p class="calibre1">"Hayır, hayır! Benim bir şey bildiğim yok!</p>

  <p class="calibre1">Ne bilebilirim ki? Fa... Fakat... sinirlerim çok bozuk. O Crump denilen adam..."</p>

  <p class="calibre1">Jennifer'ın yumruklarını açıp açıp sıkmasını seyreden Miss Marple, <i>aslında senin kâsdettiğin Crump değil</i>, diye düşündü. </p>

  <p class="calibre1">"Bilmiyorum neden, fena halde korkuyorsun..."</p>
</body>
</html>
