<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">30</h1>

  <p class="calibre1">Baydon Heath'e giden trende Müfettiş Neele gazetesini okumaya çalıştı ama aklı başka yerlerleydi. Japonya'da zelzele olmuş, Tanganika'da uranyum bulunmuştu, bir denizcinin cesedi Southampton'da karaya vurmuştu. Rıhtım işçileri de grev yapmaya hazırlanıyordu. Vereme çok iyi gelen bir ilaç bulunmuştu. Birkaç kişi başlarına vurulan sopayla ölmüşlerdi.</p>

  <p class="calibre1">Fakat Müfettiş Neele, Porsuk Ağacı Kulübesi'ne geldiği zaman bazı kararlar vermiş bulunuyordu. Hay'e, "O kadın nerede?" diye sordu. "O hâlâ burada mı?"</p>

  <p class="calibre1">"Miss Marple mi? Evet, hâlâ burada. Yukardaki ihtiyar kadınla çok dostlar."</p>

  <p class="calibre1">"Anlıyorum..." Neele bir an durdu. Sonra da, "O şimdi nerede?" dedi. "Kendisiyle konuşmam gerekiyor."</p>

  <p class="calibre1">Birkaç dakika sonra Miss Marple genç adamın yanına geldi. Yanakları kızarmıştı, kesik kesik soluk alıyordu. </p>

  <p class="calibre1">"Beni mi görmek istediniz. Müfettiş Neele? Sizi bekletmediğimi umarım... Aşçıbaşı Bayan Crump'la yemekten bahsediyorduk, onu böreklerinden dolayı tebrik ettim. Onunla dost olmam gerekiyordu."</p>

  <p class="calibre1">Müfettiş Neele gülümsedi. </p>

  <p class="calibre1">"Çünkü kendisine Gladys Martin hakkında bazı sorular sormak istiyordunuz."</p>

  <p class="calibre1">Miss Marple başını salladı. </p>

  <p class="calibre1">"Evet. Gladys hakkında, Bayan Crump'ın bana birçok şey anlatabileceğinden emindim. Cinayetle ilgili olarak değil tabii. Fakat Gladys'in son zamanlardaki hali tavrı hakkında.,."</p>

  <p class="calibre1">Müfettiş Neele, "Bunların size bir yararı oldu mu?" diye sordu.</p>

  <p class="calibre1">Miss Marple başını salladı. </p>

  <p class="calibre1">"Oldu ya. Bence artık her şey yavaş yavaş <span style="text-indent: 1em; font-size: 1em;">belirlenmeye başladı. Siz de o kanıda değil misiniz?"</span></p>

  <p class="calibre1">Neele mırıldandı. </p>

  <p class="calibre1">"Hem o kanıdayım, hem de değilim." Hay'in odadan çıkmış <span style="text-indent: 1em; font-size: 1em;">olduğunu anlayınca daha dostça bir tavır takındı. "Buraya bakın, Miss Marple. </span><span style="text-indent: 1em; font-size: 1em;">Sizinle ciddi şekilde konuşmak istiyorum."</span></p>

  <p class="calibre1">"Evet, Müfettiş Neele?"</p>

  <p class="calibre1">"Bir bakıma sizinle değişik görüş açılarını temsil ediyoruz. Yard'da sizden söz edildiğini işitmiştim, Miss Marple." Gülümsedi. "Orada çok iyi tanındığınız anlaşılıyor."</p>

  <p class="calibre1">Miss Marple adeta kuş gibi cıvıldadı. </p>

  <p class="calibre1">"Nasıl oluyor bilmiyorum... Fakat kendimi çoğunlukla benimle ilgisi olmayan meselelerin ortasında buluyorum. Yani cinayetlerin, acayip olayların..."</p>

  <p class="calibre1">Müfettiş Neele, "Oldukça ünlüsünüz..." diye devam etti. "Daha önce de dediğim gibi sizinle birbirine zıt iki görüş açısının temsilcisiyiz. Bunlardan biri delice, biri akıllıca."</p>

  <p class="calibre1">Miss Marple başını yana eğdi. </p>

  <p class="calibre1">"Bu sözlerle neyi kasdediyorsunuz?"</p>

  <p class="calibre1">"Miss Marple bir olaya akla yakın bir görüş açısından bakılabilir. Bir cinayet birkaç kişinin işine yaramıştır. Bunların içinde özellikle biri <span style="text-indent: 1em; font-size: 1em;">bu ölümden çok yararlanacaktır. İkinci cinayet de aynı kişinin işine gelmektedir. Üçüncü ölüm ise katilin kendisini güvenceye almak için işlediği bir cinayettir."</span></p>

  <p class="calibre1">Miss Marple sordu. </p>

  <p class="calibre1">"Fakat üçüncü cinayet dediğiniz hangisi?" </p>

  <p class="calibre1">Parlak çini mavisi gözlerinde zekice bir ifadeyle müfettişe bakıyordu.</p>

  <p class="calibre1">Neele başını salladı. </p>

  <p class="calibre1">"Evet. Belki bu bakımdan haklısınız. Geçen gün müdür muavini bana bu cinayetlerden söz ederken bütün bunlarda ters bir şey varmış <span style="text-indent: 1em; font-size: 1em;">gibi geldi. Bunu sonra anladım. O sırada çocuk şiirini düşünüyordum. Kral hazinesinde kraliçe odada, hizmetçi çamaşırları asıyor. Bu sıra yanlıştı."</span></p>

  <p class="calibre1">Miss Marple, "Evet," diye cevap verdi. "Görünüşte sıra böyle. Fakat aslında Gladys'in Bayan Adele Fortescue'dan daha önce öldürülmüş olması gerek. Öyle değil mi?"</p>

  <p class="calibre1">Neele, "Evet," dedi. "Öyle olduğunu sanıyorum. Kızın cesedi o gece geç vakit bulundu. Bu yüzden onun ne zaman öldüğü kesin olarak saptanamadı. Fakat bana kalırsa kız beş sularında öldürüldü. Yoksa..."</p>

  <p class="calibre1">Miss Marple onun sözünü kesti. </p>

  <p class="calibre1">"Çünkü kız o zaman ikinci tepsiyi de kütüphaneye götürdü."</p>

  <p class="calibre1">"Evet. Kız ilk çay tepsisini kütüphaneye bıraktı. İkinci tepsiyle hole çıktığı sırada bir şey oldu. Gladys ya bir şey gördü ya bir şey işitti. Bütün mesele bunun ne olduğunu öğrenebilmekte. Belki kız, Bayan Adele Fortescue'nun odasından çıkarak, merdivenlerden inen Vivian Dulbois'in ayak seslerini duydu. Veya Elaine'nin sevgilisi Gerald Wright'in yan kapıdan girdiğini. Bu ne ise, kız tepsiyi bıraktığı gibi dışarı koştu. Ondan sonra da öldürüldü sanırım. Hava soğuktu. Kızın sırtında ince bir üniforma vardı."</p>

  <p class="calibre1">Miss Marple, "Haklısınız," dedi. "Yani bu "hizmetçi bahçede çamaşır asıyordu" <span style="text-indent: 1em; font-size: 1em;">cümlesine uygun bir şey değildi. Akşamın o saatinde çamaşır asmazdı Gladys. </span><span style="text-indent: 1em; font-size: 1em;">Çamaşırları toplamaya ise o soğuk havada sırtına palto almadan gitmezdi. Bu da, Gladys'in burnuna takılan mandal gibi, bir kamuflajdı. Katil cinayetleri şiire uydurmaya çalışıyordu."</span></p>

  <p class="calibre1">Müfettiş Neele bağırdı. </p>

  <p class="calibre1">"Tamam. Delilik bu. İşte ben bu yönden sizinle aynı kanıda değilim. Bu çocuk şiiri meselesine inanamıyorum."</p>

  <p class="calibre1">"Fakat bu olanlara uyuyor, Müfettiş Neele. Bunu kabul etmelisiniz."</p>

  <p class="calibre1">Neele içini çekti. </p>

  <p class="calibre1">"Evet, uyuyor. Ama buna rağmen sıra yine de yanlış. Yani şiirde üçüncü olarak öldürülen hizmetçi. Fakat biz üçüncü kurbanın kraliçe olduğunu biliyoruz. Adele Fortescue beşi yirmi beş geceyle, altıya beş kala arası öldürüldü. Herhalde o sırada Gladys çoktan ölmüştü."</p>

  <p class="calibre1">Miss Marple mırıldandı. </p>

  <p class="calibre1">"Bu da çocuk şiirine uymuyor, öyle değil mi? Onun için de çok manalı..."</p>

  <p class="calibre1">Müfettiş Neele omzunu silkti. </p>

  <p class="calibre1">"Belki de biz fazla ince eleyip sık dokuyoruz. <span style="text-indent: 1em; font-size: 1em;">Fakat ben şu anda görüş açım sizinkinin aynıymış gibi konuşuyorum, Miss Marple. </span><span style="text-indent: 1em; font-size: 1em;">Şimdi de size meseleyi kendi açımdan anlatacağım. Karatavukları, çavdarları bir tarafa bırakıyorum. Aklı başında bir insanın cinayet işlemesinin nedenlerini sayacağım. Önce... Rex Fortescue'nun ölümü. Bundan kim yararlandı. Bir sürü kimse. Fakat en başta oğlu Percival. Fakat Percival o sabah Porsuk Ağacı Kulübesi'nde değildi. Ama artık bu da önemli sayılmaz..."</span></p>

  <p class="calibre1">Miss Marple'ın gözleri parladı. </p>

  <p class="calibre1">"Demek bu işin de bir yöntemi vardı? Ben de bunu tahmine çalışıyordum."</p>

  <p class="calibre1">Neele, "Size açıklamamda sakınca yok," dedi. "Taxine marmelata karıştırılmıştı. <span style="text-indent: 1em; font-size: 1em;">Kavanozun üstündeydi bu. Marmelatı da Rex Fortescue yedi. Daha sonra da kavanoz bahçeye atıldı."</span></p>

  <p class="calibre1">Yaşlı kadın mırıldandı. </p>

  <p class="calibre1">"Demek böyle..."</p>

  <p class="calibre1">Müfettiş devam etti. </p>

  <p class="calibre1">"Şirket iflasa sürükleniyordu. Adele Fortescue'ya kocasından kalan yüz bin sterlini verdikleri takdirde şirket büsbütün batacaktı. <span style="text-indent: 1em; font-size: 1em;">Adele kocasının ölümünden sonra bir ay daha sağ kalsaydı, şirket kadına bu parayı ister istemez verecekti. Kadın işin bozulacağına aldırmazdı bile. Fakat Adele Fortescue kocasının arkasından öldü. Para şirkete kaldı. Daha doğrusu Percival Fortescue'ya." Müfettiş acı acı, "Daima Percival," dedi. "Daima Percival. Belki adam, </span><span style="text-indent: 1em; font-size: 1em;">marmelata zehir karıştırmıştı ama Adele Fortescue'yu ve Gladys'i öldürmesi imkânsızdı. Sekreterinin söylediğine göre adam o gün saat beşe kadar bürosunda çalıştı. Buraya da yedide geldi."</span></p>

  <p class="calibre1">Miss Marple, "Bu da işi çok güçleştiriyor, değil mi?" dedi.</p>

  <p class="calibre1">Neele kederli kederli başını salladı. </p>

  <p class="calibre1">"Güçleştirmek ne kelime? İmkânsız hale sokuyor. Yani... Percival'i kuşkular listesinin başından silmek zorundayız."</p>

  <p class="calibre1">Neele ihtiyatı elden bıraktı. </p>

  <p class="calibre1">"Ne tarafa dönersem döneyim daima aynı kimseyle karşılaşıyorum. Percival Fortescue! Buna rağmen katilin Percival olması imkânsız." Biraz sakinleşti. "Tabii kuşkulandığım başka kimseler de var."</p>

  <p class="calibre1">Miss Marple çabucak, "Vivian Dulbois tabii," diye cevap verdi. "Ve Gerald Wright. Çok haklısınız, Müfettiş Neele. İşe çıkar karıştı mı, insan kuşkulanır. <span style="text-indent: 1em; font-size: 1em;">En iyisi kimseye inanmamaktır."</span></p>

  <p class="calibre1">Neele istememesine rağmen güldü. </p>

  <p class="calibre1">"Demek her zaman insanların en kötü tarafını düşünmek gerekiyor?"</p>

  <p class="calibre1">Bu şirin ve narin, yaşlı kadından beklenmeyecek bir sözdü Miss Marple, </p>

  <p class="calibre1">"Tabii," <span style="text-indent: 1em; font-size: 1em;">dedi. "Ben daima insanların kötü olduklarına inanırım. İşin kötüsü sonunda da yanılmamış olduğumu anlarım."</span></p>

  <p class="calibre1">Neele başını salladı. </p>

  <p class="calibre1">"Pekâlâ. Kötü şekilde düşünelim. Cinayeti Vivian Dulbois işlemiş olabilir. Gerald Wright da öyle, tabii bu marmelat meselesinde Elaine kendisine yardım etmiştir. Katil Jennifer Fortescue da olabilir. O da buradaydı. <span style="text-indent: 1em; font-size: 1em;">Fakat bu saydıklarım sizin karatavuk ve çavdar meselesine hiç uymuyor. Bu sizin varsayımınız. Haklı da olabilirsiniz. Eğer öyleyse o zaman da katil bir tek kişi olabilir. Bayan MacKenzie. Kadın yıllardan beri akıl hastanesinde. Oğlu Donald. </span><span style="text-indent: 1em; font-size: 1em;">Kore savaşında ölmüş. Geriye kızı Ruby MacKenzie kalıyor. Eğer varsayımınız doğruysa, bütün bu cinayetlere o Karatavuk madeni sebep olduysa, o zaman Ruby MacKenzie bu evde demektir. Ve buradakilerden de sadece biri Ruby olabilir."</span></p>

  <p class="calibre1">Öfkeyle başını salladı, "sadece bir tek kişi."</p>

  <p class="calibre1">Ayağa kalkarak odadan çıktı.</p>
</body>
</html>
