<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">17</h1>

  <p class="calibre1">Müfettiş Neele'in yorgun ve bitkin bir hali vardı. Üç kişi ölmüştü. Ülkesindeki bütün gazeteciler onun peşindeydiler. Olağan vakalardan farksız gibi gözüken bu hadise birdenbire içinden çıkılamayacak bir <span style="text-indent: 1em; font-size: 1em;">hal almıştı. Katil sandıkları Adele Fortescue katilin ikinci kurbanı olmuştu. O </span><span style="text-indent: 1em; font-size: 1em;">korkunç günün sonunda müdür yardımcısı, Neele'i çağırmış iki adam hemen hemen sabaha kadar konuşmuşlardı.</span></p>

  <p class="calibre1">Müfettiş Neele bütün üzüntüsüne karşın yine de bir bakımdan memnundu. Genç kadınla âşığı sorunu. Pek basitti bu. Onun için müfettiş daima yanılıp yanılmadığını kendi kendisine sormak zorunda kalmıştı. Şimdi de kuşkulanmakta haklı olduğunu anlıyordu.</p>

  <p class="calibre1">Müdür yardımcısı, çatık kaşlarla odada bir aşağı bir yukarı dolaşarak, </p>

  <p class="calibre1">"Mesele tamamıyla değişti şimdi," demişti. "Neele bana karşımızda bir manyak var gibi geliyor. Önce adam, sonra karısı. Fakat bütün olanlardan bu cinayetleri yine de evden birinin işlediği anlaşılıyor. Aileden biri bu. Fortescue'yla kahvaltıya oturan biri adamın kahvesine veya yemeğine taxine karıştırdı. O gün aileyle birlikte çay içen biri Fortescue'nun fincanına siyanür koydu. Güvenilen, dikkati çekmeyen, aileden biri bu. Ama hangisi Neele?"</p>

  <p class="calibre1">Müfettiş alay eden bir tavırla gülmüştü. </p>

  <p class="calibre1">"Percival orada değildi. Bu yüzden onun bu ikinci cinayetle bir ilgisi olmadığını düşünebiliriz."</p>

  <p class="calibre1">Müdür muavini ona dikkatle bakmıştı. </p>

  <p class="calibre1">"Ne var, Neele? Tavrın bir tuhaf. Ne düşünüyorsun?"</p>

  <p class="calibre1">Neele'in yüzünde sakin bir ifade vardı. </p>

  <p class="calibre1">"Hiç, efendim. Benimki pek parlak bir fikir sayılmaz. Fakat bu durumun Bay Percival'in pek işine yaradığını söyleyebilirim."</p>

  <p class="calibre1">"Orası öyle..." Müdür muavini biraz düşündükten sonra başını sallamıştı. "Adamın bir yolunu bulup bu cinayeti işlediğini mi düşünüyorsun, Neele? Fakat bunu nasıl yapmış olabilir? Doğrusu buna pek ihtimal vermiyorum. Üstelik adam çok da dikkatli davranıyor."</p>

  <p class="calibre1">"Fakat zeki bir insan."</p>

  <p class="calibre1">"Kadınların suçlu olduğunu sanmıyorsun, öyle mi? Fakat bu işle kadınların ilgisi olabilir. Elaine Fortescue'yle, Percival'in karısının... İkisi de o sabah kahvaltıdalarmış. Sonra da çayda. Bu cinayetleri ikisinden biri işlemiş <span style="text-indent: 1em; font-size: 1em;">olabilir. Onlarda olağan bir hal yok mu? Hoş, bu da her zaman belli olmaz ya. </span><span style="text-indent: 1em; font-size: 1em;">Belki vaktiyle ruhi bir bozukluk geçirdiler."</span></p>

  <p class="calibre1">Müfettiş Neele cevap vermemişti Mary Dove'u düşünmekteydi o. Genç kadından kuşkulanması için bir neden yoktu ama, müfettiş yine de bazı şeyler düşünüyordu.</p>

  <p class="calibre1"><i>Mary Dove'da anlatamadığı, kendisini rahatsız eden bir hal vardı. Hafif, alayla karışık bir düşmanlık mıydı bu? Rex Fortescue'nun ölümünden sonra kâhya gerçekten böyle bir tavır takınmıştı. Şimdiki hali nasıldı? Genç kadın, yine kibar bir şekilde hareket ediyordu. Fakat o eski alaycı davranışı kalmamıştı galiba. "Acaba bir iki kez onun yüzünde belirip kaybolan ifade korku değil miydi? Gladys Martin'in ölümünden kendimi suçlu tutuyorum. Onun halini anlayamadım. Bu tiplerin polisten daima korktuklarını düşündüm. Böyle şeylerle çok karşılaştım. Ama bu seferki böyle değildi. Gladys Martin kuşkulanmasının nedeni olan bir şey duymuş veya görmüştü. Belki bu basit, belirsiz bir şeydi. </i><i style="text-indent: 1em; font-size: 1em;">Onun için kız bundan söz etmek istemedi. Ve artık o zavallı korkak tavşan bir daha kimseyle konuşamayacak..."</i></p>

  <p class="calibre1">Müfettiş Neele, şimdi Porsuk Ağacı Kulübesi'nde karşısına dikilen yaşlı kadının sakin yüzüne dikkatle baktı. Önce ona nasıl davranacağını bilemedi. Sonra çabucak kararını verdi. Miss Marple'ın ona yararı dokunabilirdi. Bütün yaşlı <span style="text-indent: 1em; font-size: 1em;">"lady"ler gibi o da kibar ve nazikti. Bol vakit vardı. Ayrıca ihtiyar kızlar gibi o da dedikoduları çabucak duyabilirdi. Hizmetçilerden, evdeki kadınlardan onların kendisine ve adamlarına söylemeyecekleri bazı şeyleri öğrenmesi olasıydı. Konuşmalar... Varsayımlar... Anılar... Yinelemeler... Miss Marple bütün bunların arasından cinayetle ilgili şeyleri seçebilirdi. Onun için Müfettiş Neele kibar kibar konuşmaya karar verdi.</span></p>

  <p class="calibre1">"Buraya kadar gelmekle büyük incelik gösterdiniz, Miss Marple."</p>

  <p class="calibre1">"Bu benim görevimdi. Müfettiş Bey. Kız, vaktiyle benim yanımda oturmuştu. Bu yüzden kendimi sorumlu tutuyorum. Bir bakıma gülünç <span style="text-indent: 1em; font-size: 1em;">bir kızdı, Gladys."</span></p>

  <p class="calibre1">Müfettiş Neele ona takdirle baktı. </p>

  <p class="calibre1">"Evet, öyle." </p>

  <p class="calibre1">Yaşlı kadının meselenin candamarını bulmuş olduğundan emindi.</p>

  <p class="calibre1">Miss Marple devam etti. </p>

  <p class="calibre1">"Ne yapacağını pek bilemezdi o. Yani bir durum karşısında demek istiyorum. Ah, ne demek istediğimi bir türlü anlatamıyorum."</p>

  <p class="calibre1">Müfettiş Neele, "Ben anlıyorum," dedi. "Gladys neyin önemli, neyin önemsiz olduğunu anlayamazdı. Bunu demek istiyorsunuz değil mi?"</p>

  <p class="calibre1">"Evet, evet, Müfettiş Bey."</p>

  <p class="calibre1">"Onun gülünç olduğunu söylerken..." Müfettiş sözlerini tamamlamadı.</p>

  <p class="calibre1">Miss Marple hemen açıkladı. </p>

  <p class="calibre1">"Pek kolayca aldatılan biriydi. Gladys parası olduğu takdirde bunu kolaylıkla bir dolandırıcıya kaptıracak bir tipti. Tabii fazla parası yoktu. Çünkü gider kendisine hiç yakışmayacak giysiler alırdı."</p>

  <p class="calibre1">Müfettiş sordu. </p>

  <p class="calibre1">"Ya erkekler bakımından?"</p>

  <p class="calibre1">Miss Marple, "Bir sevgilisi olmasını çok istiyordu," diye cevap verdi. "Sanırım St. Mary Mead'den de bu yüzden ayrıldı. Orada rekabet fazladır. Çünkü genç adam pek azdır bizim köyde. Gladys'in bize balık getiren delikanlıdan ümidi vardı. <span style="text-indent: 1em; font-size: 1em;">Fakat bütün kızlara tatlı sözler söylerdi. Ama aslında ona göre önemli bir şey değildi. Bu zavallı Gladys'i bir hayli üzdü. Fakat anladığıma göre sonunda Gladys kendisine bir sevgili bulmuş. Öyle değil mi?"</span></p>

  <p class="calibre1">Müfettiş Neele başını salladı. </p>

  <p class="calibre1">"Öyle sanırım. Gencin adı da Albert Evans. <span style="text-indent: 1em; font-size: 1em;">Anlaşılan Gladys onunla bir tatil kampında tanışmış. Kıza nişan yüzüğü filan takmamış. Onun için belki bu hikâye de uydurmadır. Aşçıya söylediğine göre genç adam maden mühendisiymiş."</span></p>

  <p class="calibre1">Miss Marple, </p>

  <p class="calibre1">"Olacak gibi değil," diye mırıldandı. "Fakat herhalde genç adam Gladys'e öyle söyledi. Dediğim gibi hemen her şeye inanırdı. O gencin bu işle bir ilgisi var mı?"</p>

  <p class="calibre1">Müfettiş Neele, "Hayır," diye cevap verdi. "Arada bir bağ olduğunu sanmıyorum. <span style="text-indent: 1em; font-size: 1em;">Genç adam, hiçbir zaman buraya Gladys'i görmeye gelmemiş. Zaman zaman kıza bazı limanlardan kartpostal yollamış. Herhalde Baltık'ta çalışan bir geminin üçüncü makinisti."</span></p>

  <p class="calibre1">Miss Marple içini çekti. </p>

  <p class="calibre1">"Neyse... Hiç olmazsa Gladys aradığı romantik aşkı bulmuş. Hayatı böyle birdenbire sona erdiğine göre..." Dudakları gerildi,</p>

  <p class="calibre1">"Biliyor musunuz Müfettiş Bey, bu beni o kadar kızdırdı ki." Pat Fortescue'ya söylediklerini yineledi. "Özellikle o çamaşır <span style="text-indent: 1em; font-size: 1em;">mandalı. İşte, Müfettiş Bey, bence bundan daha büyük bir kötülük olamaz."</span></p>

  <p class="calibre1">Müfettiş Neele ona ilgiyle baktı. </p>

  <p class="calibre1">"Ne demek istediğinizi anlıyorum, Miss Marple."</p>

  <p class="calibre1">Yaşlı kadın, özür dilermiş gibi öksürdü. </p>

  <p class="calibre1">"Acaba... Size kadınca bir şekilde yardım etmek istesem, büyük bir kabalık mı yapmış olurum? Bu kötü bir cinayet, Müfettiş Neele. Kötüler cezasız kalmamalıdır."</p>

  <p class="calibre1">Genç adam, homurdandı. </p>

  <p class="calibre1">"Son zamanlarda böyle fikirleri modası geçmiş sayıyorlar. <span style="text-indent: 1em; font-size: 1em;">Ama ben de sizin gibi düşünüyorum."</span></p>

  <p class="calibre1">Miss Marple düşünceli bir tavırla mırıldandı. </p>

  <p class="calibre1">"İstasyonun yakınında bir otel var... Bir de Golf Oteli... Sonra bu evde misyonerlikle çok ilgilenen biri oturuyormuş. Miss Ramsbottom isminde biri."</p>

  <p class="calibre1">Müfettiş Neele yaşlı kadını takdirle süzdü. </p>

  <p class="calibre1">"Evet... Bu önemli olabilir. Ben ondan fazla bir şey öğrendiğimi söyleyemeyeceğim."</p>

  <p class="calibre1">Miss Marple, "Çok naziksiniz, Müfettiş Neele," dedi. "Benim serüven meraklısı bir kadın olmadığımı anladığınıza çok sevindim."</p>

  <p class="calibre1">Müfettiş Neele birdenbire beklenmedik bir şekilde güldü. Miss Marple alışılmış <span style="text-indent: 1em; font-size: 1em;">intikam meleklerine hiç benzemiyor, diye düşünüyordu. <i>"Fakat belki de aslında o gerçekten intikam meleği."</i></span></p>

  <p class="calibre1">Miss Marple mırıldandı. </p>

  <p class="calibre1">"Gazeteler haberleri öyle abartarak veriyorlar ki. Fakat bunların insanın istediği kadar gerçeğe uygun olduklarını pek sanmıyorum." Soru sorar gibi müfettişe baktı. "İnsan işin iç yüzünü öğrenebilse..."</p>

  <p class="calibre1">Neele ellerini açtı. </p>

  <p class="calibre1">"İşin iç yüzünü biz de pek bilmiyoruz. Fakat abartılmış <span style="text-indent: 1em; font-size: 1em;">taraflarını atarsak durum şöyle. Bay Fortescue, taxine'den zehirlendiği için </span><span style="text-indent: 1em; font-size: 1em;">kaldırıldığı hastanede hemen öldü. Taxine porsuk ağacının meyve ve yapraklarından çıkarılıyor."</span></p>

  <p class="calibre1">Miss Marple, "Çok uygun," dedi.</p>

  <p class="calibre1">Müfettiş başını salladı. </p>

  <p class="calibre1">"Evet. Fakat zehrin buradaki ağaçlardan elde edildiğini gösterecek bir kanıt bulamadık. Henüz demek istiyorum." </p>

  <p class="calibre1">Bu nokta üzerinde özellikle duruyordu. Zira Miss Marple'ın kendisine bu bakımdan yararlı olabileceğini düşünüyordu. Eğer evde porsuk mevyelerinden bir şey yapılmışsa, Miss Marple muhakkak bunun izle<span style="text-indent: 1em; font-size: 1em;">rini bulacaktı. Evde likör ve konserve yapan ihtiyar kadınlardandı o. Onun için böyle bir şeyi yapma ve ortadan kaldırma usullerini de bilmesi lazımdı.</span></p>

  <p class="calibre1">"Ve Bayan Fortescue?"</p>

  <p class="calibre1">"Bayan Fortescue ailenin diğer bireyleriyle birlikte kütüphanede çay içti. <span style="text-indent: 1em; font-size: 1em;">Odadan en son üvey kızı Miss Elaine Fortescue çıktı. Kız kapıdan çıktığı sırada Adele Fortescue'nun fincanına tekrar çay doldurduğunu söylüyor. Evde kâhyalık yapan Miss Dove yirmi dakika kadar sonra çay tepsisini almak için kütüphaneye girdiği zaman, Bayan Fortescue hâlâ kanepede oturuyordu. Ölmüştü. Yanında neredeyse hemen hemen dolu bir fincan duruyordu. Buna potasyum siyanür karıştırılmıştı."</span></p>

  <p class="calibre1">Miss Marple, "Bu zehir hemen etkisini gösterir değil mi?" dedi.</p>

  <p class="calibre1">"Evet."</p>

  <p class="calibre1">Yaşlı kadın, </p>

  <p class="calibre1">"Tehlikeli bir zehir bu," diye mırıldandı. "Tabii eşek arılarını öldürmek için siyanür kullanıyorum ama daima dikkatli davranırım."</p>

  <p class="calibre1">Müfettiş Neele, </p>

  <p class="calibre1">"İyi bildiniz," dedi. "Bahçıvanın aletlerini koyduğu kulübecikte bir paket zehir bulduk."</p>

  <p class="calibre1">Miss Marple ellerini açtı. </p>

  <p class="calibre1">"Yine pek uygun." Sonra ekledi. "Bayan Fortescue bir şey yememiş mi?"</p>

  <p class="calibre1">"Yemiş. Yiyecek şey pek bolmuş?"</p>

  <p class="calibre1">"Pasta her yerde? Ekmek ve yağ? Çörek? Reçel? Bal?"</p>

  <p class="calibre1">"Evet, tepside bal, çörek, çikolatalı pasta, bisküvi filan varmış." Miss Marple'a garip bir tavırla baktı. "Potasyum siyanür çaya karıştırılmıştı."</p>

  <p class="calibre1">"Evet, evet. Bunu anladım. Ayrıntıları öğrenmeye çalışıyordum. Aslında bu pek manalı. Öyle değil mi?" </p>

  <p class="calibre1">Müfettiş Neele onu hafif bir hayretle süzdü. Yaşlı kadının yanakları kızarmıştı, mavi gözleri pırıl pırıl parlıyordu.</p>

  <p class="calibre1">"Ya üçüncü ölüm Müfettiş Bey?"</p>

  <p class="calibre1">"Bu görünüş de gayet basit. Gladys çay tepsisini kütüphaneye götürmüş. Sonra pastaların bulunduğu tepsiyi almış. Fakat bunu nedense holde bırakmış. Anlaşılan bütün gün gayet dalgın hali varmış. <span style="text-indent: 1em; font-size: 1em;">Ondan sonra kendisini gören olmamış. Aşçı Bayan Crump onun kimseye bir şey söylemeden çıkıp gittiği kanısına varmış. Bunu düşünmesine, Giadys'in en iyi naylon çoraplarıyla, en yeni ayakkabılarını giymesi neden olmuş sanırım. Sonra Gladys birdenbire çamaşırları toplamadığını hatırlamış. Onları almaya koşmuş. </span><span style="text-indent: 1em; font-size: 1em;">Çamaşırların yarısını da ipten indirmiş. O sırada biri usulca boynuna çorabı dolamış.... İşte böyle..."</span></p>

  <p class="calibre1">Miss Marple sordu. </p>

  <p class="calibre1">"Dışardan biri mi?"</p>

  <p class="calibre1">Müfettiş Neele omzunu kaldırdı. </p>

  <p class="calibre1">"Belki. Fakat belki de katil evden biri. Kızı yalnız ele geçirme fırsatını kollayan bir adam veya bir kadın. Gladys'i ilk sorguya çektiğimiz zaman endişeli ve sinirli bir hali vardı. Fakat korkarım ben o sırada bunun önemini anlayamadım."</p>

  <p class="calibre1">Miss Marple bağırdı. </p>

  <p class="calibre1">"Nasıl anlayabilirdiniz? Çünkü çok kimse polis tarafından sorguya çekilirken utangaç ve suçlu gibi bir tavır takınırlar."</p>

  <p class="calibre1">"Evet, bütün sorun da bu ya. Fakat bu kez durum böyle değildi, Miss Marple. <span style="text-indent: 1em; font-size: 1em;">Zannedersem Gladys birinin bir şey yaptığını görmüştü. Kızın anlatılmasını isteyeceği bir şey. Bunun pek kesin bir olay olduğunu sanmıyorum. Çünkü Gladys o zaman açık açık konuşurdu. Fakat durumu anladığını bu işle ilgisi olan kimseye belli etti. O zaman bu kişi Giadys'in kendisi için bir tehlike olacağını sezdi."</span></p>

  <p class="calibre1">Miss Marple kendi kendine konuşurmuş gibi mırıldandı. </p>

  <p class="calibre1">"Bu yüzden Gladys'i boğdu ve burnuna da çamaşır mandalını taktı."</p>

  <p class="calibre1">"Evet. İğrenç bir davranış bu. Katilin horgörmesini belli eden bir şey. İğrenç ve gereksiz bir meydan okuma."</p>

  <p class="calibre1">Miss Marple başını salladı. </p>

  <p class="calibre1">"Gereksiz olduğunu sanmıyorum. Böylece ortaya bir varsayım çıkıyor. Öyle değil mi?"</p>

  <p class="calibre1">Müfettiş Neele merakla yaşlı kadına baktı. </p>

  <p class="calibre1">"Ne demek istediğinizi anlayamadım."</p>

  <p class="calibre1">Miss Marple hemen utandı. </p>

  <p class="calibre1">"Şey... görünüşte... yani hepsini sıraya koyarsanız insan gerçeklerden kaçamıyor, değil mi?"</p>

  <p class="calibre1">"Ne demek istediğinizi anladığımı sanmıyorum."</p>

  <p class="calibre1">"Yani önce Bay Fortescue öldürüldü. Rex Fortescue. Şehirdeki bürosunda ağırlaştı adam. Bayan Fortescue ise kütüphanede oturmuş <span style="text-indent: 1em; font-size: 1em;">çay içerken zehirlendi. Önünde çörek ve bal vardı. Sonra zavallı Giadys'in burnuna mandal taktılar. Bütün mesele anlaşılsın diye tabii. Biraz evvel görüp pek beğendiğim Bayan Lance Fortescue bana cinayetlerin çok anlamsız olduğunu söyledi. Fakat onunla aynı kanıda değilim. Bütün bunların bir anlamı olmalı değil mi?"</span></p>

  <p class="calibre1">Müfettiş Neele, ağır ağır, </p>

  <p class="calibre1">"Doğrusu..." dedi.</p>

  <p class="calibre1">Miss Marple çabucak sözlerini sürdürdü. </p>

  <p class="calibre1">"Müfettiş Neele siz otuz beş, otuz altı yaşındasınız değil mi? Zannedersem siz küçükken yeni bir moda çıkmıştı. Herkes o çocukça şiirlere karşıydı. Fakat insan benim gibi "Kaz Ana" masallarını dinleyerek büyürse... Yani bu çok anlamlı değil mi?"</p>

  <p class="calibre1"> Miss Marple bir an durdu.</p>

  <p class="calibre1">Sonra bütün cesaretini toplayarak, </p>

  <p class="calibre1">"Tabii size bütün bunları söylemem büyük bir saygısızlık," dedi.</p>

  <p class="calibre1">"Bana istediğiniz her şeyi söyleyebilirsiniz, Miss Marple."</p>

  <p class="calibre1">"Çok naziksiniz. O halde söyleyeceğim. Fakat bunu çekinerek yaptığımdan da emin olabilirsiniz. Çok yaşlı olduğumu biliyorum. Kafam da karmakarışık. Onun için belki bu fikrimin hiçbir kıymeti yok... yani şunu demek istiyorum. Karatavuklar meselesini incelediniz mi?"</p>
</body>
</html>
