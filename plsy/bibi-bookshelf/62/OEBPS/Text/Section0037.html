<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">35</h1>

  <p class="calibre1">Müfettiş Neele ertesi günü Mary Dove'la tekrar konuştu.</p>

  <p class="calibre1">Hiçbir giriş yapmaya lüzum görmeden, "Miss Dove," dedi. "Acaba bana beş yüz sterlinlik bir çek verebilir misiniz? Tabii bu Bayan Percival Fortescue'nun adına olacak..."</p>

  <p class="calibre1">Ve Mary Dove'un ilk kez fena halde irkildiğini görerek, büyük bir zevk duydu.</p>

  <p class="calibre1">Genç kadın, "Bunu herhalde size o budala söyledi," diye homurdandı.</p>

  <p class="calibre1">Neele başını salladı. </p>

  <p class="calibre1">"Evet, o söyledi. Şantaj ağır bir suçtur Miss Dove."</p>

  <p class="calibre1">Mary Dove omzunu silkti. </p>

  <p class="calibre1">"Bu şantaj sayılmaz ki Müfettiş Neele. Böyle bir suçlamada bulunmaya kalkmayın. Çünkü bunu destekleyecek kanıt veya tanık bulamazsınız. Ben sadece Bayan Percival'e acıdığım için kendisine bir iyilik etmek istedim."</p>

  <p class="calibre1">Müfettiş, "Pekâlâ," dedi. "Bana o çeki verirseniz bu konuyu da burada kapatırız, Miss Dove."</p>

  <p class="calibre1">Mary Dove çek defteriyle dolma kalemini çıkardı.</p>

  <p class="calibre1">"Doğrusu bu işe canım çok sıkıldı," diye içini çekti. "Şu ara hiç param yoktu."</p>

  <p class="calibre1">"Herhalde yakında yeni bir yer aramaya başlayacaksınız."</p>

  <p class="calibre1">Mary Dove başını salladı. </p>

  <p class="calibre1">"Evet... Bu iş umduğum gibi çıkmadı. Bütün bu olaylar her şeyi altüst etti."</p>

  <p class="calibre1">Müfettiş Neele de bu kanıdaydı.</p>

  <p class="calibre1">"Bu yüzden zor durumda kaldınız değil mi? Çünkü her an sizin geçmişinizi de araştırmaya kalkabilirdik."</p>

  <p class="calibre1">Mary Dove eski soğukkanlılığına kavuşmuştu. Biçimli kaşlarını kaldırdı. </p>

  <p class="calibre1">"Rica ederim, Müfettiş Neele. Benim geçmişim gerçekten lekesizdir."</p>

  <p class="calibre1">Neele neşeli bir tavırla, </p>

  <p class="calibre1">"Evet, gerçekten öyle Miss Dove," diye cevap verdi.</p>

  <p class="calibre1">"Elimizde sizi suçlayacak hiçbir kanıt yok... Fakat garip bir rastlantı dikkatimizi çekti. Herkesin hayranlığını uyandıracak bir şekilde çalıştığınız üç evin üçü de siz oradan ayrıldıktan dört ay sonra soyulmuş. Üstelik hırsızların ev hakkında şaşılacak kadar derin bilgileri varmış. Vizonların, mücevherlerin, kıymetli gümüş takımların ve antikaların nerede durduğunu gayet iyi biliyorlarmış."</p>

  <p class="calibre1">Mary Dove hafifçe gülümsedi. </p>

  <p class="calibre1">"Böyle rastlantılar oluyor, Müfettiş Neele."</p>

  <p class="calibre1">Genç adam, "Evet, evet," dedi. "Gerçekten oluyor. Fakat bana kalırsa pek sık da olmamalı, Miss Dove... Sonra ekledi. "Sizinle ilerde tekrar karşılaşacağımızı sanmıyorum."</p>

  <p class="calibre1">Mary Dove mavi gözleriyle ona baktı. </p>

  <p class="calibre1">"Kabalık etmek istemiyorum, Bay Müfettiş... <span style="text-indent: 1em; font-size: 1em;">Fakat... bir daha karşılaşmayacağımızı umarım."</span></p>
</body>
</html>
