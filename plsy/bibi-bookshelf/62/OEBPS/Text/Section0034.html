<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">32</h1>

  <p class="calibre1">Müfettiş Neele merdivenlerden inerken, Hay yavaş fısıldadı, </p>

  <p class="calibre1">"İhtiyar kedicik sizi arıyor, efendim. Size daha söyleyecekleri varmış."</p>

  <p class="calibre1">"Allah kahretsin!"</p>

  <p class="calibre1">Hay'in yüzünde en ufak bir kas bile oynamadı. </p>

  <p class="calibre1">"Evet, efendim." Tam uzaklaşacağı sırada Neele seslendi. </p>

  <p class="calibre1">"Miss Dove'un sana verdiği kâğıtlara bak. Orada onun eskiden yanlarında çalıştığı kimselerin isim ve adresleri var. Onları soruştur... Ha, evet. Öğrenmeni istediğim başka şeyler de var." Bir kâğıda çabucak bir şeyler karalayarak, bunu Hay'e uzattı.</p>

  <p class="calibre1">"Ben emirlerinizi hemen yerine getiririm, efendim."</p>

  <p class="calibre1">Neele holde ilerlerken kütüphaneden birtakım mırıltılar duyuldu. Genç adam kapıdan bir göz attı. Belki Miss Marple kendisini arıyordu ama yaşlı kadın şu anda oturmuş, hem örgü örüyor, hem de bir taraftan Jennifer Fortescue'yle konuşuyordu.</p>

  <p class="calibre1">Miss Marple, "Doğrusu hemşirelik gerçekten asil bir meslektir," diyordu.</p>

  <p class="calibre1">Müfettiş Neele çabucak çekildi. Yaşlı kadın kendisini fark etmiş, fakat görmemezlikten gelmişti.</p>

  <p class="calibre1">Miss Marple o tatlı sesiyle konuşmasını sürdürdü. </p>

  <p class="calibre1">"Bileğimi kırdığım zaman bana öyle müşfik bir hemşire bakmıştı ki... Benden sonra Bayan Sparrow'un oğluna bakmaya gitti. Gayet yakışıklı bir deniz subayıydı o. Doğrusu onların aşkı pek <span style="text-indent: 1em; font-size: 1em;">hoştu. Sonunda nişanlanıp evlendiler. İki çocukları da oldu." Miss Marple, romantik bir tavırla içini çekti. "Buna zatürree sebep oldu... Zatürreede bakım çok önemlidir değil mi?"</span></p>

  <p class="calibre1">Jennifer başını salladı. </p>

  <p class="calibre1">"Evet öyledir. Tabii şimdi harika ilaçlar var."</p>

  <p class="calibre1">Miss Marple, </p>

  <p class="calibre1">"Sizin çok iyi bir hemşire olduğunuzdan eminim," dedi. "Sizin aşkınız da böyle başladı değil mi? Yani buraya Bay Percival Fortescue'ya bakmaya geldiniz..."</p>

  <p class="calibre1">Jennifer mırıldandı. </p>

  <p class="calibre1">"Evet... Evet... Öyle..." </p>

  <p class="calibre1">Bu konunun açılmasını pek istemediği belliydi. Fakat Miss Marple sanki bunun farkında değilmiş gibi konuşmasını sürdürdü. </p>

  <p class="calibre1">"Anlıyorum... Tabii insanın hizmetçilerin dedikodusunu dinlememesi gerek. Fakat benim gibi yaşlı bir kadın evdekilerin hepsiyle de ilgilenir. Ne diyordum. A, evet. Önce burada başka bir hemşire vardı, değil mi? <span style="text-indent: 1em; font-size: 1em;">Onu yolladılar ve yerine siz geldiniz. Herhalde kadın pek dikkatsizdi."</span></p>

  <p class="calibre1">Jennifer, "Onun dikkatsiz olduğunu sanmıyorum," diye cevap verdi. "Zannedersem kadının babası çok hastaydı. Onun üzerine kendisinin yerini ben aldım."</p>

  <p class="calibre1">Miss Marple gülümsedi. </p>

  <p class="calibre1">"Evet. Sonra da birbirinize âşık oldunuz. Doğrusu pek tatlı bu."</p>

  <p class="calibre1">"Ben bundan pek emin değilim. Bazen..." Jennifer'ın sesi titriyordu. "Bazen... <span style="text-indent: 1em; font-size: 1em;">keşke yine hastanede olsaydım diye düşünüyorum."</span></p>

  <p class="calibre1">"Evet, evet, anlıyorum. Mesleğinizi çok seviyordunuz."</p>

  <p class="calibre1">"O sırada pek sevmiyordum. Ama şimdi düşünüyorum da bu hayat çok sıkıcı. Günler birbirini kovalıyor. Yapılacak hiçbir şey yok. Val ise başını işinden kaldırmıyor."</p>

  <p class="calibre1">Miss Marple başını salladı. </p>

  <p class="calibre1">"Centilmenler son zamanlarda sıkı çalışmak zorunda kalıyorlar. Paraları ne kadar çok olursa olsun, boş zamanları yok."</p>

  <p class="calibre1">"Evet. Bu yüzden karılarının da içleri sıkılıyor." Jennifer içini çekti. "Keşke buraya hiç gelmeseydim. Ama bana da iyi oldu. Bunu yapmamalıydım."</p>

  <p class="calibre1">"Ne yapmamalıydınız, yavrum?"</p>

  <p class="calibre1">"Val'le evlenmemeliydim... Neyse..." İçini çekti. "Artık bundan söz etmeyelim."</p>

  <p class="calibre1">Onun üzerine Miss Marple Paris'te giyilmeye başlanan eteklikleri anlatmaya koyuldu.</p>

  <p class="calibre1">Miss Marple, Müfettiş Neele'yi kütüphanede buldu.</p>

  <p class="calibre1">"Konuşmamızı kesmediğiniz için çok teşekkür ederim, Müfettiş Bey. Öğrenmek istediğim bir iki küçük şey vardı." Sonra sitemle ilave etti. "Deminki konuşmamız bitmeden kalktınız."</p>

  <p class="calibre1">Neele kendisini zorlayarak tatlı tatlı gülümsedi. </p>

  <p class="calibre1">"Özür dilerim. Korkarım kabalık ettim. Sizi görüşmek için çağırdım sonra da sadece ben konuştum."</p>

  <p class="calibre1">Miss Marple hemen, </p>

  <p class="calibre1">"Önemi yok," dedi. "Çünkü ben o sırada henüz elimdeki kozların hepsini açmaya hazır değildim. Zira ben emin olmadıkça kimseyi suçlamak istemem. Ve şimdi eminim."</p>

  <p class="calibre1">"Neden eminsiniz, Miss Marple?"</p>

  <p class="calibre1">"Rex Fortescue'yu kimin öldürdüğünden. Marmelat hakkında söyledikleriniz kanaatimi kuvvetlendirdi. Bu işi kimin ve nasıl yaptığını biliyorum."</p>

  <p class="calibre1">Müfettiş Neele gözlerini kırpıştırdı. Miss Marple bunu fark etmişti. </p>

  <p class="calibre1">"Korkarım bazen düşündüklerimi anlaşılır şekilde açıklayamıyorum," diye mırıldandı.</p>

  <p class="calibre1">"Doğrusu henüz neden söz ettiğinizi anlamış değilim, Miss Marple."</p>

  <p class="calibre1">Miss Marple gülümsedi. </p>

  <p class="calibre1">"O halde işe başından başlayalım. Tabii zamanınız varsa. <span style="text-indent: 1em; font-size: 1em;">Size kendi görüşümü açıklamak istiyorum. Bu evde birçok kişiyle konuştum. Çünkü telefon konuşması ve naylon çorap sorunlarını hemen çözümlemek istiyordum."</span></p>

  <p class="calibre1">Müfettiş Neele tekrar gözlerini kırpıştırdı. Bir taraftan da, <i>başıma gelenler</i>, diye düşünüyordu. <i>Ben de onu aklı başında bir insan sanıyordum... Ama neyse, belki kadıncağız bir şeyler öğrenmiştir.</i> Sonra, </p>

  <p class="calibre1">"Sizi dinliyorum, Miss Marple," <span style="text-indent: 1em; font-size: 1em;">dedi. "Lütfen başından başlayın, olur mu?"</span></p>

  <p class="calibre1">Yaşlı kadın başını salladı. </p>

  <p class="calibre1">"Tabii. Ve başlangıç Gladys'ti. Yani ben buraya Gladys yüzünden geldim. Büyük bir nezaket göstererek, kızın eşyalarına bakmama izin verdiniz. Naylon çoraplar, telefonlar derken iş anlaşıldı. Yani Rex Fortescue'yla taxine meselesi."</p>

  <p class="calibre1">Müfettiş Neele, sordu. </p>

  <p class="calibre1">"Yani... marmelata taxine'i kimin karıştırdığı hakkında bir varsayımınız mı var?"</p>

  <p class="calibre1">Miss Marple, "Bu varsayım değil," dedi. "Bu işi kimin yaptığını biliyorum."</p>

  <p class="calibre1">Müfettiş Neele üçüncü kez gözlerini kırpıştırdı.</p>

  <p class="calibre1">Miss Marple, "Bu işi <span style="text-indent: 1em; font-size: 1em;">Gladys yaptı tabii," diye gülümsedi.</span></p>

  <p class="calibre1">Müfettiş Neele, Miss Marple'a bakarak, ağır ağır başını salladı. Sonra da hayretle, "Yani Gladys'in Rex Fortescue'yu bilerek zehirlediğini mi söylemek istiyorsunuz?" diye sordu. "Affedersiniz. Miss Marple fakat ben buna inanamam."</p>

  <p class="calibre1">Yaşlı kadın atıldı. </p>

  <p class="calibre1">"Gladys onu zehirlemek amacında değildi. Fakat marmelata taxine'i o koydu. Onu sorguya çektiğiniz zaman kızın sinirli ve endişeli olduğunu söylediniz. Üstelik suçlu gibi bir hali de vardı değil mi?"</p>

  <p class="calibre1">"Evet ama suçu cinayet değildi, herhalde?"</p>

  <p class="calibre1">"Değildi tabii. Anlattığım gibi Gladys kimseyi öldürmek niyetinde değildi. Fakat marmelata taxine'i karıştırdı. Tabii bunun zehir olduğunu bilmiyordu."</p>

  <p class="calibre1">"Taxine'i ne sanıyordu?" Müfettişin sesinden Miss Marple'ın sözlerini hâlâ ciddiye almadığı anlaşılıyordu.</p>

  <p class="calibre1">Miss Marple, "Galiba bunu gerçek serumu olduğunu sanıyordu," diye cevap verdi.</p>

  <p class="calibre1">"Kızların gazetelerden kesip sakladıkları şeyler çok ilgi çekici oluyor. Eskiden de böyleydi, ilerde de yine böyle olacak. <span style="text-indent: 1em; font-size: 1em;">Güzellik reçeteleri sevdikleri erkeği cezbetmenin yolları. Büyüler, sihirleri, olağanüstü Olaylar. Tabii bu sonuncular bugün artık bilim adı altında toplanıyor. Artık kimse sihirbazlara, birinin gelip sihirli değneğini salladığı takdirde kurbağa şekline döneceğine inanmıyor. Fakat biri gazeteye bir ilim adamının iğneyle vücudunuza bazı bezelerin suyundan verdiği takdirde kurbağaya benzer bir hal alacağınızı yazdığı zaman buna herkes inanıyor. Gladys de gazetelerde gerçek serumu hakkında yazılar okumuştu. Adam, Gladys'e onun da böyle bir şey olduğunu söylediği zaman tabii kızcağız buna hemen inandı."</span></p>

  <p class="calibre1">Müfettiş Neele sordu. </p>

  <p class="calibre1">"Kim... Ne zaman söyledi?" </p>

  <p class="calibre1">Miss Marple kaşlarını çattı.</p>

  <p class="calibre1">"Albert Evans. Tabii aslında adamın ismi bu değil. Her neyse... Adam, Gladys'le geçen yaz kampta tanıştı. Kıza iltifat etti. Ona âşık olduğunu söyledi. Ve zannedersem bu arada büyük bir haksızlığa uğramış olduğunu da anlattı. Yani... <span style="text-indent: 1em; font-size: 1em;">Rex Fortescue'ya bu haksızlığını itiraf ettirmek ve ondan tazminat almak lazımdı. Bunu kesin olarak bilmiyorum, Müfettiş Neele. Fakat doğru olduğundan eminim. Kızı bu eve hizmetçi olarak soktu. Son zamanlarda hizmetçi az olduğu için bu kızların çoğu istedikleri yerde iş bulabiliyorlar. Sonra Albert Evans, Gladys'le bir gün kararlaştırdı. Adamın son kartpostalda ne dediğini hatırlıyorsunuz değil mi? "Randevumuzu unutma." Bütün umutlarını bağladıkları gündü bu. Gladys, Albert'in verdiği ilacı marmelatın üstüne karıştıracak ve Rex Fortescue da bunu yiyecekti. Kız ayrıca adamın cebine çavdar da koyacaktı. </span><span style="text-indent: 1em; font-size: 1em;">Bilmiyorum Albert bu çavdar için ne hikâye uydurdu? Fakat size başından beri söylediğim gibi Gladys Martin gayet saf bir kızdı. Hatta onun yakışıklı bir genç tarafından söylemek şartıyla inanmayacağı hiçbir şey yoktu." </span></p>

  <p class="calibre1"><span style="text-indent: 1em; font-size: 1em;">Müfettiş Neele şaşkın şaşkın mırıldandı. </span></p>

  <p class="calibre1"><span style="text-indent: 1em; font-size: 1em;">"Devam edin." </span></p>

  <p class="calibre1"><span style="text-indent: 1em; font-size: 1em;">Miss Marple bu isteği yerine getirdi.</span></p>

  <p class="calibre1">"Herhalde Albert, Gladys'e o gün Rex Fortescue'nun bürosuna gideceğini, gerçek serumun zamanla etkisini göstereceği için adamın her şeyi, yaptığı kötülüğü itiraf edeceğini söylemişti. Gladys'in, Rex Fortescue'nun öldüğü zaman neler hissettiğini herhalde tahmin edebilirsiniz?"</p>

  <p class="calibre1">Müfettiş Neele itiraz etti. </p>

  <p class="calibre1">"Ama o zaman her şeyi anlatırdı."</p>

  <p class="calibre1">Miss Marple hemen sordu. </p>

  <p class="calibre1">"Kız sizi ilk gördüğü zaman ne söyledi?"</p>

  <p class="calibre1">Yaşlı kadın zaferle bağırdı. </p>

  <p class="calibre1">"Gördünüz mü? Bu şartlar altında ancak böyle bir şey söyleyebilirdi. Gladys, yanımda çalıştığı sıralarda bir biblo kırdığı zaman hemen, 'Ben yapmadım, Miss Marple,' derdi. Bu iş nasıl oldu bilmiyorum. <span style="text-indent: 1em; font-size: 1em;">Zavallıların elinde değildir bu. Yaptıklarına çok üzülürler, fakat suçu üzerilerine almamaya da çalışırlar. Rex Fortescue'yu zehirlemek Gladys'in aklından bile geçmiyordu. Fakat adam ölmüştü. Kız herhalde bunu size itiraf edecek değildi. Karakterine uymazdı bu."</span></p>

  <p class="calibre1">Neele, "Evet," dedi. "Herhalde haklısınız." Gladys'le ilk konuştuğu sırada kızın takındığı tavrı hatırlamıştı.</p>

  <p class="calibre1">Miss Marple, "Kız önce yalan söyledi, başka türlü yapamazdı," diye devam etti.</p>

  <p class="calibre1">"Sonra şaşkın şaşkın bu meseleyi çözümlemeye çalıştı. Belki Albert ilacın ne kadar kuvvetli olduğunu bilmiyordu, diye düşündü. Veya hata yaptı ve bana fazla miktarda verdi. Zavallı kendi kendine durumu anlatmaya, Albert'i temize çıkarmaya çalıştı. Albert'in kendisini arayacağını umuyordu. Gerçekten de öyle oldu. Adam telefon etti."</p>

  <p class="calibre1">Neele çabucak sordu. </p>

  <p class="calibre1">"Bunu kesin olarak biliyor musunuz?"</p>

  <p class="calibre1">Miss Marple başını salladı. </p>

  <p class="calibre1">"Hayır. Benimki tahmin. Fakat o gün açıklanamayan telefon konuşmaları oldu. Daha doğrusu telefon çaldı. Crump veya karısı cevap verdikleri zaman karşıdan bir ses çıkmadı. Telefon hemen kapandı. Adam numarayı çeviriyor, başkası çıkınca kapatıyordu. Gladys cevap verinceye kadar yaptı bunu. <span style="text-indent: 1em; font-size: 1em;">Sonra da kıza buluşmalarını söyledi."</span></p>

  <p class="calibre1">Neele mırıldandı. </p>

  <p class="calibre1">"Anlıyorum, Gladys'in öldüğü gün adamla randevusu vardı."</p>

  <p class="calibre1">Miss Marple, "Evet," diye cevap verdi. "Bayan Crump bir noktada haklıydı. Gladys en iyi naylon çoraplarını ve en iyi ayakkabılarını giymişti. Biriyle buluşacaktı. Fakat kız Albert'i görmek için sokağa çıkma<span style="text-indent: 1em; font-size: 1em;">yacaktı. Adam Porsuk Ağacı Kulübesi'ne geliyordu. İşte o yüzden Gladys o gün telaşla etrafta dolaşıyordu. Çayı da yine bu yüzden geç yaptı. İkinci tepsiyi getirdiği zaman, koridordan yan kapıya baktı ve sevgilisini gördü. Adam ona işaret ediyordu. Gladys tepsiyi bırakarak dışarı çıktı."</span></p>

  <p class="calibre1">Neele, "Ve adam onu boğdu," dedi.</p>

  <p class="calibre1">Miss Marple dudaklarını büzdü. </p>

  <p class="calibre1">"Bir dakika sürdü bu. Fakat adam kızın konuşmasından korkuyordu. O zavallı, saf dil kızın ölmesi gerekti. Ve sonra... <span style="text-indent: 1em; font-size: 1em;">adam Gladys'in burnuna çamaşır mandalını taktı." Yaşlı kadının sesi müthiş bir öfkeyle titriyordu. "Çocuk şiirine uyması için. Çavdar, karatavuklar, hazine, ekmekle bal ve çamaşır mandalı. Çünkü adamın o sırada kızın burnunu gagalayacak bir kuş aramaya kalkması acayip olurdu..."</span></p>

  <p class="calibre1">Neele ağır ağır, "Tabii adam sonunda tımarhaneye gidecek," dedi. "Deli olduğu için biz de onu asmayacağız."</p>

  <p class="calibre1">Miss Marple homurdandı. </p>

  <p class="calibre1">"Katili asacağınızdan eminim. Çünkü o deli değil, Müfettiş Neele."</p>

  <p class="calibre1">Genç adam onu süzdü. </p>

  <p class="calibre1">"Buraya bakın, Miss Marple. Bana varsayımınızı anlattınız. <span style="text-indent: 1em; font-size: 1em;">Evet, her şeyi bildiğinizi söylüyorsunuz ama yine de bir varsayım bu. Kendine Albert Evans adını takan bir adamın Gladys'le tatil kampında tanıştığını ve kızdan bu işte faydalandığını söylüyorsunuz. Bu Albert Evans, eski Karatavuk madeninin intikamını almak isteyen biri. MacKenzie'nin oğlu Donald'ın savaşta ölmediğini iddia ediyorsunuz değil mi? Sizce o sağ ve bu cinayetler de onun başının altından mı çıktı?"</span></p>

  <p class="calibre1">Fakat Müfettiş Neele, hayretle Miss Marple'ın hayır anlamında başını salladığını gördü.</p>

  <p class="calibre1">"Hayır! Hayır! Benim söylemek istediğim bu değil. Anlamıyor musunuz, Müfettiş <span style="text-indent: 1em; font-size: 1em;">Neele. Bu karatavuk meselesi sadece kamuflaj. Kütüphanedeki masaya ve böreğe konulan karatavukları duyan biri bundan yararlanmaya kalktı. Aslında böyle bir karatavuk meselesi vardı. Kuşları masaya ve böreğe o maden olayını bilen ve bunun intikamını almak isteyen biri koymuştu. Fakat onun amacı sadece Rex Fortescue'yu korkutmak veya adamın rahatını kaçırmaktı. Bence çocukları büyüyüp ilerde intikam almaları için yetiştirmek imkânsızdır, Müfettiş Neele. Çocukların da kendilerine göre akılları ve mantıkları vardır. Fakat babası dolandırılan ve hatta ölüme terk edilen bir çocuk, bunu yapan kimseye kötü bir oyun oynamaya kalkabilir. Burada da böyle oldu sanırım. Katil de o karatavuk olayından yararlandı."</span></p>

  <p class="calibre1">Müfettiş, "Katil," dedi. "Haydi, Miss Marple. Şu katil hakkındaki fikirlerinizi de öğrenelim. Kim bu adam?"</p>

  <p class="calibre1">Miss Marple içini çekti. </p>

  <p class="calibre1">"Onun adını duyduğunuz zaman hiç şaşmayacaksınız, Müfettiş Neele. Çünkü onun kim olduğunu söyler söylemez, gerçekten o bu cinayetleri işleyebilecek bir tip, diyeceksiniz. O akıllı, zeki ve hain. Bu cinayetleri de para için işledi sanırım. Hatırı sayılır bir miktar olmalı bu."</p>

  <p class="calibre1">"Percival Fortescue?" </p>

  <p class="calibre1">Müfettiş Neele bu adı yalvarır gibi söylemişti. Fakat daha bu isim ağzından çıkarken de yanılmış olduğunu anladı. Miss Marple'ın tarifi Percival Fortescue'ye uymuyordu. </p>

  <p class="calibre1"><span style="text-indent: 1em; font-size: 1em;">Miss Marple, "Hayır, hayır," dedi. "Katil Percival Fortescue değil..."</span></p>
</body>
</html>
