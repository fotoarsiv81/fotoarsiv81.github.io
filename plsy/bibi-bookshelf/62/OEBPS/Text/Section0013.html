<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">11</h1>

  <p class="calibre1">Bay Dulbois öfkeliydi. Adele Fortescue'nun mektubunu yırtarak, kâğıt sepetine attı. Sonra da telaşla parçaları çıkararak, tablada kibritle tutuşturdu. <span style="text-indent: 1em; font-size: 1em;">Bunların kül oluşunu seyretti,</span></p>

  <p class="calibre1">"Bu kadınlar neden bu kadar budala oluyor? Biraz daha ölçülü davransalar... <span style="text-indent: 1em; font-size: 1em;">Fakat kadınlar çoğunlukla ölçülü davranamıyorlar..." </span></p>

  <p class="calibre1"><span style="text-indent: 1em; font-size: 1em;">Vi</span><span style="text-indent: 1em; font-size: 1em;">vian Dulbois kadınların bu durumlarından her zaman yararlanmıştı, ama şimdi bu huyları genç adamın sinirine dokunuyordu. Kendisi her türlü önlemi almıştı.</span></p>

  <p class="calibre1">Bayan Fortescue telefon ettiği takdirde kendisinin çıkmış olduğunu söylemelerini sıkıca tembih etmişti. Adele üç kez telefonla aramıştı onu. Şimdi de kalkıp mektup yazmıştı. Daha da tehlikeliydi bu. Vivian Dulbois bir an düşündü. Sonra telefona uzandı.</p>

  <p class="calibre1">"Bayan Fortescue'yla konuşabilir miyim? Evet, ben Bay Dulbois." Bir iki dakika sonra Adele'in sesini duydu.</p>

  <p class="calibre1">"Vivian nihayet!"</p>

  <p class="calibre1">"Evet, evet, Adele. Fakat dikkatli ol. Nereden konuşuyorsun?"</p>

  <p class="calibre1">"Kütüphaneden."</p>

  <p class="calibre1">"Holde kimsenin dinlemediğinden emin misin?"</p>

  <p class="calibre1">"Neden dinlesinler?"</p>

  <p class="calibre1">"Böyle şeyler bilinmez... Polis hâlâ evde mi?"</p>

  <p class="calibre1">"Hayır. Şu ara rahatız. Ah, Vivian'cığım, ne kötü anlar geçirdim."</p>

  <p class="calibre1">"Evet, evet, bundan eminim. Fakat buraya bak Adele, dikkatli olmalıyız."</p>

  <p class="calibre1">"Tabii şekerim."</p>

  <p class="calibre1">"Bana telefonda, "Şekerim," deme. "Tehlikeli bu."</p>

  <p class="calibre1">"Sen de fazla telaşlısın, Vivian. Son zamanlarda herkes birbirine, "Şekerim," <span style="text-indent: 1em; font-size: 1em;">diyor."</span></p>

  <p class="calibre1">"Evet, evet, doğru. Fakat dinle. Bana bir daha telefon etme, mektup da yazma."</p>

  <p class="calibre1">"Fakat Vivian..."</p>

  <p class="calibre1">"Şimdilik böyle yapalım. Dikkatli olmalıyız."</p>

  <p class="calibre1">"İyi ya. Pekâlâ." Adele'in sesinden kızmış olduğu anlaşılıyordu.</p>

  <p class="calibre1">"Adele dinle. Benim sana yazdığım mektuplar. Onları yaktın değil mi?"</p>

  <p class="calibre1">Adele Fortescue kısa bir duraksamadan sonra cevap verdi. </p>

  <p class="calibre1">"Tabii. Sana onları yakacağımı söylemiştim ya."</p>

  <p class="calibre1">"İyi, iyi. Ben artık telefonu kapatıyorum. Sakın beni arama, mektup da yazma. <span style="text-indent: 1em; font-size: 1em;">Zamanı gelince ben sana haber yollarım."</span></p>

  <p class="calibre1">Vivian Dolbois telefonu kapattı. Düşünceli düşünceli yanağını ovuşturuyordu.</p>

  <p class="calibre1">Adele'in cevap vermeden önce duraklaması hoşuna gitmemişti. </p>

  <p class="calibre1"><i>"Bu kadın mektupları yakmadı mı acaba? Kadınların hepsi de aynı... Mektuplarını yakacaklarına söz verirler, sonra da bundan vazgeçerler... Mektuplar... Aslında böyle şeyler yazmak doğru değil. Ben de tedbirli bir adamım ama kadınlar ille kendilerine mektup yazman için ısrar ederler. Adele'e yolladığım birkaç mektupta ne vardı?... Bilinen beylik sözler. Ama... Bunların arasında polisin ters anlayacağı bazı şeyler olabilir mi? Mektuplarım zararsız ama yine de emin olamam. Adele mektupları daha önce yakmadıysa bile artık akıllanır, bu işi yapar mı? Yoksa bunlar polisin eline mi geçti? Adele mektupları nereye saklıyordu? </i><span style="text-indent: 1em; font-size: 1em;"><i>Herhalde yukarı kattaki oturma odasında bir yere... Uydurma XIV. Louis yazı masasının gözüne. Adele bunda gizli bir çekmece olduğundan söz etmişti. Gizli çekme! Polisler böyle şeyleri kolaylıkla bulurlar. Fakat şu ara evde polis yokmuş. Adele öyle söyledi. Acaba hemen harekete geçersem..."</i> </span></p>

  <p class="calibre1"><span style="text-indent: 1em; font-size: 1em;">Evi gözlerinin önünde canlandırdı. Bahçeden gizlice geçerek, küçük yan kapıdan içeri girebilirdi. Bu kapı yatma zamanına kadar hiç kitlenmezdi. Etrafı kolaçan eder, sonra da ikinci kata çıkabilirdi.</span></p>

  <p class="calibre1">Vivian Dulbois mırıldandı. </p>

  <p class="calibre1">"Bu sorunu çözümlemeli..."</p>
</body>
</html>
