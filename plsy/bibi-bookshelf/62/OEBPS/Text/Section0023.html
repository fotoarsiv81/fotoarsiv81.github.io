<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">21</h1>

  <p class="calibre1">Avukat Ansell, "Evet," dedi. "Bayan Adele Fortescue'nun vasiyetnamesini biz hazırladık. Tabii Bayan Fortescue bu iş için kocasının avukatlarına gitmeyi pek istemiyordu."</p>

  <p class="calibre1">"Vasiyetnamenin şartları?"</p>

  <p class="calibre1">Ansell öksürdü. </p>

  <p class="calibre1">"Bayan Adele Fortescue her şeyini Vivian Dulbois'e bırakıyordu..." Müfettişe baktı. "Anladığıma göre genç kadının öyle fazla bir parası yoktu."</p>

  <p class="calibre1">Müfettiş Neele başını salladı. Bir taraftan da, Adele Fortescue vasiyetnamesini yaptığı sırada gerçekten öyleydi, diye düşünüyordu. </p>

  <p class="calibre1">"Fakat ondan sonra Rex Fortescue öldü ve genç kadına 100.000 sterlin kaldı. Herhalde bu para şimdi Vivian Dulbois'in."</p>

  <p class="calibre1">Müfettiş Neele, Golf Oteli'nde Vivian Dulbois'i kendisini endişeyle bekler buldu. Genç adam, oradan ayrılmak niyetindeydi. Hatta müfettiş kendisine telefon ettiği sırada bavullarını toplamaktaydı.</p>

  <p class="calibre1">Genç adam, "Beni burada tutmanız çok anlamsız Müfettiş Neele," diye söze başladı. "Başka yerde acele bir işim var."</p>

  <p class="calibre1">Neele nazik nazik gülümsedi. </p>

  <p class="calibre1">"Sizin çalıştığınızı bilmiyordum, Bay Dulbois."</p>

  <p class="calibre1">"Ne yazık ki son zamanlarda hemen herkes çalışmak zorunda."</p>

  <p class="calibre1">"Bayan Adele Fortescue'nun ölümü sizi çok sarsmış olmalı. Onunla ahbaptınız değil mi?"</p>

  <p class="calibre1">Dulbois başını salladı. </p>

  <p class="calibre1">"Evet. Hoş bir kadındı o. Birlikte zaman zaman golf oynardık."</p>

  <p class="calibre1">"Herhalde onu çok arayacaksınız?"</p>

  <p class="calibre1">"Gerçekten öyle." Genç adam içini çekti. "Doğrusu feci bir olay bu."</p>

  <p class="calibre1">"Zannedersem onun öldürüldüğü gün, öğleden sonra kendisine telefon etmişsiniz?"</p>

  <p class="calibre1">"Öyle mi? Doğrusu pek hatırlamıyorum." </p>

  <p class="calibre1">"Saat dörtte telefon etmişsiniz." </p>

  <p class="calibre1">"A, evet. Öyle sanırım."</p>

  <p class="calibre1">"Onunla ne hakkında konuştuğunuzu da hatırlamıyor musunuz, Bay Dulbois?"</p>

  <p class="calibre1">"Öyle önemli bir şeyden söz etmedik. Ona kendisini nasıl hissettiğini, bir şeye ihtiyacı olup olmadığını sordum. Kocasının ölümü hakkında yeni bir şey öğrenip öğrenmediğini merak ediyordum... Böyle zamanlarda sorulan şeylerdi bunlar."</p>

  <p class="calibre1">Müfettiş Neele, "Anlıyorum," dedi. "Sonra da yürüyüşe çıktınız, değil mi?" diye sordu.</p>

  <p class="calibre1">"Şey... evet, çı... çıktım. Daha doğrusu yürüyüş yapmadım. Biraz golf oynadım."</p>

  <p class="calibre1">Neele dostça bir tavırla başını salladı. </p>

  <p class="calibre1">"Sanmıyorum, Bay Dulbois... O gün golf oynamadınız. Otelin kapıcısı o gün sizin Porsuk Ağacı Kulübesi'ne doğru gittiğinizi görmüş."</p>

  <p class="calibre1">Vivian Dulbois'le göz göze geldiler. Sonra genç adam korkuyla gözlerini kaçırdı.</p>

  <p class="calibre1">"Korkarım hatırlamıyorum, Müfettiş Neele."</p>

  <p class="calibre1">"Belki de Adele Fortescue'yu görmeye gittiniz."</p>

  <p class="calibre1">Dulbois, çabucak, "Ne münasebet!" diye bağırdı. "Evin yakınına bile gitmedim."</p>

  <p class="calibre1">"O halde nereye gittiniz?"</p>

  <p class="calibre1">"Üç Güvercin villasına kadar o yoldan ilerledim. Sonra da döndüm ve golf sahasının yanından saptım."</p>

  <p class="calibre1">"Porsuk Ağacı Kulübesi'ne gitmediğinizden emin misiniz?"</p>

  <p class="calibre1">"Tamamıyla eminim, Müfettiş Neele."</p>

  <p class="calibre1">Neele başını salladı. </p>

  <p class="calibre1">"Yapmayın, Bay Dulbois bizimle açıkça konuşmanız çok daha iyi olur. Oraya gitmenizin gayet masum ve makul bir sebebi var herhalde."</p>

  <p class="calibre1">"Ben o gün Bayan Adele Fortescue'yu görmeye gitmedim."</p>

  <p class="calibre1">Müfettiş ayağa kalktı. </p>

  <p class="calibre1">"Bence sizi de sorguya çekmemiz daha doğru olacak. Bu sırada avukatınız da yanınızda bulunabilir."</p>

  <p class="calibre1">Vivian Dulbois'in rengi soldu. Yakışıklı çehresi şimdi yeşilimsiydi. </p>

  <p class="calibre1">"Beni tehdit ediyorsunuz... Beni tehdit ediyorsunuz..."</p>

  <p class="calibre1">"Ne ilgisi var..." Müfettiş Neele'nin sesi hayret doluydu. "Bizim böyle bir şey yapmamıza kesinlikle izin verilemez. Tersine, ben size bazı haklarınız olduğunu hatırlatmaya çalışıyordum."</p>

  <p class="calibre1">"Benim bu işle hiçbir ilgim yok! Hiçbir ilgim!"</p>

  <p class="calibre1">"Yapmayın, Bay Dulbois. Siz o gün dört buçukta Porsuk Ağacı Kulübesi'ndeydiniz. <span style="text-indent: 1em; font-size: 1em;">Pencereden bakan biri sizi bahçede gördü."</span></p>

  <p class="calibre1">"Bahçede dolaştım ama eve hiç girmedim."</p>

  <p class="calibre1">Müfettiş Neele kaşlarını kaldırdı. </p>

  <p class="calibre1">"Öyle mi? Evin yan kapısından ikinci kata çıkmadınız mı? Usulca Adele Fortescue'nun kendi oturma odasına süzülmediniz mi? <span style="text-indent: 1em; font-size: 1em;">Oradaki yazı masasında bir şey aramadınız mı?"</span></p>

  <p class="calibre1">Dulbois somurttu. </p>

  <p class="calibre1">"Herhalde mektuplar sizde... O budala Adele bunları saklamış <span style="text-indent: 1em; font-size: 1em;">olacak. Oysa bana onları yaktığına dair yemin etmişti. Fakat onların anlamı sandığınız gibi değil."</span></p>

  <p class="calibre1">"Yani Adele Fortescue'la çok samimi olduğunuzu inkâr mı ediyorsunuz, Bay Dulbois?"</p>

  <p class="calibre1">"Hayır, ne münasebet. Mektuplar sizde. Artık böyle bir şeye nasıl kalkışabilirim? Sadece mektuplarda gizli kapaklı imajlar bulunduğunu sanmanızı istemiyorum. Bizim... Adele'in... Rex Fortescue'yu ortadan kaldırmayı düşündüğünü zannetmeyin. Ben öyle bir adam değilim!"</p>

  <p class="calibre1">"Fakat belki de Adele Fortescue öyle bir kadındı."</p>

  <p class="calibre1">Vivian Dulbois bağırdı. </p>

  <p class="calibre1">"Saçma! Adele de öldürülmedi mi?"</p>

  <p class="calibre1">"Evet, evet."</p>

  <p class="calibre1">"Kocasını öldüren adam onu da zehirlemiş olamaz mı?"</p>

  <p class="calibre1">"Olabilir... Tabii olabilir. Fakat başka ihtimaller de var. Örneğin... Tabii bunların hepsi varsayım Bay Dulbois... Örneğin Adele Fortescue kocasını ortadan kaldırdı. Fakat adamın ölümünden sonra başka biri için büyük bir tehlike oluşturmaya başladı. Ona yardım etmeyen, ama <span style="text-indent: 1em; font-size: 1em;">kadına cesaret veren, onun bu cinayeti işlemesine neden olan biri. Bu yüzden kadın bu kişi için tehlikeli olabilirdi."</span></p>

  <p class="calibre1">Dulbois kekeledi. </p>

  <p class="calibre1">"Be-be-beni suçlayamazsınız. İmkânsız bu."</p>

  <p class="calibre1">Müfettiş Neele, </p>

  <p class="calibre1">"Belki biliyorsunuz," dedi. "Adele Fortescue bir vasiyetname yapmıştı. Bütün parasını, malını mülkünü size bırakıyordu."</p>

  <p class="calibre1">"Para pul istemem. Hiçbir şey istemem."</p>

  <p class="calibre1">Müfettiş Neele konuşmasını sürdürdü. </p>

  <p class="calibre1">"Tabii aslında kadının fazla bir şeyi yoktu. Birkaç mücevher ve bir kürk fazla bir parası olduğunu da sanmıyorum."</p>

  <p class="calibre1">Dulbois hayretle ona baktı. Ağzı bir karış açık kalmıştı. </p>

  <p class="calibre1">"Fakat ben Adele'in kocasının..." Durakladı.</p>

  <p class="calibre1">"Evet, Bay Dulbois?" Neele'nin sesi buz gibiydi. Bu çok ilgi çekici. Ben de Rex Fortescue'nun vasiyetnamesinin şartlarını bilip bilmediğinizi merak ediyordum..."</p>

  <p class="calibre1">Müfettiş Neele, Golf Oteli'nde Vivian Dulbois'den sonra Gerald Wright'la konuştu. Elaine Fortescue'nun sevgilisi zayıf, ukala, kendisini herkesten yüksek gören bir gençti. Müfettiş onun boy bos bakımından Vivian Dulbois'e benzediğini fark etti.</p>

  <p class="calibre1">Gerald, "Size ne gibi bir yardımda bulunabilirim, Müfettiş Neele?" diye sordu.</p>

  <p class="calibre1">"Bize biraz bilgi vereceğinizi düşünüyorduk, Bay Wright." Sizden Porsuk Ağacı Kulübesi'ndeki son olaylarla ilgili bazı şeyler öğrenmek istiyorduk. Olanları duydunuz tabii?" Müfettiş Neele'nin sesinde hafif bir alay seziliyordu.</p>

  <p class="calibre1">Gerald Wright ukalaca bir tavırla güldü. </p>

  <p class="calibre1">"Duymak sözcüğü pek de uygun değil. <span style="text-indent: 1em; font-size: 1em;">Gazeteler bu olaylardan başka hiçbir şeyden söz etmiyorlar. Bizim basın kana ne kadar düşkün! Ne biçim bir çağda yaşıyoruz. Bir tarafta atom bombası yapıyorlar. </span><span style="text-indent: 1em; font-size: 1em;">Bana soracak bazı sorularınız olduğunu söylediniz. Bunların neler olduğunu tahmin edemiyo</span><span style="text-indent: 1em; font-size: 1em;">rum, porsuk ağacı olayını bilmiyordum. Bay Rex Fortescue öldürüldüğü zaman ben Man Adası'ndaydım."</span></p>

  <p class="calibre1">"Olaydan hemen sonra buraya geldiniz değil mi Bay Wright? Zannedersem Elaine Fortescue size telgraf çekti?"</p>

  <p class="calibre1">"Bizim polis de her şeyi biliyor. Öyle değil mi? Evet Elaine beni çağırdı. Tabii ben de hemen kalkıp geldim."</p>

  <p class="calibre1">"Anladığıma göre pek yakında Miss Fortescue'yla evlenecekmişsiniz?"</p>

  <p class="calibre1">"Evet, Müfettiş Neele. Buna bir itirazınız olmadığını umarım."</p>

  <p class="calibre1">"Bu sadece Miss Fortescue'yu ilgilendiren bir sorun. Anladığıma göre aranızdaki bağ oldukça eski. Onunla altı yedi ay önce anlaşmışsınız sanırım?"</p>

  <p class="calibre1">"Evet, öyle."</p>

  <p class="calibre1">"Miss Fortescue'yla nişanlanmışsınız. Fakat Bay Fortescue evlenmenize izin vermemiş. Size kızı kendisinden izinsiz evlendiği takdirde kendisine kesinlikle para vermeyeceğini söylemiş. Bunun üzerine siz de nişanı bozarak buradan uzaklaşmışsınız."</p>

  <p class="calibre1">Gerald Wright, Müfettiş Neele'e acıyormuş gibi bir tavırla gülümsedi. </p>

  <p class="calibre1">"Konuyu pek de kaba bir şekilde anlattınız, Müfettiş Neele. Aslında ben fikirlerimin kurbanı oldum. Rex Fortescue korkunç derecede bencil ve kendi çıkarı için her şeyi yapan birisiydi. Tabii inançlarımı ve fikirlerimi para uğruna kurban edemezdim."</p>

  <p class="calibre1">"Fakat 50.000 sterlin mirasa konmuş bir kızla evlenmeye hiçbir itirazınız yok."</p>

  <p class="calibre1">Gerald memnun memnun güldü. </p>

  <p class="calibre1">"Tabii yok, Bay Müfettiş. Bu parayı cemiyete yararlı bir şekilde kullanacağız. Fakat herhalde buraya benim mali durumum veya fikirlerim hakkında konuşmaya gelmediniz?"</p>

  <p class="calibre1">"Hayır, Bay Wright. Sizinle basit bir meseleyi konuşacaktım. Bildiğiniz gibi Adele Fortescue 5 Kasım günü öğleden sonra siyanürden zehirlenerek öldü. Siz o sırada Porsuk Ağacı kulübesinin yakınında ol<span style="text-indent: 1em; font-size: 1em;">duğunuz için belki olayla ilgili bir şey duymuş veya görmüş olabilirsiniz diye düşündüm."</span></p>

  <p class="calibre1">"Benim Porsuk Ağacı Kulübesi'nin yakınında olduğumu nereden çıkardınız?"</p>

  <p class="calibre1">"O gün dördü çeyrek geçe otelden ayrıldınız. Porsuk Ağacı'na giden yoldan ilerlediniz. Bundan da oraya gittiğiniz sonucuna vardım tabii."</p>

  <p class="calibre1">Gerald Wright, </p>

  <p class="calibre1">"Bunu düşünmedim değil," dedi. "Fakat sonra bunun manasız kaçacağına karar verdim. Zaten Elaine'le altıda otelde buluşmayı kararlaştırmıştık. Ama caddeden sonra yoldan ilerledim ve altıya doğru otele döndüm. Fakat Elaine gelmedi. Tabii bu şartlar altında gelmesi imkânsızdı."</p>

  <p class="calibre1">"Yolda kimseye rastladınız mı, Bay Wright?"</p>

  <p class="calibre1">"Zannedersem yanımdan birkaç araba geçti. Fakat tanıdık kimseyi görmedim. Bunu demek istiyorsunuz değil mi? Yol, bir patikadan farksızdı. Otomobillerin geçemeyeceği kadar da çamurluydu."</p>

  <p class="calibre1">"Demek otelden ayrıldığınız anda... yani dördü çeyrek geceyle altı arasında nerede olduğunuzu yalnız sizden öğrenebileceğiz?"</p>

  <p class="calibre1">Gerald Wright yine ukalaca bir tavırla güldü. </p>

  <p class="calibre1">"Bu ikimiz için de üzülecek bir şey, Müfettiş Neele ama ne yaparsınız?"</p>

  <p class="calibre1">Müfettiş Neele usulca, </p>

  <p class="calibre1">"O halde biri Porsuk Ağacı Kulübesi'ndeki sahanlık penceresinden baktığını ve sizi 4.35'te bahçede gördüğünü iddia ettiği takdirde..." diye mırıldandı. Fakat cümlesini tamamlamadı.</p>

  <p class="calibre1">Gerald Wright kaşlarını kaldırarak başını salladı. </p>

  <p class="calibre1">"O sırada karanlık basmaya başlamış olmalı. Onun için kimi gördüklerinden pek emin olamazlar."</p>

  <p class="calibre1">"Bay Vivian Dulbois'i tanıyor musunuz? O da bu otelde kalıyor."</p>

  <p class="calibre1">"Dulbois? Dulbois? Hayır tanıdığımı sanmıyorum. Sözünü ettiğiniz süet ayakkabılara meraklı, uzun boylu, esmer adam mı?"</p>

  <p class="calibre1">"Evet. O da aynı gün yürüyüşe çıkmış. Otelden ayrılarak porsuk ağacına doğru ilerlemiş. Yolda kendisine rastladınız mı?"</p>

  <p class="calibre1">"Hayır, hayır. Rastladığımı söyleyemeyeceğim." Gerald Wright'in yüzünde ilk kez bir kaygı belirmişti.</p>

  <p class="calibre1">Müfettiş Neele düşünceli bir tavırla, </p>

  <p class="calibre1">"O gün hava pek de yürüyüşe uygun değildi," dedi. "Bilhassa hava karardıktan sonra çamurlu bir yolda yürümek pek de hoş bir şey olmasa gerek. Ama nedense o gün herkes pek enerjikmiş."</p>

  <p class="calibre1">Müfettiş Neele eve döndüğü zaman Komiser Muavini Hay onu memnun bir tavırla karşıladı.</p>

  <p class="calibre1">"İstediğiniz gibi karatavuk meselesini öğrendim efendim."</p>

  <p class="calibre1">"Öyle mi?"</p>

  <p class="calibre1">"Evet, efendim. Böreğin içindeymiş bunlar. Pazar akşamı için hazırlanan soğuk börekte. Biri kilerde böreğin üzerini açmış. İçindeki etleri çıkarmış. Daha başka ne varsa iyice boşaltmış. Bunların yerine ne koymuş dersiniz? Bahçıvan kulübesinden aldığı kokmuş karatavukları. İğrenç bir şaka bu, değil mi, efendim?"</p>

  <p class="calibre1">Müfettiş Neele mırıldandı. </p>

  <p class="calibre1">"Krallara yaraşır bir yemek değil mi bu?"</p>

  <p class="calibre1">Hay hayretle arkasından bakarken uzaklaştı.</p>
</body>
</html>
