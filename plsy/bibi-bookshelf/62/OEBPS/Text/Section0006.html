<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">4</h1>

  <p class="calibre1">Rex Fortescue'nun son çayını içtiği sırada Lance Fortescue'yla karısı Pat, Paris'te Champs Elysees'de ağaçların altında oturmuş gelip geçeni seyrediyorlardı.</p>

  <p class="calibre1">"Onu tarif et," demek kolay, Pat ben insanları tarif etmesini pek bilmem. Ama sen buna aldırmazsın herhalde? Artık böyle şeylere biraz alışmış olman gerek."</p>

  <p class="calibre1">Pat mırıldandı. </p>

  <p class="calibre1">"Evet... Dediğin gibi böyle şeylere alıştım." Üzüntüsünü belli etmemeye çalıştı, belki, diye düşünüyordu. "Bütün dünya hilekâr..." "Belki de ben talihsizim..."</p>

  <p class="calibre1">Uzun boylu ve bacaklı, genç bir kadındı. Güzel sayılmazdı, fakat şirin, canlı ve iyi kalpli bir insandı. Uzun, kırmızı kahverengi saçları vardı. Hareketleri zarif ve uyumluydu. Yarış dünyasındaki dönen dolapları öğrenmişti. Anlaşılan şimdi de mali alanda düzenbazlarla karşılaşacaktı. Fakat henüz tanışmamış olduğu kayınpederinin yasalara bağlı, namuslu bir insan olduğunu da anlıyordu. Çok sevdiği Lance ona ilk gençlik yıllarında bazı karanlık işlere karıştığını anlatmıştı. Fakat kanuna karşı gelmeden kirli işler çeviren bütün bu adamlardan çok daha dürüsttü o.</p>

  <p class="calibre1">Lance, "Babamın dolandırıcı olduğunu söylemek istemiyorum," dedi. "Böyle şeyler yapmaz. Fakat yine de işini bilir."</p>

  <p class="calibre1">Pat içini çekti. </p>

  <p class="calibre1">"Bazen işini bilen insanlardan nefret ettiğimi düşünüyorum." </p>

  <p class="calibre1"><span style="text-indent: 1em; font-size: 1em;">Ekledi. "Babanı seviyorsun."</span></p>

  <p class="calibre1">Lance bir an düşündü. Sonra da hayretle başını salladı. </p>

  <p class="calibre1">"Sevgilim, galiba öyle."</p>

  <p class="calibre1">Pat güldü. Lance dönerek ona baktı. Gözleri kısılmıştı. Ne sevimli kadındı, Pat.</p>

  <p class="calibre1">Lance ona âşıktı. </p>

  <p class="calibre1">"Onun için her şey yapmaya değer," diye düşündü genç adam.</p>

  <p class="calibre1">"Bir bakıma," dedi. "Geri dönmek pek de hoş bir şey olmayacak. Şehir hayatı. <span style="text-indent: 1em; font-size: 1em;">5.48 treniyle eve dönmek. Bana göre bir şey değil bu. Ben kendimi başarısızlığa uğramış serserilerin arasında daha rahat hissediyorum. Fakat insanın bir çağdan sonra yaşamını düzene sokması gerek. Sen yanımda olduğuna göre bu yaşantıdan da pek sıkılmam. Bizim ihtiyar yumuşadı, bundan da yararlanmalı. Doğrusu mektubunu aldığım zaman çok şaştım. Düşün Percival gibi biri işleri karıştırsın... Hoş </span><span style="text-indent: 1em; font-size: 1em;">Percival sinsidir. O daima sinsiydi zaten."</span></p>

  <p class="calibre1">Pat Fortescue, "Ağabeyin Percival'den pek hoşlanacağımı sanmıyorum," diye cevap verdi.</p>

  <p class="calibre1">"Seni etkilememeliyim. Percival'le hiçbir zaman geçinemezdik. Mesele bundan ibaret. Ben cep harçlığımın hepsini bitirirdim, yaşamın tadını çıkaran, fakat isimleri kötüye çıkmış arkadaşlarım vardı. Percival ise sadece işine yarayabilecek kimselerle dost olurdu. Huylarımız birbirine taban tabana zıttı. <span style="text-indent: 1em; font-size: 1em;">Bence iyi bir insan değildi o. Bazen onun benden nefret ettiğini bile düşünürdüm. Bunun nedenini pek bilmiyorum..."</span></p>

  <p class="calibre1">"Ben tahmin edebiliyorum."</p>

  <p class="calibre1">"Öyle mi, sevgilim? O kadar akıllısın ki. Biliyor musun, çoğu kez düşünürüm bu pek acayip bir şey ama..."</p>

  <p class="calibre1">"Acayip olan nedir? Söylesene."</p>

  <p class="calibre1">"Aslında o çek işini yapanın Percival olup olmadığını düşünürüm. Babamın beni kovduğu zaman demek istiyorum. Şirkete beni de ortak yapmıştı. Bu yüzden beni mirastan mahrum edemedi. Fakat işin tuhafı o sahte çeki ben sürmemiştim. Fakat daha önce kasadan para alıp at yarışlarında oynadığım için bu olayda bana kimse inanmadı. Aldığım parayı yerine koyabileceğimden çok emindim. Bir bakıma kendi param da sayılırdı bu. Fakat o çek işiyle benim hiçbir ilgim yoktu. Nedense bana sahte çeki Percival sürmüş gibi geliyor. Belki saçma bir düşünce ama..."</p>

  <p class="calibre1">"Fakat paranın ona bir yararı olmaz ki. Senin hesabına yatırılmıştı ki bu."</p>

  <p class="calibre1">"Biliyorum. Onun için bu pek anlamsız bir şey değil mi?"</p>

  <p class="calibre1">Pat çabucak ona doğru döndü. </p>

  <p class="calibre1">"Yani ağabeyinin bu işi seni kovdurmak için yaptığını mı söylemek istiyorsun?"</p>

  <p class="calibre1">"Doğrusu böyle düşündüğüm oldu. Ama pek kötü bir suçlama bu. Neyse unut bu sözleri. Percival benim döndüğümü görünce ne yapacak acaba? O uçuk, patlak gözleri yuvalarından uğrayacak herhalde."</p>

  <p class="calibre1">"Senin döneceğini biliyor mu?"</p>

  <p class="calibre1">"Bir şeyden haberi yoksa buna hiç şaşmam. Bizim ihtiyarın şakaları biraz acayiptir."</p>

  <p class="calibre1">"Fakat ağabeyin babanı bu kadar kızdırmak için ne yapmış acaba?"</p>

  <p class="calibre1">"Doğrusu bunu öğrenmeyi ben de istiyorum. Bir şey bizim ihtiyarı öfkeden kudurtmuş sanırım. Hemen oturup bana mektup yazmış."</p>

  <p class="calibre1">"İ<span style="font-size: 1em; text-indent: 1em;">lk mektubu ne zaman almıştın?"</span></p>

  <p class="calibre1">"Dört... Hayır beş ay önce. Kurnazca bir mektuptu bu. Fakat babamın benimle barışmak istediği de anlaşılıyordu. Ağabeyin birçok bakımdan beni düş <span style="text-indent: 1em; font-size: 1em;">kırıklığına uğrattı. Parasal bakımdan hiçbir pişmanlık duymayacağından emin olabilirsin... 'Seni ve karını memnuniyetle karşılayacağım.' Biliyor musun, sevgilim, seninle evlenmemin de bu işte etkisi olduğunu sanıyorum. Bizim ihtiyar bizimkinden yüksek bir aileden kız almamdan pek hoşlanmış."</span></p>

  <p class="calibre1">Pat güldü. </p>

  <p class="calibre1">"Soylu serserilerden biriyle evlenmedin mi?"</p>

  <p class="calibre1">Lance gülümsedi. </p>

  <p class="calibre1">"Evet. Fakat babam serseri yanına değil de asil tarafına dikkat etmiş. Percival'in karısını görmelisin? Posta pullarından söz eden, "Lütfen konserveyi uzatır mısınız?" diyen kadınlardan o."</p>

  <p class="calibre1">Pat gülmedi. Evlendiği ailenin kadınlarını düşünüyordu. Lance bu noktayı göz önüne almamıştı. Genç kadın, </p>

  <p class="calibre1">"Ya kız kardeşin?" diye sordu.</p>

  <p class="calibre1">"Elaine mi? İyi kızdır. Ben evden ayrıldığım zaman bir hayli küçüktü, idealist bir kızdı o zamanlar. Herhalde artık değişmiştir. Her olay onu çok etkilerdi."</p>

  <p class="calibre1">Bu da pek hoşa gidecek bir şeye benzemiyordu. </p>

  <p class="calibre1">"Sen evden ayrıldıktan sonra Elaine sana hiç mektup yazmadı mı?"</p>

  <p class="calibre1">"Ben adres bırakmadım ki. Ama bıraksaydım da yine yazmazdı. Biz birbirlerine bağlı insanlar değiliz."</p>

  <p class="calibre1">"Belli."</p>

  <p class="calibre1">Lance çabucak karısına bir göz attı. </p>

  <p class="calibre1">"Ailem yüzünden endişelenmeye mi başladın? <span style="text-indent: 1em; font-size: 1em;">Onlarla birlikte oturacak değiliz ki. Bir yerde kendimize küçük bir ev buluruz. </span><span style="text-indent: 1em; font-size: 1em;">Atlar, köpekler, başka ne istersen alırız."</span></p>

  <p class="calibre1">"Ama sen yine 5.48 treniyle döneceksin değil mi?"</p>

  <p class="calibre1">"Orası öyle... Süslenip şehre ineceğim. Fakat üzülme, sevgilim. Londra çevresinde bile yeşil kırlar vardır. Ayrıca son zamanlarda mali <span style="text-indent: 1em; font-size: 1em;">işlere karşı bir ilgi duymaya başladım. Ne de olsa, kanımda var bu benim. Hem annemin, hem de babamın tarafından almışım bunu."</span></p>

  <p class="calibre1">"Anneni pek hatırlamıyorsun değil mi?"</p>

  <p class="calibre1">"O bana daima inanılmayacak kadar ihtiyar gözükürdü. Aslında da yaşlıydı tabii. <span style="text-indent: 1em; font-size: 1em;">Elaine dünyaya geldiği zaman ellisine yakındı. Kollarına taktığı bilezikler daima şangırdar, divana uzanarak, "Leydiler ve şövalyeler" hakkında içimi sıkan hikâyeler okurdu. Herhalde onu severdim... Pek silik bir kadındı. Şimdi düşünüyorum da bunu anlıyorum."</span></p>

  <p class="calibre1">Pat sitemle ona baktı. </p>

  <p class="calibre1">"Senin de pek kimseyi sevmediğin anlaşılıyor."</p>

  <p class="calibre1">Lance onun kolunu sıktı. </p>

  <p class="calibre1">"Seni seviyorum..."</p>
</body>
</html>
