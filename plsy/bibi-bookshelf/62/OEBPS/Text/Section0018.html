<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">16</h1>

  <p class="calibre1">Yaşlı kadın trene binmeden önce üç sabah gazetesi almıştı. Bunları okuduktan sonra dikkatle katlayarak yanına koydu. Üç gazetedeki başlıklar da birbirinin aynıydı. Kara manşetler Porsuk Ağacı Kulübesi'ndeki üçlü felaketi haber veriyorlardı.</p>

  <p class="calibre1">İhtiyar kadın dimdik oturmuş trenin penceresinden dışarıya bakıyordu.</p>

  <p class="calibre1">Dudaklarını büzmüştü. Kırışık, pembe beyaz yüzünde hem üzgün, hem de öfkeli bir ifade vardı.</p>

  <p class="calibre1">Miss Jane Marple sabah trenlerinden biriyle St. Mary Mead'den ayrılmış, aktarma yaparak Londra'ya gitmişti. Oradan başka bir trene binerek Heath'e doğru yola çıkmıştı.</p>

  <p class="calibre1">Yaşlı kadın istasyonda bir taksiye binerek, Porsuk Ağacı Kulübesi'nin adresini verdi. Miss Marple'ın, bembeyaz pamuk gibi saçları, pembe yüzüyle öyle masum bir hali vardı ki, adeta düşman tarafından sarılmış bir kaleye benzeyen eve kolaylıkla girebildi. Polis bir ordu halinde gazeteleri ve fotoğrafçıları binaya yakıştırmazken, yaşlı kadının, <span style="text-indent: 1em; font-size: 1em;">hiç sorguya çekilmeden bahçe kapısından girmesine izin verildi. Herhalde onun ailenin yaşlı akrabalarından biri olduğunu sanmışlardı.</span></p>

  <p class="calibre1">Miss Marple bir avuç bozuk para vererek, şoföre olan borcunu ödedi. Sonra da basamaklardan çıkarak zili çaldı. Ona kapıyı Crump açtı. Miss Marple uşağı çabucak süzdükten sonra kararını verdi. </p>

  <p class="calibre1"><i>"'Sinsi' bakışlı. Üstelik çok da korkuyor."</i></p>

  <p class="calibre1"><span style="text-indent: 1em; font-size: 1em;">Crump karşısında duran bu uzun boylu, yaşlı kadına dikkatle baktı. Miss Marple modası geçmiş bir tüvid mantoyla eteklik giymiş, boynuna birkaç eşarp sarmıştı.</span></p>

  <p class="calibre1">Elinde büyükçe bir çanta, ayağının dibinde de eski fakat iyi cins küçük bir bavul duruyordu. Crump daha ilk bakışta karşısındakinin gerçek bir "lady" <span style="text-indent: 1em; font-size: 1em;">olduğunu anlamıştı.</span></p>

  <p class="calibre1">En kibar tavırlarıyla, "Buyrun madam," dedi.</p>

  <p class="calibre1">Miss Marple sordu. </p>

  <p class="calibre1">"Evin hanımını görebilir miyim?"</p>

  <p class="calibre1">Crump yaşlı kadının içeri girebilmesi için yana çekildi. Bavulu alarak bunu dikkatle hole taşıdı. Sonra da kararsız bir tavırla, </p>

  <p class="calibre1">"Şey, madam," diye mırıldandı. Kimi görmek istediğinizi tam anlamıyla..."</p>

  <p class="calibre1">Miss Marple ona yardıma çalıştı. </p>

  <p class="calibre1">"Öldürülen şu zavallı kız hakkında görüşmeye geldim. Gladys Martin hakkında."</p>

  <p class="calibre1">"Anlıyorum, madam. O halde..." </p>

  <p class="calibre1">Sözünü tamamlamayarak kütüphaneye doğru baktı.</p>

  <p class="calibre1">Kapıda uzun boylu, genç bir kadın belirmişti. </p>

  <p class="calibre1">"İşte Bayan Lance Fortescue, madam."</p>

  <p class="calibre1">Pat ilerledi. Miss Marple'da birbirlerine baktılar. Yaşlı kadın biraz şaşırmıştı. Bu evde Pat Fortescue gibi bir kadınla karşılaşacağı hiç aklına gelmemişti, Miss Marple'ın. Evin içi düşündüğü gibi çıkmıştı ama doğrusu Pat buraya uymuyordu.</p>

  <p class="calibre1">Crump atıldı. </p>

  <p class="calibre1">"Gladys hakkında konuşmak istiyorlarmış, madam."</p>

  <p class="calibre1">Pat kararsız bir sesle mırıldandı. </p>

  <p class="calibre1">"Buraya buyurmaz mısınız? Orada kimse yok."</p>

  <p class="calibre1">Kütüphaneye doğru gitti. Miss Marple da onun peşinden ilerledi.</p>

  <p class="calibre1">Pat, "Özellikle görmek istediğiniz kimse yok, değil mi?" dedi. "Aslında size pek yardımcı olacağımı sanmıyorum. Anlayacağınız kocamla birkaç gün evvel Afrika'dan döndük. Evdekiler hakkında pek bir bilgimiz yok. Fakat isterseniz görümcemi veya kayınbiraderimin karısını çağırabilirim."</p>

  <p class="calibre1">Miss Marple genç kadına baktı. Ondan hoşlanmıştı. Onun ciddiyeti ve sadeliği hemen dikkati çekiyordu. Dalgın dalgın, <i>bu genç kadın buradan, bu fazla süslü evden çok atların, köpeklerin yetiştirildiği bir yere yakışır,</i> diye düşündü.</p>

  <p class="calibre1">Sonra da eldivenlerini çıkararak, bunların parmaklarını dikkatle düzeltti.</p>

  <p class="calibre1">"Mesele aslında çok basit. Gazetede Gladys Martinin öldürüldüğünü okudum. Onu gayet iyi tanırım. Kız bizim taraflıdır. Hatta ilk kez benim yanımda çalışmaya başladı. Onu ben yetiştirdim sayılır. Başına bu korkunç felaketin geldiğini öğrenince, "Bari gidip yapabileceğim bir şey olup olmadığını sorayım, dedim."</p>

  <p class="calibre1">Pat başını salladı. </p>

  <p class="calibre1">"Anlıyorum..." Gerçekten de anlıyordu genç kadın. Miss Marple'ın bu hareketi ona gayet normal gelmişti. Gülümsedi, "İyi ki geldiniz. <span style="text-indent: 1em; font-size: 1em;">Kız hakkında kimse fazla bir şey bilmiyor. Yani akrabalarını filan demek istedim."</span></p>

  <p class="calibre1">Miss Marple, "Tabii," diye cevap verdi. "Aslında Gladys'in akrabası yok. Onu St. <span style="text-indent: 1em; font-size: 1em;">Faith Yetimhanesi'nden almıştım. İyi bir yönetimi olan yerdir orası. Ama daima para sıkıntısı çekeriz. Oradaki kızlara özen gösterir, iyi bir şekilde yetiştirmeye çalışırız. Gladys yanımda çalışmaya başladığı zaman on yedi yaşındaydı. Ona servis yapmasını, gümüş parlatmasını filan öğrettim. Tabii yanımda uzun süre kalmadı. Daima böyle olur zaten. Biraz bir şeyler öğrenince gitti bir lokantaya girdi. Nedense bütün kızlar garsonluk yapmak isterler. Bunun daha serbest ve eğlenceli bir hayat sürmek demek olduğunu sanırlar. Belki de öyledir. Bunu bilemem..."</span></p>

  <p class="calibre1">Pat, "Ben onu hiç görmedim," dedi. "Güzel miydi?"</p>

  <p class="calibre1">Miss Marple içini çekti. </p>

  <p class="calibre1">"Hayır, hayır. Burnu daima tıkalıydı. Yüzünde de sivilceler vardı. Üstelik acınacak kadar da aptaldı." Miss Marple düşünceli bir tavırla devam etti. "Onun arkadaş edinebileceğini hiç sanmıyorum. Erkeklere bayılırdı, zavallı. Fakat gençler ona aldırmazdı. Kız arkadaşları ise alay ederlerdi."</p>

  <p class="calibre1">Pat üzülmüştü. </p>

  <p class="calibre1">"Ne hainlik."</p>

  <p class="calibre1">Miss Marple başını salladı. </p>

  <p class="calibre1">"Evet, yavrum. Korkarım hayat çok zalim. İnsan böyle Gladys gibi kızları ne yapacağını bilemiyor. Böyleleri sinemaya filan gitmeye bayılırlar fakat daima olmayacak şeyler düşünürler. Belki bu da bir tür mutluluktur. Fakat daima düş kırıklığına uğrarlar. Sanırım Gladys garsonlukta beklediğini bulamadı. Öyle ilgi çekici bir şey olmuyor, üstelik ayakları da yoruluyordu. Herhalde bu yüzden tekrar hizmetçilik yapmaya karar verdi. Buraya ne zaman girdiğini biliyor musunuz?"</p>

  <p class="calibre1">"Hayır... Fakat Gladys'in buraya geleli çok olduğunu sanmıyorum. Herhalde bu işe bir iki ay önce girdi." Pat bir an durdu, sonra sözlerini sürdürdü. "Onun bu işe karışmış, bu yüzden ölmüş olması korkunç bir şey. Herhalde zavallı bir şey duydu veya bir şeyin farkına vardı."</p>

  <p class="calibre1">Miss Marple o yumuşak sesiyle mırıldandı. </p>

  <p class="calibre1">"Beni asıl o mandal hikâyesi sarstı."</p>

  <p class="calibre1">"Mandal hikâyesi mi?"</p>

  <p class="calibre1">"Evet. Bunu gazetede okudum. Herhalde doğru bu. Gladys'i buldukları zaman burnuna çamaşır mandalı takılıymış."</p>

  <p class="calibre1">Pat başını salladı. Miss Marple'ın yanakları büsbütün pembeleşti. </p>

  <p class="calibre1">"İşte ben en çok buna kızdım. Bilmem beni anlayabilecek misiniz, yavrum? Bu çok haince, horgören bir davranış. Bunu okuduğum zaman katili karşımda görür gibi oldum. <span style="text-indent: 1em; font-size: 1em;">İnsan böyle bir şey yapar mı? İnsanın onuru hiçe saymak çok kötü bir şey. </span><span style="text-indent: 1em; font-size: 1em;">Özellikle öldürdüğün bir kimsenin onurunu."</span></p>

  <p class="calibre1">Pat ağır ağır "sanırım ne demek istediğinizi anlıyorum," diyerek ayağa kalktı.</p>

  <p class="calibre1">"Yukarı çıkıp Müfettiş Neele'i görmeniz iyi olur. Soruşturmayı o yürütüyor. <span style="text-indent: 1em; font-size: 1em;">Kendisi şimdi burada. Ondan hoşlanacağınızı sanıyorum. Müfettişin insan tarafı </span><span style="text-indent: 1em; font-size: 1em;">çok kuvvetli." Birdenbire titredi. "Bütün bunlar korkunç bir karabasandan farksız. Anlamsız. Delice bir şey bu. Üstelik ortada sebep de yok."</span></p>

  <p class="calibre1">Miss Marple, "Ben o kanıda değilim," diye cevap verdi.</p>
</body>
</html>
