<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">15</h1>

  <p class="calibre1">Müfettiş Neele sabırsız bir tavırla sordu. </p>

  <p class="calibre1">"E?"</p>

  <p class="calibre1">Doktor hemen cevap verdi. </p>

  <p class="calibre1">"Siyanür... Siyanürde olabilir. Çaya karıştırılma sanırım."</p>

  <p class="calibre1">Neele homurdandı. </p>

  <p class="calibre1">"Siyanür."</p>

  <p class="calibre1">Doktor hafif bir merakla ona baktı. </p>

  <p class="calibre1">"Fena sarsıldın bunun özel bir nedeni var mı..."</p>

  <p class="calibre1">Neele, "Onun katil olduğunu sanıyorduk," dedi.</p>

  <p class="calibre1">"Ve o katile kurban oldu. Hım... Yeni bir varsayım kurman gerek öyle değil mi?"</p>

  <p class="calibre1">Neele başını salladı. Yüzünde acı bir ifade vardı. Yüz hatları iyice gerilmişti.</p>

  <p class="calibre1">Burnunun dibinde zehirlemişlerdi kadını. Rex Fortescue'nun sabah kahvesine taxine koymuşlardı. Adele Fortescue'nun çayına ise siyanür. Yine aileden birisiydi bu. Veya öyle gözüküyordu.</p>

  <p class="calibre1">Adele Fortescue, Jennier Fortescue, Ellen Fortescue ve eve yeni gelmiş olan Lance Fortescue kütüphanede oturup çay içmişlerdi. Lance, Miss Ramsbottom'u görmek için yukarıya çıkmış. Jennifer mektup yazmak için kendi odasına çekilmişti. Kütüphaneden son Elaine ayrılmıştı. Ona göre Adele'in hiçbir şeyi yoktu. Genç kadın fincanını dolduruyordu. Son çayını içecekti.</p>

  <p class="calibre1">Son çay! Gerçekten bu Adele'in son çayı olmuştu.</p>

  <p class="calibre1">Sonra aradan yirmi dakika geçmişti. Sonunda Mary Dove odaya girmiş ve cesedi bulmuştu.</p>

  <p class="calibre1">"Ve o yirmi dakika sırasında..."</p>

  <p class="calibre1">Müfettiş Neele kendi kendine küfrederek mutfağa gitti. Mutfak masasının başında Bayan Crump oturuyordu. Şişman kadının o öfkeli hali kalmamıştı. Sönmüş bir balona benziyordu sanki. Müfettiş içeri girince de yerinden kımıldamadı.</p>

  <p class="calibre1">"Hizmetçi kız nerede? Geri döndü mü o?"</p>

  <p class="calibre1">"Gladys mi? Hayır dönmedi. On bire kadar da gelmez sanırım."</p>

  <p class="calibre1">"Çayı o yaptı ve içeri götürdü, değil mi?"</p>

  <p class="calibre1">"Evet, efendim Tanrı biliyor, ben çaya elimi bile sürmedim. Ayrıca Gladys'in kötü bir şey yaptığını da sanmıyorum. Gladys öyle bir kız değildir, iyi bir insandır o. Biraz aptaldır ama kötülük nedir bilmez."</p>

  <p class="calibre1">Neele de Gladys'in kötü bir insan olduğunu, çaya zehri onun karıştırdığını sanmıyordu. Zaten demlikte de siyanür bulunmamıştı.</p>

  <p class="calibre1">"Fakat kız neden öyle birdenbire çıkıp gitti? Bugün izinli değildi sanırım."</p>

  <p class="calibre1">"Hayır, efendim. Onun izin günü yarın."</p>

  <p class="calibre1">"Peki Crump..."</p>

  <p class="calibre1">Aşçı kadın, birdenbire öfkeleniverdi. Bağırırcasına konuşmaya başladı. </p>

  <p class="calibre1">"Suçu Crump'ın üstüne atmaya kalkmayın. Kocamın bu işle hiçbir ilgisi yok. Saat üçte gitti o. Şimdi buna bayağı seviniyorum. Kocamın da Bay Percival gibi bu konuyla bir ilgisi olmadığını bilmeniz gerek."</p>

  <p class="calibre1">Percival biraz önce Londra'dan dönmüş ve bu ikinci felaket haberini almıştı.</p>

  <p class="calibre1">Neele sakin bir tavırla, "Ben Crump'ı suçlamıyorum," diye cevap verdi. "Acaba o Gladys'in ne yapmak istediğini biliyor mu, diyecektim?"</p>

  <p class="calibre1">Bayan Crump başını salladı. </p>

  <p class="calibre1">"Gladys en yeni çoraplarını giymişti. Muhakkak bir işler karıştırmak niyetindeydi. Bilmez miyim ben? Çay için sandviç de hazırlamadı. Evet, evet, sinsice bir şeyler yapmak niyetindeydi o. Döndüğü zaman ona söyleyeceklerimi bilirim."</p>

  <p class="calibre1">Döndüğü zaman...</p>

  <p class="calibre1">Neele kaygılanmaya başlamıştı. Bu duygudan kurtulmak için yukarıya, Adele Fortescue'nun odasına çıktı. Koskocaman bir yerdi burası. Perdeler pembe brokardan, karyola ise yaldızlıydı. Yandaki kapıdan duvarlarına ayna geçirilmiş <span style="text-indent: 1em; font-size: 1em;">banyoya geçiliyordu. Gömme küvet siklamen rengiydi. Banyonun yanında ise Rex Fortescue'nun giyinme odası vardı. Neele tekrar Adele'in yatak odasına geçti.</span></p>

  <p class="calibre1">Etrafına bakındı. Sonra da diğer kapıyı açarak genç kadının oturma odasına girdi.</p>

  <p class="calibre1">Burası Ampir stili eşyalarla döşenmişti. Yerde pembe bir halı vardı. Neele buraya pek bakmadı bile. Zira bir gün evvel burayı iyice araştırmıştı özellikle küçük, zarif yazı masasıyla ilgilenmişti.</p>

  <p class="calibre1">Fakat müfettiş birdenbire irkildi. Pembe halının tam ortasında bir çamur parçası vardı. Neele ilerleyerek eğildi. Çamur hâlâ ıslaktı.</p>

  <p class="calibre1">Müfettiş etrafına bir göz attı. Halının üzerinde bu çamurdan başka hiçbir ayak izi yoktu.</p>

  <p class="calibre1">Müfettiş Neele, Gladys'in yatak odasındaydı şimdi. Saat on biri geçiyordu. Crump yarım saat önce dönmüştü fakat hizmetçi kız görünürlerde yoktu. Müfettiş Neele odaya bir göz attı. Gladys iyi bir hizmetçiydi belki. Fakat kızın özel hayatında pasaklı olduğu anlaşılıyordu. Müfettiş Neele yatağın pek şık yapılmadığını, pencerenin de açılmadığını düşündü. Fakat Gladys'in âdetleri onu hiç ilgilendirmiyordu. Müfettiş kızın eşyalarını araştırmaya başladı.</p>

  <p class="calibre1">Pek ucuz ve insanın kalbini merhametle burkan şeylerdi bunlar, içlerinde dayanıklı veya iyi cins bir şey yoktu. Yardıma çağırdığı yaşlı Ellen'in de ona bir yararı dokunmamıştı. Kadın, Gladys'in kaç elbisesi <span style="text-indent: 1em; font-size: 1em;">olduğunu bilmiyordu. Onun için giysilerinin eksik olup olmadığını söylememişti.</span></p>

  <p class="calibre1">Neele elbiselere ve çamaşırlara baktıktan sonra çekmeceleri açmaya başladı.</p>

  <p class="calibre1">Gladys en kıymetli şeylerini burada saklıyordu anlaşılan. Renkli kartpostallar, gazetelerden kesilmiş yazılar, örgü tarifleri, güzellik ve kültürle ilgili öğütler.</p>

  <p class="calibre1">Müfettiş Neele bunları özenle ayırdı. Kartpostallar Gladys'in tatillerini geçirdiği yerlerle ilgiliydi anlaşılan. Bunlardan üçünün altında "Albert" imzası vardı Bayan Crump'ın sözünü ettiği delikanlı olacaktı bu. İlk kartpostalın arkasına okunaksız bozuk bir yazıyla, "<i>Seni çok özledim. İyi olduğunu umarım. </i><span style="text-indent: 1em; font-size: 1em;"><i>Seni seven, Albert</i>," yazılmıştı. İkincisinde ise, "<i>Burada bir sürü güzel kız var,</i>" deniliyordu. <i>"Ama hiçbiri senin tırnağın bile olamaz. Yakında görüşürüz. </i></span><i style="text-indent: 1em; font-size: 1em;">Randevumuzu unutma. Ondan sonra seninle mutlu bir hayat süreceğiz."</i><span style="text-indent: 1em; font-size: 1em;">Üçüncü kartpostalın arkasına ise sadece şu sözler karalanmıştı. <i>"Unutma. Sana güveniyorum. Sevgiler, A."</i></span></p>

  <p class="calibre1">Neele daha sonra gazetelerden kesilmiş yazılara bakarak bunları üçe ayırdı.</p>

  <p class="calibre1">Elbise tarifleri ve güzellik öğütleri. Gladys Martinin çok hayran olduğu anlaşılan sinema yıldızları hakkında haberler. Kızın bilimin son buluşlarına karşı büyük bir hayranlık beslediği de belliydi. Zira kâğıtların arasında uçan daireler, gizli silahlar, Rusların kullandığı "gerçek serumlar" Amerikan doktorlarının bulduğu söylenen harika ilaçlarla ilgili yazılar da vardı. Neele, yirminci asır sihirbazlıkları, diye düşündü. Fakat bütün odada kızın neden ortadan kaybolduğunu gösterecek bir tek ipucu bile yoktu. Gladys hatıra defteri <span style="text-indent: 1em; font-size: 1em;">tutmamıştı. Zaten Neele de böyle bir şey beklemiyordu. Müfettiş, Rex Fortescue'nun ölümüyle ilgili bir şey de bulamadı. Örneğin Gladys'in gördüklerini, duyduklarını açıkladığı yarıda kalmış bir mektup Gladys belki bir şey görmüştü. Belki bir şeyler duymuştu ama bunu odadaki eşyalardan anlamak imkânsızdı. Kız, neden tepsiyi holde bırakmıştı? Niçin birdenbire ortadan kaybolmuştu? Bu soruların cevabını da bilmiyordu, Neele.</span></p>

  <p class="calibre1">Müfettiş içini çekerek odadan çıktı ve kapıyı arkasından kapattı.</p>

  <p class="calibre1">Dar, döner merdivenlerden inmeye hazırlanırken aşağıdaki sahanlıkta telaşla koşan birinin ayak sesleri duyuldu. Sonra Komser Muavini Hay'in endişeli yüzü belirdi. Genç adam, soluk soluğaydı.</p>

  <p class="calibre1">Telaşla, "Efendim," diye bağırdı. "Efendim. Onu bulduk..."</p>

  <p class="calibre1">"Onu mu buldunuz?"</p>

  <p class="calibre1">"Hizmetçi kızı efendim." </p>

  <p class="calibre1">"Ellen, Gladys'in çamaşırları ipte asılı bıraktığını, onları toplayıp getirmediğini hatırladı. Arka kapıdan çıkınca, hemen köşenin arkasında buldu. Kadın el fenerini alarak çamaşırları toplamaya çıktı. Az kalsın kızın cesedinin üzerine yuvarlanıyordu. Gladys'i boğmuşlar, efendim. Çorapla boğmuşlar. O saatler önce ölmüş sanırım. Sonra katil kötü bir şaka da yapmaya kalkışmış, efendim. Kızın burnuna bir mandal takmış..."</p>
</body>
</html>
