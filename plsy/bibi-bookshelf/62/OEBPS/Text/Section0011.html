<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">9</h1>

  <p class="calibre1">Percival Fortescue otuz beş yaşlarında, kibar tavırlı, sarışın bir adamdı.</p>

  <p class="calibre1">Saçları ve kirpiklerinin rengi çok açıktı. Biraz ukalaca bir tavırla konuşuyordu. </p>

  <p class="calibre1">"Bu haber beni çok sarstı, Müfettiş Neele. Bunu herhalde tahmin edersiniz."</p>

  <p class="calibre1">Müfettiş başını salladı. </p>

  <p class="calibre1">"Tabii, tabii."</p>

  <p class="calibre1">"Evvelki gün evden ayrıldığım zaman babamın hiçbir şeyi yoktu. Bu yemekten zehirlenme mi neyse herhalde birdenbire oldu, değil mi?"</p>

  <p class="calibre1">"Gerçekten birdenbire oldu ama babanız yemekten zehirlenmedi, Bay Fortescue."</p>

  <p class="calibre1">Percival hayretle ona baktıktan sonra kaşlarını çattı. </p>

  <p class="calibre1">"Gerçek mi? Demek bu yüzden..." Birdenbire sustu.</p>

  <p class="calibre1">Müfettiş Neele, "Babanız taxine'le zehirlendi," dedi.</p>

  <p class="calibre1">"Taxine? Bunu hiç duymamıştım."</p>

  <p class="calibre1">"Sanıyorum bu zehrin adını pek az kişi biliyor. Birdenbire ve pek korkunç etki eden bir zehir bu."</p>

  <p class="calibre1">Percival'in kaşları daha da çatıldı. </p>

  <p class="calibre1">"Yani birinin babamı özellikle zehirlediğini mi söylemek istiyorsunuz, Müfettiş Neele?"</p>

  <p class="calibre1">"Öyle gözüküyor, efendim."</p>

  <p class="calibre1">Percival mırıldandı. </p>

  <p class="calibre1">"Hastanedekilerin tavırlarını, beni buraya göndermelerinin nedenini anlıyorum..." Durakladı. "Cenaze?"</p>

  <p class="calibre1">"Resmi soruşturma yarın otopsiden sonra yapılacak. Tabii bu sadece bir formaliteden ibaret olacak. Yani resmi soruşturma ertelenecek."</p>

  <p class="calibre1">"Anlıyorum... Daima böyle mi olur?"</p>

  <p class="calibre1">"Evet... Son zamanlarda daima böyle yapılıyor."</p>

  <p class="calibre1">"Bu işi kimin yaptığı hakkında bir fikriniz var mı? Yani, ben..." Yine durakladı.</p>

  <p class="calibre1">Neele, "Henüz bir karara varmak için vakit pek erken, Bay Fortescue," dedi.</p>

  <p class="calibre1">"Evet, evet. Herhalde."</p>

  <p class="calibre1">"Fakat bize babanızın vasiyetnamesi hakkında biraz bilgi verirseniz sanırım bu işimize yarar, Bay Fortescue. Veya belki bana babanızın avukatının ismini söylersiniz."</p>

  <p class="calibre1">"Onun avukatları Billingsby, Horsethorpe ve Walters'dir. Yazıhaneleri Bedford Meydanı'ndadır. Vasiyetname hakkında da size bilgi verebilirim."</p>

  <p class="calibre1">"Size minnettar oluruz, Bay Fortescue. Korkarım yerine getirilmesi gereken bu formalite bu."</p>

  <p class="calibre1">Percival kuru bir sesle, "Babam iki yıl önce evlendiği zaman yeni bir vasiyetname yaptı," dedi. "Karısına 100.000, kız kardeşim Elaine'e 50.000 <span style="text-indent: 1em; font-size: 1em;">sterlin bırakıyordu. Geri kalan her şey bana kalmaktaydı. Ayrıca ben şirketin ortaklarındanım."</span></p>

  <p class="calibre1">"Babanız, kardeşiniz Lancelot Fortescue'ya bir şey bırakmadı, değil mi?"</p>

  <p class="calibre1">"Hayır. Babamla kardeşim yıllar önce birbiriyle darılmışlardı."</p>

  <p class="calibre1">Neele ona bir göz attı. Fakat Percival emin bir tavırla konuşuyordu. Müfettiş <span style="text-indent: 1em; font-size: 1em;">mırıldandı. </span></p>

  <p class="calibre1"><span style="text-indent: 1em; font-size: 1em;">"Bu vasiyetnameye göre babanızın ölümünden üç kişi yararlanabilecek. </span><span style="text-indent: 1em; font-size: 1em;">Bayan Fortescue, Miss Elaine Fortescue ve siz."</span></p>

  <p class="calibre1">Percival içini çekti. </p>

  <p class="calibre1">"Bunun bana pek yararı olacağını sanmıyorum. Bildiğiniz gibi veraset vergileri çok ağır, Bay Müfettiş. Ve ayrıca son zamanlarda babam paralarını düşüncesizce bazı işlere yatırıyordu."</p>

  <p class="calibre1">"Son günlerde babanızla iş bakımından pek anlaşamıyordunuz, değil mi?" Neele bu soruyu çok kibar bir tavırla sormuştu.</p>

  <p class="calibre1">"Ona görüşümü açıkladım ama ne yazık ki..." Percival omzunu silkti.</p>

  <p class="calibre1">Neele mırıldandı. "Herhalde bunu pek sert bir şekilde anlattınız. Hatta açıkçası bu yüzden kendisiyle de kavga ettiniz sanırım."</p>

  <p class="calibre1">"Pek de öyle denilemez, Bay Müfettiş." Percival'in alnı öfkesinden kızarmıştı.</p>

  <p class="calibre1">"O halde başka bir sorun yüzünden tartıştınız Bay Fortescue."</p>

  <p class="calibre1">"Babamla hiçbir zaman tartışmadım Bay Müfettiş."</p>

  <p class="calibre1">"Bundan emin misiniz, Bay Fortescue? Neyse, önemli değil... Babanızla erkek kardeşiniz hâlâ dargınlar mı?"</p>

  <p class="calibre1">"Evet."</p>

  <p class="calibre1">"O halde bu telgrafın ne anlama geldiğini belki bana anlatabilirsiniz." </p>

  <p class="calibre1">Neele genç adama Mary Dove'un telefonda yazdığı kâğıdı uzattı Percival bunu okur okumaz hayret ve ökeyle bağırdı. Hem gözlerine inanamamış, hem de fena halde öfkelenmişti. </p>

  <p class="calibre1">"Bunu anlayamıyorum... Gerçekten anlayamıyorum. <span style="text-indent: 1em; font-size: 1em;">Gözlerime de inanamıyorum."</span></p>

  <p class="calibre1">"Fakat telgraf doğru Bay Fortescue. Kardeşiniz bugün Paris'ten geliyor."</p>

  <p class="calibre1">"Fakat şaşılacak bir şey bu. Pek şaşılacak bir şey. Doğrusu bu işi anlayamadım."</p>

  <p class="calibre1">"Babanız size bundan hiç söz etmedi mi?"</p>

  <p class="calibre1">"Söz etmedi ya. Ne çirkin bir hareket! Sen kalk benden gizli Lance'ı çağır."</p>

  <p class="calibre1">"Onun neden böyle hareket ettiğini herhalde bilmiyorsunuz?"</p>

  <p class="calibre1">"Tabii bilmiyorum. Bu onun tam son zamanlardaki haline uyuyor. Babam çıldırmıştı galiba. En umulmayacak şeyler yapıyordu. Ona engel olmalı... Ben..." Percival birdenbire durdu. Rengi yine sarardı. </p>

  <p class="calibre1">"Unuttum... Bir an babamın ölmüş olduğunu unuttum..."</p>

  <p class="calibre1">Müfettiş Neele anlayışlı bir tavırla başını salladı. Percival Fortescue gitmeye hazırlanıyordu. Şapkasını alırken, </p>

  <p class="calibre1">"Yapabileceğim bir şey varsa bana haber verin," dedi. "Fakat herhalde..." Durakladı. "Siz de Porsuk Ağacı Kulübesi'ne geleceksiniz."</p>

  <p class="calibre1">"Evet, Bay Fortescue. Zaten şimdi orada bir adamım var."</p>

  <p class="calibre1">Percival titredi. </p>

  <p class="calibre1">"Bu çok çirkin bir olay. Başımıza böyle bir şeyin geldiğini düşünüyorum da..." İçini çekerek, kapıya doğru gitti. "Akşama kadar şirketteyim. <span style="text-indent: 1em; font-size: 1em;">Orada yapılması gereken bir sürü iş var. Fakat akşama Porsuk Ağacı Kuiübesi'ne gideceğim."</span></p>

  <p class="calibre1">"Peki, efendim." Percival çıktı. Neele, "Ukala Percival," diye mırıldandı.</p>

  <p class="calibre1">Köşede sessiz sedasız oturmakta olan Hay başını kaldırdı. </p>

  <p class="calibre1">"Efendim?" Neele cevap vermeyince sordu. "Bütün bunlardan ne anlam çıkardınız, efendim?"</p>

  <p class="calibre1">Neele içini çekti. </p>

  <p class="calibre1">"Hiçbir anlam çıkaramadım. Hepsi de iğrenç insanlar." Hay'in hayretle baktığını görünce ekledi. "Bu sözler, Alice Harikalar Diyarı'nda eserinden. Sen Alice'i bilmiyor musun, Hay?"</p>

  <p class="calibre1">Hay, "O klasiklerden değil mi?" diye cevap verdi. "Radyodan ondan söz ediyorlar. <span style="text-indent: 1em; font-size: 1em;">Ama ben öyle programları pek dinlemem."</span></p>
</body>
</html>
