<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">18</h1>

  <p class="calibre1">Müfettiş Neele on saniye kadar Miss Marple'a büyük bir şaşkınlıkla baktı. Önce yaşlı kadının çıldırdığını sandı bir an.</p>

  <p class="calibre1">Sonra da yineledi. </p>

  <p class="calibre1">"Karatavuklar."</p>

  <p class="calibre1">Miss Marple heyecanla başını salladı. </p>

  <p class="calibre1">"Evet." Sonra derin bir soluk aldı.</p>

  <p class="calibre1">"Bir şarkı, söyle:</p>

  <p class="calibre1">Altı peni, bir cep dolusu çavdar</p>

  <p class="calibre1">Böreğin içinde pişirilen yirmi dört karatavuğun şarkısını.</p>

  <p class="calibre1">Börek kesildiği zaman karatavuklar ötmeye başlamış.</p>

  <p class="calibre1">Tam krala göre bir yemek değil mi bu?</p>

  <p class="calibre1">Kral, hazinesindeymiş. Parasını sayıyormuş. Kraliçe odasında ekmekle bal yiyormuş. Hizmetçi bahçede çamaşırları asıyormuş. Bir serçe gelerek burnunu gagalayıvermiş."</p>

  <p class="calibre1">Müfettiş Neele, "Tanrım," dedi.</p>

  <p class="calibre1">Miss Marple başını salladı. </p>

  <p class="calibre1">"Bu çocukça şiir buradaki olaylara uyuyor, değil mi? <span style="text-indent: 1em; font-size: 1em;">Adamın cebinden çavdar çıkmış sanırım. Gazetelerde okudum. Bu doğru mu?"</span></p>

  <p class="calibre1">Müfettiş Neele, </p>

  <p class="calibre1">"Evet," diye cevap verdi.</p>

  <p class="calibre1">Miss Marple zaferle güldü. </p>

  <p class="calibre1">"Gördünüz mü? Rex Fortescue, Rex, Latince "Kral" <span style="text-indent: 1em; font-size: 1em;">anlamına gelir. Ve Bayan Fortescue, yani kraliçe odada ekmekle bal yiyormuş, işte bu yüzden katil Gladys'in burnuna o mandalı takmış. Kuşun hizmetçinin burnunu gagaladığını belirtmek için."</span></p>

  <p class="calibre1">Müfettiş Neele, "Yani," diye mırıldandı. "Adam deli mi?"</p>

  <p class="calibre1">"Hemen böyle düşünmemiz doğru değil. Fakat durumun acayip olduğu meydanda. Fakat karatavuklar hakkında soruşturma yapmalısınız. Bir yerde bir karatavuk meselesi olmalı."</p>

  <p class="calibre1">Aynı anda Komiser Muavini Hay içeri girerek, telaşla, "Efendim," dedi Miss Marple'ı görünce durakladı. O arada Müfettiş Neele de kendini toplamayı başardı.</p>

  <p class="calibre1">"Teşekkür ederim, Miss Marple. O konuyu inceleyeceğim. Madem kızla ilgileniyorsunuz, belki odasından aldığımız eşyalarına bakmak istersiniz. <span style="text-indent: 1em; font-size: 1em;">Komiser Muavini Hay onları biraz sonra size gösterir."</span></p>

  <p class="calibre1">Miss Marple nezaketle bir şeyler söyleyerek dışarı çıktı.</p>

  <p class="calibre1">Müfettiş Neele kendi kendine, </p>

  <p class="calibre1">"Karatavuklar," diye mırıldandı.</p>

  <p class="calibre1">Komiser Muavini Hay ona hayretle baktı.</p>

  <p class="calibre1">"Evet, Hay, ne var?"</p>

  <p class="calibre1">Hay yine telaşla, "Efendim," dedi. "Şuna bakın." Kirlice mendile sarmış olduğu bir şeyi müfettişe uzattı. "Bunu otların arasında buldum. Arka pencerelerin birinden atılmış olabilir." </p>

  <p class="calibre1">Mendili açarak, içindekini masaya, Müfettiş Neele'in önüne bıraktı. Neele eğilerek gitgide artan <span style="text-indent: 1em; font-size: 1em;">bir merakla buna baktı. Bu içi hemen hemen ağzına kadar marmelatla dolu bir kaptı.</span></p>

  <p class="calibre1">Müfettiş sessiz sedasız kaba bakıyordu. Yüzünde sakin hatta aptalca bir ifade belirmişti. Bundan da Müfettiş Neele'nin kafasının içinde bir şeyler düşündüğü anlaşılıyordu. Genç adamın gözlerinin önünde bir sahne canlanmıştı şimdi. Yeni bir marmelat kavanozu açılıyordu. Biri bundan dikkatle bir parça alıyor ve içine taxine karıştırıyordu. Sonra da zehirli marmelatı tekrar kavanoza koyarak ağzını kapatıyordu.</p>

  <p class="calibre1">Müfettiş Hay'e döndü. </p>

  <p class="calibre1">"Marmelatı kavanozdan alıp kristal kaplara koymuyorlar mı?"</p>

  <p class="calibre1">"Hayır, efendim. Savaş sırasında kavanozu sofraya koymaya alışmışlar. Ondan sonra hep süre gitmiş."</p>

  <p class="calibre1">Neele mırıldandı. </p>

  <p class="calibre1">"Bu da katilin işini kolaylaştırmış tabii."</p>

  <p class="calibre1">Hay ekledi. </p>

  <p class="calibre1">"Bir şey daha öğrendim. Kahvaltıda yalnız Bay Fortescue marmelat yermiş. Bir de Bay Percival evde olduğu zaman. Diğerleri reçel ve balı yeğlermiş."</p>

  <p class="calibre1">Neele başını salladı. </p>

  <p class="calibre1">"Evet..." iş kolaylaşıyor değil mi?"</p>

  <p class="calibre1">Bu kısa duraklamadan sonra kafasındaki düşündüğü şey onu zorluyordu. Şimdi kahvaltı masasındalardı. Rex Fortescue marmelat kavanozuna doğru uzanıyordu. <span style="text-indent: 1em; font-size: 1em;">Bundan bir kaşık alıyor ve marmelatı yağlı ekmeğinin üzerine sürüyordu. Bu zehri kahveye karıştırmaktan daha kolay ve tehlikesizdi.</span></p>

  <p class="calibre1">Müfettiş Neele, "Marmelatı tahlil ettirmemiz gerekiyor," diye başını salladı.</p>

  <p class="calibre1">"Bakalım içinde taxine izi bulabilecekler mi? Hemen sonuç çıkarmaya kalkmayalım."</p>

  <p class="calibre1">"Evet, efendim. Kavanozun üzerinde parmak izleri de olabilir."</p>

  <p class="calibre1">Müfettiş Neele kederli kederli içini çekti. </p>

  <p class="calibre1">"Üzerindekilerin istediğimiz parmak izleri olacağını sanmıyorum. Herhalde Gladys'in, Crump'ın ve Fortescue'nun kendi parmak izlerini bulacaklar. Ayrıca Bayan Crump'ın, bakkal çırağının da izleri olabilir! Eğer biri marmelata taxine karıştırdıysa parmak izi bırakmamaya çalışmıştır. Neyse... Dediğim gibi hemen sonuç çıkarmaya kalkmayalım. Marmelatı nasıl ısmarlıyorlarmış? Bunlar nerede duruyor?"</p>

  <p class="calibre1">Çalışkan Hay bunların cevabını da biliyordu. </p>

  <p class="calibre1">"Her seferinde altı kavanoz marmelat ve reçel alıyorlarmış. Açılmış olanının içindeki marmelat azalmaya başlayınca bir yenisini mutfağa getiriyorlarmış."</p>

  <p class="calibre1">Neele, "O halde," dedi. "Zehir marmelata, kavanoz sofraya konulmadan birkaç gün önce karıştırılmış olabilir. Porsuk Ağacı Kulübesi'ndekiler veya eve girip çıkan herkes bu işi kolaylıkla yapabilirdi..."</p>

  <p class="calibre1">Bu sözleri Hay'i biraz şaşırtmıştı. Müfettişin kafasından neler geçtiğini anlayamadı.</p>

  <p class="calibre1">Oysa Neele, zehir marmelata daha önce karıştırıldıysa, diye düşünüyordu. O zaman Fortescue'nun öldüğü sabah kahvaltı sofrasına oturanlardan birinin katil olması gerekmez. Böylece ortaya ilgi çekici yeni varsayımlar çıkıyordu. Diğerlerini yeniden sorguya çekecekti Neele. Fakat bu kez başka sorular soracaktı. Kendi kendine, </p>

  <p class="calibre1">"Her olasılığı göze almalı," dedi. "Hatta Mis... neydi o ihtiyar kızın adı? Onun çocuk şiiri hakkındaki sözlerini de ciddiye alacağım. Çünkü bu şiir olaylara gerçekten şaşılacak bir şekilde uyuyor. En önemlisi beni başından beri düşündüren o cep dolusu çavdar..."</p>

  <p class="calibre1">Müfettiş Neele, "Karatavuklar?" diye mırıldandı.</p>

  <p class="calibre1">Hay hayretle ona baktı. </p>

  <p class="calibre1">"O gün kahvaltıda tavuk yediklerini hiç sanmıyorum, efendim."</p>

  <p class="calibre1">Müfettiş Neele, Mary Dove'u aramaya çıktı.</p>

  <p class="calibre1">Genç kadını ikinci kattaki yatak odalarından birinde buldu. Mary yataktaki pek de temiz duran çarşafları toplamakta olan Ellen'i denetliyordu. Bir sandalyeye temiz havlular konulmuştu. </p>

  <p class="calibre1">Müfettiş Neele şaşkın şaşkın baktı. </p>

  <p class="calibre1">"Misafir mi geliyor?"</p>

  <p class="calibre1">Mary Dove ona gülümsedi. Somurtkan ve aksi tavırlı Eilen'e karşılık genç kadın her zamanki gibi sakin ve güler yüzlüydü. </p>

  <p class="calibre1">"Tahminlerinizin aksi..."</p>

  <p class="calibre1">Neele kaşlarını kaldırdı.</p>

  <p class="calibre1">Mary, "Bu odayı Bay Gerald Wright için hazırlamıştık," diye mırıldandı.</p>

  <p class="calibre1">"Gerald Wright? O da kim?"</p>

  <p class="calibre1">"Miss Elaine Fortescue'nun bir arkadaşı." Mary'nin sesi kuru ve anlamsız çıkmıştı.</p>

  <p class="calibre1">"Buraya mı gelecekti o? Ne zaman?"</p>

  <p class="calibre1">"Zannedersem kendisi Bay Fortescue'nun ölümünden bir gün sonra Golf Oteli'ne indi."</p>

  <p class="calibre1">"Ölümünden bir gün sonra?"</p>

  <p class="calibre1">"Miss Fortescue öyle söyledi." Mary'nin sesi hâlâ kuru ve anlamsızdı. "Bana onun gelip evde kalmasını istediğini söyledi. Onun üzerine bu odayı hazırlattım. <span style="text-indent: 1em; font-size: 1em;">Şimdi diğer iki felaketten sonra Gerald Wright' in yine otelde kalması daha doğru olacak."</span></p>

  <p class="calibre1">"Golf Oteli'nde mi?"</p>

  <p class="calibre1">"Evet."</p>

  <p class="calibre1">Müfettiş Neele, "Pekâlâ," dedi.</p>

  <p class="calibre1">Ellen çarşafları ve havluları toplayarak odadan çıktı.</p>

  <p class="calibre1">Mary Dove merakla Neele'i süzüyordu. </p>

  <p class="calibre1">"Beni mi görmek istiyordunuz?"</p>

  <p class="calibre1">Neele dostça bir tavırla, </p>

  <p class="calibre1">"Saatleri kesin olarak saptayamadık," diye cevap verdi. "Önem kazanmaya başladı bu. Ailenin bireyleri saat bakımından belirsiz şeyler söylüyorlar. Bir bakıma onlara hak vermek gerek. Fakat siz saatleri kesin olarak biliyorsunuz, Miss Dove."</p>

  <p class="calibre1">"Bu bakımdan da bana hak vermek gerek."</p>

  <p class="calibre1">"Evet belki. Doğrusu herkesin paniğe kapılmasına rağmen evin düzenini bozmadan yönettiniz. Sizi tebrik etmek gerekiyor, Miss Dove. Bu cinayetler herkesi dehşete düşürdü." Durdu. Sonra da merakla sordu. "Bu işi nasıl başardınız?"</p>

  <p class="calibre1">Mary Dove'un en zayıf noktasını bulmuştu. Genç kadın becerikliliği ve işleri düzenli yürütmesiyle övünüyordu. Mary Dove cevap verirken yüzünde daha yumuşak bir ifade belirdi.</p>

  <p class="calibre1">"Crump'lar hemen buradan ayrılmaya kalktılar, tabii."</p>

  <p class="calibre1">"Buna izin vermezdik."</p>

  <p class="calibre1">"Biliyorum. Onlara ayrıca Bay Percival'in kendisini zor durumda bırakmayanlara karşı daha cömertçe davranacağını söyledim."</p>

  <p class="calibre1">"Ya Ellen?"</p>

  <p class="calibre1">"O gitmek istemiyor."</p>

  <p class="calibre1">Neele tekrarladı. </p>

  <p class="calibre1">"Ellen gitmek istemiyor. Sinirleri sağlam olmalı."</p>

  <p class="calibre1">Mary Dove, "Ellen felaketlerden zevk alıyor," dedi. "Bayan Percival gibi felaketler onda da zevkli birer dram etkisini uyandırıyor."</p>

  <p class="calibre1">"Bakın bu çok ilgi çekici. Sizce Bayan Percival bu felaketlerden zevk aldı mı?"</p>

  <p class="calibre1">"Hayır, hayır. O kadar ileri gitmek istemem. Bence bütün bu olaylar diğerlerinin karşısında boyun eğmemeyi ona öğretti..."</p>

  <p class="calibre1">"Peki, olanlar sizi nasıl etkiledi, Miss Dove?"</p>

  <p class="calibre1">Genç kadın omzunu silkti. </p>

  <p class="calibre1">"Doğrusu bu pek de hoş bir serüven sayılmaz." Sesi alaycıydı.</p>

  <p class="calibre1">Müfettiş Neele yine bu soğukkanlı kadını gafil avlama isteğine kapıldı. Bu ihtiyatlı ve becerikli yaratığın kafasından neler geçiyordu acaba?</p>

  <p class="calibre1">Fakat sadece sert bir sesle, </p>

  <p class="calibre1">"Şimdi saatleri hatırlamaya çalışalım," dedi.</p>

  <p class="calibre1">"Gladys Martin'i en son çaydan önce holde gördünüz, değil mi? O sırada beşe yirmi vardı?"</p>

  <p class="calibre1">"Evet, ona çayı getirmesini söyledim."</p>

  <p class="calibre1">"Siz nereden geliyordunuz?"</p>

  <p class="calibre1">"Yukardan inmiştim. Bana bir iki dakika önce telefon çalmış gibi gelmişti."</p>

  <p class="calibre1">"Telefona Gladys mi cevap vermişti?"</p>

  <p class="calibre1">"Evet. Burayı yanlışlıkla aramışlardı. Biri Baydon Heath çamaşırhanesini arıyordu."</p>

  <p class="calibre1">"Kızı en son o zaman mı gördünüz?"</p>

  <p class="calibre1">"On dakika kadar sonra çay tepsisini kütüphaneye getirdi."</p>

  <p class="calibre1">"Ondan sonra da Miss Elaine Fortescue içeri girdi, değil mi?"</p>

  <p class="calibre1">"Evet. Üç dört dakika sonra. Ben de yukarı çıkıp Bayan Percival'e çayın hazır olduğunu haber verdim."</p>

  <p class="calibre1">"Bunu daima yapar mıydınız?"</p>

  <p class="calibre1">"Hayır... Herkes çaya istediği zaman inerdi. Fakat Bayan Fortescue herkesin nerede olduğunu sormuştu. Bayan Percival'in ayak seslerini duyduğumu sandım. <span style="text-indent: 1em; font-size: 1em;">Fakat sonradan yanıldığımı anladım..."</span></p>

  <p class="calibre1">Neele onun sözünü kesti. Yeni bir şeydi bu. </p>

  <p class="calibre1">"Yani birinin yukarda dolaştığını mı işittiniz?"</p>

  <p class="calibre1">"Evet. Ayak seslerinin merdivenin başından geldiğini sandım. Fakat aşağıya kimse inmedi. Onun üzerine yukarı çıktım. Bayan Percival odasındaydı. Dışardan yeni gelmişti. Yürüyüşe çıkmıştı..."</p>

  <p class="calibre1">"Yürüyüşe çıkmıştı, demek. Anlıyorum. O sırada saat kaçtı?"</p>

  <p class="calibre1">"Beşe geliyordu sanırım..."</p>

  <p class="calibre1">"Sonra Bay Lancelot Fortescue geldi değil mi? Saat kaçta?"</p>

  <p class="calibre1">"Ben aşağıya indikten birkaç dakika sonra. Onun daha önce geldiğini sanıyordum... Fakat..."</p>

  <p class="calibre1">Müfettiş Neele tekrar genç kadının sözünü kesti. </p>

  <p class="calibre1">"Neden onun daha önce geldiğini düşündünüz?"</p>

  <p class="calibre1">"Sahanlıktaki pencereden baktığım zaman bahçede birini gördüm. Onun Bay Lancelot olduğunu sandım."</p>

  <p class="calibre1">"Bahçede?"</p>

  <p class="calibre1">"Evet. Sözünü ettiğim kimse porsuk çitin arkasında gözden kayboldu. Ben de onun Bay Lancelot olabileceğini düşündüm."</p>

  <p class="calibre1">"Bahçedeki adamı, Bayan Percival Fortescue'ya çayın hazır olduğunu haber verdikten sonra aşağıya inerken mi gördünüz?"</p>

  <p class="calibre1">"Hayır... hayır... o zaman değil. Daha önce oldu bu. Aşağıya ilk indiğim zaman."</p>

  <p class="calibre1">Müfettiş Neele hayretle ona baktı. </p>

  <p class="calibre1">"Bundan emin misiniz, Miss Dove?"</p>

  <p class="calibre1">"Tabii eminim. Bu yüzdendir. Lancelot daha sonra zili çaldığı zaman bayağı şaşırdım."</p>

  <p class="calibre1">Müfettiş Neele başını salladı. Heyecanlandığını belli etmemeye çalışıyordu.</p>

  <p class="calibre1">"Bahçede gördüğünüz Lancelot Fortescue olamaz. İstasyona 4.28'de ulaşması gerek, gelen treni dokuz dakika gecikmişti. O Baydon Heath İstasyonu'na 4.37'de indi. <span style="text-indent: 1em; font-size: 1em;">Taksi bulabilmek için birkaç dakika bekledi. Çünkü o tren her zaman çok kalabalıktır. Arabayla istasyondan ayrıldığı zaman beşe çeyrek vardı. Yani bu sizin bahçedeki adamı gördüğünüzden beş dakika sonra oldu. Bay Lancelot da buraya on dakika sonra erişti. Burada arabadan inip şoföre para verdiği zaman saat beşe beş vardı. Hayır, gördüğünüz Lancelot Fortescue değildi."</span></p>

  <p class="calibre1">"Bahçede birini gördüğümden eminim."</p>

  <p class="calibre1">"Evet, birini gördüğünüz muhakkak. Fakat hava kararıyordu. Onu iyice fark etmiş <span style="text-indent: 1em; font-size: 1em;">olmanız imkânsız."</span></p>

  <p class="calibre1">"Orası öyle... Adamın yüzünü filan göremedim. Sadece biçimini fark ettim. İnce ve uzundu. Biz de o sırada Lancelot Fortescue'yu bekliyorduk. Bu yüzden gördüğüm adamın o olduğunu sandım."</p>

  <p class="calibre1">"Adam... Ne tarafa doğru gidiyordu?"</p>

  <p class="calibre1">"Evin doğusuna doğru uzanan porsuk çitinin arkasından ilerlemekteydi."</p>

  <p class="calibre1">"Evin yan kapısı orada. Kitli miydi o?"</p>

  <p class="calibre1">"O kapı ancak gece kitlenir. Diğer kapılarla birlikte."</p>

  <p class="calibre1">"O halde, herhangi bir kimse evdekilere gözükmeden o kapıdan içeri girebilirdi."</p>

  <p class="calibre1">Mary Dove bir an düşündü. </p>

  <p class="calibre1">"Sanırım. Evet." Sonra hemen ekledi. "Yani... Daha sonra yukarda dolaştığını duyduğum kimse yan kapıdan içeri mi girmişti? Onu mu demek istiyorsunuz. Adam yukarıya mı saklanmıştı?"</p>

  <p class="calibre1">"Mümkün değil bu."</p>

  <p class="calibre1">"Fakat kim?"</p>

  <p class="calibre1">"Elbet bunu da öğreneceğiz. Teşekkür ederim. Miss Dove."</p>

  <p class="calibre1">Genç kadın çıkmak için dönerken, Müfettiş Neele sakin sakin, </p>

  <p class="calibre1">"Bana karatavuklar hakkında bilgi vermeniz herhalde mümkün değil?" diye mırıldandı.</p>

  <p class="calibre1">Mary Dove karşılaştıklarından beri ilk kez şaşırmış gibiydi. </p>

  <p class="calibre1">"Ben... ne dediniz?"</p>

  <p class="calibre1">"Size karatavukları soruyordum." </p>

  <p class="calibre1">"Yani..."</p>

  <p class="calibre1">Müfettiş Neele, </p>

  <p class="calibre1">"Karatavuklar," dedi. Yüzünde gayet aptalca bir ifade belirmişti.</p>

  <p class="calibre1">"Geçen yaz ki o budalaca olayı mı söylemek istiyorsunuz?" "Fakat herhalde onun..." Genç kadın, birdenbire durakladı.</p>

  <p class="calibre1">Müfettiş Neele, tatlı tatlı, </p>

  <p class="calibre1">"Bundan biraz söz ettiler," diye mırıldandı. "Fakat sizin bana bu konuyu daha anlaşılır bir şekilde anlatacağınızdan emindim."</p>

  <p class="calibre1">Mary Dove yine o sakin ve becerikli genç kadın olup çıkmıştı. </p>

  <p class="calibre1">"Bence bu saçma ve tatsız bir şakaydı Bay Fortescue'nun buradaki çalışma odasına, masasının üzerine dört tane ölü karatavuk koymuşlardı. Yazdı. Odanın camları kapıları açıktı. Bu işi bahçıvanın oğlunun yaptığını sandık. Fakat çocuk karatavuklarla hiçbir ilgisi olmadığını söyleyip durdu. Fakat aslında bunlar bahçıvanın vurup meyve ağaçlarına astığı karatavuklardı."</p>

  <p class="calibre1">"Demek biri onları dallardan indirip Bay Fortescue'nun masasının üzerine koymuştu."</p>

  <p class="calibre1">"Evet."</p>

  <p class="calibre1">"Bunun ne sebebi olabilirdi? Karatavuk sözü size bir şeyi hatırlatıyor mu?"</p>

  <p class="calibre1">Mary başını salladı. </p>

  <p class="calibre1">"Hayır."</p>

  <p class="calibre1">"Bay Fortescue bu hadiseyi nasıl karşıladı? Sinirlendi mi?"</p>

  <p class="calibre1">"Tabii ki sinirlendi."</p>

  <p class="calibre1">"Fakat endişelenmedi değil mi?"</p>

  <p class="calibre1">"Doğrusu bunu hatırlamıyorum."</p>

  <p class="calibre1">Müfettiş Neele, </p>

  <p class="calibre1">"Anlıyorum," dedi.</p>

  <p class="calibre1">Onun başka bir şey söylemek istemediğini anlayan genç kadın dönerek dışarı çıktı. Fakat sanki müfettişin ne düşündüğünü sormak <span style="text-indent: 1em; font-size: 1em;">öğrenmek istiyormuş gibi istemeye istemeye gidiyordu. Neele büyük bir nankörlükle, Miss Marple'a kızdığını hissetti. Yaşlı kadın ona karatavuklar olması gerektiğinden söz etmişti. Onun söylediği gibi de olmuştu. Fakat bu ne anlama geliyordu? Müfettiş Neele bunu bilmiyordu işte.</span></p>
</body>
</html>
