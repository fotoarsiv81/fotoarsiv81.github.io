<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">5</h1>

  <p class="calibre1">Müfettiş Neele, Lance Fortescue'nun eve döneceğini bildiren telgraf elinde şaşkın şaşkın dururken, kapının önünde bir araba durdu.</p>

  <p class="calibre1">Mary Dove mırıldandı. </p>

  <p class="calibre1">"Herhalde. Bayan Fortescue geldi."</p>

  <p class="calibre1">Neele kapıya doğru gitti. Göz ucuyla Mary Dove'un usulca ordan uzaklaştığını fark etmişti. Bundan sonraki sahnede rol almak niyetinde olmadığı anlaşılıyordu.</p>

  <p class="calibre1">Müfettiş kapıya yaklaştığı sırada Crump da ortaya çıktı. Anlaşılan arabanın geldiğini o da duymuştu. Otomobil spor bir Rolls Bentley'di. Bundan inen iki kişi eve doğru geldiler. Tam basamaklardan çıkarlarken kapı açıldı. Fena halde şaşıran Adele Fortescue şaşkınlıkla Müfettiş Neele'e baktı.</p>

  <p class="calibre1">Müfettiş daha ilk bakışta genç kadının gerçekten çok güzel olduğunu fark etti.</p>

  <p class="calibre1">Üstelik Mary Dove'un kendisini şaşırtan sözleri de doğruydu. Adele Fortescue sanki seks için yaratılmıştı. Oysa bakışları kurnaz davranışları ölçülüydü.</p>

  <p class="calibre1">Neele, Adele Fortescue erkeklerden hoşlanıyor, diye düşündü. Ama parayı erkeklerden daha fazla seviyor.</p>

  <p class="calibre1">Kadının arkasındaki golf sopalarını taşıyan genç adama baktı. Bu tipleri iyi bilirdi Neele. Onlar yaşlı ve zengin adamların genç karılarına pek sokulurlardı.</p>

  <p class="calibre1">Bay Vivian Dulbois erkek gibiydi, ama aslında böyle olmadığı da tavırlarından anlaşılıyordu. <span style="text-indent: 1em; font-size: 1em;">"Kadınları çok iyi anlıyor," denilen adamlardandı o.</span></p>

  <p class="calibre1">"Bayan Fortescue?"</p>

  <p class="calibre1">"Evet." Kadın iri mavi gözlerini açarak ona baktı. "Fakat sizi tanıdığımı..."</p>

  <p class="calibre1">"Ben Müfettiş Neele'im. Korkarım size kötü bir haberim var."</p>

  <p class="calibre1">"Yani evde hırsızlık filan mı oldu?"</p>

  <p class="calibre1">"Hayır, hayır, böyle bir şey yok. Söyleyeceklerim kocanızla ilgili. Kendisi bu sabah ciddi şekilde hastalandı."</p>

  <p class="calibre1">"Rex mi hastalandı?"</p>

  <p class="calibre1">"Saat on bir buçuktan beri sizinle bağlantı kurmaya çalışıyoruz."</p>

  <p class="calibre1">"Fakat nerede o? Burada mı? Yoksa hastanede mi?"</p>

  <p class="calibre1">"Kendisini St. Juda Hastanesi'ne kaldırdılar. Kendinizi acı bir habere hazırlamalısınız."</p>

  <p class="calibre1">"Yani... o... o öldü mü?" </p>

  <p class="calibre1">Kadın hafifçe sendeleyerek, müfettişin kolunu yakaladı. Neele kendisini bir piyeste rol almış gibi hissediyordu. Ciddi bir tavırla genç kadını hole soktu. Crump merakla etrafında dolaşıyordu. </p>

  <p class="calibre1">"Ona konyak vermeli."</p>

  <p class="calibre1">Vivian Dulbois'in kalın sesi duyuldu. </p>

  <p class="calibre1">"Haklısın, Crump. Koş, konyak getir."</p>

  <p class="calibre1">Müfettişe döndü. </p>

  <p class="calibre1">"Şuraya girelim." </p>

  <p class="calibre1">Solda bir kapıyı açtı. Neele ve Adele Fortescue, Vivian Dulbois elinde konyak şişesiyle ve iki kadehle Crump sırayla içeriye girdiler. Adele Fortescue bir koltuğa çökerek, bir eliyle gözlerini örttü. Müfettişin uzattığı kadehten bir yudum içti. Sonra da bunu eliyle itti.</p>

  <p class="calibre1">"İstemem... Bir şeyim yok. Fakat bana ne olduğunu anlatın. Herhalde Rex kalp krizi sonunda öldü. Zavallı."</p>

  <p class="calibre1">"Müfettiş olduğunuzu söylemiştiniz değil mi?" </p>

  <p class="calibre1">Bu soruyu Vivian Dulbois sormuştu.</p>

  <p class="calibre1">Neele ona dönerek tatlı bir sesle cevap verdi. </p>

  <p class="calibre1">"Evet. Cinayet Şubesinden Müfettiş Neele."</p>

  <p class="calibre1">Vivian Dulbois'in siyah gözlerinde kaygı dolu bir anlam belirdi. Cinayet Şubesi'nden bir müfettişin çıkagelmesi hiç hoşuna gitmemişti. </p>

  <p class="calibre1">"Ne var? Bir şey mi oldu?" </p>

  <p class="calibre1">Farkına varmadan usulca kapıya doğru çekildi. Bu Neele'nin gözünden kaçmadı tabii.</p>

  <p class="calibre1">Adele Fortescue'ya döndü. </p>

  <p class="calibre1">"Korkarım resmi soruşturma yapılacak."</p>

  <p class="calibre1">"Resmi soruşturma mı? Yani... Ne demek istiyorsunuz?"</p>

  <p class="calibre1">"Bay Fortescue'nun bugün şirkete gitmeden önce ne yiyip içtiğini hemen öğrenmemizin doğru olacağını düşündük."</p>

  <p class="calibre1">"Yani o zehirlendi mi?"</p>

  <p class="calibre1">"Evet. Öyle gözüküyor."</p>

  <p class="calibre1">"Buna inanamam. A, evet. Yemekten zehirlendiğini belirtmek istiyorsunuz değil mi?" Sesi iyice hafiflemişti.</p>

  <p class="calibre1">Müfettiş Neele anlamsız bir yüzle ona baktı. </p>

  <p class="calibre1">"Madam? Neyi belirtmek istediğimi sanmıştınız?"</p>

  <p class="calibre1">Kadın bu soruya aldırmayarak telaşla konuşmasını sürdürdü. </p>

  <p class="calibre1">"Fakat hiçbirimize bir şey olmadı."</p>

  <p class="calibre1">"Bunu ailenin bütün bireyleri hakkında söyleyebilir misiniz?"</p>

  <p class="calibre1">"Şey... Hayır... Tabii ki söyleyemem."</p>

  <p class="calibre1">Dulbois dikkati çekecek bir şekilde saatine baktı. </p>

  <p class="calibre1">"Artık benim gitmem gerek Adele. Çok üzgünüm. Bana ihtiyacın yok, değil mi? Yani hizmetçiler ve küçük Dove var..."</p>

  <p class="calibre1">"Ah, Vivian gitme. Gitme." </p>

  <p class="calibre1">Genç kadının bu iniltisi Bay Dulbois'e ters bir etki yaptı.</p>

  <p class="calibre1">"Çok üzgünüm, yavrum. Önemli bir randevum var. A, evet. Ben Dormy House'da kalıyorum, Bay Müfettiş şey... Belki benimle konuşmak istersiniz..."</p>

  <p class="calibre1">Müfettiş Neele başını salladı. Vivian Dulbois'i orada tutmak için kaçmaya çalıştığının da farkındaydı.</p>

  <p class="calibre1">Adele Fortescue durumu idareye çalıştı. </p>

  <p class="calibre1">"Eve gelip polisle karşılaşınca çok şaşırdım."</p>

  <p class="calibre1">"Haklısınız. Fakat yiyecek, çay ve kahveden örnekler alabilmek için hemen çalışmalara başlamamız gerekli."</p>

  <p class="calibre1">"Çayla kahve mi? Ama onlar bozuk da olsalar insanı zehirlemezler ki. Herhalde bu işe yediğimiz o berbat jambon neden oldu. Bazen yenilecek gibi değil o."</p>

  <p class="calibre1">"Nasıl olsa bunu öğreneceğiz, Bayan Fortescue. Üzülmeyin. Bazen olanları duysanız şaşarsınız. Bir olayda da digitalis zehirlenmesiyle karşılaşmıştık. <span style="text-indent: 1em; font-size: 1em;">Sonradan adamın bayır turpu yerine yanlışlıkla yüksükotu yemiş olduğunu öğrendik."</span></p>

  <p class="calibre1">"Burada da böyle bir şey olduğunu mu sanıyorsunuz?"</p>

  <p class="calibre1">"Bunu otopsiden sonra daha ayrıntılı olarak anlayacağız, Bayan Fortescue."</p>

  <p class="calibre1">"Otop... oh, anlıyorum..." Genç kadın titredi.</p>

  <p class="calibre1">Müfettiş devam etti. </p>

  <p class="calibre1">"Bahçede bir hayli porsuk ağacı var, değil mi, madam? Acaba bunun yaprakları veya meyveleri yiyeceklere karışmış olamaz mı?" </p>

  <p class="calibre1">Bakışları kadının üzerindeydi. Adele ona hayretle baktı.</p>

  <p class="calibre1">"Porsuk ağacının meyveleri mi? Zehirli mi onlar?" </p>

  <p class="calibre1">Abartmalı suçsuz bir tavır takınmıştı.</p>

  <p class="calibre1">"Çocukların bunlardan yiyip hastalandıkları görülmüştür."</p>

  <p class="calibre1">Adele ellerini şakaklarına bastırdı. </p>

  <p class="calibre1">"Artık dayanamayacağım. Bu konuyu kapatalım. Bundan söz etmemiz şart mı? Gidip uzanmak istiyorum. Dayanamayacağım artık Bay Percival Fortescue her şeyi denetler. Bu yaptığınız haksızlık."</p>

  <p class="calibre1">"Bay Percival Fortescue'yla hemen bağlantı kurmak istiyoruz. Ne yazık ki şu anda kendisi Kuzey'de."</p>

  <p class="calibre1">"A, sahi. Unuttum."</p>

  <p class="calibre1">"Bir şey daha var, Bay Fortescue. Kocanızın cebinden çavdar çıktı., Bunun nedenini açıklayabilir misiniz?"</p>

  <p class="calibre1">Adele başını salladı. Şaşırmış gibi bir hali vardı.</p>

  <p class="calibre1">"Biri çavdarı, onun cebine şaka olsun diye koymuş olabilir mi?"</p>

  <p class="calibre1">"Böyle şaka olur mu?"</p>

  <p class="calibre1">Müfettiş Neele de aynı kanıdaydı. </p>

  <p class="calibre1">"Artık sizi rahatsız etmeyeceğim Bayan Fortescue. Hizmetçilerden birini yanınıza yollayayım mı? Veya Miss Dove'u?"</p>

  <p class="calibre1">"Efendim?" </p>

  <p class="calibre1">Adele dalgın dalgın mırıldanmıştı bu sözcüğü. Neele onun neler düşündüğünü merak etti. Genç kadın, çantasını karıştırarak bir mendil çıkardı.</p>

  <p class="calibre1">Sesi titremeye başlamıştı. </p>

  <p class="calibre1">"Korkunç bir şey bu. <span style="text-indent: 1em; font-size: 1em;">Durumunu yavaş yavaş anlamaya başlıyorum. Şu ana kadar bir bunalım içindeydim. </span><span style="text-indent: 1em; font-size: 1em;">Zavallı Rex... Zavallı Rex'cigim." </span></p>

  <p class="calibre1"><span style="text-indent: 1em; font-size: 1em;">Hemen hemen karşısındakini inandıracak bir tavırla hıçkırmaya başladı. Neele ona adeta saygıyla bakıyordu.</span></p>

  <p class="calibre1">Sonra, "Bunun pek ani olduğunu bilmiyorum," dedi. "Yanınıza birini göndereyim."</p>

  <p class="calibre1">Kapıya giderek, dışarı çıktı. Sonra da omzunun üzerinden çabucak içeriye bir göz attı. Adele Fortescue yine mendilini gözlerine götürmüştü. Bunun ucu aşağıya sarkıyor fakat genç kadının ağzını tamamıyla örtmüyordu. Adele'nin dudakları hafif bir gülümsemeyle aralanmıştı.</p>
</body>
</html>
