<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">3</h1>

  <p class="calibre1">Mary Dove merdivenden inerken bir an durdu, yandaki büyük pencereden dışarıya baktı. Kapının önünde duran arabadan iki erkek iniyordu. Mary Dove onları şöyle bir süzdü. <i>"Müfettiş Neele ve memurlarından biri..."</i> Merdivenin dönemecindeki aynada beliren görüntüsüne bir göz attı. Ufak tefek, kibar tavırlı, genç bir kadındı Mary Dove. Beyaz yakalı gri bir elbise giymişti. Siyah pırıltılı saçlarını ortadan ayırarak, ensesinde toplamıştı. Dudaklarına uçuk gül rengi bir ruj sürmüştü. Görünüşü Miss Dove'un hoşuna gitmişti. Hafifçe gülümseyerek merdivenden indi.</p>

  <p class="calibre1">Dışarda Müfettiş Neele eve bakıyordu. </p>

  <p class="calibre1">"Bir de buraya Porsuk Ağacı Kulübesi diyorlar. Ne kulübe, ne kulübe? Koskoca bir konak burası... Bu zenginlerin züppeliklerinin de sonu yok."</p>

  <p class="calibre1">Porsuk Ağacı Kulübesi, kırmızı tuğladan yapılmış, büyük, yayvan bir binaydı. <span style="text-indent: 1em; font-size: 1em;">Bahçedeki güller, kameriyeler ve havuzlar dikkati çekiyordu. Eve ismini veren porsuk ağaçları da dikkatle budanmış, bunlara geometrik şekil verilmişti.</span></p>

  <p class="calibre1">Neele, <i>taxine için bol bol hammadde var burda...</i> diye düşündü... Arkada güllerin sarmış olduğu kameriyenin hemen gerisinde budanmamış, koskocaman bir porsuk ağacı yükseliyordu. Neele kendi kendine, <i>"Belki de bu ağacın meyvelerinden yararlandılar..."</i> dedi.</p>

  <p class="calibre1">Sonra dönerek zili çaldı. Kapıyı orta yaşlı bir adam açtı. Müfettiş Neele'nin kafasında canlandırdığı gibiydi o. Uşak görünüşte terbiyeli, sinsi bakışlı bir adamdı. Elleri de biraz titriyordu.</p>

  <p class="calibre1">Müfettiş Neele kendi adını ve yardımcısının ismini verdi. Uşağın gözlerinde beliren korkuyu fark edince de bayağı sevindi. Belki bunun Rex Fortescue'nun ölümüyle bir ilgisi yoktu ama yine de dikkati çekecek bir şeydi.</p>

  <p class="calibre1">"Bayan Fortescue döndü mü?"</p>

  <p class="calibre1">"Hayır, efendim."</p>

  <p class="calibre1">"Bay Percival Fortescue? Miss Elaine Fortescue?"</p>

  <p class="calibre1">"Hayır efendim."</p>

  <p class="calibre1">"O halde Miss Dove'la konuşalım."</p>

  <p class="calibre1">Uşak başını hafifçe çevirdi. </p>

  <p class="calibre1">"İşte Miss Dove. Merdivenlerden iniyor."</p>

  <p class="calibre1">Müfettiş Neele geniş merdivenden sakin sakin inen genç kadını süzdü. Bu sefer kafasının içinde düşündüğü gibi kâhya kadın karşısındakine hiç uymuyordu. Kâhya kadınla konuşurken onun siyahlar giymiş, iriyarı herkese sözünü dinleten bir insan olduğunu sanmıştı. Oysa Miss Dove ufak tefekti. Dudakları Mona Lisa'nınkini andıran bir gülümsemeyle bükülmüştü. Genç kadın, müfettişi yine sakin bir tavırla selamladı.</p>

  <p class="calibre1">"Müfettiş Neele?"</p>

  <p class="calibre1">"Evet. Bu da Komiser Muavini Hay. Size telefonda da söylediğim gibi Bay Fortescue 12'yi 43 geçe St. Jude Hastanesi'nde öldü. Ölümüne bu sabah kahvaltıda yediği bir şeyin neden olduğu sanılıyor. Hay'i mutfağa götürürseniz çok sevinirim. Kahvaltıda verilen şeylere baksın."</p>

  <p class="calibre1">Genç kadın bir an düşünceli bir tavırla Neele'i süzdü. Sonra da başını salladı.</p>

  <p class="calibre1">"Tabii..." Kaygıyla bekleyen uşağa döndü. "Crump, sen Bay Hay'i mutfağa götür. <span style="text-indent: 1em; font-size: 1em;">Ona istediklerini göster."</span></p>

  <p class="calibre1">İki adam uzaklaşırlarken, Mary Dove da bir kapıyı açtı. </p>

  <p class="calibre1">"Buraya buyrun."</p>

  <p class="calibre1">Büyükçe, pek de zevkle döşenmemiş bir odaya girdiler. Miss Dove, </p>

  <p class="calibre1">"Lütfen oturun," dedi.</p>

  <p class="calibre1">Karşılıklı koltuklara yerleştiler. Genç kadın, </p>

  <p class="calibre1">"Aileden hiç kimsenin evde olmaması ne aksilik," diye mırıldandı. "Bayan Fortescue biraz sonra dönebilir. <span style="text-indent: 1em; font-size: 1em;">Bayan Val de öyle. Bay Percival'in uğrayacağı yerlere telgraf çektim."</span></p>

  <p class="calibre1">"Teşekkür ederim, Miss Dove."</p>

  <p class="calibre1">"Bay Fortescue'nun kahvaltıda yediği bir şey yüzünden öldüğü sanılıyor, demek? <span style="text-indent: 1em; font-size: 1em;">Yani bir mide krizi yüzünden mi öldü o?"</span></p>

  <p class="calibre1">"Belki..." </p>

  <p class="calibre1">Neele dikkatle genç kadını süzüyordu.</p>

  <p class="calibre1">Mary Dove sakin sakin, "Pek sanmıyorum," diye cevap verdi. "Bu sabah kahvaltıda jambonlu yumurta, kahve, kızarmış ekmek ve marmelat vardı. Büfenin üzerine de soğuk jambon konulmuştu. Fakat dün kesilmişti bu. Kimse de jambondan rahatsız olmamıştı. Bu sabah balık filan da verilmedi."</p>

  <p class="calibre1">"Verilen her şeyi bildiğiniz anlaşılıyor."</p>

  <p class="calibre1">"Tabii. Her şeyi ben hazırlatırım. Dün akşam yemekte..."</p>

  <p class="calibre1">Müfettiş Neele onun sözünü kesti. </p>

  <p class="calibre1">"Bu olayın dün akşamki yemekle bir ilgisi olduğunu sanmıyorum."</p>

  <p class="calibre1">"Fakat yemekten zehirlenmelere yirmi dört saat önce yenilen şeylerin de neden olabileceğini duymuştum."</p>

  <p class="calibre1">"Bu olay öyle değil... Bana Bay Fortescue'nun bu sabah evden ayrılmadan önce ne yiyip içtiğini anlatır mısınız?"</p>

  <p class="calibre1">"Saat sekizde odasına çay yolladık. Kahvaltı dokuzu çeyrek geceydi. Söylediğim gibi Bay Fortescue jambonlu yumurta, kızarmış ekmek ve marmelat yedi, kahve içti."</p>

  <p class="calibre1">"Peki kahvaltıda yenilen o şekerli çaydan ya da başka bir yiyecekten?"</p>

  <p class="calibre1">"Hayır. Bay Fortesceu böyle şeylerden pek hoşlanmazdı."</p>

  <p class="calibre1">"Kahveye konulan şeker... Bu toz muydu yoksa kesme şeker mi?"</p>

  <p class="calibre1">"Kesme şeker. Fakat Bay Fortescue kahvesini şekersiz içerdi."</p>

  <p class="calibre1">"Kendisi sabahları ilaç içer miydi? Tonik? Hazım ilacı?"</p>

  <p class="calibre1">"Hayır. Böyle bir şey almazdı!"</p>

  <p class="calibre1">"Siz de onunla birlikte mi kahvaltı ederdiniz?"</p>

  <p class="calibre1">"Hayır. Ben çoğunlukla diğerleriyle birlikte kahvaltı sofrasına otururum."</p>

  <p class="calibre1">"Kahvaltıda kimler vardı?"</p>

  <p class="calibre1">"Bayan Fortescue. Miss Fortescue. Bayan Val Fortesceu. Bay Percival Fortescue burada değildi tabii."</p>

  <p class="calibre1">"Bayan Fortescue da kahvaltıda aynı şeyleri mi yediler?"</p>

  <p class="calibre1">"Bayan Fortescue sadece biraz kızarmış ekmek yer. Portakal suyu ve kahve içer Bayan Val'le Miss Fortescue daima iyi kahvaltı ederler. Yumurta, soğuk jambondan başka, muhallebi de yerler. Bayan Val kahve değil, çay içer."</p>

  <p class="calibre1">Müfettiş Neele düşünüyordu. </p>

  <p class="calibre1"><i>"Taxine'i kahveye koymuş olmalılar. O zaman adam zehrin acılığını fark etmemiştir."</i> Birdenbire Mary Dove'un kendisini dikkatle süzdüğünü fark etti.</p>

  <p class="calibre1">Kâhya, "İlaçlar hakkındaki sorunuz biraz acayip," diye mırıldandı. "Bundan da ilacın bozuk olduğunu veya buna bir şey karıştırıldığını düşündüğünüz anlaşılıyor. Herhalde bunun yemekten zehirlenmeyle bir ilgisi yok."</p>

  <p class="calibre1">Neele ısrarla ona baktı. </p>

  <p class="calibre1">"Ben Bay Fortescue'nun yemekten zehirlenip öldüğünü kesin bir şekilde söylemedim."</p>

  <p class="calibre1">"Fakat bir zehirlenme olayı var..." Usulca tekrarladı. "Bir zehirlenme olayı..."</p>

  <p class="calibre1">Ne şaşırmış, ne de üzülmüştü. Onda sanki yeni bir şey öğreniyormuş gibi bir hal vardı. Zaten genç kadın kısa bir sessizlikten sonra ekledi. </p>

  <p class="calibre1">"Şimdiye dek, bir zehirlenme olayıyla karşılaşmamıştım."</p>

  <p class="calibre1">Neele alaylı bir tavırla, "Bu pek de hoş bir şey değildir," dedi.</p>

  <p class="calibre1">"Herhalde..." Genç kadın, bir an bunu düşündü. Sonra da başını kaldırarak gülümsedi. "Bunu ben yapmadım. Hoş herkes size böyle söyleyecek ya o da başka."</p>

  <p class="calibre1">"Peki, bunu kim yaptı dersiniz, Miss Dove?"</p>

  <p class="calibre1">Kâhya omzunu silkti. </p>

  <p class="calibre1">"Açıkçası iğrenç bir adamdı o. Bu işi herhangi bir kişi yapmış olabilir."</p>

  <p class="calibre1">"Fakat bir insanı 'iğrenç' olduğu için pek zehirlemezler, Miss Dove. Böyle olayların çoğunluğunun önemli nedenleri vardır..."</p>

  <p class="calibre1">"Evet... Tabii..." Mary Dove'un yüzünde düşünceli bir anlam belirmişti.</p>

  <p class="calibre1">"Bana evdeki kişilerden söz eder misiniz?"</p>

  <p class="calibre1">Neele genç kadının gözlerindeki alay dolu pırıltıyı görünce biraz şaşırdı. </p>

  <p class="calibre1">"Beni sorguya çekmiyorsunuz değil mi? Ama olamaz. Çünkü memurunuz aşağıda hizmetçilerin sinirlerini bozmakla meşgul. Sözlerimin mahkemede okunmasını istemem. Fakat size her şeyi anlatmayı isterim. Ama bu aramızda kalmalı."</p>

  <p class="calibre1">"O halde konuşun bakalım, Miss Dove. Gördüğünüz gibi hiç tanığım yok."</p>

  <p class="calibre1">Genç kadın arkasına dayandı. İnce, küçük ayağını sallıyordu. Gözleri kısılmıştı.</p>

  <p class="calibre1">"Önce şunu söyleyelim. Fortescue'lara karşı bir bağlılık duygusu beslemiyorum. <span style="text-indent: 1em; font-size: 1em;">Bana iyi ücret verdikleri için burada çalışıyorum."</span></p>

  <p class="calibre1">"Sizin böyle bir iş yaptığınıza biraz şaştığımı söylemeliyim."</p>

  <p class="calibre1">"Yani gidip bir büroya kapanmam mı gerekti? Veya bakanlıklardan birinde dosyalarımı yerleştirseydim? Sevgili Müfettiş Neele bundan daha iyi bir iş <span style="text-indent: 1em; font-size: 1em;">bulanamaz. İnsanlar, ev işlerinden kurtulmak için bu uğurda bir servet vermeye hazırdırlar. Hizmetçi, uşak, aşçı tutmasını, onları çalıştırmasını iyi bilirim. </span><span style="text-indent: 1em; font-size: 1em;">Ben sadece çok zengin olan kimseler için çalışırım. Fazla ücret verir, bu yüzden de en iyi kimseleri tutarım."</span></p>

  <p class="calibre1">"Deminki uşak gibilerini mi?"</p>

  <p class="calibre1">Mary Dove müfettişe hem beğeni, hem de neşeyle baktı. </p>

  <p class="calibre1">"O çiftle bazen başım derde giriyor. Crump'ı karısı yüzünden tutuyorum. Çünkü Bayan Crump rastladığım aşçıların en iyisi. Bizim Bay Fortescue yemekten çok hoşlanır... hoşlanırdı. Bu evde kimsenin bir şeye aldırdığı yok. Parasal sorunları yoktu. Yağ, yumurta, kaymak, Bayan Crump istediği şeyleri bol bol kullanabiliyor. Crump'a gelince. O <span style="text-indent: 1em; font-size: 1em;">da fena sayılmaz. Gümüşleri parlatmasını iyi biliyor. Servisi de kötü değil. </span><span style="text-indent: 1em; font-size: 1em;">Şarap mahzeninin anahtarını yanımdan ayırmıyorum. Viski ve cine dikkat ediyorum. </span><span style="text-indent: 1em; font-size: 1em;">Diğer işlerde de kendisini daima denetlediğimi biliyor. Neyse... Aile hakkında düşündüklerimi öğrenmek istiyordunuz sanırım."</span></p>

  <p class="calibre1">"Lütfen..."</p>

  <p class="calibre1">"Doğrusu bence hepsi birbirinden kötü. Ölen Bay Fortescue yasalara aykırı bir şekilde hareket etmemeye çalışan sahtekârlardandı. Sık sık çevirdiği işlerden söz ederek övünürdü. Kaba ve terbiyesiz, ayrıca da küstahdı. Adele Fortescue onun ikinci karısı. Adamdan otuz yaş küçük. Bay Fortescue, Adele'e Brigton'da rastlamış. Kadın, zengin avına çıkmış bir manikürcüymüş. Çok güzel bir kadın. <span style="text-indent: 1em; font-size: 1em;">Tam anlamıyla 'seksi' dedikleri türden."</span></p>

  <p class="calibre1">Neele fena halde şaşırmıştı ama bunu belli etmemeye çalıştı. Ona göre Mary Dove gibi genç bir kadının böyle sözcükler kullanmaması gerekti. Kâhya sakin sakin konuşmasını sürdürdü. </p>

  <p class="calibre1">"Tabii Adele, Bay Fortescue'yla sırf onun parası için evlendi. Oğlu Percival'le kızı Elaine buna fena halde kızdılar. Kadına çok kötü davranıyorlar. Fakat Adele aptal değil. Onun için aldırmıyor. Veya bunun farkında bile değil. İhtiyara her istediğini yaptırabileceğini biliyor. Hay, Allah yine sanki Bay Fortescue sağmış gibi konuştum. Hâlâ onun öldüğüne inanamıyorum."</p>

  <p class="calibre1">"Biraz da oğlunu anlatın."</p>

  <p class="calibre1">"Sevgili Percival'i mi? Karısı onu, "Val," diye çağırır. Percival iki yüzlü sinsi adamın biridir. Babasından ödü patlar, yaşlı adamın kendisini ezmesine göz yumar. Fakat o da istediğini elde etmesini çok iyi bilir. Babasının eli açıklığına karşın kendisi çok cimridir. Eli çok sıkı olduğundan, uzun süre kendisine ayrı bir ev açmadı. Burada oturduğu için de bir hayli kâr ediyordu."</p>

  <p class="calibre1">"Ya karısı?"</p>

  <p class="calibre1">"Jennifer yumuşak başlıdır. Aptal gibi durur. Fakat bundan pek emin değilim. <span style="text-indent: 1em; font-size: 1em;">Evlenmeden önce hemşireymiş. Percival zatürree olduğu zaman ona bakmış. Sonra ahbaplık romantik bir şekilde sonuçlanmış. Bu evlilik yaşlı adamı düş </span><span style="text-indent: 1em; font-size: 1em;">kırıklığına uğratmış. Asalete düşkünmüş o Percival'in, kendi deyimiyle, "iyi bir evlilik yapmasını istiyormuş. Bu yüzden daima zavallı, Bayan Val'i aşağı görür, ona hakaret ederdi. O da Bay Fortescue'yu pek sevmezdi sanıyorum. Jennifer en </span><span style="text-indent: 1em; font-size: 1em;">çok alışverişten ve sinemaya gitmekten hoşlanır. En büyük şikâyeti de kocasının kendisine yeteri kadar para vermemesidir."</span></p>

  <p class="calibre1">"Peki Bay Fortescue'nun kızı?"</p>

  <p class="calibre1">"Elaine mi? Ben bir bakıma Elaine'e acıyorum. Aslında o kötü bir insan değil. <span style="text-indent: 1em; font-size: 1em;">Bence Elaine hiçbir zaman büyümeyen okul çocuklarına benziyor. Spor yapıyor, izcilerle ilgileniyor. Kısa bir süre önce genç bir öğretmenle bir ilişki kurdu. </span><span style="text-indent: 1em; font-size: 1em;">Fakat babası bu yakınlaşmadan pek hoşlanmamıştı. Onları ayırdı."</span></p>

  <p class="calibre1">"Elaine babasına kafa tutacak kadar cesur değil miydi?"</p>

  <p class="calibre1">"Cesurdu. Fakat genç adam korktu. Herhalde bu da yine parayla ilgili bir sorundu. Zavallı Elaine öyle bir kız değildir."</p>

  <p class="calibre1">"Ya Bay Fortescue'nun diğer oğlu?"</p>

  <p class="calibre1">"Onu hiç görmedim. Anlattıklarına göre kadınların çok beğendiği bir tipmiş. <span style="text-indent: 1em; font-size: 1em;">Fakat kişiliği olmayan birisiymiş. Sanırım yıllar önce sahte bir çek yazmış. </span><span style="text-indent: 1em; font-size: 1em;">Şimdi Doğu Afrika'da."</span></p>

  <p class="calibre1">"Babasıyla dargın mıydı?"</p>

  <p class="calibre1">"Evet, Bay Fortescue onu şirkete ortak ettiği için parasını kesememiş. Fakat yıllarca onunla hiç konuşmamış. Hatta Lance'dan söz edildiğinde, "Bana o köpeği hatırlatmayın," derdi. "Benim oğlum değil o." "Buna rağmen..."</p>

  <p class="calibre1">"Evet, Miss Dove?"</p>

  <p class="calibre1">Mary ağır ağır, "Buna rağmen," diye mırıldandı. "Eğer ihtiyar Fortescue'nun onu buraya getirmeye hazırlandığını duyarsam, hiç şaşmam."</p>

  <p class="calibre1">"Bunu nerden çıkardınız?"</p>

  <p class="calibre1">"Çünkü bir ay kadar önce ihtiyar Fortescue, Percival'le korkunç bir şekilde kavga etti. Percival'in ona haber vermeden birtakım işler yaptığını öğrenmişti. <span style="text-indent: 1em; font-size: 1em;">Bunun ne olduğunu bilmiyorum. Fakat ihtiyar çok öfkelenmişti. Birdenbire Percival'e yüz vermemeye başladı. Zaten son zamanlarda tavırları çok değişmişti."</span></p>

  <p class="calibre1">"Bay Fortescue'nun mu tavrı çok değişmişti?"</p>

  <p class="calibre1">"Hayır. Percival'in son derece endişeli bir hali vardı."</p>

  <p class="calibre1">"Şimdi gelelim hizmetçilere. Crump'ları anlattınız. Onlardan başka kim var?"</p>

  <p class="calibre1">"Orta hizmetçisi Gladys Martin. Bu kattaki odalara bakar. Sofra kurar, kaldırır. <span style="text-indent: 1em; font-size: 1em;">Servis yapması için Crump'a yardım eder. İyi bir kızcağızdır. Fakat oldukça aptaldır. Şu burnunda et olan hımhımlardan."</span></p>

  <p class="calibre1">Neele başını salladı.</p>

  <p class="calibre1">Mary Dove konuşmasını sürdürdü. "Diğer hizmetçinin adı Ellen Curtis. Yaşlıca, aksi, somurtkan bir kadın. Fakat işini çok iyi biliyor. İşte bu kadar. Büyük temizlik filan için dışardan gündelikçi getiriyoruz."</p>

  <p class="calibre1">"Burada oturanların hepsi bu kadar mı?"</p>

  <p class="calibre1">"Bir de ihtiyar Miss Ramsbottom var."</p>

  <p class="calibre1">"Kim o?"</p>

  <p class="calibre1">"Bay Fortescue'nun baldızı. Yani ilk karısının ablası. İlk karısı Bay Fortescue'dan bir hayli büyükmüş. Ablası da kadından... Bundan da Miss Ramsbottom'un yetmişini geçkin olduğu anlaşılıyor. İkinci katta bir odası var onun. Yemeğini filan kendisi yapar. Bir kadın da temizliğe geliyor. Acayip bir kadın Miss Ramsbottom. Bay Fortescue'yu da hiç sevmezmiş. Fakat kız kardeşi sağken buraya gelmiş, o öldükten sonra da gitmemiş, Bay Fortescue onunla pek ilgilenmezdi. Ama doğrusu Effie Teyze gerçekten görülmeye değecek bir kadındı. <span style="text-indent: 1em; font-size: 1em;">Bir alemdir o."</span></p>

  <p class="calibre1">"Hepsi bu kadar mı?"</p>

  <p class="calibre1">"Bu kadar."</p>

  <p class="calibre1">"Böylece size gelmiş oluyoruz, Miss Dove."</p>

  <p class="calibre1">"Benim hayatımı mı öğrenmek istiyorsunuz? Yetimim ben. Bir sekreterlik okuluna gittim. St. Alfred'e. Stenograf olarak bir işe girdim. Ordan ayrıldım. Bir başkasını buldum. Bütün bunların bana göre olmadığını düşünerek şimdiki işime girdim. Şimdiye dek üç ailenin yanında çalıştım. Bir, bir buçuk yıl sonra o yerden sıkılmaya başlıyorum. Başka bir yere giriyorum. Porsuk Ağacı Kulübesi'ne geleli bir yılı geçti. Çalıştığım yerlerin adreslerini yazar, referanslarımın da bir kopyasini çıkararak, sizin Bay Hay'a veririm. Oldu mu?"</p>

  <p class="calibre1">"Oldu, Miss Dove." Neele bir an düşündü. "Şimdi Gladys adlı orta hizmetçisiyle Ellen isimli kadını görmek istiyorum." Ayağa kalkarken ekledi. "Miss Dove, Bay Fortescue cebine neden çavdar doldurmuştu acaba."</p>

  <p class="calibre1">Mary Dove gerçekten şaşırmış gibiydi. </p>

  <p class="calibre1">"Çavdar mı?"</p>

  <p class="calibre1">"Evet. Bu aklınıza bir şey getiriyor mu?"</p>

  <p class="calibre1">"Getirmiyor."</p>

  <p class="calibre1">"Onun elbiseleriyle kim ilgilenirdi?"</p>

  <p class="calibre1">"Crump."</p>

  <p class="calibre1">"Ya... Bay ve Bayan Fortescue aynı odada mı yatıyorlardı?"</p>

  <p class="calibre1">"Evet. Tabii adamın banyosuyla giyinme odası vardı. Adele'in de öyle." Mary saatine baktı. "Onun artık dönmesi gerek."</p>

  <p class="calibre1">Müfettiş, dostça bir tavırla, "Biliyor musunuz, Miss Dove," dedi. "Çevrede üç golf alanı var. Fakat Bayan Fortescue'yu hâlâ onlardan birinde bulamadılar."</p>

  <p class="calibre1">"Bu o kadar acayip bir şey değil. Belki de Adele golf oynamıyordu." Mary'nin sesi alaylı bir şekilde çıkmıştı.</p>

  <p class="calibre1">Müfettiş hemen atıldı. "Bana onun golfa gittiğini söylediler."</p>

  <p class="calibre1">"Adele golf sopalarını aldı ve kulübe gideceğini söyledi. Tabii kendi arabasına binmişti."</p>

  <p class="calibre1">Neele dikkatle ona baktı. Genç kadının ne demek istediğini anlamıştı. </p>

  <p class="calibre1">"Bayan Fortescue kiminle oynuyor? Bunu biliyor musunuz?"</p>

  <p class="calibre1">"Bay Vivian Dulbois'le oynayabilir..."</p>

  <p class="calibre1">Neele sadece, "Anlıyorum," demekle yetindi.</p>

  <p class="calibre1">"Size Gladys'i göndereyim. Herhalde kızın ödü patlamıştır." Mary bir ada kapıda durdu. "Benim sözlerime pek aldırmayın. Ben pek sivri dilli bir insanımdır."</p>

  <p class="calibre1">Dışarı çıktı.</p>

  <p class="calibre1">Müfettiş Neele kapalı kapıya bakarak, eğer Rex Fortescue'yu bilerek zehirledilerse, diye düşünüyordu. "Porsuk Ağacı Kulübesi'nde oturanların çoğu suçlu olabilir."</p>

  <p class="calibre1">İstemeye istemeye odaya giren kız, çirkin ve biçimsizdi. Uzun boyluydu. Sırtında şarap rengi zarif bir üniforma olmasına rağmen yine de pasaklı gibi bir hali vardı. Yalvarır gibi müfettişe bakarak, he<span style="text-indent: 1em; font-size: 1em;">men, </span></p>

  <p class="calibre1"><span style="text-indent: 1em; font-size: 1em;">"Ben bir şey yapmadım," dedi. Gerçekten bir şey yapmadım. Hiçbir şey bilmiyorum."</span></p>

  <p class="calibre1">Neele babacan bir tavırla, </p>

  <p class="calibre1">"Bu kadar kaygılanmanıza gerek yok. Şuraya otur. Bu sabahki kahvaltı hakkında birkaç soru soracaktım," dedi.</p>

  <p class="calibre1">"Ben hiçbir şey yapmadım."</p>

  <p class="calibre1">"Kahvaltıyı sen hazırladın değil mi?"</p>

  <p class="calibre1">"Evet, evet." </p>

  <p class="calibre1">Kız bunu bile istemeye istemeye söylemişti. Oysa Müfettiş Neele onun gibi korkak tanıklara çoktan alışmıştı. Güleç bir yüzle sorular sordu.</p>

  <p class="calibre1">Kahvaltıya önce Elaine Fortescue inmişti. O içeri girdiği sırada Crump da kahve ibriğini getiriyordu. Sonra Bayan Fortescue, Bayan Val ve sonunda Bay Fortescue gelmişlerdi. Servis yapılmasını istememişler, yiyecekleri şeyleri kendileri almışlardı.</p>

  <p class="calibre1">Müfettiş Neele kıza kendi hakkında da birkaç soru sordu. Gladys bunları çabucak cevaplandırdı. Önce hizmetçilik etmişti. Sonra birkaç lokantada çalışmıştı ve sonunda Porsuk Ağacı Kulübesi'ne gelmişti. Buraya gireli iki ay olmuştu.</p>

  <p class="calibre1">"Buradan hoşlandın mı?"</p>

  <p class="calibre1">"Eh, fena sayılmaz..." Sonra ekledi. "İnsan garsonluk yaparken fazla yorulmuyor. <span style="text-indent: 1em; font-size: 1em;">Ama istediği gibi de gidip gelemiyor."</span></p>

  <p class="calibre1">"Bana Bay Fortescue'nun elbiselerinden söz et. Onlarla kim ilgilenirdi? <span style="text-indent: 1em; font-size: 1em;">Elbiseleri kim temizlerdi?"</span></p>

  <p class="calibre1">Gladys'in yüzünde hafif, öfkeli bir anlam belirdi. </p>

  <p class="calibre1">"Aslında bu işi Bay Crump'ın yapması gerek. Ama çoğu kez bunu benim üzerime yıkıyor."</p>

  <p class="calibre1">"Bay Fortescue'nun bugün giydiği elbiseyi kim fırçalayıp ütüledi?"</p>

  <p class="calibre1">"Onun hangi elbisesini giydiğini hatırlayamadım. O kadar çok giysisi var ki."</p>

  <p class="calibre1">"Hiç ceketlerinin cebinde çavdar buldun mu?"</p>

  <p class="calibre1">"Çavdar mı?" Kız hayretle baktı.</p>

  <p class="calibre1">"Evet. Cebinde çavdar vardı."</p>

  <p class="calibre1">"Doğrusu böyle bir şeyden haberim yok..."</p>

  <p class="calibre1">Neele, Gladys'ten başka bir şey öğrenemedi. Müfettiş bir an kızın da olay hakkında bazı bildikleri olup olmadığını düşündü. Gladys'in sıkıntılı ve endişeli bir hali vardı. Fakat bu tipler polisten daima korkarlardı zaten. Kıza gidebileceğini söylediği zaman Gladys ona baktı.</p>

  <p class="calibre1">"Onun öldüğü doğru değil mi?"</p>

  <p class="calibre1">"Evet. Bay Fortescue öldü."</p>

  <p class="calibre1">"Çok ani oldu bu değil mi? Bürodan telefon ettikleri zaman onun kriz geçirdiğini söylediler."</p>

  <p class="calibre1">"Evet. Bir tür krizdi bu."</p>

  <p class="calibre1">Gladys, "Benim tanıdığım bir kızın da sara nöbeti tutardı," diye mırıldandı.</p>

  <p class="calibre1">"Birdenbire oluverirdi bu. O zaman ödüm patlardı."</p>

  <p class="calibre1">Neele mutfağa gitti. Onu hiç de ummadığı bir şekilde karşıladılar. İriyarı kıpkırmızı suratlı bir kadın, oklavayı sallayarak üzerine yürüdü.</p>

  <p class="calibre1">"Polis ha? <span style="text-indent: 1em; font-size: 1em;">Gelip buraya türlü türlü sözler edersiniz! Ben yemek salonuna çok nefis yemekler yolladım. Bir de tutup efendimi zehirlediğimi söylüyorsunuz! İster polis olun, ister olmayın, sizi şikâyet edeceğim. Bu evde hiçbir zaman kötü yemek çıkmadı."</span></p>

  <p class="calibre1">Müfettiş Neele öfkeli aşçıyı zorlukla yatıştırabildi. Komiser Muavini Hay kilerin kapısında durmuş, gülerek bakıyordu. Neele onun da Bayan Crump'la bir hayli uğraşmış olduğunu anladı. Telefonun çaldığını duyarak, hole çıktı. Mary Dove ondan önce davranmıştı. Genç kadın eğilmiş, not defterine bir şeyler kaydediyordu. Sonra omzunun üzerinden müfettişe baktı. </p>

  <p class="calibre1">"Bir telgraf." Almacı yerine bırakarak, kâğıdı Neele'e uzattı. Postaneden memurun okuduğu telgraf Paris'ten çekilmişti.</p>

  <p class="calibre1">"Mektup geciktiği için özür dilerim. Yarın çay zamanı orda olacağım. Akşam yemeği için rosto isterim. Lance."</p>

  <p class="calibre1">Neele kaşlarını kaldırdı. </p>

  <p class="calibre1">"Demek küçük bey eve dönüyor?"</p>
</body>
</html>
