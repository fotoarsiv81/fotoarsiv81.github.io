<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">25</h1>

  <p class="calibre1">Müfettiş Neele, Pinewood Akıl Hastanesi'nin ziyaretçi salonunda oturuyordu. <span style="text-indent: 1em; font-size: 1em;">Karşısında kır saçlı, yaşlı bir kadın vardı. Helen MacKenzie'ydi bu. Kadın altmış üç yaşında olmasına rağmen daha genç duruyordu. Biraz uzun olan üst dudağı zaman zaman seğiriyordu. Müfettiş Neele kendisiyle konuşurken kadın, kucağında tuttuğu büyük kitaba bakmaktaydı. Müfettiş ise hastanenin Başhekimi Doktor Crosbie'yle yaptığı konuşmayı düşünüyordu.</span></p>

  <p class="calibre1">Dr. Crosbie, "O buraya kendi isteğiyle geldi," demişti. "Yani o böyle bir yere kapatılması gereken hastalardan sayılmaz."</p>

  <p class="calibre1">"O halde tehlikeli bir deli değil o?"</p>

  <p class="calibre1">"Değil ya. Çoğu zaman bizim gibi doğru dürüst konuşuyor. Şu ara yine çok iyi. <span style="text-indent: 1em; font-size: 1em;">Onun için kendisiyle normal bir konuşma yapabileceğinizden eminim."</span></p>

  <p class="calibre1">Bunları hatırlayan Neele dostça bir tavır takındı.</p>

  <p class="calibre1">"Benimle konuşmak nezaketini gösterdiğiniz için çok teşekkür ederim, madam. Adım Neele. Sizi son zamanlarda ölen Fortescue adında bir adam dolayısıyla aradım Rex Fortescue adında bir adam. Herhalde bu ismi biliyorsunuz."</p>

  <p class="calibre1">Bayan MacKenzie'nin gözleri hâlâ kitaptaydı. </p>

  <p class="calibre1">"Neden söz ettiğinizi anlayamadım."</p>

  <p class="calibre1">"Bay Fortescue, madam, Rex Fortescue."</p>

  <p class="calibre1">Bayan MacKenzie, "Hayır," dedi. "Hayır. Ne münasebet."</p>

  <p class="calibre1">Müfettiş Neele biraz şaşırdı. Dr. Crosbie'nin normal dediği bu muydu?</p>

  <p class="calibre1">"Bayan MacKenzie bana kalırsa siz onu yıllar önce tanıyordunuz."</p>

  <p class="calibre1">Bayan MacKenzie, "Yo," diye cevap verdi. "Dün öldü o."</p>

  <p class="calibre1">Müfettiş Neele mırıldandı. </p>

  <p class="calibre1">"Anlıyorum." Sonra devam etti. "Zannedersem yıllar önce onun Porsuk Ağacı adlı evine gitmiştiniz."</p>

  <p class="calibre1">Bayan MacKenzie dudak büktü. </p>

  <p class="calibre1">"Pek gösterişli bir ev."</p>

  <p class="calibre1">"Evet. Evet, öyle de denilebilir." Kısa bir sessizlik oldu. Sonra Müfettiş Neele sözlerini sürdürdü. "Bay MacKenzie'yle, Bay Fortescue Afrika'ya madene bakmaya gittiler.</p>

  <p class="calibre1">Bayan MacKenzie, "O maden kocamındı," diye cevap verdi. "Orasını o buldu. Adına tescil ettirdi. Fakat madeni işletmek için paraya ihtiyacı vardı. Rex Fortescue'ya gitti. Eğer bu konuda daha fazla bilgim olsaydı, onun bunu yapmasına izin vermezdim."</p>

  <p class="calibre1">"Evet, anlıyorum. Fakat dediğim gibi birlikte Afrika'ya gittiler ve kocanız orada öldü. Malaryadan sanırım."</p>

  <p class="calibre1">Bayan MacKenzie, "Kitabımı okumalıyım," dedi.</p>

  <p class="calibre1">"Bayan MacKenzie, Bay Fortescue bu Karatavuk madeni işinde kocanızı dolandırdı mı dersiniz?"</p>

  <p class="calibre1">Bayan MacKenzie kafasını kitaptan kaldırmadan cevap verdi. </p>

  <p class="calibre1">"Ne kadar budalasınız."</p>

  <p class="calibre1">"Evet, evet, herhalde öyleyim... Fakat bildiğiniz gibi bu olay yıllar önce olmuş... bu kadar zaman sonra bunun hakkında soruşturma yapmak bir hayli güç. <span style="text-indent: 1em; font-size: 1em;">Sonunda bu konu kapanıp gitmiş."</span></p>

  <p class="calibre1">"Kapanıp gittiğini kim söyledi?"</p>

  <p class="calibre1">"Anlıyorum... Yani sizce bu sorun kapanmadı mı?"</p>

  <p class="calibre1">"Hiçbir sorun doğru olarak bir çözüme kavuşturulmamışsa, o sorun çözümlenmiş <span style="text-indent: 1em; font-size: 1em;">sayılmaz. Bunu Kipling söylemiş. Son zamanlarda kimse Kipling'i okumuyor. Fakat büyük bir adam o."</span></p>

  <p class="calibre1">"Peki bu sorunun bu günlerde doğru bir şekilde çözümlenebileceğinden emin misiniz?"</p>

  <p class="calibre1">"Bay Fortescue öldü değil mi? Bunu kendiniz söylediniz."</p>

  <p class="calibre1">Müfettiş Neele, "Onu zehirlediler," diye mırıldandı.</p>

  <p class="calibre1">Kadın onu şaşırtan bir tavırla birdenbire güldü. </p>

  <p class="calibre1">"Saçma... O malaryadan öldü."</p>

  <p class="calibre1">"Ben Bay Rex Fortescue'dan söz ediyorum."</p>

  <p class="calibre1">"Ben de öyle." Bayan MacKenzie birdenbire başını kaldırarak uçuk mavi gözlerini Neele'nin yüzüne dikti. "Haydi, haydi. O da yatağında öldü değil mi? Yatağında öldü?"</p>

  <p class="calibre1">Müfettiş, "Rex Fortescue, St. Jude Hastanesi'nde can verdi," dedi.</p>

  <p class="calibre1">Bayan MacKenzie içini çekti. </p>

  <p class="calibre1">"Benim kocamın, nerede öldüğünü kimse bilmiyor. <span style="text-indent: 1em; font-size: 1em;">Onun nasıl öldüğünden, nereye gömüldüğünden de kimsenin haberi yok... Herkes sadece Rex Fortescue'nun söylediklerini biliyor. O da yalancının biriydi."</span></p>

  <p class="calibre1">"Bu işte bir kötülük mü var, dersiniz?"</p>

  <p class="calibre1">"Kötülük, kötülük... Tavukların yumurtladıklarını bilmiyor musunuz siz?"</p>

  <p class="calibre1">"Kocanızın ölümüne Rex Fortescue'nun sebep olduğunu mu düşünüyorsunuz?"</p>

  <p class="calibre1">Kadın. "Bu sabah kahvaltıda yumurta yedim," dedi. "Gayet de tazeydi. Olay 30 yıl önce olduğu için bu çok şaşılacak bir şey."</p>

  <p class="calibre1">Neele derin bir soluk aldı. Bu gidişle bir şey öğreneceğini pek sanmıyordu ama sorgularına sabırla devam etti. </p>

  <p class="calibre1">"Biri Rex Fortescue'nun <span style="text-indent: 1em; font-size: 1em;">ölümünden bir, iki ay önce adamın yazı masasına ölü karatavuklar bıraktı. Bunu biliyor muydunuz, madam?"</span></p>

  <p class="calibre1">"İşte çok ilginç... Çok çok ilginç."</p>

  <p class="calibre1">"Bunu kim yapmış olabilir, madam? Bu konuda bir fikriniz var mı?"</p>

  <p class="calibre1">"Fikirlerin kimseye bir yararı yoktur. İnsanın harekete geçmesi gerekir. Biliyor musunuz, ben de onları harekete geçebilmeleri için yetiştirdim."</p>

  <p class="calibre1">"Çocuklarınızdan mı söz ediyorsunuz?"</p>

  <p class="calibre1">Kadın çabucak başını salladı. </p>

  <p class="calibre1">"Evet. Donald ve Ruby. Babaları öldüğü zaman biri dokuz, biri de yedi yaşındaydı. Onlara her şeyi anlattım. Her gün anlattım. <span style="text-indent: 1em; font-size: 1em;">İkisine de her gece yemin ettirdim."</span></p>

  <p class="calibre1">Müfettiş Neele öne doğru eğildi. </p>

  <p class="calibre1">"Onları neye yemin ettirdiniz?"</p>

  <p class="calibre1">"Rex Fortescue'yu öldüreceklerine."</p>

  <p class="calibre1">"Anlıyorum." Müfettiş bu sözleri sanki duyduğu dünyanın en normal sözüymüş gibi bir tavırla söylemişti. "E, onlar da intikam aldılar mı bari?"</p>

  <p class="calibre1">"Donald Kore'ye gitti. Bir daha da dönmedi. Bana onun öldüğünü bildiren bir telgraf çektiler. "Kendisinin harekât sırasında öldüğünü söylediler..."</p>

  <p class="calibre1">"Harekât... Ama istediğim gibi bir harekât değildi bu."</p>

  <p class="calibre1">"Buna çok üzüldüm, madam. Ya kızınız?"</p>

  <p class="calibre1">Bayan MacKenzie homurdandı. </p>

  <p class="calibre1">"Benim kızım yok."</p>

  <p class="calibre1">Neele, "Biraz önce ondan söz ettiniz," dedi. "Kızınız Ruby."</p>

  <p class="calibre1">"Ruby... Evet, Ruby..." Başını Neele'e doğru uzattı. "Ruby'e ne yaptığımı biliyor musunuz?"</p>

  <p class="calibre1">"Hayır, madam. Ona ne yaptınız?"</p>

  <p class="calibre1">Bayan MacKenzie birdenbire fısıldadı. </p>

  <p class="calibre1">"Kitaba bakın."</p>

  <p class="calibre1">Neele o zaman kadının dizindekinin bir İncil olduğunu gördü. Çok eskiydi bu.</p>

  <p class="calibre1">Bayan MacKenzie kitabın baş sayfasını açtı. Buraya birtakım isimler yazılmıştı.</p>

  <p class="calibre1">Herhalde bir aile İncil'iydi bu. Eski adete uyularak ailede yeni doğan çocuğun adı buraya geçirilmişti. Bayan MacKenzie sıska parmağıyla son iki ismi işaret etti. Donald MacKenzie... <span style="text-indent: 1em; font-size: 1em;">yanında doğum tarihi. Ruby MacKenzie... yanında doğum tarihi. Fakat  Ruby'nin ismi kalın bir kalemle çizilmişti.</span></p>

  <p class="calibre1">Kadın, "Görüyor musunuz?" diye sordu. "Onun adını kitaptan sildim. Onunla olan bütün bağlarımı kestim. Kayıt meleği Ruby'nin adını bu kitapta bulamayacak."</p>

  <p class="calibre1">"Demek kızınızın adını karaladınız? Fakat niye madam?"</p>

  <p class="calibre1">Bayan MacKenzie ona kurnaz kurnaz baktı. </p>

  <p class="calibre1">"Bunun nedenini biliyorsunuz."</p>

  <p class="calibre1">"Fakat bilmiyorum. Emin olun, madam gerçekten bilmiyorum."</p>

  <p class="calibre1">"Yeminine sadık kalmadı o. Bunu siz de biliyorsunuz?"</p>

  <p class="calibre1">"Kızınız şimdi nerede, madam?"</p>

  <p class="calibre1">"Size söyledim ya. Benim kızım yok. Artık Ruby MacKenzie diye biri yaşamıyor."</p>

  <p class="calibre1">"Yani o öldü mü?"</p>

  <p class="calibre1">"Öldü mü?" Kadın birdenbire bir kahkaha attı. "Keşke ölseydi. Bu onun için daha iyi olurdu. Daha iyi olurdu. Çok daha iyi olurdu." İçini çekerek, sandalyesinde sıkıntılı sıkıntılı kımıldandı. Sonra gayet resmi fakat kibar bir tavır takındı.</p>

  <p class="calibre1">"Çok üzgünüm, fakat korkarım artık sizinle fazla konuşamayacağım. Gördüğünüz gibi zaman azaldı. Halbuki benim kitabımı bitirmem lazım."</p>

  <p class="calibre1">Bayan MacKenzie, Müfettiş Neele'nin ondan sonraki sözlerine hiç cevap vermedi.</p>

  <p class="calibre1">Öfkeyle hafif bir hareket yaparak. İncil'i okumaya devam etti. Parmağıyla satırları izliyordu.</p>

  <p class="calibre1">Neele kalkarak oradan ayrıldı. Başhekimle tekrar, kısaca konuştu. </p>

  <p class="calibre1">"Bayan MacKenzie'nin akrabaları kendisini görmeye geliyorlar mı? Örneğin kızı?"</p>

  <p class="calibre1">Başhekim kafasını salladı. </p>

  <p class="calibre1">"Zannedersem benden önceki arkadaşın zamanında kızı kendisini ziyarete gelmiş. Fakat bu gelişi hastayı o kadar heyecanlandırdı ki, kendisine onu bir daha ziyaret etmemesinin daha iyi olacağı söylendi. Ondan beri her şey avukatları vasıtasıyla hallediliyor."</p>

  <p class="calibre1">"Şimdi Ruby MacKenzie'nin nerede olduğunu bilmiyorsunuz, değil mi?"</p>

  <p class="calibre1">"Hayır. Bu konuda hiçbir bilgim yok."</p>

  <p class="calibre1">"Örneğin evlenip evlenmediği hakkında da bir şey bilmiyor musunuz?"</p>

  <p class="calibre1">"Bilmiyorum. Fakat size sadece bizimle konuşan avukatların adreslerini verebilirim."</p>

  <p class="calibre1">Neele o avukatları zaten bulup konuşmuştu. Adamlar kendisine bir şey anlatamayacaklarını, çünkü hiçbir bilgileri olmadığını söylemişler veya öyle olduğunu iddia etmişlerdi. Bayan MacKenzie için bankaya para yatırılmıştı. Bunu da onlar yönetmekteydiler. Bu işler birkaç yılda düzene konmuştu. O zamandan beri de Ruby MacKenzie'yi görmemişlerdi.</p>

  <p class="calibre1">Müfettiş Neele hastanedekilerden Ruby MacKenzie'yi tarif etmelerini istedi.</p>

  <p class="calibre1">Fakat yine de başarılı bir sonuç alamadı. Birçok hastaya akrabaları ziyarete geliyordu. Birkaç yıl sonra onları kolaylıkla hatırlamak güçtü. Veya insan onları birbirleriyle karıştırıyordu. Yıllardan beri hastanede çalışmakta olan başhemşire, Ruby MacKenzie'nin ufak tefek, esmer olduğunu sanıyordu. Eski hemşirelerden biri ise onun tombul ve sarışın olduğunu iddia etti.</p>

  <p class="calibre1">Müfettiş Neele daha sonra müdür muaviniyle konuşurken, </p>

  <p class="calibre1">"İşte böyle, efendim," <span style="text-indent: 1em; font-size: 1em;">dedi. "Karmakarışık bir iş bu. Fakat her şey birbirine uyuyor. Bunların bir anlamı olmalı."</span></p>

  <p class="calibre1">Müdür muavini düşünceli bir tavırla başını salladı. </p>

  <p class="calibre1">"Börekteki karatavukların, <span style="text-indent: 1em; font-size: 1em;">"Karatavuk" madeniyle ilgisi var... Ölünün cebinden çavdar çıktı. Adele Fortescue'nun yanında ballı çörek bulundu... Bu pek kesin değil tabii. Çok kişi çayla birlikte ballı çörek yiyebilir. Üçüncü cinayette, hizmetçi kız çorapla boğuldu. Burnuna da çamaşır mandalı takılmıştı. Evet, delice bir şey bu. Fakat göz önüne almamak da hata olur."</span></p>

  <p class="calibre1">Neele atıldı. </p>

  <p class="calibre1">"Bir dakika efendim."</p>

  <p class="calibre1">"Ne var?"</p>

  <p class="calibre1">Müfettiş kaşlarını çatmıştı. </p>

  <p class="calibre1">"Demin söylediklerinizden biri yanlıştı. Bu işte bir terslik var..." Başını sallayarak, içini çekti. "Fakat bunun ne olduğunu anlayamadım."</p>
</body>
</html>
