<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">7</h1>

  <p class="calibre1">Ellen somurtkan bir kadındı ama polisten korktuğu da yoktu. Kırışıklıklarla dolu yüzünde bir zafer ifadesi belirdi, sonra müfettişe baktı.</p>

  <p class="calibre1">"Korkunç bir olay bu, efendim. Böyle olayların olduğu bir evde çalışacağım hiç aklıma gelmezdi. Ama bir bakıma bunun beni şaşırttığını söyleyemem. Çok zaman önce buradan çıkmalıydım. Bu evde edilen küfürler, içilen içki miktarı ve olanlar hiç hoşuma gitmiyordu, Bayan Crump için söyleyecek bir sözüm yok. Fakat Crump'la, o Gladsy denilen kız doğru dürüst çalışmanın ne demek olduğunu bilmiyorlar. Fakat asıl benim sinirime dokunan bu evde dönen şeyler."</p>

  <p class="calibre1">"Bu sözle ne demek istiyorsunuz?"</p>

  <p class="calibre1">"Eğer bilmiyorsanız, çok geçmeden öğrenirsiniz. Herkes bundan söz ediyor. Onları her yerde beraber görüyorlar. Sözümona hanım golf veya tenis oynamaya gidiyor. <span style="text-indent: 1em; font-size: 1em;">Sonra bu evde olanları ben kendi gözümle gördüm. Kütüphanenin kapısı açıktı. </span><span style="text-indent: 1em; font-size: 1em;">Sarmaş dolaş olmuş, öpüşüyorlardı."</span></p>

  <p class="calibre1">İhtiyar kızın sesi kin doluydu.</p>

  <p class="calibre1">Neele, "Kimi demek istiyorsun?" demenin gereksiz olduğunu biliyordu buna rağmen bu soruyu yine de sordu.</p>

  <p class="calibre1">"Kimi demek isteyeceğim? Evin hanımıyla, o adamı. Hiç utanmıyorlar da. Bana sorarsanız, bizim beyefendi bu durumu sezmişti. Sanırım peşlerine onları gözetlemesi için birini de takmıştı. Sonunda da kadını boşayacaktı tabii. Ama onun yerine kendisi öldü."</p>

  <p class="calibre1">"Yani."</p>

  <p class="calibre1">"Beyefendinin ne yediğini, ne içtiğini, bunları ona kimin verdiğini soruyordunuz, efendim. Bana kalırsa bu işi ikisi birlikte yaptılar. Adam zehiri bir yerden aldı. Kadın da bunu beyefendiye verdi. Bundan hiç kuşkum yok."</p>

  <p class="calibre1">"Evde porsuk ağacı meyvesi gördün mü? Veya bir köşede?"</p>

  <p class="calibre1">Kadının küçük gözleri merakla parladı. </p>

  <p class="calibre1">"Porsuk? Pek zehirli bir şeydir bu. Ben çocukken annem, "Sakın onlara dokunma," derdi. Bu işte de porsuk mu kullanmışlar, efendim?"</p>

  <p class="calibre1">"Henüz ne kullanıldığını bilmiyoruz."</p>

  <p class="calibre1">"Kadının porsuklara yaklaştığını hiç fark etmedim." Ellenin düş kırıklığına uğramış olduğu belliydi. "Ağacın meyvelerini de hiç görme<span style="text-indent: 1em; font-size: 1em;">dim." </span></p>

  <p class="calibre1"><span style="text-indent: 1em; font-size: 1em;">Neele ona Rex Fortescue'nun cebinde bulunan çavdan da sordu. Fakat kadın,</span></p>

  <p class="calibre1">"Böyle bir şeyden haberim yok," dedi.</p>

  <p class="calibre1">Neele başını salladı. </p>

  <p class="calibre1">"Pekâlâ. Şimdi Miss Ramsbottom'u görebilir miyim?"</p>

  <p class="calibre1">Ellen bir an durakladı. </p>

  <p class="calibre1">"Kendisine sorayım efendim. Fakat o herkesle konuşmaz. <span style="text-indent: 1em; font-size: 1em;">Kendisi çok yaşlı. Biraz da acayip."</span></p>

  <p class="calibre1">Neele'nin üstelemesi üzerine merdivenlerden çıkmaya başladılar. Müfettiş yan pencereden bahçeye baktı. Hay, porsuk ağacının yanında durmuş bahçıvan olduğu anlaşılan bir adamla konuşuyordu. Hizmetçi kadın koridordan ilerleyerek bir kapıya vurdu.</p>

  <p class="calibre1">"Burada polisten bir 'centilmen' var, miss. Sizinle konuşmak istiyor." Effie Ramsbottom, uygun cevap vermiş olacaktı ki, Ellen gerileyerek Neele'e içeri girmesini işaret etti.</p>

  <p class="calibre1">Müfettiş kendisini tıklım tıklım eşya dolu bir odada buldu. Havagazı yanan şöminenin önüne küçük bir masa çekilmişti. Bunun başında oturan yaşlı bir kadın, pasyans açıyordu. Koyu kırmızı bir elbise giymiş, seyrek, kır saçlarını yüzünün iki tarafına yapıştırmıştı. Oyununu kesmeden ve başını kaldırıp bakmadan sabırsız bir tavırla mırıldandı. </p>

  <p class="calibre1">"Girin, girin. İsterseniz oturun."</p>

  <p class="calibre1">Müfettiş <span style="text-indent: 1em; font-size: 1em;">çevresine şöyle bir baktı. Oturulacak her yere dini kitaplar ve broşürler konulmuştu. Neele kanepedekileri bir tarafa iterken, Miss Ramsbottom sert bir sesle, </span></p>

  <p class="calibre1"><span style="text-indent: 1em; font-size: 1em;">"Misyonerlikle ilginiz var mı?" diye sordu.</span></p>

  <p class="calibre1">"Korkarım pek yok, madam."</p>

  <p class="calibre1">"Hata ediyorsunuz. Olmalı, insanın karanlık Afrika'ya ışık götürmesi gerek. <span style="text-indent: 1em; font-size: 1em;">Geçen hafta burada genç bir rahip vardı. Yüzü sizin şapkanız gibi kapkaraydı."</span></p>

  <p class="calibre1">Müfettiş Neele ne söyleyeceğini bilemedi. Yaşlı kadının, "Radyom yok," demesi de onu büsbütün şaşırttı.</p>

  <p class="calibre1">"Efendim?"</p>

  <p class="calibre1">"Radyo izin belgesi için gelmiş olabileceğinizi düşündüm de..." Veya o gülünç formalitelerden biri dolayısıyla... e, sorun nedir?"</p>

  <p class="calibre1">"Size acı bir haber vereceğim için üzgünüm. Miss Ramsbottom. Kayınbiraderiniz Bay Fortescue bu sabah birdenbire hastalanıp öldü."</p>

  <p class="calibre1">Effie Ramsbottom sakince pasyansa devam etti. </p>

  <p class="calibre1">"Küstahlığı ve kibiri yüzünden sonunda cezalandırıldı demek."</p>

  <p class="calibre1">"Bu haberin sizi sarsmadığını umarım."</p>

  <p class="calibre1">Effie Teyze gözlüklerinin üzerinden müfettişe baktı. </p>

  <p class="calibre1">"Üzülmediğimi demek istiyorsunuz, bunda haklısınız. Rex Fortescue, günahkârın biriydi. Kendisini hiç sevmezdim."</p>

  <p class="calibre1">"Ölümü çok ani oldu..."</p>

  <p class="calibre1">Yaşlı kadın, memnuniyetle başını salladı. </p>

  <p class="calibre1">"Günahkârlara özgü bir ölüm."</p>

  <p class="calibre1">"Onun zehirlenmiş olması kuvvetli bir olasılık..." Müfettiş bu sözlerinin kadını nasıl etkilediğini anlamak için sustu.</p>

  <p class="calibre1">Fakat Effie Ramsbottom aldırmadı bile. Sadece, </p>

  <p class="calibre1">"Siyah sekizin üstüne kırmızı yedili," diye mırıldandı. "Şimdi Papaz'ı oradan kaldırabilirim." </p>

  <p class="calibre1">Neele'nin sessizliği birdenbire dikkatini çekmişti anlaşılan. Çabucak sordu. </p>

  <p class="calibre1">"E, ne dememi bekliyordunuz? Merak ediyorsanız söyleyeyim: onu ben zehirlemedim."</p>

  <p class="calibre1">"Bunu kim yapmış olabilir?"</p>

  <p class="calibre1">Yaşlı kadın, öfkeyle, "Uygunsuz bir soru bu," diye homurdandı. "Bu evde ölmüş <span style="text-indent: 1em; font-size: 1em;">olan kız kardeşimin iki çocuğu oturuyor. Damarlarında Ramsbottom kanı olan bir insanın cinayet işleyebileceğine kesinlikle inanamam. Çünkü bu söylediğiniz cinayet, öyle değil mi?"</span></p>

  <p class="calibre1">"Ben öyle söylemedim madam."</p>

  <p class="calibre1">"Tabii cinayet bu. Rex'i öldürmek isteyen çok kişi vardı. Namussuzun biriydi o. <span style="text-indent: 1em; font-size: 1em;">Dedikleri gibi, "Eski günahkârların gölgeleri uzun olur!"</span></p>

  <p class="calibre1">"Bu sözlerle belirli birini mi söylemek istiyorsunuz?"</p>

  <p class="calibre1">Effie Ramsbottom kâğıtları toplayarak ayağa kalktı. Oldukça uzun boyluydu.</p>

  <p class="calibre1">"Artık gitmeniz iyi olur." </p>

  <p class="calibre1">Öfkeli değildi ama soğuk bir tavırla konuşuyordu.</p>

  <p class="calibre1">"Fikrimi sorarsanız, bu işi hizmetkârlardan biri yapmıştır, derim. O uşağı gözüm hiç tutmuyor. Orta hizmetçisi ise muhakkak gerizekâlı. İyi akşamlar..."</p>

  <p class="calibre1">Müfettiş Neele sessiz sedasız dışarı çıkmaktan başka çare bulamadı. İlgi çekici bir kadındı Effie Teyze. Ağzından söz almak da müm<span style="text-indent: 1em; font-size: 1em;">kün değildi. Aşağıdaki dört köşe hole indiği zaman uzun boylu, siyah saçlı, genç bir kızla karşılaştı. Kızın sırtında ıslak bir yağmurluk vardı. Müfettişi, acayip boş bakışlarla süzdü.</span></p>

  <p class="calibre1">"Şimdi geldim. Bana... Babamın öldüğünü söylediler..." </p>

  <p class="calibre1">Kız sanki dayanacak bir yer arıyormuş gibi elini uzattı. Eski meşe tabureye dokundu. Sonra da bunun üzerine oturdu. </p>

  <p class="calibre1">"Olmaz... Olamaz..." </p>

  <p class="calibre1">İki damla iri gözyaşı yanaklarından süzüldü. </p>

  <p class="calibre1">"Korkunç... Ondan hiç hoşlanmadığımı sanıyordum... Babamdan nefret ettiğime inanıyordum... Fakat herhalde yanılmışım. Yoksa... Bu kadar üzülmezdim." </p>

  <p class="calibre1">Gözlerini ileriye dikti. Yine yanaklarından yaşlar akıyordu. Sonra tekrar konuşmaya başladı. Kesik kesik soluyordu. </p>

  <p class="calibre1">"Yani artık Gerald'la evlenebiliriz. İstediğim her şeyi yapabilirim. Fakat her şeyin bu şekilde düzelmesi hoş değil. Babamın ölmesini istemezdim... Ah... Babacığım... <span style="text-indent: 1em; font-size: 1em;">Babacığım..."</span></p>

  <p class="calibre1">Müfettiş Neele Porsuk Ağacı Kulübesi'ne geldiğinden beri ilk kez Rex Fortescue'nun ölümüne üzülen birine rastlıyordu. Bu onu çok şaşırttı.</p>
</body>
</html>
