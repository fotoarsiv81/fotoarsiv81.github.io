<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">36</h1>

  <p class="calibre1">Miss Marple bavulundaki eşyaları düzeltti, sarkan yünlü bir atkının ucunu yana sıkıştırdı. Sonra da bavulu kapattı. Yatak odasında etrafına bakındı.</p>

  <p class="calibre1">"Hayır, hiçbir şeyimi unutmamışım."</p>

  <p class="calibre1">Crump eşyaları aşağıya indirmek için içeriye girdi. Miss Marpie ise yan odaya geçti. Effie Ramsbottom'la vedalaşacaktı.</p>

  <p class="calibre1">Miss Marpie, "Korkarım konukseverliğinize pek kötü bir şekilde karşılık verdim," <span style="text-indent: 1em; font-size: 1em;">diye söze başladı. "İlerde bir gün beni bağışlayacağınızı umarım."</span></p>

  <p class="calibre1">Miss Ramsbottom, "Hah," diye mırıldandı.</p>

  <p class="calibre1">Yine pasyans açıyordu.</p>

  <p class="calibre1">"Siyah vale, kırmızı dam..." Sonra zeki bakışlarla yan yan Miss Marple'ı süzdü.</p>

  <p class="calibre1">"Öğrenmeyi aklınıza koyduğunuz şeyi sonunda ne yapıp yapıp öğrendiniz sanırım?"</p>

  <p class="calibre1">Miss Marpie, "Evet," dedi.</p>

  <p class="calibre1">Effie Ramsbottom konuşmasını sürdürdü. </p>

  <p class="calibre1">"Herhalde bütün bunları o polis müfettişine de anlattınız? O bunu kanıtlayabilecek mi?"</p>

  <p class="calibre1">Miss Marpie, "Kanıtlayacağından hemen hemen eminim," diye cevap verdi. "Tabii bu zaman alabilir."</p>

  <p class="calibre1">Effie Ramsbottom elini kaldırdı. </p>

  <p class="calibre1">"Size soru sormayacağım. Çok zeki bir kadınsınız. Bunu sizi görür görmez anladım. Yaptıklarınız için <span style="text-indent: 1em; font-size: 1em;">sizi kesinlikle suçlu bulmuyorum. Kötülük, kötülüktür ve bunun cezalandırılması gerekir. Bu ailenin kötü bir damarı var. Çok şükür, bunu bizim taraftan </span><span style="text-indent: 1em; font-size: 1em;">almadılar. Kız kardeşim Elvira budalanın biriydi. Dünyada bundan daha fena da bir şey olamaz."</span></p>

  <p class="calibre1">Miss Marple hafifçe öksürdü.</p>

  <p class="calibre1">Effie Ramsbottom kâğıtların üzerine eğildi. </p>

  <p class="calibre1">"Kara vale... Yakışıklı ama kalbi kapkara... Evet, ben de bundan korkuyordum. Ne yaparsınız?... İnsan bazen dayanamayıp bir günahkârı da sevebiliyor. O çok şirindir. Daima da öyleydi zaten. İnsanın alt çenesinden girip üst çenesinden çıkmasını bilir. Beni bile yumuşattı... O gün yanımdan ayrıldığı saati sordukları zaman yalan söyledi... <span style="text-indent: 1em; font-size: 1em;">Ben onun bu yalanını yüzüne vurmadım fakat bu olay beni düşündürdü... O zamandan beri düşünüyorum zaten... Fakat Elvira'nın oğlu o, aleyhinde bir şey söylemem imkânsızdı. Neyse... Siz dürüst bir kadınsınız, Jane Marple. Hak da yerini bulmalıdır. Fakat karısına çok acıyorum..."</span></p>

  <p class="calibre1">Miss Marple içini çekti. </p>

  <p class="calibre1">"Ben de öyle..."</p>

  <p class="calibre1">Holde Pat Fortescue onunla vedalaşmak için bekliyordu.</p>

  <p class="calibre1">"Keşke gitmeseydiniz, Miss Marple. Sizi çok arayacağım..."</p>

  <p class="calibre1">Miss Marple gülümsemeye çalıştı. </p>

  <p class="calibre1">"Artık gitme zamanım geldi. Buraya yapmak için geldiğim şeyi tamamladım. Aslında bu... Benim için pek de hoş bir şey değildi. <span style="text-indent: 1em; font-size: 1em;">Fakat kötülüğün galip gelmemesi gerekiyor. Çok önemli bu."</span></p>

  <p class="calibre1">Pat şaşkın şaşkın ona baktı. </p>

  <p class="calibre1">"Doğrusunu isterseniz, ne demek istediğinizi pek anlayamadım."</p>

  <p class="calibre1">Miss Marple, "Biliyorum, yavrum," diye cevap verdi. "Belki günün birinde anlarsınız. Bilmem size bir öğütte bulunursam bana darılır mısınız? İlerde bir gün, bir aksilik, üzülecek bir şey olursa, o zaman kalkın, İrlanda'ya gidin. <span style="text-indent: 1em; font-size: 1em;">Çocukken mutlu olduğunuz yerlere dönün... Atlar... Köpekler... Evet, en doğrusu bu olur."</span></p>

  <p class="calibre1">Pat başını salladı. </p>

  <p class="calibre1">"Bazen, keşke Freddy öldüğü zaman İrlanda'ya dönseydim, diye düşünüyorum. Fakat öyle yapsaydım..." Sesi değişti, yumuşadı. "O zaman da Lance'la tanışamayacaktım."</p>

  <p class="calibre1">Miss Marple tekrar içini çekti.</p>

  <p class="calibre1">Pat konuşmasını sürdürdü. </p>

  <p class="calibre1">"Biliyorsunuz? Biz de burada kalmayacağız. Bu işler düzelir düzelmez, Doğu Afrika'ya döneceğiz. Buna o kadar seviniyorum ki."</p>

  <p class="calibre1">Miss Marple, "Tanrı sizi korusun, yavrum," diye mırıldandı. "İnsanın bu dünyada yaşayabilmesi için korkusuz olması gerekir. Bence siz de korkusuz bir kadınsınız."</p>

  <p class="calibre1">Genç kadının eline vurdu. Sonra da ön kapıdan çıkarak, dışarda bekleyen taksiye doğru gitti.</p>

  <p class="calibre1">Miss Marple o günün akşamı evine erişti.</p>

  <p class="calibre1">Yetimhaneden son zamanlarda aldığı hizmetçisi Kitty, ona kapıyı açarak, neşeyle gülümsedi.</p>

  <p class="calibre1">"Size akşam yemeği için balık hazırladım, miss. Eve döndüğünüze o kadar sevindim ki. Her şeyi pek beğeneceksiniz. Sanki bahar temizliği yapıyormuşum gibi her tarafı pırıl pırıl bir hale soktum."</p>

  <p class="calibre1">Miss Marple gülümsedi. </p>

  <p class="calibre1">"Aferin Kitty. Ben de eve döndüğüm için çok sevinçliyim."</p>

  <p class="calibre1">Yaşlı kadın, kornişte altı ayrı örümcek yuvası olduğunu fark etmişti. </p>

  <p class="calibre1">"Bu kızlar da hiç kafalarını kaldırmazlar..." Fakat çok merhametli olduğu için Kitty'ye hiçbir şey söylemedi.</p>

  <p class="calibre1">Kız, "Mektuplarınız holdeki masanın üstünde, Miss," dedi. "Bunlardan bir tanesi de yanlışlıkla Daisymead'e gitmiş. Daima böyle oluyor, değil mi? Mary Mead'le Daisy Mead'i karıştırıyorlar. Hoş bu kez hiç şaşmadım. Çünkü yazı o kadar bozuk ki. Mektubu yolladıkları adrestekiler de kaç gündür evde değillermiş. Bugün dönmüş ve mektubu geri yollamışlar."</p>

  <p class="calibre1">Miss Marple zarfları aldı. Kitty'nin söylediği mektup en üstte duruyordu. Yaşlı kadın, bozuk, eğri büğrü yazıyı tanır gibi oldu. Zarfı çabucak açtı.</p>

  <p class="calibre1"><b><i>"Sevgili hanımefendi,</i></b></p>

  <p class="calibre1"><b><i>Size bu mektubu yazdığım için kusuruma bakmayacağınızı umarım. Fakat ne yapacağımı bilmiyorum. Gerçekten bilmiyorum. Ama ben kimseye zarar vermek amacında değildim. Sevgili hanımefendiciğim, herhalde gazeteleri gördünüz.</i></b></p>

  <p class="calibre1"><b><i>Hepsi de bu olaydan cinayet diye yazıyorlar. Fakat bunu ben yapmadım. İnanın yapmadım. Çünkü ben öyle kötülüklerden korkarım. Onun da böyle bir şey <span style="text-indent: 1em; font-size: 1em;">yapmayacağını biliyorum. Yani Albert'in demek istedim. Durumu size iyi anlatamıyorum. Başından başlayayım. Albert'le geçen yaz tanıştık, evlenecektik.</span></i></b></p>

  <p class="calibre1"><b><i>Yalnız Albert haksızlığa uğramış, onu şu ölen adam, Bay Fortescue dolandırmıştı.</i></b></p>

  <p class="calibre1"><b><i>Üstelik ondan sonra her şeyi de inkâr etmişti. Tabii herkes de zengin olduğu için Bay Fortescue'ya inanmış, fakir olan Albert'in sözlerini dinlememişlerdi.</i></b></p>

  <p class="calibre1"><b><i>Fakat Albert'in bir arkadaşı şu yeni ilaçların yapıldığı bir yerde çalışıyordu.</i></b></p>

  <p class="calibre1"><b><i>Bunların arasında "gerçek serumu" da vardı. Belki bundan söz edildiğini gazetelerde okumuşsunuzdur. Bu insana ister istesin, ister istemesin muhakkak gerçeği söyletiyor. Albert, kasımın 5'inde Bay Fortescue'yu bürosunda görecekti.</i></b></p>

  <p class="calibre1"><b><i>Ben de o sabah kahvaltıda kendisine muhakkak gerçek ilacını verecektim. Adam, şirkete gidinceye kadar gerçek serumu etkisini gösterecekti. Albert'le yanındakiler içeri girdikleri zaman adam gerçeği söyleyecekti. Albert'in dediklerinin doğru olduğunu söyleyecekti. İşte böyle hanımefendiciğim, ben ilacı marmelatın içine koydum. Fakat adam öldü. Herhalde ilaç çok kuvvetliydi. Ama bunda Albert'in bir suçu yok. Çünkü o hiçbir zaman böyle bir şey yapamaz. Ama durumu.polise de açıklayamıyorum. Çünkü o zamanlar onlar Albert'in bu işi bilerek yaptığını sanırlar. Oysa ben Albert'in böyle bir amacı olmadığını biliyorum. Ah, hanımefendiciğim, ne yapacağımı, ne <span style="text-indent: 1em; font-size: 1em;">söyleyeceğimi bilmiyorum. Polisler şimdi evde. Halimiz feci. İnsana sorular soruyor, yüzüne sert sert bakıyorlar. Ne yapacağımı bilmiyorum. Albert'den de haber çıkmadı. Ah, hanımefendiciğim, sizi rahatsız etmek istemiyorum ama buraya gelip bana yardım etmez misiniz? Polisler sizi dinlerler. Siz bana daima iyi davrandınız. Benim kötü bir amacım yoktu. Albert'in de öyle. Ah bize yardım etseniz...</span></i></b></p>

  <p class="calibre1"><b><i>Saygılarımı sunarım, Gladys Martin</i></b></p>

  <p class="calibre1"><b><i>NOT: Zarfa Albert'le benim bir resmimi koyuyorum. Bunu kamptaki çocuklardan biri çekmiş bana verdi. Albert böyle bir resmimiz olduğunu bilmiyor. Fotoğraf çektirmeyi sevmiyor. Fakat resminden onun ne kadar iyi bir genç olduğunu anlayabilirsiniz, hanımefendiciğim."</i></b></p>

  <p class="calibre1">Miss Marple dudaklarını büzerek resme baktı. Resimdeki çift gözlerini birbirlerine dikmişlerdi. Miss Marple'ın bakışları, ağzı hafifçe aralık olan Gladys'in sevgi dolu, zavallı yüzünden, diğer yüze kaydı. Esmer, yakışıklı Lance Fortescue'nun yüzüne. Genç adam, gülümsüyordu.</p>

  <p class="calibre1">Yaşlı kadın o acıklı mektubun son cümlesini hatırladı.</p>

  <p class="calibre1">"Onun ne kadar iyi bir genç olduğunu anlayabilirsiniz."</p>

  <p class="calibre1">Miss Marple'ın gözleri doldu. Sonra merhametin yerini öfke aldı. Kalpsiz bir katile karşı duyulan öfke.</p>

  <p class="calibre1">Sonra yaşlı kadın ani bir zafer hissi duydu. Bir hayalet gibi dolaşan bu katilin yüzünü çok önceden görmüştü...</p>
</body>
</html>
