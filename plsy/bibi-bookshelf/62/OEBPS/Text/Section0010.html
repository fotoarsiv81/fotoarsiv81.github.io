<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">8</h1>

  <p class="calibre1">Müdür yardımcısı, "Galiba katil adamın karısı," dedi. Müfettiş Neele'nin anlattıklarını dikkatle dinlemişti. "Evet. Katil kadın olmalı. Sen ne düşünüyorsun, Neele?"</p>

  <p class="calibre1">Müfettiş başını salladı. </p>

  <p class="calibre1">"Bana da öyle geldi... Zaten çoğunlukla böyle olur katil kurbanın ya karısı çıkardı ya da kocası."</p>

  <p class="calibre1">"Kadının eline fırsat geçmiş. Peki cinayetin nedeni ne olabilir?" Müdür yardımcısı durdu. "Böyle bir neden var değil mi?"</p>

  <p class="calibre1">"Evet, var sanırım. Şu Bay Dulbois."</p>

  <p class="calibre1">"O da bu işe karıştı mı dersin?"</p>

  <p class="calibre1">"Hayır, pek sanmıyorum." Müfettiş Neele bir an düşündü. "Vivian Dulbois böyle bir işe karışmayacak kadar kendi canını seviyor. Kadı<span style="text-indent: 1em; font-size: 1em;">nın ne düşündüğünü sezmiş olabilir. Fakat Adele Fortescue'yu kışkırttığını sanmıyorum."</span></p>

  <p class="calibre1">"Çok ölçülü davranıyor demek?"</p>

  <p class="calibre1">"Sandığından da öte..."</p>

  <p class="calibre1">"Tabii acele etmemeliyiz. Fakat bence en fazla kuşkuyu çeken bu kadın. Peki kahveye zehir karıştırma fırsatı bulabilecekleri anlaşılan diğer ikisi?"</p>

  <p class="calibre1">"Fortescue'nun kızıyla gelini... Genç kız biriyle evlenmek istemiş fakat babası buna engel olmuş. Oysa genç adam da kızla parası olmadıkça evlenmek istemiyormuş. Onun için Elaine Fortescue da babasını öldürmeyi düşünmüş <span style="text-indent: 1em; font-size: 1em;">olabilir. Geline gelince... Bu konuda bir şey söyleyemem. Onun hakkında fazla bir şey bilmiyorum. Fakat bu üç kişiden biri adamı zehirlemiş olabilir. Başka birinin bu işi yapmış olması biraz imkânsız. Orta hizmetçisi, uşak ve aşçı kahvaltıyı hazırlamış, sofrayı kurmuşlar. Fakat onlar da taxine'i yalnız Fortescue'nun içebileceğinden emin olamazlardı. Tabii kullanılan zehir taxine'se."</span></p>

  <p class="calibre1">Müdür yardımcısı, "Taxine'mis," dedi. "İlk raporu aldım."</p>

  <p class="calibre1">Neele, "İyi," diye cevap verdi. "Soruşturmayı sürdürebiliriz."</p>

  <p class="calibre1">"Uşakla orta hizmetçisi çok telaşlı. Fakat bu da şaşılacak bir şey değil. Bu tipler polisten çekinirler. Aşçı bize çok öfkelendi. Diğer hizmetçi ise bu işe bayağı memnun olmuş gibiydi. Yani hepsi normal bunların."</p>

  <p class="calibre1">"Kuşkulu başka kimse yok mu?"</p>

  <p class="calibre1">"Hayır. Pek sanmıyorum." Neele'nin aklına Mary Dove ve genç kadının esrarlı gülümsemesi gelmişti. Sonra, "Artık zehrin taxine olduğu anlaşıldığına göre, katilin bunu nasıl ele geçirdiğini gösterecek bazı kanıtlar bulunmalı."</p>

  <p class="calibre1">"Evet. Sen devam et, Neele. Ha aklıma gelmişken Bay Percival Fortescue şimdi burada. Kendisiyle bir, iki kelime konuştum. Seni bekliyor. Adamın diğer oğlunu da bulduk. Paris'te Bristol'daymış. Bugün hareket ediyormuş. Herhalde onu havaalanında karşılayacaksın?"</p>

  <p class="calibre1">"Evet, efendim. Öyle yapmayı düşünüyorum..."</p>

  <p class="calibre1">"Şimdi Percival Fortescue'yu gör." Müdür yardımcısı hafifçe güldü. "Percival pek ukala."</p>
</body>
</html>
