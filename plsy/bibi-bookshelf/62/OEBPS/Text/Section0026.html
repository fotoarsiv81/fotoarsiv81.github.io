<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">24</h1>

  <p class="calibre1">Bütün Fortescue ailesi Porsuk Ağacı Kulübesi'nin misafir salonun<span style="text-indent: 1em; font-size: 1em;">da </span><span style="text-indent: 1em; font-size: 1em;">toplanmıştı. Şöminenin rafına dayanmış olan Percival Fortescue konuşuyordu.</span></p>

  <p class="calibre1">"Pekâlâ pek güzel ama... durum hiç de hoş değil. Polisler gelip gidiyor fakat bize hiçbir şey söylemiyorlar. Belki bazı ipuçlarını izliyorlar. Ama bu <span style="text-indent: 1em; font-size: 1em;">arada ortada bir şey yok. İnsan bir plan yapamıyor, gelecek hakkında karar veremiyor."</span></p>

  <p class="calibre1">Jennifer atıldı. </p>

  <p class="calibre1">"Düşüncesizlik bu... Budalalık..."</p>

  <p class="calibre1">Percival devam etti. </p>

  <p class="calibre1">"Evden ayrılmamız da hâlâ yasak. Fakat kendi aramızda gelecekle ilgili kararlarımızdan söz edebiliriz sanırım. Sen Elaine? Zannedersem sen... ismi neydi onun... hah... Gerald Wright... Sen onunla evleneceksin sanırım. Ne zaman?"</p>

  <p class="calibre1">Elaine, "Elden geldiği kadar çabuk," diye cevap verdi.</p>

  <p class="calibre1">Percival kaşlarını çattı. </p>

  <p class="calibre1">"Yani altı ay sonra mı?"</p>

  <p class="calibre1">"Ne münasebet! Neden altı ay bekleyelim?"</p>

  <p class="calibre1">Percival, "Böylesi daha uygun olur," dedi.</p>

  <p class="calibre1">Elaine homurdandı. </p>

  <p class="calibre1">"Saçma. Bir ay. En fazla bir ay bekleyeceğiz."</p>

  <p class="calibre1">Percival omzunu silkti. </p>

  <p class="calibre1">"Sen bilirsin. Peki evlendikten sonra ne yapacaksın? <span style="text-indent: 1em; font-size: 1em;">Buna karar verdiniz mi?"</span></p>

  <p class="calibre1">"Bir okul açmayı düşünüyoruz."</p>

  <p class="calibre1">Percival başını salladı. </p>

  <p class="calibre1">"Sonu belli olmayan bir iş bu. Tehlikeli. Çalışacak adam yok. Uygun öğretmen bulmak çok güç. Aslında fena bir fikir değil bu. Fakat ben senin yerinde olsaydım, bu işe girişmeden önce iyice düşünürdüm."</p>

  <p class="calibre1">"Biz iyice düşündük. Gerald bu ülkenin geleceğinin uygun bir eğitimle olacağına inanıyor."</p>

  <p class="calibre1">Percival, "Öbür gün Bay Billingsly'i göreceğim," dedi. Onunla para sorunlarını da konuşacağız. Geçen gün bana, "Elaine babasından kalan parayı şirkete yatırsın," dedi. Tabii şartlı olarak... Bunun işletilmesinden gelecek kârı da kendisi ve çocukları harcar. Bence bu hiç de fena bir fikir değil."</p>

  <p class="calibre1">Elaine bağırdı. </p>

  <p class="calibre1">"Olmaz. Okulu açmamız için o para bize gerek. Satılık bir ev var. Tam bize göre. Ev, Comw'da. Geniş bahçeli, güzel bir bina. Tabii buna birkaç bölük ilave edilmesi gerek."</p>

  <p class="calibre1">"Yani bütün paranı şirketten çekecek misin? Elaine bence hiç de akıllıca bir şey değil bu."</p>

  <p class="calibre1">Elaine homurdandı. </p>

  <p class="calibre1">"Herhalde parayı çekmek, şirkette bırakmaktan daha akıllıca bir hareket olur. Son zamanlarda bir sürü şirket iflas etti. Val sen de babam ölmeden önce işlerin hiç de iyi olmadığını söylemiştin."</p>

  <p class="calibre1">Percival mırıldandı. </p>

  <p class="calibre1">"İnsan böyle şeyler söyler, canım. Fakat bütün sermayeyi alman, bunu okul almak, yerleştirmek ve orayı yönetmek için harcaman delilik olur. Okul başarıya ulaşmadığı takdirde ne olacak? Beş parasız kalacaksın."</p>

  <p class="calibre1">Elaine inatla, </p>

  <p class="calibre1">"Okul başarıya ulaşacak," dedi.</p>

  <p class="calibre1">"Ben seni destekliyorum..." Bir koltuğa uzanırcasına oturmuş olan Lance kız kardeşine cesaret vermek istermiş gibi bakıyordu. "Bu işi bir dene bakalım, Elaine. Bana kalırsa seninki pek acayip bir yer olacak. <span style="text-indent: 1em; font-size: 1em;">Ama istediğin de bu. Senin ve Gerald'ın istediği. Paranı kaybetsen bile, hiç olmazsa istediğin bir şeyi yapmış olmanın zevkini tadarsın."</span></p>

  <p class="calibre1">Percival öfkeyle, "Senden de böyle bir söz beklenirdi, Lance," diye atıldı.</p>

  <p class="calibre1">Lance başını salladı. </p>

  <p class="calibre1">"Malum, malum... Ben savurgan ve kötü bir adamım. Fakat bana sorarsan hayatın zevkini senden çok ben çıkardım, oğlum."</p>

  <p class="calibre1">Percival soğuk bakışlarla onu sözdü. </p>

  <p class="calibre1">"Bu 'zevk' sözcüğüyle ne demek istediğine bağlı... Böylece sıra senin planlarına gelmiş oldu, Lance. Herhalde sen Kenya'ya döneceksin. Veya Kanada'ya gideceksin... Everest tepesine tırmanacaksın. Veya buna benzer delice bir şey yapacaksın."</p>

  <p class="calibre1">Lance sordu. </p>

  <p class="calibre1">"Bu da nereden aklına geldi?"</p>

  <p class="calibre1">"Sen İngiltere'de oturmaktan pek hoşlanmazdın. Öyle değil mi?"</p>

  <p class="calibre1">Lance mırıldandı. </p>

  <p class="calibre1">"Yıllar geçtikçe insan değişiyor, içinde bir yere yerleşme isteği beliriyor. Percival oğlum biliyor musun şöyle ciddi bir iş adamı olmayı denemek niyetindeyim."</p>

  <p class="calibre1">"Yani..."</p>

  <p class="calibre1">"Yani ben de seninle birlikte şirkette çalışacağım, oğlum." Lance gülümsedi.</p>

  <p class="calibre1">"Tabii senin hissen daha fazla. Aslan payı seninki. Benimki pek az. Fakat yine de hissem var. Onun için şirkette çalışmak benim de hakkım. Öyle değil mi?"</p>

  <p class="calibre1">"Şey... tabii. Öyle olmasına öyle. Fakat bana inan dostum. Şirkette canın çok sıkılacak."</p>

  <p class="calibre1">"Bilmem ki... Sıkılacağımı hiç sanmıyorum."</p>

  <p class="calibre1">Percival kaşlarını çattı. </p>

  <p class="calibre1">"Ciddi misin, Lance? Gerçekten şirkette çalışacak mısın?"</p>

  <p class="calibre1">"İşlere burnunu sokacak mısın, demek istiyorsun, değil mi? Evet. Gerçekten öyle yapacağım."</p>

  <p class="calibre1">Percival başını salladı. </p>

  <p class="calibre1">"Açıkçası şirketin durumu kötü. Bunu nasıl olsa öğreneceksin. Elaine parasını almakta üstelerse bunu güçlükle yapabileceğiz."</p>

  <p class="calibre1">Lance kız kardeşine döndü. </p>

  <p class="calibre1">"Gördün mü, Elaine? Para varken hisseni alıp kaçmakta çok haklısın."</p>

  <p class="calibre1">"Lance rica ederim." Percival'in sesi öfkeliydi. "Bu şakaların hem yersiz, hem tatsız."</p>

  <p class="calibre1">Jennifer de atıldı. </p>

  <p class="calibre1">"Sözlerine biraz dikkat etsen iyi olur, Lance."</p>

  <p class="calibre1">Gruptan uzakta, pencerenin yakınında oturmakta olan Pat hepsini teker teker süzdü. Lance, Percival'in damarına basacağını söylediği zaman bunu kasdetmişti galiba. Percival'in o eski sakin ve soğukkanlı hali kalmamıştı artık.</p>

  <p class="calibre1">Tekrar öfkeyle, "Ciddi misin, Lance?" diye sordu.</p>

  <p class="calibre1">"Çok ciddiyim."</p>

  <p class="calibre1">"O işte kalamayacaksın. Çok geçmeden canın sıkılacak."</p>

  <p class="calibre1">"Sıkılmam. Düşün, benim için ne büyük bir değişiklik bu. Şehirde bir büro. <span style="text-indent: 1em; font-size: 1em;">Daktilocular girip çıkıyor. Tamam. Miss Grosvenor gibi sarışın bir sekreter isterim. Kadının adı Grosvenor'du değil mi? Herhalde onu hemen kovdun? Ama ne olursa olsun ben yine ona benzeyen bir sekreter tutacağım. "Evet, Bay Lancelor... Hayır, Bay Lancelot... Çayınız, Bay Lancelot."</span></p>

  <p class="calibre1">Percival homurdandı. </p>

  <p class="calibre1">"Budalalığı bırak şimdi."</p>

  <p class="calibre1">"Neden bu kadar kızıyorsun, ağabeyciğim? Dertlerini benimle paylaşmak hoşuna gitmeyecek mi?"</p>

  <p class="calibre1">"İşlerin ne kadar karmakarışık olduğundan haberin bile yok."</p>

  <p class="calibre1">"Öyle mi? Bütün bunları anlatman gerek."</p>

  <p class="calibre1">"Önce şunu iyice öğren. Babam, son altı... hayır bir yıldan beri adeta kendinde değildi. Mal bakımından inanılmayacak kadar budalaca işler yapıyordu. Sağlam senetleri satıyor, adı sanı duyulmamış şirketlerininkini alıyordu. Zaman zaman parayı saçıyordu sanki. Bunu para harcama zevkini tatmak için yapmaktaydı."</p>

  <p class="calibre1">Lance, "Yani," dedi. "Adamın çayına taxine karıştırmaları bütün aile için iyi oldu..."</p>

  <p class="calibre1">"Konuyu kötü bir şekilde anlattın. Ama bir bakıma doğru bu. Bizi iflastan ancak bu kurtardı. Fakat başlangıçta çok dikkatli davranmamız ve ölçülü davranmamız gerek..."</p>

  <p class="calibre1">Lance başını salladı. </p>

  <p class="calibre1">"Ben seninle aynı kanıda değilim. İhtiyatın kimseye yararı dokunmamıştır. İnsanın bazı tehlikeleri göze alması, çıkışlar yapması gerekir. <span style="text-indent: 1em; font-size: 1em;">Büyük bir iş çevirmeliyiz."</span></p>

  <p class="calibre1">Percival, "Ben öyle düşünmüyorum," diye cevap verdi. "İhtiyatlı ve iktisat. <span style="text-indent: 1em; font-size: 1em;">Parolamız bu olmalı."</span></p>

  <p class="calibre1">Lance omzunu silkti. </p>

  <p class="calibre1">"Benim parolam bu olamaz."</p>

  <p class="calibre1">Percival homurdandı. </p>

  <p class="calibre1">"Hissenin benimkinden az olduğunu unutma."</p>

  <p class="calibre1">"Pekâlâ, pekâlâ. Ama benim de fikirlerimi açıklamaya hakkım var."</p>

  <p class="calibre1">Percival endişeli bir tavırla odada bir aşağı bir yukarı dolaşmaya başlamıştı.</p>

  <p class="calibre1">"Yararsız Lance. Ben seni severim ama..."</p>

  <p class="calibre1">Lance ağabeysinin sözünü kesti. </p>

  <p class="calibre1">"Öyle mi?"</p>

  <p class="calibre1">Percival onu duymamış gibiydi. </p>

  <p class="calibre1">"Seninle birlikte çalışabileceğimizi pek sanmıyorum. Görüş açılarımız birbirine ters düşüyor."</p>

  <p class="calibre1">Lance, "Belki böyle olması daha iyi," diye cevap verdi.</p>

  <p class="calibre1">Percival, "En iyisi," dedi. "Ortaklığı sona erdirmek."</p>

  <p class="calibre1">"Yani hissemi alıp beni şirketten atacaksın. Öyle mi?"</p>

  <p class="calibre1">"Dostum, en doğrusu da bu. Çünkü seninle anlaşamıyorum."</p>

  <p class="calibre1">"Elaine'e kalan parayı vermekte güçlük çekecekmişsin. Benim hissemi neyle satın alacaksın?"</p>

  <p class="calibre1">Percival döndü. </p>

  <p class="calibre1">"Sana peşin para vereceğimi söylemedim. Seninle hisse senetlerini paylaşırız."</p>

  <p class="calibre1">"Yani, sağlam hisse senetlerini sen alacaksın. Bana da ne olacakları bilinmeyenler kalacak; öyle mi?"</p>

  <p class="calibre1">Percival, "Senin böyle şeyleri yeğlediğin anlaşılıyor," dedi.</p>

  <p class="calibre1">Lance birdenbire güldü. </p>

  <p class="calibre1">"Bir bakıma haklısın, oğlum Percival. Fakat ben artık her istediğimi yapacak durumda değilim. Pat'i de düşünmem gerek."</p>

  <p class="calibre1">İki kardeş dönüp genç kadına baktılar. Pat bir şey söylemek için ağzını açtı.</p>

  <p class="calibre1">Sonra yine de kapadı. Lance bir oyun oynuyordu herhalde. Bu yüzden onun işine karışmamak daha doğru olacaktı. Pat kocasının belirli bir şeyin peşinde olduğundan emindi. Fakat bunun ne olduğunu pek bilmiyordu.</p>

  <p class="calibre1">Lance bir kahkaha attı. </p>

  <p class="calibre1">"Hisse senetlerini sıraya diz, Percival'ciğim. Uydurma pırlanta madenleri, çıkarılamayan yakutlar, aydaki petrol kuyuları. Benim göründüğüm kadar budala olduğumu mu sanıyorsun?"</p>

  <p class="calibre1">Percival mırıldandı. </p>

  <p class="calibre1">"Evet, bu hisse senetlerinin ne olacakları belli değil. <span style="text-indent: 1em; font-size: 1em;">Fakat günün birinde bunların birdenbire kıymetlenebileceklerini de unutma."</span></p>

  <p class="calibre1">Lance hâlâ gülüyordu. </p>

  <p class="calibre1">"Bakıyorum ağzın değişti. Herhalde bana babamın en son aldığı beş para etmez hisse senetleriyle Karatavuk madenini vereceksin. Ha, aklıma gelmişken. Müfettiş sana bu Karatavuk madenini sordu mu?"</p>

  <p class="calibre1">Percival yine kaşlarını çattı. </p>

  <p class="calibre1">"Evet, sordu. Bunun sebebini de anlayamadım. Ona fazla bir şey söyleyemedim tabii. O sırada sen de ben de çocuktuk. Babamın oraya gittiğini, sonra da döndüğü zaman madenin hiçbir işe yaramayacağından söz ettiğini hayal meyal hatırlıyorum."</p>

  <p class="calibre1">"Ne madeniydi bu? Altın madeni mi?"</p>

  <p class="calibre1">"Sanırım. Babam geri döndüğü zaman madende hiç altın olmadığından emindi. <span style="text-indent: 1em; font-size: 1em;">Üstelik o bu işlerde hata yapacak bir adam da değildi."</span></p>

  <p class="calibre1">"Bu maden işine onu kim karıştırdı? MacKenzie adında biri galiba... Öyle değil mi?"</p>

  <p class="calibre1">"Evet. MacKenzie orada öldü."</p>

  <p class="calibre1">Lance düşünceli bir tavırla mırıldandı. </p>

  <p class="calibre1">"MacKenzie orada öldü mü? Sahi, bu yüzden bir olay da çıkmamış mıydı?... Bir şeyler hatırlar gibi oluyorum. Bayan MacKenzie buraya gelmiş, babama bağırıp çağırmıştı. Ona lanet de etmişti sanırım. Eğer yanılmıyorsam, kadın kocasını babamın öldürdüğünü sanıyordu."</p>

  <p class="calibre1">Percival sıkıntılı sıkıntılı. </p>

  <p class="calibre1">"Doğrusu ben böyle bir şey hatırlamıyorum," diye mırıldandı.</p>

  <p class="calibre1">Lance cevap verdi. </p>

  <p class="calibre1">"Ama ben hatırlıyorum. Tabii ben senden biraz küçüktüm. Belki de o yüzden bu sahne aklımda kaldı. Bence bu tiyatro seyretmekten farksızdı... <span style="text-indent: 1em; font-size: 1em;">Karatavuk madeni neredeydi? Batı Afrika'da değil mi?"</span></p>

  <p class="calibre1">"Evet, sanırım."</p>

  <p class="calibre1">Lance güldü. </p>

  <p class="calibre1">"Şirkete geldiğim zaman şu maden işiyle de biraz ilgileneyim."</p>

  <p class="calibre1">Percival omzunu silkti. </p>

  <p class="calibre1">"Babamın bu yönden hata yapmadığından emin olabilirsin. <span style="text-indent: 1em; font-size: 1em;">O geri döndüğü zaman altın olmadığını söyledi. Demek ki Karatavuk madeninde gerçekten altın yok."</span></p>

  <p class="calibre1">Lance başını salladı. </p>

  <p class="calibre1">"Herhalde haklısın... Zavallı Bayan MacKenzie. Acaba kadın ne oldu? Ya yanında getirdiği iki çocuk? Çok garip... tabii onlar da artık koskocaman insanlar olmuşlardır."</p>
</body>
</html>
