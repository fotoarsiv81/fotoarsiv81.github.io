<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <p class="calibre1"><br/></p>

  <h1 class="calibre1">34</h1>

  <p class="calibre1">Müfettiş Neele, "Bayan Fortescue," dedi. "Bana evlenmeden önceki isminizi söyler misiniz?"</p>

  <p class="calibre1">Jennifer bağırdı. "Oh!" yüzünde korku dolu bir ifade belirmişti.</p>

  <p class="calibre1">Müfettiş Neele mırıldandı. </p>

  <p class="calibre1">"Sinirlenecek bir şey yok, madam. Fakat gerçeği söylemeniz çok daha iyi olur. Evlenmeden önce isminizin Ruby MacKenzie olduğundan eminim. Bu bakımdan yanılmıyorum, değil mi?"</p>

  <p class="calibre1">Bayan Percival kekeledi. </p>

  <p class="calibre1">"Benim... şey... ah... şey... Peki ama adım Ruby MacKenzie'yse ne olacak?"</p>

  <p class="calibre1">Müfettiş adeta şefkatle, </p>

  <p class="calibre1">"Hiçbir şey olmayacak," diye cevap verdi. Sonra da ekledi. "Birkaç gün önce Pinewood Hastanesi'de annenizle konuştum."</p>

  <p class="calibre1">Jennifer içini çekti. </p>

  <p class="calibre1">"Annem bana çok kızgın. Artık hastaneye gidip kendisini görmüyorum, çünkü çok sinirleniyor. Zavallı anneciğim. O babama çok düşkündü."</p>

  <p class="calibre1">Müfettiş Neele başını salladı. </p>

  <p class="calibre1">"Sizi de melodrama kaçan intikam planlarıyla büyüttü değil mi?"</p>

  <p class="calibre1">Jennifer, "Evet," diye cevap verdi. "Bizi, babama yapılanları unutamayacağımıza ve ilerde bir gün Rex Fortescue'yu öldüreceğimize yem<span style="text-indent: 1em; font-size: 1em;">in ettirdi." Bir an durdu. "Tabii hemşire okuluna gidip derslere başlayınca annemin dengesiz bir kadın olduğunu sezdim."</span></p>

  <p class="calibre1">Müfettiş Neele, "Fakat siz de intikam alma isteği duymuş olmalısınız, Bayan Fortescue," dedi.</p>

  <p class="calibre1">Jennifer ona baktı. </p>

  <p class="calibre1">"Tabii duydum. Bir bakıma Rex Fortescue babamı gerçekten öldürmüş sayılırdı. Babamı tabancayla vurduğunu veya bıçakladığını demek istemiyorum. Fakat Rex Fortescue'nun babamı ölüme bıraktığından eminim. Bu da hemen hemen aynı şey değil mi?"</p>

  <p class="calibre1">Müfettiş Neele, </p>

  <p class="calibre1">"Evet, ahlaksal yönden öyle," dedi.</p>

  <p class="calibre1">Jennifer, "Bu yüzden Rex Fortescue'ya yaptığını ödetmek istiyordum," diye devam etti. "Arkadaşlarımdan bir hemşire, oğluna bakmak için buraya gelince, ona yanaştım. Buradan ayrılması ve yerine beni getirtmelerini söylemesi için kızı ikna ettim. Doğrusu ne yapmak niyetinde olduğumu ben de pek bilmiyordum... Fakat bana inanın, Müfettiş Neele, Rex Fortescue'yu öldürmeyi hiçbir zaman düşünmedim. <span style="text-indent: 1em; font-size: 1em;">Hiçbir zaman... Galiba, oğluna iyi bakmamayı tasarlıyordum. O ölecek, ben de Rex Fortescue'dan intikam almış olacaktım. Fakat insan hemşire oldu mu, böyle şey de yapamıyor. Aslında Val'i iyi edebilmek için çok uğraştım. Güçlükle ölümden kurtuldu o. Sonra bana âşık oldu. Evlenme teklif ettiği zaman, işte bu daha mantıklı ve tehlikesiz bir intikam yöntemi, diye düşündüm. Rex Fortescue'nun oğluyla evlenecek ve adamın babamdan dolandırdığı paraları bu suretle geri alacaktım. Evet, bu çok daha mantıklı bir yoldu."</span></p>

  <p class="calibre1">Müfettiş Neele "Evet," diye mırıldandı. "Gerçekten daha mantıklı bir yöntem."</p>

  <p class="calibre1">Sonra da ekledi. "Rex Fortescue'nun masasına ve böreğin içine karatavukları koyan sizdiniz değil mi?"</p>

  <p class="calibre1">Bayan Percival kıpkırmızı kesildi.</p>

  <p class="calibre1">"Evet... Korkarım aslında pek gülünç bir şeydi bu... Fakat Rex Fortescue bir gün insanların budalalığından onları nasıl dolandırdığından, paralarını kolaylıkla ellerinden aldığından söz ederek övünüyordu. Ama bu işleri daima yasalara aykırı sayılmayacak bir şekilde yapmıştı. <span style="text-indent: 1em; font-size: 1em;">Fena halde kızdım. Onu iyice korkutayım, diye düşündüm. Hakikaten de adamın ödü patladı. Bir hayli endişelendi." Telaşla ekledi. "Fakat bu anlattıklarımdan başka bir şey yapmadım! Hakikaten yapmadım, Müfettiş Neele, benim... benim cinayet işlediğimi de sanmıyorsunuz ya?"</span></p>

  <p class="calibre1">Müfettiş Neele gülümsedi.</p>

  <p class="calibre1">"Hayır, hayır, böyle bir şey düşündüğüm yok." Bir an durduktan sonra, "Ha, sahi aklıma geldi. Son zamanlarda Miss Dove'a para verdiniz mi hiç?" diye sordu.</p>

  <p class="calibre1">Jennifer'ın ağzı bir karış açık kaldı. </p>

  <p class="calibre1">"Nereden bildiniz?"</p>

  <p class="calibre1">Müfettiş Neele, "Biz çok şey biliriz," dedi. Sonra da içinden ilave etti. <i>Birçok şeyi de tahmin zorunda kalırız.</i></p>

  <p class="calibre1">Jennifer çabuk çabuk konuşmaya başlamıştı. </p>

  <p class="calibre1">"Bana gelerek, 'Müfettiş Neele benim Ruby MacKenzie olduğumu söyledi,' dedi. 'Beni suçladı... Eğer beş yüz sterlin bulup bana verirsen, bunun aksini iddia etmeye kalkmam. Müfettiş de daima benden kuşkulanır.' Karşı koyacak oldum. O zaman da, 'Eğer Müfettiş Neele senin Ruby MacKenzie olduğunu öğrenirse,' dedi. 'O zaman seni katil olmak suçuyla yakalar. <span style="text-indent: 1em; font-size: 1em;">Çünkü senin Rex Fortescue'yle Adele'i öldürdüğünü zanneder...' Parayı bulmakta çok güçlük çektim. Çünkü durumu Percival'e kesinlikle açıklayamazdım. O benim aslında kim olduğumu bilmiyor. Sonunda yüzüğümle Bay Fortescue'nun bana hediye ettiği gerdanlığı satmak zorunda kaldım."</span></p>

  <p class="calibre1">Müfettiş Neele, "Merak etmeyin," diye gülümsedi. "Paranızı geri alacağımı sanıyorum..."</p>
</body>
</html>
