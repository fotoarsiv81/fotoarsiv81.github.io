<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">23</h1>

  <p class="calibre1">Müfettiş Neele'nin Scotland Yard'la yaptığı telefon konuşması sona eriyordu. <span style="text-indent: 1em; font-size: 1em;">Karşı taraftan müdür muavini, "özel sinir hastanelerine haber yollarız," dedi.</span></p>

  <p class="calibre1">"Böylece istediğin şeyi de öğreniriz. Tabii kadın ölmüş olabilir."</p>

  <p class="calibre1">"Herhalde. Aradan uzun zaman geçmiş."</p>

  <p class="calibre1">Eski günahların gölgeleri uzundur. Bunu Miss Ramsbottom söylemişti. Hem de ona bir imada bulunuyormuş gibi manalı bir tavırla, müdür muavini mırıldandı. </p>

  <p class="calibre1">"Pek acayip bir varsayım bu."</p>

  <p class="calibre1">"Ben de bunun farkındayım, efendim. Fakat buna aldırmazlık da edemeyiz. Buna çok şey uyuyor..."</p>

  <p class="calibre1">"Evet... evet... çavdar... karatavuklar... Fortescue'nun küçük ismi..."</p>

  <p class="calibre1">Neele "diğer ihtimallerin de üzerinde duruyorum, dedi. "Dulbois'in katil olması ihtimal dahilinde. Wright da öyle. Gladys onlardan birini yan kapının dışında görmüş olabilir. Belki de kız o yüzden ikinci tepsiyi holde bırakarak, ne olduğunu anlamak için dışarı çıktı. O zaman katil kendisini hemen oracıkta boğdu. Sonra da cesedi sürükleyerek çamaşır ipinin asılı olduğu yere götürdü. <span style="text-indent: 1em; font-size: 1em;">Burnuna da o mandalı taktı..."</span></p>

  <p class="calibre1">"Çılgınca bir şey bu! Üstelik iğrenç de!"</p>

  <p class="calibre1">"Evet. O ihtiyarı yani Miss Marple'ı da bu sinirlendirdi. Çok tatlı bir ihtiyarcık o. Bir hayli de zeki. Eve de girdi. Böylece Miss Ramsbottom'a yakın olacak. Onun olup bitenlerden hemen haberdar olacağından da eminim."</p>

  <p class="calibre1">"Şimdi ne yapacaksın, Neele?"</p>

  <p class="calibre1">"Londra'daki avukatlarla randevum var. Rex Fortescue'nun işleri hakkında bilgi almak istiyorum. Uzun yıllar önce olmasına rağmen şu karatavuk meselesini de iyice öğrenmek niyetindeyim."</p>

  <p class="calibre1">Avukat Bay Billingsly gayet nazik bir adamdı. Sanki her şeyi açıklıyormuş gibi bir tavır takınır fakat aslında karşısındakine fazla bir şey de söylemezdi. Bu, Müfettiş Neele'nin avukatla ikinci görüşmesiydi. Fakat adamın bu kez bildiklerini polise açıklamak niyetinde olduğu anlaşılıyordu.</p>

  <p class="calibre1">"Çok acayip bir olay bu... Çok acayip... Şimdiye kadar meslek hayatımda böyle bir vakayla karşılaştığımı hatırlamıyorum."</p>

  <p class="calibre1">Müfettiş Neele, "Bay Billingsly," dedi. "Açıkçası herkesin yardımına ihtiyacımız var."</p>

  <p class="calibre1">"Bu bakımdan bana güvenebilirsiniz, efendim. Size elimden geldiği kadar yardım etmeye çalışacağım."</p>

  <p class="calibre1">"Size önce şunu soracağım. Rex Fortescue'yu iyi tanır mıydınız? Onun şirketi hakkında bilginiz var mı?"</p>

  <p class="calibre1">"Rex Fortescue'yu oldukça iyi tanırdım. On altı yıldan beri işlerine bakıyoruz onun. Fakat onun avukat olarak yalnız bizi tuttuğunu sanmayın."</p>

  <p class="calibre1">Müfettiş Neele başını salladı. Billingsly, Horsethorpe ve Walters herkesin saygısını kazanmış kimselerdi. Ciddi işlere bakarlardı onlar. Neele, Rex Fortescue'nun karışık işleri için başkalarından yararlandığını biliyordu.</p>

  <p class="calibre1">Billingsly, "Öğrenmek istediğiniz nedir?" diye sordu. "Size onun vasiyetnamesi hakkında bilgi vermiştim."</p>

  <p class="calibre1">Müfettiş Neele gülümsedi. </p>

  <p class="calibre1">"Beni şimdi Rex Fortescue'nun karısının vasiyetnamesi ilgilendiriyor. Bay Fortescue'nun ölümü üzerine ona yüz bin sterlin kalmıştı değil mi?"</p>

  <p class="calibre1">Billingsly başını salladı. </p>

  <p class="calibre1">"Oldukça hatırı sayılır bir para bu. Aramızda kalsın, Müfettiş Neele. Fakat şirket bu parayı vermekte zorluk çekecek."</p>

  <p class="calibre1">"Demek şirket fazla bir şey kazanmıyor?"</p>

  <p class="calibre1">Billignsly, "Açıkçası," dedi. "Şirket iflasa sürükleniyor. Bir buçuk yıldan beri durum böyle. Tabii bu aramızda, Müfettiş Neele."</p>

  <p class="calibre1">"Peki bu iflasın belirli bir sebebi var mı?"</p>

  <p class="calibre1">"Evet. Bu sebep Rex Fortescue'nun kendisi diyebilirim. Bu son yıl Rex Fortescue adeta bir çılgın gibi hareket etti. Sağlam hisse senetlerini satıyor, sonunun ne olacağı bilinmeyenleri alıyordu. Üstelik gayet acayip bir şekilde yüksekten <span style="text-indent: 1em; font-size: 1em;">atarak, övünüyordu. Söz de dinlememekteydi. Oğlu Percival buraya gelerek, babasına durumu anlatmamı istedi. O elinden geleni yapmış fakat Rex Fortescue'ya söz geçirememişti. Ben de elimden geleni yaptım. Ama Rex Fortescue söz dinleyecek halde değildi. Doğrusu adam çok değişmişti."</span></p>

  <p class="calibre1">Müfettiş Neele, "Fakat öyle endişeli, üzgün bir hali yoktu, değil mi?" diye sordu.</p>

  <p class="calibre1">"Hayır, hayır. Tersine. Dediğim gibi çok övünüyordu."</p>

  <p class="calibre1">Müfettiş Neele başını salladı. Kafasında beliren fikri gitgide kuvvetleniyordu.</p>

  <p class="calibre1">Percival'le babasının son zamanlarda neden geçinemediklerini anlamaya başlamıştı.</p>

  <p class="calibre1">Billingsly sözlerini sürdürdü. </p>

  <p class="calibre1">"Fakat bana karısının vasiyetnamesini sormanız gereksiz. Çünkü ben böyle bir vasiyetname hazırlamadım."</p>

  <p class="calibre1">Neele, "Bunu biliyorum," dedi. "Ben sadece kadının bırakacak parası olup olmadığını tekrar öğrenmek istedim. Kısacası... yüz bin sterlin."</p>

  <p class="calibre1">Billingsly başını salladı. </p>

  <p class="calibre1">"Hayır, hayır. Bu konuda yanılıyorsunuz, efendim."</p>

  <p class="calibre1">"Yani... bu para Adele Fortescue'ya sağ kaldığı sürece eşit parçalara bölünüp verilecek mi?"</p>

  <p class="calibre1">"Hayır, hayır... Bu para kendisine doğrudan doğruya verilecekti fakat vasiyetnamede bununla ilgili bir şart da vardı. Yani... Adele Fortescue yüz bin sterlini kocasının ölümünden bir ay sonra alacaktı. Kadına bu para Rex Fortescue'nun ölümünden sonra bir ay sağ kalması şartıyla verilecekti. Son zamanlarda birçok vasiyetnameye bu şartı koyuyoruz. Bunun nedeni de uçak kazaları tabii. Bir karı koca, aynı uçak kazasında öldükleri zaman hangisinin daha sonra öldüğü, kimin mirasçı olduğunu saptamak çok güç."</p>

  <p class="calibre1">Müfettiş Neele, hayretle avukata bakıyordu.</p>

  <p class="calibre1">"O halde Adele Fortescue'nun mirasçısına bırakacak parası yoktu. Peki o para ne olacak?"</p>

  <p class="calibre1">"Artık o yüz bin sterlin şirketin."</p>

  <p class="calibre1">"Tabii bir bakıma bu Percival'e kalıyor da sayılabilir..."</p>

  <p class="calibre1">Billingsly, "Evet," dedi. "Percival Fortescue'ya kalıyor." Sonra da ihtiyatı bir tarafa bıraktı. "Açıkçası şirketin de bu paraya çok ihtiyacı var."</p>

  <p class="calibre1">Müfettiş Neele'nin doktor arkadaşı içini çekti. </p>

  <p class="calibre1">"Siz polisler de ne biçim şeyler sorarsınız..." </p>

  <p class="calibre1">"Haydi Bob, söyle."</p>

  <p class="calibre1">"Neyse yalnızız. Sonradan bir iddiada bulunamazsınız. Fakat tahmininin doğru olduğunu sanıyorum. Anlattıklarından adamda G.P.İ. olduğu anlaşılıyor. Aile de bundan kuşkulanmış ve onun doktora gitmesini istemiş. O buna yanaşmamış tabii. <span style="text-indent: 1em; font-size: 1em;">Belirtiler tanımladığın gibidir. Megalomani yanlış kararlar vermek, öfke, övünme ve yüksek hayaller. Örneğin kendilerini ticari alanda bir dahi sanmak. Bu derde tutulanlar, kendilerine engel olunmadıkça koskoca bir şirketi iflasa sürükleyebilirler. Ama onlara engel olmak kolay değildir. Özellikle senin amacını anladıkları zaman... Evet, arkadaşlarının şansı varmış ki adam ölmüş."</span></p>

  <p class="calibre1">Neele mırıldandı. </p>

  <p class="calibre1">"Onlar benim arkadaşım değil..." Sonra daha önce söylemiş <span style="text-indent: 1em; font-size: 1em;">olduğu bir sözcüğü yineledi. "Hepsi de iğrenç insanlar..."</span></p>
</body>
</html>
