<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:35:57+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body class="calibre">
  <h1 class="calibre1">20</h1>

  <p class="calibre1">Müfettiş Neele kadını yukarda, kendi oturma odasında buldu. Jennifer Fortescue mektup yazıyordu. Genç adam içeri girince telaşla ayağa kalktı.</p>

  <p class="calibre1">"Bir şey mi... Ne oldu?"</p>

  <p class="calibre1">"Rica ederim, oturun, Bayan Fortescue. Size sadece birkaç soru daha sormak istiyordum."</p>

  <p class="calibre1">"Öyle mi? Buyrun, Müfettiş Neele. Çok feci bir olay bu, değil mi? Pek feci."</p>

  <p class="calibre1">Endişeli bir tavırla bir koltuğa oturdu. Müfettiş ise onun yakınındaki dik arkalı sandalyeye geçti.</p>

  <p class="calibre1">"Korkarım böyle olaylarda herkese tekrar tekrar birtakım sorular sormak zorunda kalıyoruz. Herhalde hepiniz de bütün bunlardan bıktınız. Bunu anlıyorum. Fakat her şey saatleri kesin olarak cevaplamaya bağlı. Anladığıma göre çaya biraz geç inmişsiniz. Hatta Miss Dove yukarı çıkıp, sizi çağırmış."</p>

  <p class="calibre1">"Evet. Evet, çağırdı. Buraya gelip çayın hazır olduğunu söyledi. Ben de mektup yazıyordum."</p>

  <p class="calibre1">Müfettiş Neele yazı masasına bir göz attı. </p>

  <p class="calibre1">"Anlıyorum. Oysa benim aklımda siz yürüyüşe çıkmışsınız gibi kalmış."</p>

  <p class="calibre1">"Öyle mi söylemiştim? Evet, tabii... şimdi hatırladım. Siz haklısınız. Burası boğucuydu. Başım da çok ağrıyordu. Onun için... biraz dolaştım. Hava aldım."</p>

  <p class="calibre1">"Anlıyorum. Hiç kimseye rastladınız mı?"</p>

  <p class="calibre1">"Rastladım mı?" Kadın hayretle ona baktı. "Ne demek istiyorsunuz?"</p>

  <p class="calibre1">"Dolaşırken birinin sizi görüp görmediğini... veya sizin böyle bir şahısla karşılaşıp karşılaşmadığınızı anlamak istiyordum."</p>

  <p class="calibre1">"Sadece uzaktan bahçıvanı gördüm." Kuşkulu gözlerle müfettişe bakıyordu.</p>

  <p class="calibre1">"Sonra eve döndünüz. Odanıza çıktınız. Tam soyunurken Miss Dove gelip size çayın hazır olduğunu haber verdi. Öyle değil mi?"</p>

  <p class="calibre1">"Evet, evet. Ben de aşağıya indim."</p>

  <p class="calibre1">"Kütüphanede kimler vardı?"</p>

  <p class="calibre1">"Adele'le Elaine. Bir iki dakika sonra da Lance geldi. Yani kayınbiraderim. <span style="text-indent: 1em; font-size: 1em;">Kenya'dan döndü o."</span></p>

  <p class="calibre1">"Sonra hepiniz çay mı içtiniz?"</p>

  <p class="calibre1">"Evet, çay içtik. Sonra Lance, Effie Teyzesi'ni görmek için yukarı çıktı. Ben de mektuplarımı tamamlamak için buraya geldim. Elaine'i kütüphanede Adele'le bıraktım."</p>

  <p class="calibre1">Müfettiş başını salladı. </p>

  <p class="calibre1">"Evet. Siz çıktıktan sonra Miss Elaine, Bayan Adele Fortescue'nun yanında beş on dakika kalmış sanırım. O sırada kocanız daha gelmemişti değil mi?"</p>

  <p class="calibre1">"Hayır, hayır. Percy. Val... eve altı buçuk yedide döndü. Şehirdeki işleri uzamıştı."</p>

  <p class="calibre1">"Trenle mi döndü o?"</p>

  <p class="calibre1">"Evet. İstasyondan buraya da taksiyle geldi." </p>

  <p class="calibre1">"Kendisi çoğunlukla trene mi biner?"</p>

  <p class="calibre1">"Bazen. Ama sık sık değil. Zannedersem şehirde arabayı kolaylıkla park edemeyeceği yerlere gitmişti. Cannon Caddesi'nden trene binmek ona daha kolay geliyor."</p>

  <p class="calibre1">"Anlıyorum... Kocanıza, Adele Fortescue'nun ölmeden önce vasiyetname yapıp yapmadığını sordum. Sanmadığını söyledi. Sizin bu konuda bir bilginiz var mı?"</p>

  <p class="calibre1">Neele, Jennifer Fortescue'nun çabucak başını salladığını görünce şaşırdı. Kadın,</p>

  <p class="calibre1">"Evet," dedi. "Adele vasiyetname yaptı. Bana bunu kendisi söyledi."</p>

  <p class="calibre1">"Ya? Ne zaman oldu bu." </p>

  <p class="calibre1">"Yakınlarda. Bir ay kadar önce sanırım." Müfettiş Neele mırıldandı. "İşte bu çok ilginç." Jennifer Fortescue heyecanla öne doğru eğildi.</p>

  <p class="calibre1">Birdenbire neşelenmişti. Bilgisini gösterdiği için sevindiği anlaşılıyordu.</p>

  <p class="calibre1">"Val'in bundan <span style="text-indent: 1em; font-size: 1em;">haberi yoktu. Bu işi kimse bilmiyordu zaten. Sadece ben bu konuyu öğrendim. </span><span style="text-indent: 1em; font-size: 1em;">Sokaktaydım. Mektup kâğıdı almıştım. Adele'in avukatın yazıhanesinden çıktığını gördüm. High Caddesi'nde Ansell ve Worrall'ın bürosundan."</span></p>

  <p class="calibre1">Neele başını salladı. </p>

  <p class="calibre1">"Ah... Avukatlar bu yörede demek?" </p>

  <p class="calibre1">"Evet. Adele'e orada ne işin vardı?' dedim. 'Merak ettin değil mi?' diye güldü. "Birlikte yürümeye başladık. Sonra o, 'Sana anlatayım, Jennifer,' dedi. 'Vasiyetnamemi hazırladım.' <span style="text-indent: 1em; font-size: 1em;">Çok şaşırdım, 'Adele? Hasta değilsin ya?' diye sordum. Yine güldü. Tabii hasta değilim. Hayatımda kendimi bu kadar iyi hissettiğimi hiç hatırlamıyorum. Fakat herkesin vasiyetname yapması gerekir. Kalkıp bu ailenin Londra'daki ukala avukatlarına gidecek değildim. Çünkü o sinsi herifler gelip muhakkak buradakilere haber verirlerdi. Sonuçta vasiyetnameme yazdıklarım sadece beni ilgilendirir. Onun için de bunu istediğim gibi hazırlattım. Kimse de bunu bilmeyecek.' O zaman, 'Merak etme, ben de bundan kimseye söz etmem,' dedim. </span><span style="text-indent: 1em; font-size: 1em;">Omzunu silkti. 'Bunu öğrenmiş olman önemli değil. Nasıl olsa vasiyetnamede ne olduğunu bilmiyorsun.' Fakat ben yine de bundan kimseye söz etmedim. Hatta bu konuyu Percival'e bile açmadım. Bence kadınlar birbirlerini tutmalıdırlar. Öyle değil mi, Müfettiş Neele?"</span></p>

  <p class="calibre1">Neele bir diplomat tavrıyla gülümsedi. </p>

  <p class="calibre1">"Bu düşünceniz gerçekten alkışlanmaya değer, Bayan Fortescue."</p>

  <p class="calibre1">Jennifer, </p>

  <p class="calibre1">"Kötü bir kadın olmadığımı umarım," diye mırıldandı. "Adele'den pek hoşlanmazdım. Ne demek istediğimi anlıyorsunuz değil mi? Onun istediğini elde etmek için her şeyi yapabilecek bir kadın! olduğunu düşünürdüm. Fakat artık o öldü... Zavallı, belki de onu yanlış tanıdım."</p>

  <p class="calibre1">"Bana yardım ettiğiniz için minnettarım Bayan Fortescue."</p>

  <p class="calibre1">"Rica ederim... Elimden gelen her şeyi yapmak isterim. Ne acı bir olay değil mi? Bu sabah gelen yaşlı kadın kimdi?"</p>

  <p class="calibre1">"Miss Marple adında biri. Büyük bir lütufta bulunmuş ve Gladys hakkında bize bilgi vermek için kalkıp buralara kadar gelmiş. Anladığıma göre Gladys Martin bir zamanlar onun yanında çalışırmış."</p>

  <p class="calibre1">"Sahi mi? Çok ilginç."</p>

  <p class="calibre1">"Bir şey var, Bayan Percival. Karatavuklar hakkında bir şey biliyor musunuz?"</p>

  <p class="calibre1">Jennifer Fortescue fena halde irkildi. Mendilini yere düşürdü. Bunu almak için eğildi. </p>

  <p class="calibre1">"Karatavuklar mı, Müfettiş Neele? Karatavuklar? Ne biçim karatavuklar?"</p>

  <p class="calibre1">Kesik kesik soluk alıyordu.</p>

  <p class="calibre1">Müfettiş Neele hafifçe gülümsedi. </p>

  <p class="calibre1">"Sadece karatavuklar... Ölü veya diri... Veya sembolik..."</p>

  <p class="calibre1">Jennifer Fortescue sert bir sesle, </p>

  <p class="calibre1">"Neden söz ettiğinizi anlayamadım," dedi.</p>

  <p class="calibre1">"Sözlerinize bir anlam veremiyorum."</p>

  <p class="calibre1">"Demek karatavuklar hakkında hiçbir şey bilmiyorsunuz, Bayan Fortescue?"</p>

  <p class="calibre1">Kadın ağır ağır mırıldandı. </p>

  <p class="calibre1">"Galiba geçen yaz börekten çıkanları kastediyorsunuz. Gülünç bir olaydı o."</p>

  <p class="calibre1">"Kütüphanedeki masaya da karatavuk bırakılmıştı, değil mi?"</p>

  <p class="calibre1">"Bu saçma ve tatsız bir şakaydı. Bilmiyorum size bütün bunlardan kim söz etti? <span style="text-indent: 1em; font-size: 1em;">Kayınpederim bu olaya sinirlenmişti."</span></p>

  <p class="calibre1">"Sadece sinirlenmiş miydi? Hepsi o kadar mı?"</p>

  <p class="calibre1">"A, ne demek istediğini anladım. Evet, herhalde evet bu doğru sanırım. Bize etrafta yabancıların olup olmadığını sormuştu."</p>

  <p class="calibre1">"Yabancılar mı?" </p>

  <p class="calibre1">Müfettiş Neele kaşlarını kaldırdı.</p>

  <p class="calibre1">Bayan Jennifer kendisini savunmaya çalıştı. </p>

  <p class="calibre1">"Kayınpederim öyle söyledi."</p>

  <p class="calibre1">Neele düşünceli düşünceli yineledi. </p>

  <p class="calibre1">"Yabancılar..." Sonra sordu.</p>

  <p class="calibre1">"Kayınpederinizin korkmuş gibi bir hali var mıydı?"</p>

  <p class="calibre1">"Korkmuş gibi mi? Ne demek istediğinizi anlayamadım."</p>

  <p class="calibre1">"Yabancılardan çekiniyor muydu?"</p>

  <p class="calibre1">"Evet. Gerçekten çekiniyordu. Tabii olayı pek iyi hatırlamıyorum. Birkaç ay önce oldu bu. Bana kalırsa bu saçma bir şakadan başka bir<span style="text-indent: 1em; font-size: 1em;">şey değildi. Belki de bu işi Crump yaptı. Bana kalırsa Crump dengesiz bir tip. </span><span style="text-indent: 1em; font-size: 1em;">Onun içki içtiğinden de eminim. Bazen pek küstahça tavırlar takınıyor. Zaman zaman, "Acaba kayınpederime karşı kin mi besliyordu?" diyorum. Acaba bu mümkün mü, Müfettiş Neele?"</span></p>

  <p class="calibre1">Müfettiş Neele, </p>

  <p class="calibre1">"Her şey mümkün," diye mırıldanarak dışarı çıktı.</p>

  <p class="calibre1">Percival Fortescue, Londra'daydı. Fakat Müfettiş Neele, Lancelot'la karısını kütüphanede buldu. Karşılıklı oturmuş satranç oynuyorlardı.</p>

  <p class="calibre1">Neele özür diler gibi, </p>

  <p class="calibre1">"Oyununuza engel olmak istemem," dedi.</p>

  <p class="calibre1">"Vakit geçirmeye çalışıyoruz, Müfettiş Neele. Öyle değil mi Pat?"</p>

  <p class="calibre1">Genç kadın başını salladı.</p>

  <p class="calibre1">Neele, "Soracağım soruyu herhalde pek gülünç bulacaksınız," dedi. "Karatavuklar hakkında bir şey biliyor musunuz, Bay Fortescue?"</p>

  <p class="calibre1">"Karatavuklar hakkında mı?" Lance'ın yüzünde neşeli bir ifade belirdi. "Hangi karatavuklar? Kuşları mı kastediyorsunuz, yoksa esir tüccarlarını mı?... <span style="text-indent: 1em; font-size: 1em;">Biliyorsunuz onlara da Karatavuk denilir."</span></p>

  <p class="calibre1">Müfettiş Neele birdenbire şirin bir tavırla güldü. </p>

  <p class="calibre1">"Doğrusunu isterseniz ben de neyi kasdettiğimi pek bilmiyorum, Bay Fortescue. Sadece bir ara karatavuklardan söz edildi."</p>

  <p class="calibre1">"Tanrım!" Lance'ın yüzünde birdenbire merak dolu bir ifade belirmişti. "Yoksa demek istediğiniz şu 'Karatavuk Madeni' mi?"</p>

  <p class="calibre1">Lance düşünceli bir tavırla kaşlarını çattı. </p>

  <p class="calibre1">"Doğrusunu isterseniz bu konuyu pek iyi hatırlamıyorum. Bunun babamın geçmişiyle ilgili bir iş olduğunu sanıyorum. <span style="text-indent: 1em; font-size: 1em;">Batı Afrika kıyısındaymış bu. Yanılmıyorsam Effie Teyze bir keresinde bunu onun yüzüne vurduydu. Fakat pek kesin bir şey bildiğimi söyleyemeyeceğim."</span></p>

  <p class="calibre1">"Effie Teyze? Bu Miss Ramsbottom değil mi?"</p>

  <p class="calibre1">"Evet."</p>

  <p class="calibre1">Müfettiş Neele, "Gidip kendisiyle konuşayım", diye mırıldandı. Sonra da gülümseyerek ekledi. "O insanı korkutan bir kadın, Bay Fortescue. Ondan bayağı çekiniyorum."</p>

  <p class="calibre1">Lance bir kahkaha attı. </p>

  <p class="calibre1">"Evet, Effie Teyze acayip bir kadındır. Fakat belki size yardım edebilir. Ama onun suyuna gitmesini bilmek gerekir. Özellikle geçmişi karıştırmaya kalktığınız zaman. Effie Teyze'nin hafızası çok kuvvetlidir. Hoşa gitmeyecek şeyleri hatırlamaktan da zevk alır." Düşünceli bir tavırla başını salladı. "Bir şey daha var. Buraya geldikten biraz sonra onu görmek için yukarı çıktım. Yani o gün hemen çaydan sonra. Bana Gladys'den söz etti. Şu öldürülen hizmetçi kızdan. Tabii o sırada onun öldürülmüş olduğunu bilmiyorduk. Fakat Effie Teyze, Gladys'in bir şey bildiğini fakat bunu polise açıklayamadığını iddia etti."</p>

  <p class="calibre1">Müfettiş Neele, "Gerçekten de öyle olduğu anlaşılıyor," diye cevap verdi.</p>

  <p class="calibre1">"Zavallı artık bunu kimseye anlatamayacak."</p>

  <p class="calibre1">"Öyle. Effie Teyze kıza bildiklerini polise anlatmasını söylediği zaman çok haklıymış. Ne yazık ki Gladys onu dinlememiş."</p>

  <p class="calibre1">Müfettiş Neele başını salladı. Sonra da kendi kendisini hazırlamaya çalışarak, Miss Ramsbottom'ın odasına gitti. Miss Marple'ın da orada olduğunu görünce bayağı şaşırdı. İki yaşlı kadın misyonerlerden söz ediyorlardı.</p>

  <p class="calibre1">Miss Marple telaşla ayağa kalktı. </p>

  <p class="calibre1">"Ben gideyim, Müfettiş Bey."</p>

  <p class="calibre1">Müfettiş, "Buna gerek yok, madam," dedi.</p>

  <p class="calibre1">Miss Ramsbottom atıldı. </p>

  <p class="calibre1">"Miss Marple'ı buraya davet ettim. O gülünç Golf Oteli'ne para vermesi anlamsız. Günahkârlar yuvası orası. Bütün akşam içki içip kâğıt oynuyorlar. Onun gelip dindar kimselerin evinde kalması çok daha doğru olur. Benim yanımdaki oda boş. Orada en son kadın misyoner Dr. Mary Peters kalmıştı."</p>

  <p class="calibre1">Miss Marple mırıldandı. </p>

  <p class="calibre1">"Çok naziksiniz. Fakat yasta olan bir eve gelmem pek doğru olmaz."</p>

  <p class="calibre1">Miss Ramsbottom bağırdı. </p>

  <p class="calibre1">"Yasta olan bir eve mi? Saçma. Bu evde Rex için ağlayacak kimse yok. Veya Adele için? Yoksa polisten mi endişe ediyorsunuz? Miss Marple'ın burada kalmasına karşı mısınız, Müfettiş Neele?"</p>

  <p class="calibre1">"Hayır, madam."</p>

  <p class="calibre1">Miss Ramsbottom, Miss Marple'a döndü. </p>

  <p class="calibre1">"Gördünüz mü?"</p>

  <p class="calibre1">Miss Marple ona minnetle baktı. </p>

  <p class="calibre1">"Çok teşekkür ederim. Gidip otele telefon edeyim, beni beklemesinler." </p>

  <p class="calibre1">Odadan çıktı.</p>

  <p class="calibre1">Miss Ramsbottom, Neele'e sert bir sesle, </p>

  <p class="calibre1">"E, ne istiyorsunuz?" diye sordu.</p>

  <p class="calibre1">"Bana karatavuk madeni hakkında bilgi verip veremeyeceğinizi soracaktım."</p>

  <p class="calibre1">Effie Ramsbottom birdenbire tiz bir kahkaha attı. </p>

  <p class="calibre1">"Hah! O işin kokusunu aldınız demek? Geçen günkü belirtmek istediğim şeyi anladınız o halde. Öğrenmek istediğiniz nedir?"</p>

  <p class="calibre1">"Her şeyi öğrenmek istiyorum, madam."</p>

  <p class="calibre1">"Size fazla bir şey anlatamayacağım. Uzun zaman önce oldu bu. Yirmi, yirmi beş <span style="text-indent: 1em; font-size: 1em;">yıl önce Doğu Afrika'da bir maden işiyle ilgiliydi bu. Kayınbiraderim MacKenzie adında biriyle ortak oldu. İkisi oraya madeni görmeye gittiler. MacKenzie Afrika'da malaryadan öldü. Rex ise İngiltere'ye dönerek madenin değersiz olduğunu söyledi. Bütün bildiğim bu kadar. Diğerlerini başkalarından duydum. </span><span style="text-indent: 1em; font-size: 1em;">Bana başkalarından duyulan şeylerin geçersiz olduğunu söylediler."</span></p>

  <p class="calibre1">"Şu anda mahkemede değiliz, madam."</p>

  <p class="calibre1">"Doğrusu size fazla bir şey anlatamayacağım. Bu olaydan sonra MacKenzie'ler gürültü çıkardılar. Bütün bildiğim bu kadar. Onlar Rex'in McKenzie'yi dolandırdığını iddia ettiler. Rex'in böyle bir şey yaptığından eminim. O çok zeki fakat hilekâr bir adamdı. Ama herhalde MacKenzie'yi büyük bir ustalıkla dolandırdı. Kıldan yağ çeker gibi yaptı bu işi. Sonunda da MacKenzie'ler hiçbir şey kanıtlayamadılar. Bayan MacKenzie dengesiz bir kadındı. Buraya gelerek, intikam alacağını haykırdı, tehditler savurdu. Gülünç, melodrama kaçan bir sahneydi bu. Kadın biraz deliydi sanırım. Gerçekten bu olaydan biraz sonra tımarhaneye gitti. Buraya geldiği zaman yanında iki küçük çocuk vardı. <span style="text-indent: 1em; font-size: 1em;">Zavallıların ödü patlamıştı. Kadın çocuklarımı intikam alma</span><span style="text-indent: 1em; font-size: 1em;">ları için büyüteceğim, diye haykırdı. Saçma sapan işler. Bütün bildiğim bu kadar. Yalnız şunu da ekleyeyim. Karatavuk madeni Rex'in ilk dolandırıcılığı değildi. Eğer arasanız daha böyle bir sürü olay çıkar kuşkusuz. Bu karatavuk olayını nereden duydunuz? Yoksa MacKenzie'lerle ilgili bir şey mi buldunuz?"</span></p>

  <p class="calibre1">"MacKenzie ailesi ne oldu, madam?"</p>

  <p class="calibre1">Miss Ramsbottom omzunu silkti. </p>

  <p class="calibre1">"Bilmiyorum. Doğrusunu söylemek gerekirse Rex'in McKenzie'yi öldürdüğünü pek sanmıyorum. Fakat adamı rahatlıkla ölüme terk etmiştir. Tanrı'nın gözünde bu aynı şey tabii. Ama yasaya göre öyle değil. Eğer Rex böyle yaptıysa, sonunda da cezalandırılmış demektir. Size söyleyecek başka bir şey bilmiyorum. Bana soru sormanızın da yararı yok."</p>

  <p class="calibre1">Müfettiş Neele, </p>

  <p class="calibre1">"Anlattıklarınız için teşekkür ederim," dedi.</p>

  <p class="calibre1">Effie Ramsbottom onun arkasından seslendi. </p>

  <p class="calibre1">"O Marple denilen kadını buraya yollayın. Belki benim kadar dindar değil ama işlerinden çok iyi anlıyor doğrusu."</p>

  <p class="calibre1">Müfettiş Neele birkaç yere telefon etti. Önce Avukat Ansell ve Worrall'a, sonra da Golf Kulübü'ne. Hay'i çağırtarak evden kısa bir zaman için ayrılacağını söyledi.</p>

  <p class="calibre1">"Önce bir avukatın yazıhanesine gideceğim. Daha sonra da mühim bir şey olursa beni Golf Oteli'nde bulabilirsin."</p>

  <p class="calibre1">"Peki efendim."</p>

  <p class="calibre1">Müfettiş Neele omzunun üzerinden ekledi. </p>

  <p class="calibre1">"Karatavuklar hakkında da bilgi toplamaya çalış."</p>

  <p class="calibre1">Hay şaşkın şaşkın tekrarladı. </p>

  <p class="calibre1">"Karatavuklar hakkında mı, efendim?"</p>

  <p class="calibre1">"Evet, öyle dedim. Kahvaltıda tavuk yiyip yemediklerini öğrenmeni istemiyorum. <span style="text-indent: 1em; font-size: 1em;">Sadece karatavuklar hakkında bilgi edin." Hay hayretle bakakaldı. </span></p>

  <p class="calibre1"><span style="text-indent: 1em; font-size: 1em;">"Emredersiniz, efendim."</span></p>
</body>
</html>
