<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1><a id="bookmark31"><span >Otuz Dördüncü Bölüm</span></a></h1>

    <p><span >Claire, kan bile hatıralardan daha kolay siliniyor, diye düşündü. Doktor</span> <span  xml:lang="ES">Welliver'in</span> <span >odasında durmuş, yepyeni halı ve mobilyaları inceliyordu. Güneş ışıkları lekesiz döşemede parlarken oda ferah ve limon kokuyordu. Açık olan pencereden içeri gölde sandal keyfi yapan öğrencilerin sesleri doluşuyordu. Tipik cumartesi seslen... Şimdi bu odaya bakılınca burada korkunç şeyler yaşandığına insanın inanası gelmiyordu; okul baştan ayağa bir değişiklik yapmıştı odada. Ne var ki hiçbir detaylı temizlik Claire'in zihnine kazanan görüntüleri silmeye yetmiyordu. Gözlerini, üzerinde asma yaprakları ve meyveleri olan soluk yeşil halıya çevirdiğinde, bakışlarını ona dikmiş ölü bir adam görüyordu Duvara döndüğünde onu karşılayan Nicholas Clock'un duvara sıçramış kan lekeleri oluyordu. Masaya baktığında hemen yakında Dedektif Rizzoli'nin kurşunlarıyla yere serilen Justine'in cesedini görüyordu. Bu odada bakışlarını nereye çevirirse çevirsin onu mutlaka bir ceset karşılıyordu. Doktor Welliver'ın hayaleti de masasının ardında oturmuş, gülümseyerek bitmek bilmeyen çayını yudumluyordu.</span></p>

    <p><span >Ne kadar da çok hayalet vardı burada. Acaba Claire bir gün artık onları görmeyi bırakabilecek miydi .'</span></p>

    <p><span >"Claire, geliyor musun?"</span></p>

    <p><span >Claire kapının eşiğinde duran</span> <span  xml:lang="ES">Will'e</span> <span >döndü. Şimdi artık ona baktığında o şişman, sivilceli</span> <span  xml:lang="EN-US">Will'i</span> <span >görmüyordu. Gördüğü, öleceklerini düşündükleri o son anda onu korumak için kendini feda etmeye hazır olan</span> <span  xml:lang="EN-US">Will'di.</span> <span >Claire bunun gerçek anlamda bir aşk olup olmadığından ya da onun için ne his­settiğinden emin değildi. Tek bildiği, bunu onun için başka hiçbir erkeğin yapmayacağıydı ve bunun bir anlama geldiğiydi. Hatta bunun çok şey demek olduğuydu.</span></p>

    <p><span >Kaldı ki gözleri de çok güzeldi.</span></p>

    <p><span >Claire odaya son bir kez daha göz atıp, hayaletlerle vedalaştı ve başını sallayarak, "Geliyorum,'' dedi.</span></p>

    <p><span >Birlikte merdivenlerden inip arkadaşlarının bu güneşli cumartesi gününde gölde suyla oynayarak ya da çimlerde tembelce uzanarak keyif yaptıkları bahçeye çıktılar. Bazıları Bay Roman'ın o sabah kurduğu ok hedefine atış yapıyordu Claire ve</span> <span  xml:lang="EN-US">Will</span> <span >çok iyi bildikleri ve onları tepeye çıkaran patikaya doğru yürüyüp yosun kaplı kayalıkların, bodur ardıç ağaçlarının yanlarından geçtiler. Taş merdivenlere ulaşıp on üç oturaklı taraçaya çıktılar.</span></p>

    <p><span >Diğerleri çoktan gelmişlerdi. Claire tanıdık yüzler gördü Julian, Bruno,</span> <span  xml:lang="EN-US">Arthur</span> <span >ve</span> <span  xml:lang="EN-US">Lester.</span> <span >Bu aydınlık sabahta kuşlar ağaçlarda cıvıldıyor ve Ayı güneşin ısıttığı bir kayanın üzerinde pinekliyordu. Claire taraçanın uç kısmına gidip aşağıdaki şatonun sivri uçlu çalısına baktı. Şato vadide sanki çok eski zamanlardan kalma bir sıra dağ gibi görünüyordu. Evensong'du burası. Eviydi.</span></p>

    <p><span >O sırada Julian'ın, "Çakalların toplantısını açıyorum," dediği duyuldu.</span></p>

    <p><span >Ve Claire dönüp ekibe katıldı</span></p>
  </div>
</body>
</html>
