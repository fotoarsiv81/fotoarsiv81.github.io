<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark18"><span >Yirminci Bölüm</span></a></h1>

    <p><span >Jane arabasından indiği andan itibaren içeriden yükselen bağrışmaları duymaya başladı. Annesinin evinin önüne tuhaf birer açıyla bırakılmış tanıdık arabaların yanından geçip kapıyı çaldı. Kapıyı açan olmayınca şansını bir kez daha denedi. İnsanlar, muhtemelen içeride kopan hengâmeden dolayı kapıyı duymuyorlardı.</span></p>

    <p><span >O sırada çatallı bir ses arkadan, "Nihayet polis olay yerine ulaştı," dedi.</span></p>

    <p><span >Jane arkasına döndüğünde kaldırımdan ona bakan yan komşu Bayan Kaminsky'yle karşılaştı. Kadın yirmi yıl öncesinde de müzelik gibi görünürken, geçen yirmi yılda da hiçbir şey değişmemişti. Adeta zamanı dondurmuş, çatık kaşlı suratını çimentoyla sabitlemişti.</span></p>

    <p><span >"Bu mahalle çok bozuldu," dedi Bayan Kaminsky. Tuhaf tuhaf adamlar peydahlandı."</span></p>

    <p><span >"Anlayamadım?"</span></p>

    <p><span >"Annen eskiden saygıdeğer biriydi. Evli, iyi bir kadındı "Babam onu terk etti."</span></p>

    <p><span >"Bu, yoldan çıkmak için bir bahane mi?"</span></p>

    <p><span >"Yoldan çıkmak mı? Annem mi?"</span></p>

    <p><span >Tam o sırada kapı açıldı. "Nihayet geldin!" dedi Korsak. "İkisi birlik olup bana yükleniyorlar!" Jane'i elinden yakaladı. "Gel de bana yardım et."</span></p>

    <p><span >"Gördün mü?" dedi Bayan Kaminsky. "Ben de tam ondan bahsediyordum!"</span></p>

    <p><span >Jane kapıyı onlara esefle bakan komşunun suratına kapatmaktan hoşnut, Korsak'ı takip ederek içeri girdi. "Ne demek istiyorsun? İkisi birlik olup da ne demek?"</span></p>

    <p><span >"Yapayalnız kaldım. Baban ve Frankie annenin beni bırakması için arı gibi çalışıyorlar."</span></p>

    <p><span >"Annen bu. Her an patlayabilir."</span></p>

    <p><span >Jane mutfaktan gelen sesleri takıp ederek, ilk olarak işe tüm bu adamları kapı önüne koyarak başlayabilir, diye düşündü. Bu savaş elbette ki keskin bir bıçağın her an el altında olduğu mutfakta yapılacaktı.</span></p>

    <p><span >Jane'in babası, "Görünen o ki düzenbaz insanlar etrafını sarmış, kend başına bile düşünemez olmuşsun," diyordu.</span></p>

    <p><span >Frankie, "Anne, seni tanıyamıyoruz," diyerek lafa karıştı.</span></p>

    <p><span >"Ben sadece eski Angela'mı geri istiyorum. Karım ve ben yeniden birlikte olalım istiyorum, eskisi gibi."</span></p>

    <p><span >Angela sanki üzerine üzerine gelen bu sesleri duymak istemiyormuşçasına başını iki elinin arasına almış, masada öylece oturuyordu.</span></p>

    <p><span >Baba, Frankie," dedi Jane. "Rahat bırakın onu." Angela umutsuz gözlerle kızma baktı. "Ne yapayım, janie? Aklımı öyle karıştırıyorlar ki!"</span></p>

    <p><span >Frank, "Aklını karıştıracak bir şey yok," dedi. "Biz evliyiz, olan bu."</span></p>

    <p><span >Araya giren Korsak, "Daha geçen hafta boşanıyordunuz," diyerek karşılık verdi.</span></p>

    <p><span >"O bir yanlış anlaşılmaydı."</span></p>

    <p><span >"Ve o yanlış anlaşılmanın adı Sandie'ydi," diye mırıldandı Angela.</span></p>

    <p><span >"Onun benim içir bir değeri yoktu!"</span></p>

    <p><span >"Ben hiç de öyle duymadım," dedi Korsak.</span></p>

    <p><span >Jane'in erkek kardeşi, "Bu seni hiç ilgilendirmez,"dedi. "Sen neden hâlâ buradasın ki pislik?"</span></p>

    <p><span >"Çünkü ben bu kadını seviyorum, tamam mı? Baban çekip gittiğinde onun yanında olan bendim. Onun yüzünü yeniden güldüren bendim." Korsak,</span></p>

    <p><span >Angela'nın omzuna onu sahiplenircesine elini koydu. "Şimdi baban bıraktığı yerden devam etmek istiyor."</span></p>

    <p><span >Frank ani bir hareketle Korsak'ın eline vurup onu Angela dan uzaklaştırırken, "Karıma dokunma." diye çıkıştı. Korsak birden irkildi. "Sen az önce bana vurdun mu?" Frank, "Ne, o küçük temastan mı bahsediyorsun?" diyerek bu kez Korsak'ın kolunu sert bir şekilde itti. "Yoksa bundan mı bahsediyorsun?"</span></p>

    <p><span >Jane. Baba, yapma," diyerek araya girmeye çalıştı. Korsak'ın suratı tehlikeli bir biçimde kıpkırmızı kesilmişti. İki eliyle birden Frank'i mutfak tezgâhına doğru hızla itti. "Bu, düpedüz bir polis memuruna saldırı."</span></p>

    <p><span >Jane'in erkek kardeşi yaşım başım almış bu iki adamın arasına girdi. "Hey. Hey."</span></p>

    <p><span >Frank Senior, "Sen artık polis falan değilsin!" diyerek bağırdı. "Tabii ya! Artık koca kıçlı bir kalp hastasısın!" Jane yakındaki ahşap bıçak standını hızla babasından uzaklaştırırken, "Kesin şunu. İkinize söylüyorum!" diyerek araya girdi.</span></p>

    <p><span >Korsak gömleğinin yakasını çekiştirdi. "Angela'nınn hatırına, burada yaşananları olmamış sayacağım. Ama sanmayın ki unutacağım."</span></p>

    <p><span >"Evimden çık git seni adi herif," dedi Frank Senior. "Evin mi? Sen karını da evini de terk edip gittin," dedi Korsak. "Burası artık onun evi."</span></p>

    <p><span >"Son yirmi yıldır bu evin kredisini ben ödüyorum. Şimdi gelip de benim malıma konmana müsaade edeceğimi mi sandın?"</span></p>

    <p><span >"Mal mı?" Angela birden oturduğu sandalyede doğruldu. Sanki bu kelime tüylerini diken diken etmişti. "Mal? Senin için bunu mu ifade ediyorum, Frank?"</span></p>

    <p><span >Frankie, "Anne," diyerek araya girdi. "Babam o anlamda söylemedi."</span></p>

    <p><span >"Gayet de o anlamda söyledi."</span></p>

    <p><span >"Hayır, söylemedim," dedi Frank. "Ben sadece..." Angela, Frank'e çok sert bir bakış fırlattı. "Ben kimsenin malı değilim Ben kendi kendime aitim."</span></p>

    <p><span >"Bunu ona söyle, tatlım," dedi Korsak.</span></p>

    <p><span >Frank ve Frankie aynı anda, "Sen kes sesini," diye çıkıştılar.</span></p>

    <p><span >Angela oturduğu yerden kalkarken tıpkı savaşçı bir bakire gibi kararlılıkla, "Buradan gitmenizi istiyorum," dedi. "Hemen şimdi çıkın," diyerek emir buyurdu.</span></p>

    <p><span >Frank ve Korsak belirsizlikle birbirlerine bakakaldılar.</span></p>

    <p><span >Korsak, "Onu duydun," dedi "Her ikinizi de kastediyorum. Hepinizi," dedi Angela.</span></p>

    <p><span >Korsak başını şaşkınlıkla iki yana salladı. "Ama Angıe... '</span></p>

    <p><span >"Birbirinizi itiş kakış ve bağrışmalarınızdan başım ağrıdı. Burası benim mutfağım, benim evim ve huzurumu geri istiyorum. Hemen şimdi. "</span></p>

    <p><span >Frankie, "Anne, bu çok iyi bir fikir," dedi. "Hatta harika."</span></p>

    <p><span >Babasının sırtına hafifçe vurdu. "Hadi, baba. Ona biraz zaman ver, aklını başına toplayacaktır."</span></p>

    <p><span >Angela, "Bu," dedi, "babanın suçunu hafifletmez." Hâlâ mutfağında öylece duran gereksiz kalabalığa baktı. Hadi, daha neyi bekliyorsunuz?"</span></p>

    <p><span >Frank, Korsak'ı işaret ederek, "Önce o gitsin, dedi.</span></p>

    <p><span >"Neden ben gidiyormuşum?"</span></p>

    <p><span >Jane, "Hep birlikte gidiyoruz, anne." Korsak ın koluna girip onu kapıya doğru çekti. "Frankie, sen de babamı çıkar.</span></p>

    <p><span >"Sen değil, Jane," dedi Angela. "Sen kal.</span></p>

    <p><span >"Ama az önce demiştin ki.</span></p>

    <p><span >"Erkeklerin gitmesini istiyorum. Başımı ağrıtan onlar Sen kal, konuşuruz."</span></p>

    <p><span >"Bu işi hallet, Jane" dedi Frankie. Sesinde tehdit edici bir ton vardı. "Unutma, biz bir aileyiz. Bu değişemez."</span></p>

    <p><span >Jane erkekler mutfaktan çıkarken arkalarında yoğun bir düşmanlık bulutu bıraktıklarını üzülerek fark etti; öyle ki sanki bunun kokusunu alabiliyordu. Ön kapının kapandığını, ardından da üç arabanın çalışıp uzaklaştığını duyana kadar ne ağzını açıp tek kelime edebildi ne de kıpırdayabildi. En sonunda derin bir oh çekerek ahşap bıçak standını yeniden yerine taşıdı ve annesine döndü. İşin tuhaf yanı, işler tersine dönmüştü. Frankie şimdiye kadar Angela'nın en gurur duyduğu çocuğuydu. Deniz Kuvvetleri'ne mensup, kardeşlerine eziyet dahi etse hiçbir zaman yanlış yaptığı düşünülmeyen evlattı.</span></p>

    <p><span >Ama Angela yanında onun değil, Jane'in kalmasını istemişti. Şimdi artık baş başa kaldıklarından Jane, annesini dikkatle süzdü. Angela'nın yüzü hâlâ son yaptığı çıkışın etkisiyle kıpkırmızıydı ve şu an, yanaklarındaki kızarıklık ve gözlerindeki ateşle hiç de bir erkeğin malı gibi durmuyordu. Daha çok elinde bir mızrak ve savaş baltası olan, burun deliklerinden duman çıkaran bir kadın biri görünüyordu. Oysa araçların uzaklaşmasının duyulmasıyla birlikte hızla, yorgun orta yaşlı bir kadın olarak sandalyeye çöktü ve başını ellerinin arasına aldı.</span></p>

    <p><span >Jane, "Anne?" diye seslendi.</span></p>

    <p><span >"Ben sadece aşkta şansımı bir kez daha denemek istedim. Hayatta olduğumun farkına varmak istedim."</span></p>

    <p><span >"Hayatta olduğunun ne demek? Yoksa öyle hissetmiyor musun?"</span></p>

    <p><span >-Kendimi görünmez gibi hissediyordum. Her akşam babanın önüne yemeğim koyuyor ve sonra da tek bir iltifat etmeden hepsini midesine indirişini seyrediyordum Otuz beş yıllık bir evliliğin böyle olacağına inanıyordum. Aslında her şeyin farklı olabileceğini nereden bilebilirdim?</span></p>

    <p><span >Öyle olacak sandım. Çocuklarımı yetiştirmiştim, arka bahçesi olan güzel bir evim vardı. Ben kimdim ki şikâyet edecektim?" "Mutsuz olduğunu bilmiyordum, anne."</span></p>

    <p><span >"Mutsuz değildim. Ben sadece..." Omuzlarını silkti. "Buradaydım işte.</span></p>

    <p><span >Nefes alıyordum o kadar. Sen henüz yeni evlisin. Sen ve Gabriel muhtemelen neden bahsettiğimi anlamazsınız, umarım hiç de anlamak zorunda kalmazsınız. Bu çok berbat bir his. Yani hayatının en güzel yıllarını artık geride bıraktığını bilmek... baban bana böyle hissettiriyordu " "Ama seni terk ettiğinde çok üzülmüştün."</span></p>

    <p><span >"Elbette ki üzüldüm! Beni başka bir kadın için terk etti! "Yani... aslında onu istemiyordun ama o kadının da ona sahip olmasını istemiyordun."</span></p>

    <p><span >"Bunu anlamak neden bu kadar zor?</span></p>

    <p><span >Jane omuzlarını silkti. "Sanırım anlıyorum.</span></p>

    <p><span >"Ve şimdi de üzülen o kadın oldu. Aptal sarışın. Angela alaycı ve kesik bir kahkaha attı "Bana sorarsan ikisi de üzüldü. Babam bu yüzden e dönmek istiyor. Ama sanıyorum ki bunun için biraz geç kaldı, öyle mi?"</span></p>

    <p><span >Angela dudakları titreyerek gözlerini masanın üzerindeki ellerine dikti. Yıllardır pişirdiği yemekler, kızgın yağ yanıkları, bıçak kesikleri bu elleri tıpkı birer savaş gazisine çevirmişti. "Bilemiyorum," diye mırıldandı.</span></p>

    <p><span >"Daha az önce ne kadar mutsuz olduğunu söyleyen sen değil miydin?"</span></p>

    <p><span >"Evet, mutsuzdum ama sonra Vince çıkıp geldi ve ben kendimi tıpkı yeni bir kadın gibi hissetmeye başladım. Genç bir kadın gibi Birlikte yapabileceğimi hayal bile edemediğim bir dolu çılgınlık yaptık. Silah atmak ya da çırılçıplak yüzmek gibi."</span></p>

    <p><span >"Bu kadarı yeterli, anne." Bu kadar bilgi fazla gelmişti. "Beni dansa götürüyor, Janie. Baban beni en son ne zaman dans etmeye götürdü hatırlıyor musun?"</span></p>

    <p><span >"Hayır."</span></p>

    <p><span >"Pekâlâ." Jane derin bir iç çekti. "O halde bu meseleyi halledeceğiz. Bu senin kararın ve her ne olursa olsun ben senin arkandayım. Hatta bu, düğününde pembe bir palyaço kıyafeti giymek anlamına gelse bile.</span></p>

    <p><span >Zaten sorun da bu ya, Janie. Karar veremiyorum "</span></p>

    <p><span >"Az önce Vince'in seni ne kadar mutlu eniğinden bahsediyordun."</span></p>

    <p><span >"Ama Frankie sihirli bir kelime söyledi. Aile." Angela bitap gözlerini yukarı kaldırdı. "Bunun bir anlamı var. Onca yılı birlikte geçirdik. Seni ve kardeşlerini doğurdum. Babanın ve benim öyle hemen arkamı dönüp gidemeyeceğim bir geçmişimiz var.</span></p>

    <p><span >O halde, geçmiş seni neyin mutlu ettiğinden daha önemli, öyle mi?"</span></p>

    <p><span >"O senin baban, Jane. Bu senin için bu kadar az şey mi ifade ediyor?"</span></p>

    <p><span >Jane kafası karışmış gibi başını salladı. "Bunun benimle bir alakası yok. Bu sen ve senin ne istediğinle alakalı."</span></p>

    <p><span >"Peki ya istediğim şey kendimi suçlu hissetmeme sebep oluyorsa? Ya Vince'le evlenip hayatımın geri kalanını aileme ikinci bir şans tanımadığım için pişmanlık içinde yaşarsam? En basitinden, Frankie beni asla affetmez. Ayrıca Peder Flanagan ve kilisedeki herkes de öyle Komşular... " "Komşuları unut gitsin." Onlar ümitsiz vaka.</span></p>

    <p><span >"Gördün ya göz önüne almam gereken bir dolu şey var. Oysaki mağdur kadın olduğumda her şey çok daha basitti. Herkes bana, hayalını yaşa, kızım, diyordu. Ama şimdi işler tersine döndü ve aileyi yıkan konumuna düşen ben oldum. Bunun benim için ne kadar zor olduğunu biliyor musun? Herkes bana bir yosma gözüyle bakıyor."</span></p>

    <p><span >Jane içinden, depresif ve mutsuz olmaktansa yosma olmak yeğdir, diye geçirdi. Masanın üzerinden uzanıp annesinin elini tuttu. "Sen mutlu olmayı hak ediyorsun, söyleyebileceğim tek şey bu. Peder Flanagan ya da Bayan</span></p>

    <p><span >Kaminsky veya Frankie'nin seni yapmak istemediğin bir şeye zorlamalarına izin verme."</span></p>

    <p><span >"Keşke ben de senin gibi, kendinden emin biri olabilseydim. Sana bakıyorum ve düşünüyorum da, benim gibi bir kadın nasıl senin gibi güçlü bir kız yetiştirdi? Kahvaltı hazırlayıp, bebeğini besleyen, sonra da suçlu peşine düşen bir kız... "</span></p>

    <p><span >"Güçlüyüm, çünkü sen beni öyle yetiştirdin, anne." Angela gülüp elini gözlerinin önünde savurdu. "Tabii ya, haklısın. Şu halime bir bak. Ne dediği belli olmayan bir enkaz gibiyim. Aşkımla ailemin arasında kalmışım."</span></p>

    <p><span >"Ailenin bu üyesi artık ailen için endişe etmemen gerektiğini söylüyor."</span></p>

    <p><span >"Mümkün değil. Eğer aile bir insanın her şeyidir diyorlarsa, bir bildikleri vardır. Eğer Frankie'yi bu yüzden kaybedecek olursam bu sanki bir kolumu kesip atmak gibi olacak. İnsan ailesini kaybettiğinde her şeyini kaybediyor."</span></p>

    <p><span >Jane o akşam eve dönerken bu cümle kafasının içinde yankılanıp durdu. Annesi haklıydı: İnsan ailesini kaybederse, her şeyini kaybediyordu. Kocalarını, karıların ya da çocuklarını cinayete kurban vermiş insanların hallerini görmüştü. Kederin hayatları nasıl altüst ettiğini, bir gecede yıllarca yaşlanan yüzleri görmüştü. Her ne kadar onları teselli etmeye ve de adalete inandırmaya çalışıyorsa da gerçekte ne kadar acı çektiklerini bilmiyor ya da bilmek istemiyordu. Onları ancak kendileri gibi bir kurban anlayabilirdi.</span></p>

    <p><span >İşte Evensong gibi bir okulun da var oluş sebebi buydu. Orası yaralı bedenlerin kendi gibi insanların içinde iyileştiği bir yerdi.</span></p>

    <p><span >O sabah Maura'yla konuşmuştu ama Zapata'nin sonunu henüz onunla paylaşmamıştı. Olayın baş şüphelisi öldüğüne ve muhtemelen Tedciy artık tehlike altında olmadığına göre belki onu yeniden Boston'a getirip getirmemek konusunu tartışabilirlerdi. Evinin park yerine geldiğinde tam Maura'nın ceptelefonunu aramak üzereydi ki, son anda Evensong' da hattın çekmediğini hatırladı. Onun yerine arama geçmişinden Maura'nın en son aradığı sabit hattı bulup ara tuşuna bastı.</span></p>

    <p><span >Telefon altı kez çaldıktan sonra titrek bir ses aramayı cevapladı. "Evensong."</span></p>

    <p><span >"Doktor Welliver, siz misiniz? Ben Dedektif Rizzoli." Karşı tarafın cevap vermesi için bekledi. "Alo, orda mısınız?"</span></p>

    <p><span >"Evet, evet." Hattın diğer ucundan şaşkın bir kahkaha yükseldi. "Tanrım, ne kadar da güzeller"</span></p>

    <p><span >"Güzel olan ne?"</span></p>

    <p><span >"Daha önce böyle kuşlar görmedim hiç. Gökyüzü rengârenk... "</span></p>

    <p><span >"Hıram, Doktor Welliver? Doktor Isles'la görüşebilir miyim lütfen?"</span></p>

    <p><span >"Nerede olduğunu bilmiyorum."</span></p>

    <p><span >"Ona beni aramasını iletebilir misiniz? Sanırım onu akşam yemeğinde görürsünüz."</span></p>

    <p><span >"Akşam yemeğe gitmeyeceğim. Bugün her şeyin tadı bir tuhaf. Ah! Ah!" Welliver neşesini belli eden birkaç çığlık attı. "Keşke şu kuşları görebilseydiniz! Öyle yakınlar ki. İki elimi uzatsam dokunacağım. Jane önce Doktor Welliver'ın ahizeyi yere bıraktığını, ardından da giderek uzaklaşan ayak seslerini duydu.</span></p>

    <p><span >"Doktor Welliver? Alo?"</span></p>

    <p><span >Cevap yoktu.</span></p>

    <p><span >Jane hattan düşerken ne tür bir kuşun bir kadını böylesine neşelendirebileceğini merak ederek kaşlarını çattı. Gözünün önüne bir an Maine ormanlarının üzerinde uçuşan kanatlı Pterozor dinozorları geldi.</span></p>

    <p><span >Evensong'un dünyasında hiçbir şey insana tuhaf gelmiyordu.</span></p>
  </div>
</body>
</html>
