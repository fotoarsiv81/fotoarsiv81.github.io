<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark12"><span >On Dördüncü Bölüm</span></a></h1>

    <p><span >Hep birlikte küçük çocuğu takip ederek üçüncü katın merdivenlerinden apar topar aşağı inmeye başladılar. Dışarı çıktıklarında Jane saçını savuran rüzgârın şiddetiyle kabanını yanma almadığı için pişmanlık duymuştu. Doktorun odasından, uzakta gördüğü kara bulutlar şimdi artık neredeyse tepelerindeydi. Etraftaki ağaçların hışırdayıp sallandığını duyuyor ve yaklaşmakta olan yağmurun kokusunu alıyordu. Önlerinde herhangi bir izi takip etmiyormuşçasına yürüyen çocukla birlikte ormana girdiler. Kuşlar, altlarındaki onca dal ve kuru yaprağı hışırdatarak ilerleyen bunca ayak sesi karşısında ötmeyi kesmişlerdi. Şimdi artık duyulan tek ses onların ayak sesleri ve de dalları uçuşturan rüzgârın sesiydi.</span></p>

    <p><span >Jane, "Kayıp mı olduk?" diye sordu.</span></p>

    <p><span >"Hayır, bu sadece kestirme bir yol,' dedi Doktor Welliver. Bir paraşütü andıran kıyafetine rağmen ormanın içinde cin gibi ilerleyen bu çocuğun arkasından oldukça hızlı yol alıyordu.</span></p>

    <p><span >Ağaçlar giderek daha da sıklaşmaya başladı, gökyüzünü görmek gittikçe daha da zorlaşıyordu. Her ne kadar vakit henüz sabah vaktiyse de ormanın içi daha şimdiden alacakaranlık loşluğundaydı.</span></p>

    <p><span >"Bu çocuk tam olarak nereye gittiğini biliyor mu?" "Bruno nereye gittiğini her zaman bilir." Doktor Welliver başlarının üzerindeki kırık bir dalı işaret etti. "Arkasında bir iz mi bırakmış?"</span></p>

    <p><span >Psikolog bakışlarını yeniden ona çevirdi. "Öğrencilerimizi hafife almayın."</span></p>

    <p><span >Şato artık görünmez olmuştu. Tek görünen, etraflarını tümüyle saran ağaçlardı. Sahi ne kadar yürümüşlerdi, bir buçuk kilometre mi, daha mı fazla? Ve bu bir kestirmeydi, öyle mi? Jane çözülen ayakkabı bağını bağlamak üzere yere eğildi. Yeniden doğrulduğunda diğerlerinin çoktan arayı açtığını ve neredeyse kaybolacaklarını gördü. Yalnız kalacak olursa buradan çıkması günlerini alabilirdi. Adımlarını sıklaştırıp onlara yaklaşmaya çalıştı ve bir dal yığınım ittiğinde diğerlerinin de durduğu bir açıklığa geldi.</span></p>

    <p><span >Profesör Pasquantonio ve Roman, ulu bir söğüt ağacının tam altında duruyorlardı. Hemen yanlarında da rüzgâra karşı birbirlerine sokulmuş bir grup çocuk vardı.</span></p>

    <p><span >Roman, Doktor Welliver'a, "Hiçbir şeye dokunmadık. Aynen bulduğumuz gibi duruyorlar," dedi. "Bunun ne demek olduğu konusunda hiçbir fikrim yok."</span></p>

    <p><span >"Eşek şakası," diyerek homurdandı Pasquantonio. "Olan bu. Çocuklar böyle tuhaf şeyler yapmayı seviyorlar "</span></p>

    <p><span >Doktor Welliver ağacın altına eğilip dallara baktı."Kimin yaptığını biliyor muyuz?"</span></p>

    <p><span >Kimse ben yaptım demiyor," diyerek çıkıştı Roman Kara saçlı bir kız, "Hepimiz biliyoruz ki o yaptı," dedi Başka kim yapabilir ki?" Bakışlarını Claıre'e dikmişti. "Dün gece yine dışarıdaydı. Pencereden gördüm. Gece Böceği " "Ben yapmadım," dedi Claire. Sanki suçlamaları geri savuşturmak istercesine kollarını göğsünde birleştirmiş, bir köşede tek başına duruyordu.</span></p>

    <p><span >"Dışarıdaydın. Yalan söyleme."</span></p>

    <p><span >Doktor Welliver, "Briana," dedi, "kanıt olmadan insanları suçlayamayız."</span></p>

    <p><span >Jane biraz daha ilerleyip insanların böyle toplaşmasına sebep olan şeyi görmeye çalıştı. Söğüt ağacının alt dallarından birinden ince dallardan yapılmış ve tıpkı birer Noel süsü gibi duran üç bebek sarkıyordu. Jane bir adım daha yaklaştığında bebeklerden birinin üzerinde huş ağacı kabuğundan bir etek olduğunu gördü. Bu bir kızı temsil ediyor olmalıydı. Çöp bebekler, üzerinde kan damlaları gibi duran lekelerle rüzgârda salmıyordu. Söğüt ağacının üst dallarında ötüşen kargaların sesiyle Jane başını yukarı kaldırdı ve o an başının hemen üzerinde duran, kan damlalarının kaynağını gördü. Aynı anda burnuna çürümüş et kokusu çalındı İğrenerek birkaç adım geri çekildi; ama gözleri halen yukarıdan sallanan cesetteydi.</span></p>

    <p><span >Doktor Welliver, "Kim buldu bunu?" diye sordu.</span></p>

    <p><span >Roman, "Hep birlikte bulduk," dedi. Birkaç günde bir çocukları bu güzergâhtan geçirip ormanın nasıl değiştiğini gözlemlemelerini isterim. Bunu ilk fark eden kızlar oldu Eliyle Briana'yı ve yanından hiç ayrılmıyormuş gibi duran iki kızı gösterdi. "Daha önce hiç böyle histerik sesler duymamıştım." Bıçağını çıkarıp cesedin ucunda sahanlığı ipi kesti ve ölü horoz aniden yere düştü. "Gören de hiç tavuk yemediklerini sanır," diyerek söylendi.</span></p>

    <p><span >Çocuklardan biri, "Bu, Herman," diye mırıldandı. "Birisi Herman'ı öldürmüş."</span></p>

    <p><span >Jane içinden, sadece öldürmekle kalmamış diye geçirdi. Karnını yarıp iç organlarını çıkarmış ve tavuklara yem etmiş. Bu hiç de çocukça bir eşek şakası değildi ve midesi ağzına geldi.</span></p>

    <p><span >Doktor Welliver etrafındaki titremeye başlayan çocuklara baktı. "Kimsenin bu konuda bildiği bir şey var mı?"</span></p>

    <p><span >Kızlardan biri, "Bu sabah onun öttüğünü duymadım," dedi. "Beni her sabah Herman uyandırırdı ama bu sabah öyle olmadı."</span></p>

    <p><span >"Dün öğleden sonra yine aynı yerden geçmiştim," dedi Roman. "O zaman burada yoktu. Olay dün gece olmuş olmalı." Jane bakışlarını Claire'e dikti. Gece Yarısı Serserisi. Jane'ın ona bakışlarını fark eden Claire meydan okurcasına karşılık verdi Bu öyle bir bakıştı ki, herkesi bu işi Claire' in yaptığını söylemesi için yüreklendirebilirdi.</span></p>

    <p><span >Yağmur damlaları elbisesini ıslatmaya başlarken Doktor Welliver sanki ihtiyaç duyanları kucaklamak istercesine kollarını iki yana açtı. Eğer binleri bu olayla ilgili olarak benimle konuşmak isterse, kapım her zaman açık.</span></p>

    <p><span >Size söz veriyorum. 0ana ne anlatırsanız anlatın ikimizin arasında kalacak. Şimdi," diyerek iç çekip, yağmura baktı, "neden artık geri dönmüyoruz?"</span></p>

    <p><span >Çocuklar açık alanı terk ederken büyükler söğüt ağacının altında kaldı. Çocuklar konuşulanları duyamayacak kadar uzaklaştığında Doktor Welliver dile geldi: "Bu çok rahatsız edici."</span></p>

    <p><span >Maura katledilen horozun yanına çöktü. "Boynu kırılmış. Muhtemelen onu öldüren de bu olmuş. Peki ama boğazlamak neden? Sonra da buraya, herkesin göreceği bir yere bırakmak?" Gözlerini Doktor Welliver'a çevirdi. "Bunun bir anlamı olmalı."</span></p>

    <p><span>Jane,</span> <span >"Bunun anlamı burada hasta bir çocuğun olduğu," dedi. Bakışlarını bu kez ağaçtan sallanan üç çöpten bebeğe çevirdi. "Peki, bunun anlamı ne? Tıpkı ürkünç büyü bebeklerine benziyorlar. Sizce kızımız bunu neden yaptı?"</span></p>

    <p><span >"Kızımız?" diye sordu</span> <span>Welliver.</span></p>

    <p><span >"Tabii ya, Claire inkâr etmişti, değil mi? Ama çocuklar hep yalan söylerler."</span></p>

    <p><span >Doktor</span> <span>Welliver</span> <span >başını iki yana salladı. "O beyin hasarı Claire i oldukça dürtüsel bir insan haline getirdi. Aynı zamanda ondaki aldatma yeteneğini de ortadan kaldırdı. Yani ne düşünüyorsa çekinmeden söyler, başının derde gireceğini bilse bile. O yapmadığını söylüyor ve ben de ona inanıyorum.</span></p>

    <p><span >O halde hangisi yaptı?" diye sordu Roman.</span></p>

    <p><span >Arkalarından bir ses, "Neden bunu yapanın bir öğrenci olduğunu düşünüyorsunuz?"</span> <span>diye</span> <span >sordu.</span></p>

    <p><span >Arkalarını döndüklerinde açıklık alanın ucunda duran Julian'ı gördüler. Julian öylesine yavaş geri dönmüştü ki, geldiğini kimse duymamıştı.</span></p>

    <p><span >"Bizden biri olduğunu varsayıyorsunuz," dedi Julian. "Bu hiç de adil değil."</span></p>

    <p><span >Doktor</span> <span>Pasquantonio</span> <span >güldü. "Bunu bir öğretmenin yapacağını düşünmüyorsun, öyle değil</span> <span>mi?"</span></p>

    <p><span >" Varsaymak kelimesiyle ilgili bize ne öğrettiğinizi hatırlıyorsunuz, değil mi efendim? Bunun kişinin hem kendini hem de karşısındakini zor durumda bırakarak poposundan uydurmak olduğunu söylemiştiniz."</span></p>

    <p><span >"Julian," dedi Maura.</span></p>

    <p><span >"Tam olarak öyle söyleyen o."</span></p>

    <p><span>Pasquantonio,</span> <span >"Pekâlâ, bu işin sonu nereye varacak, Bay Perkins?" diye sordu.</span></p>

    <p><span  >Julian</span> <span >sırtını biraz daha dikleştirdi. "Herman'ın cesedini almak istiyorum."</span></p>

    <p><span >Roman, "Çürümeye başlamış bile," dedi. Cesedi bağlı olduğu ipten tutup ormana fırlattı. "Kargalar başladıkları işin devamını getirsinler bari."</span></p>

    <p><span >"Pekâlâ, o halde çöp bebekleri alabilir miyim?" "Onları yakmayı tercih ederim. Bu aptal işi de unutalım gitsin."</span></p>

    <p><span >"Onları yakmak bu gizemin kaybolmasına neden olmaz, efendim."</span></p>

    <p><span >Maura, "Bebekleri neden istiyorsun, Julian?" diye sordu. Çünkü şu an hepimiz birbirimizden şüphe duyarak, birbirimizi tartıyoruz. İçimizden hangimizin bunu yapmak için daha hasta olabileceğini düşünüyoruz." Bakışlarını Doktor Pasquantonio'ya çevirdi. "Bu bir kanıt ve Çakallar bunu analiz edebilir."</span></p>

    <p><span >"Çakallar da kim?" diye sordu Jane. Yanıt için Maura'ya baktığında onun da en az onun kadar şaşkın bir halde başını bilmediğini belli edercesine salladığını gördü.</span></p>

    <p><span >Doktor Welliver, "Okulun Adli Tıp Kulübü," dedi. "Jack Jackman adında eski bir öğrenci tarafından yıllar önce kuruldu "</span></p>

    <p><span >"Bu yüzden ismi Çakallar," dedi. "Ekibin yeni başkanı benim ve bu iş tam da bizim kulübümüze göre. Kan damlaları, lastik izleri gibi şeyleri inceliyoruz. Bu kanıtı da inceleyebiliriz."</span></p>

    <p><span >"Ah, şimdi anlaşıldı." Jane gülerek Maura'ya baktı.</span></p>

    <p><span >Olav Yeri İnceleme Lisesi. "</span></p>

    <p><span >"Pekâlâ, evlat," dedi Roman. Bıçağına uzanıp bebekleri sallandıkları daldan keserek aldı ve Julian'a uzattı. Senin olsunlar. İncele bakalım."</span></p>

    <p><span >"Teşekkürler, efendim."</span></p>

    <p><span >Yükselen gök gürültüsüyle Roman gökyüzüne baktı.</span></p>

    <p><span >Artık içeri girsek çok iyi olacak," dedi. "Birazdan yıldırım düşecekmiş gibi hissediyorum ve nereye düşeceğini söylememe gerek yok sanırım."</span></p>
  </div>
</body>
</html>
