<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark29"><span >Otuz İkinci Bölüm</span></a></h1>

    <p><span >Onları uyaran köpeğin sesleri oldu. Claire kapatıldıkları hücrenin kapısının ardında Ayı'nın şarap mahzenini geçip onlara ulaşacak kadar yüksek sesle yeniden ulumaya başladığını duyuyordu. Onu neyin yeniden böylesine harekete geçirdiğini bilmiyordu. Belki de artık zamanlarının azaldığını ve ölümün yavaş yavaş onları almak üzere merdivenlerden inmeye başladığını anlamıştı.</span></p>

    <p><span >"Geri dönüyor," dedi Claire.</span></p>

    <p><span >Bu havasız odada sanki kesilmeyi bekleyen hayvanlar gibi ölümün o keskin ve can acıtıcı kokusunu hissedebiliyordu.</span> <span  >Will</span> <span >terden ıslanmış bedenini Claire'e daha da yaklaştırdı. Nihayet ağzındaki bandı sıyırmayı becerebilmişti. Claire'e yanaşıp fısıldadı:</span></p>

    <p><span >"Arkama geç ve eğil, Claire. Ne olursa olsun, ölü taklidi yap."</span></p>

    <p><span >"Ne yapıyorsun?"</span></p>

    <p><span >"Seni korumaya çalışıyorum."</span></p>

    <p><span >"Neden?"</span></p>

    <p><span >"Nedenini bilmiyor musun?"</span> <span  >Will</span> <span >gözlerini ona dikti Her ne kadar karşısındaki her zamanki o bildiği tıknaz, sivilceli</span> <span  >Will</span> <span >ise de bu kez Claire onun gözlerinde bambaşka, daha önce hiç görmediği bir şey görmüştü. Bu his gözlerinin içinde öylesine parlıyordu ki, görmemek imkânsızdı. "Belki bunu söyleme fırsatını bir daha hiç bulamam," diyerek fısıldadı, "ama şunu bilmeni istiyorum ki..</span></p>

    <p><span >O sırada kapının asma kilidi açıldı.</span></p>

    <p><span >Kapı gıcırdayarak açıldığında her ikisi de karşılarında bir çift eldivenli elin kendilerine doğrulttuğu bir tabanca namlusu gördüler. Tabanca odada kendisine bir hedef arıyor ama bulamıyormuş gibi dönüyordu.</span></p>

    <p><span >Dazlak bir adam odaya girerek, "Burada değil! Ama diğerleri burada!" diye bağırdı.</span></p>

    <p><span >Az sonra odaya bu kez saçlarını örgü bir berenin altına gizlemiş, pırıl pırıl ve zarif bir kadın girdi. "Köpek buradakiler için ulumuş olmalı," dedi. Siyahlar içindeki bu iki istilacı yan yana durup tutsaklarla dolu odada göz gezdirdi Kadının gözleri bir an Claıre'in üzerinde kaldı. "Daha önce tanışmıştık. Hatırlıyor musun, Claire?"</span></p>

    <p><span >Claire kendisine bakan kadına bakarken birden ona doğru hızla gelen farları hatırladı. Sonra da arabanın içinde ters dönüp, kırılan camları ve silah seslerini hatırladı. Koruyucu bir melek ona el uzatıp onu o hurda yığınından çıkarmıştı.</span></p>

    <p><span >Eğer hayatta kalmak istiyorsan elimi tut. Claire.</span></p>

    <p><span >Kadın bu kez ona açık kalan ağzıyla bakan</span> <span  >Will'e</span> <span >döndü. "Seninle de tanışmıştık, Will."</span></p>

    <p><span >"Sen de oradaydın," diye mırıldandı</span> <span  >Will.</span> <span >"Sen osun..." "Birilerinin seni kurtarması gerekiyordu." Kadın cebinden bir bıçak çıkardı. "Şimdi o adamın nerede olduğunu bilmem gerek." Bıçağı onlara doğru çevirdi. Sanki işbirliklerinin karşılığında onlara sunduğu bir armağan gibiydi bu. Sansone, "Beni kurtarın," dedi. "Size onu alt etmenizde yardım edeyim.'</span></p>

    <p><span >Kadın, "Üzgünüm ama bu, sivillere göre bir oyun değil," dedi. Odadaki suratlara baktı. "Peki ya Teddy? Onun nerede olduğunu bilen var mı?"</span></p>

    <p><span >"Canı cehenneme," dedi Claire. "O bir hain. Bu tuzağa bizi o düşürdü."</span></p>

    <p><span >Kadın, "Teddy ne yaptığını bilmiyor," dedi. "Ona yalan söylediler, değiştirdiler. Onu kurtarmama yardım edin." "Ortaya çıkmaz. Saklanıyor."</span></p>

    <p><span >"Nerede saklandığını biliyor musunuz?"</span></p>

    <p><span >"Çatıda," dedi Claire. "Orada bekleyecekti."</span></p>

    <p><span >Kadın ortağına göz attı. "O halde yukarıya çıkıp önce onu almamız gerekiyor." Sansone yerine Claire'in yanına diz çöküp ellerindeki bandı kesti. "Sen bize vardım edebilirsin, Claire."</span></p>

    <p><span >Claire rahatladığını belli eden bir ifadeyle bileklerini ovaladı ve kanın yeniden damarlarına hücum edişini hissetti. "Nasıl?"</span></p>

    <p><span >"Sen onun sınıf arkadaşısın. Seni dinler."</span></p>

    <p><span  >Will,</span> <span >"Hiçbirimizi dinlemez," dedi. "O adama yardım ediyor."</span></p>

    <p><span >"O adam," diyerek</span> <span  >Will'e</span> <span >döndü. "Sizi öldürmek için burada. Hepimizi öldürmek için. Onu yakalamak için üç yılımı verdim." Gözlerini Claire'e dikti "Çatıya nereden çıkılıyor?"</span></p>

    <p><span >"Kulede bir kapı var."</span></p>

    <p><span >"Bizi oraya götür." Kadın, Claire'i elinden tutup hızla kaldırdı.</span></p>

    <p><span >Claire, "Peki ya diğerleri ne olacak?" diye sordu odadakileri göstererek.</span></p>

    <p><span >Kadın elindeki bıçağı yere fırlattı. "Onlar kendi kendilerini kurtarabilirler ama şimdilik burada kalmaları daha iyi Burası daha güvenli."</span></p>

    <p><span >Kadın onu odadan dışarı çıkarırken, Claire karşı koymaya çalışarak, "Ne?" diyordu.</span></p>

    <p><span >"Onların ayağımın altında dolaşmasına izin veremem." Kadın kapıyı çarparak çıktı.</span></p>

    <p><span >Odanın içinde Sansone lanetler okuyarak bağırıyordu "Açın şu kapıyı!"</span></p>

    <p><span >Claire ayak diretmeye devam edip, "Bu hiç adil değil," diyordu. "Onları burada kilitli bırakamayız."</span></p>

    <p><span >"Şu anda başka bir şey yapamam. Onlar için, herkes için en iyisi bu. Teddy de dahil."</span></p>

    <p><span >"Teddy umurumda bile değil."</span></p>

    <p><span >"Ama benim umurumda." Kadın, Claire'i şiddetle sarstı "Şimdi bizi o kuleye götür."</span></p>

    <p><span >Şarap mahzeninden çıkıp mutfağa girdiklerinde Ayı yine delicesine havlayıp, bağlı olduğu tasmadan kurtarmaya çalışırken neredeyse boğulacak hale gelecek kadar acınası halde buldular. Claire onu bu durumdan kurtarmak istediyse de kadın onu çekerek hizmetkârların merdivenine doğru götürdü Hemen önlerindeki adam merdivenleri dikkatle tırmanarak başı çekiyordu. Claire daha önce bu ikisi kadar sessiz ilerleyebilin kişiler görmemişti. Tıpkı bakışları sürekli gezinip sessiz adımlarla ilerleyen kedilere benziyorlardı. Claire tam ikisinin arasında kaldığından ne önünü ne de arkasını görebiliyordu. Oda onlar kadar sessiz merdivenleri tırmanmaya devam ediyordu. Bir yandan da aklından, sanırım bunlar bizi, hatta hain Teddy yi bile kurtarmaya gelen bir tür gizli ajan, diye geçiriyordu. Aşağıdaki karanlık odada elleri arkasında bağlı aşçının iniltilerini ve Doktor</span> <span>Pasquantonio'</span> <span >tun nefes alırken öten burnunu dinlerken bunu etraflıca düşünme fırsatı olmuştu. Nasıl olmuştu da bazı ipuçlarını gözden kaçırabilmiş!? Teddy hiçbir zaman onların bilgisayar ek­ranına bakmalarına izin vermiyor, Claire odaya girer girmez ESC tuşuna basıyordu. Claire, adama mesaj gönderiyor olmalıydı, diye düşündü Tüm o süre boyunca onları öldürmeye Hazırlanan adama yardım etmişti.</span></p>

    <p><span >Claire sebebini anlayamıyordu.</span></p>

    <p><span >Şimdi artık üçüncü kata çıkmışlardı. Adam durup Claire in onlara yol göstermesini bekledi.</span></p>

    <p><span >Claire önlerindeki kuleye çıkan dolambaçlı merdiveni göstererek, "İşte orada," dedi.</span></p>

    <p><span >Adam taş merdivenleri tırmanırken Claire de hemen arasından ilerledi. Buradaki merdivenler daha dikti ve Claire'in tek görebildiği, adamın kalçalarıyla birlikte belinden sallanan komando bıçağıydı. Ortam o kadar sessizdi ki, Claire adım adım yürürlerken elbiselerinin çıkardığı hışırtıları bile duyabiliyordu.</span></p>

    <p><span >Kuleye çıkan kapı aralıktı.</span></p>

    <p><span >Adam kapıyı hafifçe itekleyip içerideki elektrik düğmesine uzandı. Işıkla birlikte Doktor</span> <span>Welliver'in</span> <span >masası, dolap dosyası ortaya çıktı. Çiçekli döşemesiyle üçlü kanepe ve şişkin yastıklar da öyle. Burası Claire'in çok iyi bildiği bir odaydı. Kim bilir kaç gece bu odada, bu kanepenin üzerinde oturup Doktor</span> <span>Welliver'a</span> <span >uykusuz gecelerinden, baş ağrılarından, kâbuslarından bahsetmişti? Pastel renklerle boyanmış, sihirli kristallerle süslenmiş tütsü kokan bu odada Claire kendini sırlarını ifşa edecek kadar güvende hissederdi. Ve Doktor</span> <span>Welliver</span> <span >da hep yanında bulundurduğu bitki çayıyla onu büyük bir sabırla dinleyip, kıvır kıvır beyaz saçlarını sal­layıp onaylardı.</span></p>

    <p><span >Adam ve kadın hızlı bir şekilde odaya ve içindeki tuvalete göz atarken Claire kapının yanında duruyordu. Masanın ardına bakıp, dolabı açtılar. Teddy yoktu.</span></p>

    <p><span >Kadın dışarıya açılan kapıya ve onun hemen ardındaki terasa döndü. Bu kapı Doktor Welliver'ın ölüm atlayışım yapmak için son kez çıktığı kapıydı. Kadının dışarı çıkmasıyla birlikte açık kapıdan çam ağaçlarının o sıcacık ve tali' yaz kokusu geldi. Claire önce koşan adımlar, ardından da bir çığlık duydu. Saniyeler sonra kadın geri geldiğine Teddy tişörtünden sürükledi ve odaya getirip yere fırlattı.</span></p>

    <p><span >Teddy bakışlarını Claire'e kaldırdı. "Sen söyledin! Sen ispiyonladın beni.</span></p>

    <p><span >"Neden yapmayacakmışım?" diye bağırarak karşılık verdi Claire. "Senin bize yaptıklarından sonra bu bir hiç."</span></p>

    <p><span >"Bu insanların kim olduğunu anlamıyorsun!"</span></p>

    <p><span >"Ama senin kim olduğunu anlıyorum, Teddy Clock." Claire hazırlanıp tam Teddy'ye bir tekme savurmak üzereydi ki, kadın onu omzundan yakalayıp kenara itti. "Burada kal," diye emredip yeniden Teddy'ye döndü. "Nerede o?"</span></p>

    <p><span >Teddy yerde adeta bir top gibi kıvrılıp başını iki yana salladı.</span></p>

    <p><span >"Planı ne? Söyle bana, Teddy."</span></p>

    <p><span >"Elbette ki biliyorsun. Onu herkesten çok daha iyi tanıyorsun. Hadi söyle bana, sonrasında her şey çok daha iyi olacak."</span></p>

    <p><span >"Onu öldüreceksiniz. Bu yüzden geldiniz buraya."</span></p>

    <p><span >"Ve sen insanların ölmesini görmekten pek hoşlanmıyorsun, öyle değil mi?"</span></p>

    <p><span >"Hayır," diyerek fısıldadı Teddy.</span></p>

    <p><span >"O halde bunu görmekten de hoşlanmayacaksındır." Kadın dönüp silahını Claıre'ın başına dayadı. Claire ise tek bir kelime edemeyecek kadar şaşkındı. Teddy de ağzını açamadan, korkuyla kocaman açtığı gözleriyle öylece kalakalmıştı.</span></p>

    <p><span >"Söyle bana," dedi kadın. "Aksi halde arkadaşının beynini şu hoş kanepede patlatmak zorunda kalacağım.</span></p>

    <p><span >Kadının ortağı da olayların bu noktaya gelişinden en az diğerleri kadar şaşkın görünüyordu. "Sen ne halt ettiğini sanıyorsun, Justine?</span></p>

    <p><span >"Sadece biraz işbirliği sağlamaya çalışıyorum. Pekâlâ, ne diyorsun? Arkadaşının ölüşünü görmek ister misin?" "Nerede olduğunu bilmiyorum!"</span></p>

    <p><span >"Üçe kadar sayacağım." Silahın namlusu Claire'in başına biraz daha dayandı. 'Bir..</span></p>

    <p><span >Claire, "Bunu neden yapıyorsun?" diye bağırdı. "Sizin iyi insanlar olduğunuzu sanıyordum!"</span></p>

    <p><span >"İki."</span></p>

    <p><span >"Hanı bize yardım için gelmiştiniz!"</span></p>

    <p><span >"Üç." Kadın silahım kaldırıp duvara doğru ateşledi ve Claire'in başına bu hareketle adeta bir sıva yağmuru döküldü. Kadın bu durumdan hiç hoşlanmadığını belli eden bir homurtuyla yeniden Teddy'ye döndü.</span></p>

    <p><span >Claire kendini masanın arkasına attı; tir tir titriyordu. Neden oluyor tüm bunlar? Neden birden saf değiştirip, bize karşı oldular?</span></p>

    <p><span >Kadın, "Bu işe yaramadığına göre, demek ki adamın yerini gerçekten bilmiyorsun. O halde biz de B planına geçeriz, dedi, Teddy'yi kolundan yakalayıp onu dışarıdaki çatıya doğru sürükledi.</span></p>

    <p><span >Bu sırada ortağı, "Kafayı yemişsin. Bunlar sadece çocuk," diyordu.</span></p>

    <p><span >"Olması gereken bu."</span></p>

    <p><span >"Buraya Ikarus için geldik."</span></p>

    <p><span >Hedefimiz ben kimi gösteriyorsam o." Teddy'nin telsiz kulaklığını çekip aldı ve onu kapıdan dışarı, çatıya çıkardı. "Hadi oltamıza biraz yem takalım," deyip Teddy'yi parmaklıkların üzerinden aşağı doğru sarkıttı.</span></p>

    <p><span >Teddy çığlıklar atıp dik arduvaz kaplı çatıda ayaklarıyla bir yerlere tutunmaya çalışıyordu. Ölüme gitmesini engelleyen tek şey kadının onu kolundan yakalamış olmasıydı.</span></p>

    <p><span >Kadın, Teddy'nin kulaklığından konuşmaya başlayıp, "Hayır, ben Teddy değilim. Bil bakalım çatıdan aşağı kimi sarkıtıyorum? Öyle de tatlı bir çocuk ki. Şu an tek yapmam gereken kolunu bırakmam; sonrasında ondan geriye kalan sadece yerde ufak bir leke olacak."</span></p>

    <p><span >Ortağı karşı çıkarak, "Çocukların bu olayla bir ilgisi yok," dedi.</span></p>

    <p><span >Kadın onu duymazdan gelip telsizle konuşmaya devam etti.</span></p>

    <p><span >"Bunu sıkça yaşadığını biliyorum ama sonuçta ne olduğunu iyi biliyorsun. Buna nasıl bir son vereceğini de. Ben zaten çocukları hiç sevmem, bu nedenle bu benim için kesinlikle bir problem değil. Zaten giderek de ağırlaşıyor."</span></p>

    <p><span >Adam ona doğru yaklaşarak, "Çizgiyi aşıyorsun," dedi. "Çocuğu geri çek."</span></p>

    <p><span >Kadın ona emir buyururcasına, "Uzak dur, dedi ve Teddy'nin telsizine bir kez daha bağırarak, "Son otuz saniyen! Hepsi bu! Ya ortaya çıkarsın ya da çocuğu bırakırım, dedi.</span></p>

    <p><span >Adam, "Justine," dedi. "Çocuğu geri çek. Şimdi.</span></p>

    <p><span >"Tanrım." Kadın, Teddy'yi sarkıttığı parmaklıkların üzerinden tekrar güvenli tarafa çekip yere bıraktı. Sonra da tabancasını ortağına çevirip ateş etti.</span></p>

    <p><span >Adam kurşunun hızıyla hızla geriye savruldu. Masaya çarpıp yere doğru kaydı ve kafasını Claire'in korkuyla sindiği sert zemine hızla çarptı. Claire gözlerini adamın sol kaşının üzerindeki deliğe dikti. Delikten sızan kan, Doktor Welliver'ın gül rengi halısına akıyordu.</span></p>

    <p><span >Onu öldürdü. Kendi adamını öldürdü.</span></p>

    <p><span >Justine eğilip ortağının tabancasını aldı ve kendi beline taktı. Sonrasında Teddy'nin telsizini bir köşeye fırlatıp kendi telsizine konuştu. "Hangi cehennemdesin? Hedef kuleye yaklaşıyor. Hemen buraya gel."</span></p>

    <p><span >O an merdivenlerden çıkan ayak sesleri duyuldu.</span></p>

    <p><span >Kadın ani bir hareketle Teddy'yi ayağa kaldırıp önüne siper aldı. İçeri giren adama karşı etten bir kalkan gibi kullanıyordu onu. Adam daha önce Claire'in düşman sandığı adamdı, ama artık ona hiçbir şey mantıklı gelmiyordu çünkü ilk başlarda bu kadının da kurtarıcısı olduğunu sanıyordu Ve onu bağlayan suratı boyalı ve kamuflajlı bu adamın onları öldürmeye geldiğini düşünüyordu. Hangisi gerçek dostum?</span></p>

    <p><span >Adam tabancasıyla kadını hedef alarak yavaşça ilerledi ama ateş hattında kadından çok, solgun suratıyla bir yaprak gibi titreyen Teddy vardı.</span></p>

    <p><span >Bırak onu gitsin, Justine. Bu ikimizin arasında," dedi adam.</span></p>

    <p><span >Önünde sonunda seni ortaya çıkarabileceğimi biliyordum."</span></p>

    <p><span >"Bu çocukların olanlarla hiçbir ilgisi yok "</span></p>

    <p><span >Onlar benim elimdeki kozlarım; kullanmasaydım burada olmazdın. Görüyorum ki hâlâ çok formdasın. Gerçi ben eski yüzünü daha çok beğeniyordum ama." Namlusunu Teddy nin şakağına biraz daha bastırdı. "Şimdi artık ne yapacağını biliyorsun, Nick."</span></p>

    <p><span >"Onu her halükârda öldüreceksin."</span></p>

    <p><span >"Ama öldürmeme ihtimalim de var. Kesin emin olamasan da bu ihtimali göz önüne almalısın." Kadının ateş etmesiyle Teddy bir çığlık attı. Kurşunun parçaladığı kulağından kan damlıyordu. "Bir dahaki sefere," dedi, "çenesinden başlarım. O yüzden elindekini bırak."</span></p>

    <p><span >Teddy ağlamaya başlamıştı. "Özür dilerim, baba, özür dilerim."</span></p>

    <p><span >Baba mı?</span></p>

    <p><span >Adam elindeki silahı yere atıp şimdi anık tamamen silahsız bir halde kadının önünde duruyordu. "Cidden bu işe yedek bir önlem almadan girmiş olabileceğime inanıyor musun, Justine? Beni öldürdüğün an, ceset parçalarımın üzerine yağacağından emin olabilirsin.</span></p>

    <p><span >Claire karşısındaki adamı dikkatle süzüp, babasıyla aynı fotoğrafta gördüğü Nicholas Clock'a benzeyip benzemediğini anlamaya çalıştı. Bu adamın da tıpkı fotoğraflarda gördü ğü gibi geniş omuzları, aynı sarışın saçlar, vardı ama burnu ve çenesi farklı görünüyordu. Estetik cerrah, Justine az önce öyle söylememiş miydi?</span></p>

    <p><span >Claire mırıldanarak, "Ama sen öldün," dedi.</span></p>

    <p><span >Justine, "Ithaca olayından sonra ortaya çıkacağından emindim," dedi. "Olivia'nın cesedini kurtarmak için bir şeyler yaparsın diye düşünmüştüm ama en sonunda olay kendi canını kurtarma aşamasına geldi."</span></p>

    <p><span >Claire o an Bob ve Barbara'nın ölüm emrini bu kadının verdiğini anladı. Will'in teyzesi ve eniştesini de o öldürtmüştü. Bunların hepsi Nicholas Clock'un küllerinden yeniden doğmasını sağlamak içindi. Şimdi onu ölüme gönderecek olan bu kadındı. Tıpkı hepsini yaptığı gibi.</span></p>

    <p><span >Claire, Justine'in az önce vurduğu adama dikkatle baktı. Justine silahını almıştı ama adamın üzerinde bir de bıçağı vardı. Claire az önce merdivenlerden çıkarken bıçağın belinden sallandığını görmüştü Justine şu an ona hiç dikkat etmiyordu; bütünüyle Clock'a odaklanmıştı.</span></p>

    <p><span >Claire adamın kemerine doğru uzandı. Elini cesedin altına sokup bıçağı buldu.</span></p>

    <p><span >Bu sırada Clock, "Eğer beni öldürürsen," diyordu. "Bu senin çöküşün olur. Ölümümle birlikte çok geçmeden her haber ajansı posta kutularında bir video bulacak. Geçen son birkaç yıldır senin aleyhine topladığım her delil ellerine geçecek. Erskine ve Olivia'yla birlikte topladığımız her bilgi. Teş­kilat seni öyle bir kodese kapatacak ki bir daha gökyüzü nedir bilemeyeceksin."</span></p>

    <p><span >Justine, Teddy'yi sımsıkı tutup silahını var gücüyle şakağına bastırmaya devam ediyordu belki ama gözlerinde bir belirsizlik ifadesi açıkça okunabiliyordu. Acaba onu öldürürse gerçekten felaket gibi bir dız, olayın fitilin, de ateşlemiş olacak mıydı?</span></p>

    <p><span >Claire bıçağın sapını sıkıca kavradı Bıçağı var gücüyle yerinden çıkarmaya çalışıyorsa da ölen adamın ağır bedeni bıçağı yere adeta bir mıh gibi sabitlemişti. Nicholas Clock sakin ve mantık yüklü bir ifadeyle, "Bunu yapmak zorunda değilsin," dedi. Bırak oğlumu alayım İkimiz de ortadan kaybolup gidelim."</span></p>

    <p><span >"Ben de ömrümün geri kalanını ne zaman bir daha ortaya çıkıp öteceksin diye merak içinde geçireyim, değil mi?" Clock, "Ben ölürsem gerçekler zaten gün yüzüne çıkacak," dedi. "Ikarus'un hapisten kaçmasına nasıl yardım ettiğin, banka hesaplarını nasıl hortumladığın ortaya dökülecek. Bu olayda cevap bulmayan tek soru, adamın cesedini hesap şifrelerini almak için yaptığın onca işkencenin ardından nereye attığın."</span></p>

    <p><span >"Elinde kanıtın yok."</span></p>

    <p><span >"Her şeyin üstüne kalmasını sağlayacak kadar var olduğundan emin olabilirsin. Üçümüz en sonunda tüm kanıtları toparlamayı başardık. Sen kendi adamlarını öldürdün, Justine, hem de para için. Sonra ne olduğunu sen de biliyorsun "</span></p>

    <p><span >O sırada dışarıdaki merdiven boşluğunda hızla koşan ayak sesleri duyuldu.</span></p>

    <p><span >Şimdi yap. Bu senin son şansın Claire en sonunda bıçağı çekmeyi başarıp harekete geçti. Hedefinde ulaşabileceği en yakın uzuv olan Justine'ın baldırı vardı. Bıçak kumaş, delerek doğruca ete saplanıp sapına kadar ilerledi. Justine bir an irkildi ve sendeleyerek Teddy yı bıraktı. Sonraki saniye Nicholas Clock yere attığı silahını almak için kendini yere atmıştı.</span></p>

    <p><span >İlk ateş eden Justine oldu. Tam üç el. O an Clock yere yığılırken arkasındaki duvar bir anda kıpkırmızı parlak kan lekeleri içinde kalmıştı. Clock bilincini hızla yitirirken sırtüstü yere düştü.</span></p>

    <p><span >Teddy, "Baba," diye bağırdı. "Baba!"</span></p>

    <p><span >Kireç gibi beyaz suratı ve öfkesiyle Justine, Claire'e, ona saldırmaya cesaret eden küçük kıza döndü. Daha önce iki kez Azrail'in elinden kaçan ama işte şimdi tam da burada ona teslim olacak olan kıza. Claire susturuculu silahın kendi kafasına nişan alındığını, Justine'in düzgün bir atış için kollarını öne uzattığını gördü. Gözünü kapatmadan önce gördüğü son şey bu olmuştu.</span></p>

    <p><span >Patlamayla birlikte kendini arkasındaki masada buldu. Duyduğu ses, sessiz bir kurşun sesi değildi; bu kez kulaklarını çınlatan bir ses duymuştu. Öylece durup bedeninde acıyı duymayı bekledi. Canının yandığını hissetmeyi bekliyordu ama tek fark edebildiği, delicesine bir telaşla aldığı nefesiydi Bir de Teddy'nin çaresizce bağırdığını duyuyordu: "Ona yanlım edin! Lütfen, babama yardım edin!" Claire gözlerini açtığında Dedektif Rizzoli'nin Nicholas Clock'un hemen yanı başında olduğunu gördü. Justine ise kocaman açılmış göze iyle etrafa boş boş bakarken başının hemen altında giderek büyüyen bir kan gölüyle yerde uzanıyordu.</span></p>

    <p><span >Rizzoli, Frost, diye bağırdı. "Maura'yı buraya getir! Bir yaralımız var."</span></p>

    <p><span >Teddy kendi kulağından akan kanı ve acısını unutmuş, babasının kolundan çekiştirerek, "Baba," diye yalvarıyordu. "Ölemezsin. Lütfen ölme."</span></p>

    <p><span >Justine'in kanı tıpkı bir amip gibi onu da her an yutacakmışçasına Claire'e doğru ilerliyordu. Claire bir an irkilerek ayağa kalktı ve kendini cesetlerden uzak bir köşeye attı. Ölülerden kaçıyordu.</span></p>

    <p><span >O an merdivenleri tırmanan daha fazla ayak sesi duyuldu ve Doktor Isles içeri girdi.</span></p>

    <p><span >Rizzoli usulca, "Teddy'nin babası," dedi.</span></p>

    <p><span >Doktor Isles hemen yere çöküp parmaklarını adamın boynuna bastırdı. Gömleğini açtığında altındaki çelik yeleği ortaya çıkmıştı. Ne var ki kurşun, yeleğin hemen üzerinden etine saplanmıştı ve Claire yaradan oluk oluk akıp Doktor lsles'ın dizinin dibinde bir göle dönüşen kant görebiliyordu.</span></p>

    <p><span >Teddy, "Onu kurtarabilirsin," diye bağırdı. "Lütfen. Lütfen..."</span></p>

    <p><span >Babasının gözlerindeki son bilinç ışığı da kaybolurken, Teddy hâlâ bu sözlerle hıçkırıklara boğuluyordu.</span></p>
  </div>
</body>
</html>
