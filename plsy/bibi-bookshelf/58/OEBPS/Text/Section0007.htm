<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark6"><span >Yedinci Bölüm</span></a></h1>

    <p><span >Maura açık camlarından içeri giren yaz kokusuyla yol alıyordu. Saatler önce Maine sahilini ardında bırakmış ve kuzeybatıya, öğleden sonra güneşinin altın rengi başak tarlalarını aydınlattığı kıvrımlı tepelere doğru yola koyulmuştu. Sonrasında bir orman sınırının başlamasıyla ağaçlar birden öylesine sıklaşmıştı ki, adeta gece çökmüş gibi hissediliyordu. Maura saatler boyunca hiçbir arabayla karşılaşmadan yol aldı; hatta bu yüzden bir ara yanlış yoldan gittiği hissine bile kapılmıştı. Burada ne bir ev, ne geniş yollar, ne de ona doğru yoldan gittiğini gösterecek en ufak bir levha vardı.</span></p>

    <p><span >Tam geriye dönmeyi düşünüyordu ki karşısına kocaman bir giriş kapısı çıktı. Kemerli kapının üzerinde iç içe geçmiş kalın harflerle tek bir kelime yazılıydı: EVENSONG.</span></p>

    <p><span >Maura aracından inip kocaman taş sütunlarla çevrelenmiş kapalı kapıya kaşlarını çatarak baktı. Kapının üzerinde bir dahili telefon sistemi yoktu ve Maura kapının her iki tarafından ormanın içlerine doğru ilerleyen paslı demirden bir çit görebiliyordu. Cep telefonunu çıkarıp okulu aramak istedi ama ormanın derinliklerinde şebeke çekmiyordu. Etrafını çevreleyen sık ağaçların sessizliği, çevresinde uçup duran meşum bir sivrisineğin sesini daha da güçlü kılıyordu. Maura yanağına anı bir şaplak indirdi ve eline bulaşan büyük bir kan lekesine bakakaldı. Bu sırada aç ve ısırmaya hazır bir sivrisinek sürüsünün ona doğru üşüştüğünü gördü. Arabasına geri dönmeye karar vermişti ki, kapının diğer tarafından ona doğru yaklaşan bir golf arabası gördü.</span></p>

    <p><span >Arabadan tanıdık genç bir kadın inip el salladı. Kadın otuzlu yaşlarının başında, incecik bedenine bir kot pantolon ve yeşil bir rüzgârlık geçirmiş biriydi. Lily Saul, Maura'nın onu son gördüğü halinden çok daha mutlu ve sağlıklı görünüyordu. Lily'nin önceden gevşek bir atkuyruğuyla topladığı kahverengi saçlarını şimdi sarı gölgeler süslüyordu ve bir cinayet soruşturmasında tanıştıkları, kan bulaşan o Noel'deki solgun, sıska yüzünden şimdi eser yoktu. O gecenin şiddet dolu sonuçları neredeyse ikisinin de hayatına mal olacaktı. Ne var ki yıllarını hem gerçek hem de hayali şeytanlardan kaçarak geçiren Lily Saul akıllı bir felaketzedeydi ve yüzündeki mutlu tebessüme bakılırsa en nihayetinde kâbuslarından kurtulmuştu.</span></p>

    <p><span >'Seni daha erken bekliyorduk, Doktor Isles," dedi.</span></p>

    <p><span >Hava kararmadan gelmiş olmana sevindim."</span></p>

    <p><span >"Ah, geldiğinden haberdardık." Lily kapının üzerindeki güvenlik ahizesine giriş şifresini tuşladı. "Bu yol boyunca hareket algılayıcılarımız var ve muhtemelen gözden kaçırdın ama kameralarla da izleniyordun."</span></p>

    <p><span >"Bir okul için bu kadar güvenlik fazla değil mi?"</span></p>

    <p><span >"Bu sadece öğrencilerimizi güvenli bir ortamda tutmak için. Ve Anthony'nin güvenlik konusundaki titizliğini bilirsin. Onun için sınır yoktur." Gözlerini parmaklıkların arasından Maura'ya dikti. "Böyle hissetmesi hiç de şaşırtıcı değil. Yaşadıklarımızı düşününce."</span></p>

    <p><span >Maura, Lily'nin gözlerinin içine yönelttiği bakışlarından aslında onun kâbuslarından tam olarak kurtulmadığı anlamını çıkardı. Yaşadığı felaketin gölgeleri hâlâ oradaydı.</span></p>

    <p><span >"Neredeyse iki yıl oldu, Lily. Ondan başka bir olay daha mı yaşandı?"</span></p>

    <p><span >Lily büyük kapıyı açarken kaygı verici bir ifadeyle, "Henüz değil," dedi.</span></p>

    <p><span >Böylesi bir cümleyi ancak Anthony Sansone kurabilirdi, işlenen suçlar Sansone ve Lily gibi felaketzedeler üzerinde kalıcı izler bırakırdı, ki her ikisi de zaten ömür boyu üstlerine yapışıp kalacak bir kişisel şiddet trajedisi yaşamışlardı. Onlar için artık dünya her zaman tehlikenin kol gezdiği bir yer olacaktı.</span></p>

    <p><span >Lily yeniden golf arabasına binerken, "Beni takip et," dedi. "Şatoya gidene kadar daha birkaç kilometre yolumuz var."</span></p>

    <p><span >"Kapıyı kapatmayacak mısın?"</span></p>

    <p><span >-Otomatik olarak kapanacaktır. Eğer ihtiyacın olursa, bu haftanın güvenlik kodu dön bin beş yüz doksan altı, hem çıkış kapısı hem de içerideki binaya giriş için. Şifreyi her pazartesi değiştiririz ve yeni şifreyi kahvaltıda duyururuz." "Yanı şifreyi öğrenciler de biliyor."</span></p>

    <p><span >"Elbette. Bu kapı bizi içeride tutmak için değil, Doktor Isles. Dış dünyayı içeriye girmekten alıkoymak için var Maura yeniden aracına binip ikiz sütunların arasından geçerken kapı yavaş yavaş kapanmaya başlamıştı bile. Her ne kadar Lily bu kapının onları içende tutmak için olmadığını söylüyorsa da bu yıpranmış demir parmaklıklar Maura'ya dışarı kuş uçurulmayan bir hapishane izlenimi veriyordu. Aklıma birden, iç içe geçen metal sesleri ve parmaklıkların arasından ona bakan yüzler geldi.</span></p>

    <p><span >Lily 'nin golf arabası onları sık ormanın içinde kıvrılarak ilerleyen tek şeritli bir yola götürdü. Ağaçların bu kasvetinin içinde Maura nın dikkatini ulu bir meşe ağacına sarınmış turuncu renkli bir sarmaşık çekti. Ormanın derinliklerindeki gök kubbeden kuş cıvıltıları geliyordu. Kırmızı bir sincap, kuyruğunu titreterek dallardan birine tünedi. Maine'ın bu sık ormanlığında gece düştüğünde Tanrı bilir kaç yaratık daha ortaya çıkıyordu.</span></p>

    <p><span >Ormanın bitimiyle Maura'nın önüne bu kez açık bir arazide bir gol çıktı. Uzakta, gölün bu son derece karanlık sularının ardında Evensong binası göründü. Şatolarla inşa edilmişti ve sanki tepeden gelecek saldırılardan ko­runmak için duvarlarla çevrilmişti.</span></p>

    <p><span >Bahçeye giren kemerli bir kapının altından geçtiler ve Maura arabasını yosun kaplı bir duvarın yanına park etti. Hava, henüz bir saat öncesinde tam bir yaz günü gibiyken, şimdi soğuk ve nemliydi. Maura kule gibi yükselen duvarlara ve dimdik eğimli çatıya bakarak başının üzerinde yarasaların uçuştuğunu hayal etti.</span></p>

    <p><span >Lily, Maura'nın bavulunu bagajından çıkarırken, "Bavulunu merak etme," dedi. "Biz merdivenlere bırakırız ve Bay Roman odana çıkarır."</span></p>

    <p><span >"Öğrenciler nerede?"</span></p>

    <p><span >"Öğrencilerin ve personelin büyük kısmı yaz tatili için ayrıldılar. Şu an sadece yirmi dört öğrencimiz ve de tüm sene boyunca buralarda olan çekirdek kadromuz var. Gelecek hafta buralar hem Julian'a hem de sana çok ıssız gelecek çünkü kalan öğrencileri Quebec'te bir geziye götüreceğiz. Dur, sana etrafı şöyle bir gezdireyim, sonra seni Julian'ın yanına götürürüm. Kendisi şu anda sınıfta."</span></p>

    <p><span >"Julian nasıl?" diye soru Maura.</span></p>

    <p><span >"Ah, geldiğinden bu yana epey bir değişiklik gösterdi! Hâlâ derslerine çok düşkün olduğunu söyleyemem ama gayretli ve herkesin gözden kaçırdığı detayları yakalayan bir çocuk. Aynı zamanda kendinden küçükleri koruma eğilimi gösterip onları her zaman gözetim altına alıyor. Onda tam bir koruyucu kişilik var." Lily duraksadı. "Ama bize güvenmesi epey zaman aldı.</span></p>

    <p><span >Wyoming'de başına gelenlerden sonra insan bunu anlayabiliyor Evet Maura bunu çok iyi anlıyordu çünkü o ve Julıan o zor zamanı birlikte yaşamışlar, her ikisi de kime güveneceklerini bilmeden adeta bir olum kalım savaşı vermişlerdi.</span></p>

    <p><span >"Peki ya sen, Lily?" diye sordu Maura. "Sen nasılsın?"</span></p>

    <p><span >"Olmam gereken yerdeyim. Bu güzel yerde yaşamakla, bu harika öğrencilere bir şeyler öğretmekle en güzelini yapıyorum."</span></p>

    <p><span >"Julian bana senin sınıfa bir Roma mancınığı kurduğunu söyledi."</span></p>

    <p><span >"Evet, kuşatma muharebesini anlatırken yaptım onu. Çocukların çok hoşuna gitti ve maalesef bir cam kırdılar."</span></p>

    <p><span >Birlikte taş merdivenlerden çıkıp neredeyse bir devi bile eğilmeden içeri alabilecek devasa büyüklükte bir kapının önüne geldiler. Lily güvenlik şifresini bir kez daha tuşladı. Ahşap kapı hafif bir itmeyle açıldı. Birlikte eşiği aşıp, tepelerindeki kemerin eski kerestelerle kaplandığı bir salona giriş yaptılar. Başlarının hemen üzerinde demirden bir avize vardı ve altından geçtikleri kemere çok renkli bir gözü tasvir eden bir cam mozaik resim yerleştirilmişti. Bu kasvetli öğleden sonrada, içeri ancak gün ışığının bulanık ışıkları ulaşabiliyordu.</span></p>

    <p><span >Maura ahşap merdivenlerin ilk basamağında durup duvardaki resimli dokumaya hayranlıkla baktı. Gördüğü resimde tek boynuzlu iki tane at, asma bahçeleri ve meyve ağaçları altında dinlenirken tasvir edilmişti. "Burası gerçek 1835 yılında Cyril Magnus adında bir megaloman tarafından inşa ettirilmiş. Lily iğrenircesine başını iki yana salladı. Denildiğine göre demiryolu baronu, büyük hayvan avcısı, sanat koleksiyoncusu ve hepsinden öte aşağılık bir piç kurusuymuş. Burayı kendisi için yaptırmış. Avrupa'ya yaptığı ziyaretlerin etkisiyle burası gotik tarzda yaptırmış. Granit buraya seksen kilometre uzaklıkta bir taşocağından çıkarılmış. Kullanılan keresteler Maine'in eski ulu meşelerinden kesilmiş. Evensong burayı otuz yıl önce satın aldığında malikâne hâlâ çok iyi durumdaymış; bu nedenle burada gördüğün pek çok şey orijinal, yani ilk günden beri var. Yıllar geçtikçe Cyril Magnus buraya pek çok ekleme de yapmış; bu yüzden insan bazen yolunu bulmakta zorlanabiliyor. Kaybolursan sakın şaşırma."</span></p>

    <p><span >Maura eliyle tek boynuzlu atların resmedildiği dokumayı gösterip, "Şu dokuma," dedi, "sanki ortaçağdan kalmış gibi."</span></p>

    <p><span >"Öyle zaten. Anthony'nin Floransa'daki villasından geldi."</span></p>

    <p><span >Maura daha önceden Sansone'un Beacon Tepesi'ndeki evinde sakladığı on altıncı yüzyıla ait tablolardan ve Venedik mobilyalarından oluşan definesini görmüştü. Sansone'un Floransa'daki villasının da en az burası kadar büyük olduğundan ve oradaki sanat eserlerinin belki de buradakinden çok daha etkileyici olduğundan emindi. Ne var ki burası luscany'nin sıcacık, insanı mest eden evlerine hiç benzemiyordu. Etrafınızdaki gri taştan duvarlar dışarıda güneşli bir gün yaşanıyorsa da içinizi ürpermeyi başarıyordu Lily, "Oraya hiç gittin mi diye sordu' Floransa dakı eve?'"</span></p>

    <p><span >Maura "Hiç davet edilmedim ki," diyerek yanıtladı onu. Senin aksine.</span></p>

    <p><span >Lily ona düşünceli bir bakış fırlatıp, "Zaman darlığından olsa gerek," dedi ve lambrili bir duvara benzeyen yere doğru döndü. Lambrilerden birini ittiğinde kapı bir antreye açıldı. "Burası kütüphaneye giden yol."</span></p>

    <p><span >"Kitapları gizlemeye mi çalışıyorsunuz?"</span></p>

    <p><span >"Hayır, bu binanın en tuhaf yerlerinden biri. Sanırım yaşlı Cyril Magnus sürprizleri seviyormuş çünkü bu binada bunun gibi farklı bir izlenim verilmeye çalışılmış pek çok yer var." Lily onu penceresiz, etrafını kaplayan koyu renk lambrilerin havayı daha da kasvetli kıldığı bir koridora yön­lendirdi. Koridorun sonunda günün son gri ışıklarını içeri davet eden kubbeli pencerelerin olduğu bir oda vardı. Maura şaşkınlıkla odaya bakındığında üzeri mavi gökyüzündeki beyaz bulutlar gibi boyanarak süslenen kubbeli bir tavan, o tavana doğru yükselen üç katlı pek çok kitaplık gördü.</span></p>

    <p><span >Lily, İşte Evensong'un kalbi burada atıyor," dedi. "Bu kütüphanede. Öğrenciler, günün her saatinde, gece ya da gündüz buraya gelip, raflardan istedikleri kitabı alabiliyorlar. Tek şart kitaplara özenli davranmaları. Eğer kütüphanede aradıklarını bulamayacak olurlarsa..." Lily ilerleyip, bir kapı açtığında bu kez ortaya içinde bir düzine bilgisayarın olduğu bir oda çıktı. "Son çare olarak Doktor Google'a da danışabilirler. Lily iğrenircesine bir bakışla kapıya baktı. "Ama işin aslı, gerçek hazineler burada yatarken interneti kim ister ki?" Eliyle üç katlı kitaplıkları gösterdi. "Yüzyılların bilgisi tek bir çatı altında... onlara bakmak bile ağzı, sulandırıyor."</span></p>

    <p><span >Maura raflardaki kitap isimlerine bakarken, "Tam bir klasik eserler hocası gibi konuştun," dedi. Napolyon un Kadınları. Azizlerin Hayatları. Mısır Mitolojisi O an gözüne siyah deri üzerine altın harflerle yazılmış başka bir kitap ismi takıldığında bir an duraksadı. Şeytan. Kitap sanki onu çağırır, ilgisini çekmek ister gibiydi. Kitabı yerinden çıkarıp epey yıpranmış görünen den kapağın üzerindeki diz çökmüş şeytan tasvirine baktı.</span></p>

    <p><span >Lily usulca, "Biz hiçbir bilginin yasaklı olmaması gerektiğine inanıyoruz," dedi.</span></p>

    <p><span >"Bilgi mi?" Maura kitabı yeniden yerine yerleştirip genç kadına baktı.</span></p>

    <p><span >"Yoksa batıl inanç mı?"</span></p>

    <p><span >"Her ikisini de anlamamız için okumamız gerek, öyle değil mi?"</span></p>

    <p><span >Maura odayı adımlayıp uzun ahşap masaların, sandalyelerin, her biri farklı bir zamanı temsil eden dünya tasvirlerinin yanından geçti. 1650 yılını tasvir eden, henüz kıtaların son şeklini almadığı, pek çok yerin keşfedilmemiş olduğu dünya haritasını incelerken, "Bilgiyi gerçekmiş gibi göstermedikçe, batıl inanç olmaktan, efsane olmaktan öteye geçemez," dedi.</span></p>

    <p><span >Biyoloji</span> <span>ve botan.</span> <span >Duvarda antika sarkaçlı saate bir göz attı. "Tam da Julian'ın şu anda yaptığı gibi. Dersi birazdan biter "</span></p>

    <p><span >Birlikte kütüphaneden çıkıp, yine aynı loş koridor boyunca giriş salonuna doğru ilerlediler ve ahşap merdivenleri tırmanmaya başladılar. Maura yanından geçerken resimli duvar dokumasının bir an için sanki içeri bir rüzgâr akımı girmiş gibi havalandığını gördü; sanki tek boynuzlu atlar birden canlanmış ve meyve dolu ağaçların altında kıpırdanmaya başlamışlardı. Kıvrımlı merdivenler bir pencerenin yanından geçerken, Maura durup uzaktaki ormanlık tepelere hayranlıkla baktı. Julian ona okullarının ormanlarla çevrili olduğundan ve en yakın köyden kilometrelerce uzakta olduğundan bahsetmişti. Maura Evensong'un ne denli ıssız bir yer olduğunu ancak şimdi anlayabiliyordu.</span></p>

    <p><span >Burada bizi hiç kimse rahatsız edemez." Yumuşacık bir ses o kadar yakından gelmişti ki, Maura bir an irkildi. Lily tavandaki kemerin üzerine düşen gölgesiyle yarı saklanmış gibiydi. "Kendi yiyeceğimizi kendimiz yetiştiriyoruz. Yumurta için tavuk, süt için inek besliyor, kendi kestiğimiz odunla ısınıyoruz. Dış dünyaya hiç ihtiyaç duymuyoruz. Kemdimi ilk defa bu kadar güvende hissediyorum Ormanın içinde, bunca ayı ve</span> <span>kurt</span> <span >içinde mi?"</span></p>

    <p><span >" Kapıların ardında ayılar ve kurtlardan daha tehlikeli varlıklar olduğunu biliyoruz."</span></p>

    <p><span >"Yaşadıklarının ağırlığı hiç hafiflemedi mi, Lily?"</span></p>

    <p><span >"Hâlâ olanları düşünüyorum; hem de her gün. Onun aileme, bana yaptıklarını hatırlıyorum ama burada olmanın bana faydası büyük."</span></p>

    <p><span >"Öyle mi? Yoksa bu ıssızlık korkularını daha da mı körüklüyor?"</span></p>

    <p><span >Lily dosdoğru Maura'nın gözlerinin içine baktı. "Dünyadan yeterince korkmak bizi hayatta tutar. İki yıl önce yaşadıklarımdan çıkardığım ders bu." Merdivenleri çıkmaya devam edip, ortaçağ kıyafetleri içinde üç adamın resmedildiği gölgelenmiş bir tablonun önünden geçti. Şüphesiz bu tablo da Anthony Sansone'un aile koleksiyonundan yaptığı bir başka katkıydı. Maura bir an her gün bu şaheserin önünden gelip geçen ele avuca sığmaz öğrencileri düşündü ve bu sanat eserinin başka bir okulda saniyenin kaçta birinde parçalanacağını merak etti. Kütüphanedeki altın renkli harflerle işlenmiş deri kaplı onca paha biçilemez kitabı düşündü. Evensong'un öğrencileri böyle hâzineleri emanet edebilecek kadar farklı bir öğrenci grubu olmalıydı.</span></p>

    <p><span >İkinci kata ulaştılar ve Lily eliyle bir üst kat olan üçüncü katı işaret etti. "Yaşam alanları bir sonraki katta. Öğrenci yurtları doğu kanadında, fakülte ve konuklar batı kanadında. Sen batı kanadının en eski bölümlerinden birinde, içinde çok hoş taş şöminelerin olduğu odalardan birinde kalacaksın. Yaz aylarında tüm binada kalınacak daha iyi bir yer bulamazsın." "Peki ya kış aylarında?"</span></p>

    <p><span >"Kalınabilecek gibi değil. Tabii tüm gece ayakta kalıp şömineye odun atmaya kararlı değilsen. Havalar soğuduğunda o odalar, kapatılır." Lily ikinci katın koridoruna giden yolu yürümeye başladı. "Bakalım yaşlı Pasky dersini bitirmiş mi?"</span></p>

    <p><span >"Kim?"</span></p>

    <p><span >"Profesör David Pasquantonıo. Botanik, hücre biyolojisi ve organik kimya dersi veriyor."</span></p>

    <p><span >"Lise öğrencileri için biraz ağır dersler değil mi bunlar?"</span></p>

    <p><span >"Lise mi?" Lily bir kahkaha patlattı. "Biz bu konulara ortaokulda başlıyoruz. On iki yaş öğrencileri, insanların sandığından çok daha zekiler aslında."</span></p>

    <p><span >Açık kapılı boş sınıfların yanından geçtiler. Maura geçtiği yerlerde askıda bir iskelet, bir laboratuvar tezgâhı, deney tüpleri ve katlanabilir bir dünya tarihi haritası gördü.</span></p>

    <p><span >"Yaz tatilinde olmanıza rağmen hâlâ ders veriyor olmanıza şaşırdım," dedi Maura.</span></p>

    <p><span >Aksi, sıkıntıdan deliye dönmüş iki düzine çocuk demek olur. Bunu yaşamaktansa çocukların beyinlerini çalıştırmalarını tercih ediyoruz."</span></p>

    <p><span >Köşeyi döndüklerinde kapalı bir kapının önünde uzanmış kocaman siyah bir köpekle burun buruna geldiler. Köpek, Maura yı görmesiyle birlikte başını aniden kaldırıp kuyruğunu delicesine sallayarak onun üzerine atıldı.</span></p>

    <p><span >"Görüyorum ki hiç değişmemişsin."</span></p>

    <p><span >"Seni tekrar gördüğüne çok sevindi."</span></p>

    <p><span>Maura</span> <span >köpeğe sarılırken, "Ben de öyle," diye fısıldadı Köpek yeniden dört ayağının üzerine indiğinde Maura onu gülümserken gördüğüne yemin edebilirdi.</span></p>

    <p><span >"O halde artık seni yalnız bırakabilirim," dedi Lily. "Julian dört gözle gelmeni bekliyordu. Neden artık içeri girmiyorsun?"</span></p>

    <p><span >Maura ona el sallayıp girişini hiç kimsenin fark etmeyeceği bir sessizlikle sınıfın içine süzüldü. Bir kenarda durup kel ve gözlüklü öğretmenin sıska ve çevik ellerle tahtaya haftalık programı yazışını izledi.</span></p>

    <p><span >Profesör, "Sabah saat tam sekizde göl kenarında buluşacağız," dedi. "Eğer geç kalacak olursanız etkinliğe götürülmeyecek ve son yağmurdan sonra ortaya çıkan Amamla bisporigera'nın ender türlerinden birini görmeyi kaçıracaksınız. Yanınıza bol ve yağmurluk alın. Gideceğimiz yer çamur olabilir."</span></p>

    <p><span >Julian "Sıçan" Perkins, arkadan bakılınca bile Profesör</span> <span>Pasquantonio'nun</span> <span >kürsüsünün önünde toplanan iki düzine çocuğun arasında hemen fark ediliyordu. On allı yaşında olmasına rağmen çoktan, bir erkek kadar iriydi ve Maura'nın onu son gördüğünden bu yana omuzları kaslanarak daha da genişlemişti. Daha geçen yıl Maura tüm inancını o omuzlara yaslamış ve birlikte</span> <span>Wyoming</span> <span >Dağları nda aralarında derin ve sonsuz bir bağ oluşturacak bir ölüm kalım savaşı vermişlerdi. Julian ona bir evlat kadar yakındı ve şimdi onu böyle dimdik görmek, Profesör</span> <span>Pasquantonio</span> <span >sinek vızıltısı gibi bir sesle ders anlatırken bile derse bu denli katıldığını görmek Maura için bir gurur kaynağıydı.</span></p>

    <p><span >"Bitki zehirlilik raporlarınızı cuma gününe kadar, pek çoğunuz</span> <span>Quebec</span> <span >gezisine katılmadan önce istiyorum ve çarşamba günü mantar tanımlama sınavınız olduğunu unutmayın. Ders bitmiştir."</span></p>

    <p><span >Julian sınıftan çıkmak üzere döndüğünde, Maura'yı fark etti ve yüzüne kocaman bir gülümseme yayıldı. İki adımda yanına ulaşıp tam ona sarılmak üzereydi ki sınıf arkadaşlarının onu izlediğini fark etti ve Maura yanağına resmi bir öpücük kondurmakla ve omuzlarına hafifçe vurmakla yetinmek zorunda kaldı "Nihayet geldin. Tüm öğleden sonra seni bekledim." "Şimdi artık önümüzde koca iki hafta var." Maura elini uzatıp Julıan'ın yüzüne düşen bir tutam saçı geriye itti. Elini yanağına indirdiğinde hafifçe çıkmaya başlayan sakallarının varlığını hissetti. Çok çabuk büyüyordu.</span></p>

    <p><span >Julian, Maura'nın dokunuşuyla kıpkırmızı kesildi vs Maura o an bazı çocukların hâlâ sınıftan çıkmayıp onları izlediğini fark etti. Pek çok genç etraflarındaki yetişkinleri umursamazken, Julian ın sınıf arkadaşlar, kendi dünyalarına giren yabancının varlığından rahatsız görünüyorlardı. Hepsi de gözlerini Maura'ya dikmişlerdi.</span></p>

    <p><span >Mini etekli bir kız, "Siz adli tıp uzmanısınız," dedi. "Geleceğinizi duymuştuk."</span></p>

    <p><span >Maura gülümsedi. "Julian benden bahsetti mi?"</span></p>

    <p><span >"Hep yaptığı üzere. Bize ders verecek misiniz?"</span></p>

    <p><span >"Ders mi?" Maura, Julian'a baktı. "Öyle bir planım yoktu aslında."</span></p>

    <p><span >Araya giren Asyalı bir çocuk, "Adlı patoloji konusunda bir şeyler öğrenmeyi çok isteriz," dedi. "Biyoloji dersinde kurbağaları ve cenin domuzları inceledik ama bu normal bir anatomi dersiydi. Sizin ölü insanlar üzerinde yaptığınız işle hiç alakası yok."</span></p>

    <p><span >Maura etrafındaki hevesli suratlara bakındı Toplumun çoğunda olduğu gibi onların da hayal güçleri televizyonda izledikleri polis dizileri ve okudukları polisiye romanlarla körükleniyor olmalıydı. "Bu konunun sizin için uygun olup olmayacağından emin değilim," dedi Maura.</span></p>

    <p><span >"Çocuk olduğumuz için mi?"</span></p>

    <p><span >"Adli patoloji genellikle tıp öğrencilerine verilen bir ders. Zaman zaman yetişkinlerin bile bu dersi almayı kaldıramadığı oluyor."</span></p>

    <p><span >"Bizde öyle olmaz," dedi Asyalı çocuk "Ama belki de Julian size bizim kim olduğumuzu söylememiştir."</span></p>

    <p><span>Maura,</span> <span >Julian'ın sınıf arkadaşlarının ayaklarını sürüyüp, döşemeleri gıcırdatarak dışarı çıkışını izlerken içinden, siz garip çocuklarsınız, diye geçirdi. Onların çıkışını takip eden sessizlikte köpeği Ayı sıkıldığını belli edercesine inleyerek Julian'ın elini yalamak için yukarı sıçradı.</span></p>

    <p><span >"Kim olduğumuzu Böyle demekle ne demek istedi?" diye sordu Maura.</span></p>

    <p><span >Cevabı veren öğretmen oldu. "Sınıf arkadaşlarının pek çoğu gibi genç Bay Chinn'in de ağzı beyninden daha çok çalışıyor. Bu ergenlik zırvalarına çok da fazla kafa yormamak lazım." Adam gözlüklerinin üzerinden suratını ekşiterek Maura'ya baktı. "Ben Profesör</span> <span>Pasquantonio.</span> <span >Julian sizin bu hafta bizi ziyaret edeceğinizi söylemişti, Doktor Isles." Julian'a bakıp hafifçe gülümsedi. "Bu arada onun çok iyi bir öğrenci olduğunu söylemeliyim.</span></p>

    <p><span >Belki yazma becerisi üzerinde biraz daha çalışmalı, çünkü imla kurallarında çok kötü. Ama hiç şüphe yok ki ormandaki yeni botanik türlerini belirle­mekte sınıfla ondan iyisi yok."</span></p>

    <p><span >Her ne kadar içinde bir parça eleştiri barındırıyor olsa da bu iltifat Julian'ın yüzünü güldürmüştü. "İmla konusunda daha çok çalışacağım, Profesör."</span></p>

    <p><span>Pasquantonio</span> <span >kürsüsünün üzerindeki notlarını ve bitki örneklerini toplarken, "Size iyi eğlenceler diliyorum. Doktor Isles," dedi. "Şanslısınız çünkü yılın bu zamanı buralar oldukça sakin olur. Çılgın filler gibi oradan oraya koşturan ayak seslerini duymayacaksınız."</span></p>

    <p><span >Maura o an adamın elinde tuttuğu mor çiçek demetini fark etti. "Kurtboğan."</span></p>

    <p><span >Pasquantonıo başını evet anlamında salladı. "Latin adıyla aconitum.</span></p>

    <p><span >Bravo."</span></p>

    <p><span >Maura hızlıca kürsünün üzerinde duran diğer çiçek türlerine baktı. Yüksükotu mor itüzümü, uçkun."</span></p>

    <p><span >"Peki ya şu ? Eline yaprakları kurumuş ince bir dal aldı. "Eğer bunun çiçek veren hangi ağaçtan olduğunu bilirseniz gözümdeki değeriniz daha da artacak."</span></p>

    <p><span >"Ağıağacı."</span></p>

    <p><span >Profesör ona solgun gözlerindeki büyük ilgiyle baktı. "Bu iklimde yetişmeyen bir bitkiyi bile bildiniz." Saçsız başını hürmetkar bir edayla salladı. "Çok etkilendim."</span></p>

    <p><span >"Kaliforniya'da büyüdüm. Orada ağıağaçlarına sık rastlanılır."</span></p>

    <p><span >"Sanırım aynı zamanda bir bahçıvansınız da."</span></p>

    <p><span >"Olmaya çalışıyorum. Ama daha çok patologum." Masanın üzerinde duran türlere baktı. "Bunların hepsi de zehirli bitkiler."</span></p>

    <p><span >Profesör başıyla onayladı. "Ve bazıları öyle güzel ki. Biz burada, kendi bahçemizde kurtboğan ve yüksükotu yetiştiriyoruz. Uçkun, sebze bostanında yetiştiriliyor. Küçük tatlı çiçek ve meyveleriyle mor itüzümü de bahçenin pek çok yerinde kendiliğinden bitiyor. Güzel kıyafetlere bürünmüş ölüm etrafımızda kol geziyor."</span></p>

    <p><span >"Siz de bunu çocuklara öğretiyorsunuz, öyle mi?' "Onların da bu gerçeği diğer tüm insanlar gibi bilmeye ihtiyaçları var. Bu onlara sizin de bildiğiniz gibi doğanın ne kadar tehlikeli olabileceğini hatırlatıyor. Bitki türlerini bir rafın üzerine bırakıp kâğıtlarını toparladı. "Tanıştığımıza çok memnun oldum. Doktor Isles," dedi ve Julian a döndü. Bay Perkins, arkadaşınızın ziyareti ödevinizin gecikmesi için bir sebep olmasın lütfen. Sanırım bu konuda anlaştık.</span></p>

    <p><span >Julian resmi bir tavırla, "Evet, efendim," dedi. Onun bu hali Profesör Pasquantomo koridor boyunca ilerleyip ayak sesleri duyulmaz oluncaya dek devam etti. Sonrasında bir kahkaha koyverdi. "Sanırım şimdi ona neden Zehir Pasky adını taktığımızı anlamışsındır."</span></p>

    <p><span >"Çok dost canlısı bir öğretmene benzemiyor." "Kesinlikle. Bitkileriyle vakit geçirmeyi buna tercih eder."</span></p>

    <p><span >"Umarım tüm öğretmenleriniz böyle garip değildir." "Buradaki herkes garip. Zaten bu yüzden bu kadar ilginç bir yer. Bayan Saul'un da dediği gibi şeyler sıkıcıdır."</span></p>

    <p><span >Maura ona gülümseyip yeniden dokundu. Julian bu kez geri çekilmemişti. "Burada mutlu görünüyorsun, Sıçan. Herkesle anlaşabiliyor musun?"</span></p>

    <p><span >"Evdeki halimden çok daha iyiyim."</span></p>

    <p><span >Wyoming'deki evi Julian için amansız bir yerdi. Okulda sindirilmiş ve dalgaya alınmış, akademik başarısından çok, kurallara uymamasıyla ve bahçedeki kavgalarıyla tanınmış sıfırlık bir öğrenciydi. Daha on altısındayken bile herkes onun geleceğinin bir cezaevi hücresi olacağını düşünüyordu.</span></p>

    <p><span >Julian az önce normal olamama üzerine söylediği sözlerinde oldukça haklıydı aslında. O normal değildi ve hiçbir zaman da olmayacaktı. Ailesi tarafından dışlanarak sokağa terk edildiğinde hayatta kendisinden başka hiç kimseye güvenmemeyi öğrenmişti. Birini öldürmüştü. Her ne kadar bunu kendini korumak için yapmışsa da başka birinin kanını akıtmak insanı sonsuza dek değiştirirdi. Maura bu anının onu hâlâ ne derece derinden etkilediğini merak ediyordu.</span></p>

    <p><span >Julian, Maura nın elini tuttu. "Hadi gel, sana etrafı gezdireyim."</span></p>

    <p><span >"Bayan Saul beni kütüphaneye götürdü."</span></p>

    <p><span >"Odana gittin mi?"</span></p>

    <p><span >"Hayır."</span></p>

    <p><span >"Eski bina tarafında, tüm önemli misafirlerin konakladığı yerde... Bay Sansone da bizi ziyaret ettiğinde orada kalır; gerçi uzun zamandır gelmedi. Odanda kocaman taş bir şömine var. Briana'nın teyzesi bizi ziyaret ettiğinde şöminenin bacasını açmayı unutmuştu ve oda duman içinde kalmıştı. Tüm binayı boşaltmak zorunda kalmışlardı. Sen unutma olur mu? Bacayı yani." Bu cümlenin altında, lütfen beni utandırma, mesajı yatıyordu.</span></p>

    <p><span >"Unutmam. Briana kim?"</span></p>

    <p><span >"Buradaki kızlardan biri."</span></p>

    <p><span >"Bu kadar mı?" Julian koyu renk saçları ve sert bakışlarıyla, pek çok kızın ilgisini çekebilecek genç ve yakışıklı bir adama dönüşüyordu. "Detaylardan bahsetsene.</span></p>

    <p><span >"Özel biri değil."</span></p>

    <p><span >"Sınıfta onu gördüm mü?"</span></p>

    <p><span >"Evet. Uzun siyah saçları var. Ve ciddi anlamda kısa bir eteği."</span></p>

    <p><span >"Ah. Yani şu güzel kız."</span></p>

    <p><span >"Sanırım öyle."</span></p>

    <p><span >Evet ama bana sorarsan ahmağın teki. Onun için üzülsem de gerçek bu." "Onun için üzülmek mi? Neden?</span></p>

    <p><span >Julian gözlerini Maura'ya dikti. "Burada olmasının sebebi annesinin öldürülmüş olması.</span></p>

    <p><span >Maura bir an onun arkadaşlarıyla olan ilişkisine bu denli neşeli yaklaştığı için pişmanlık duydu. Ergen erkekler koca ayaklı hantal vücutları, fıkır fıkır kaynayan hormonları, bir an savunmasız, sonraki an soğuk ve uzak görüntüleriyle onun için tam bir muammaydı. Her ne kadar onun için iyi bir anne olmak istiyorsa da bu işin altından kalkamayacağını, hiçbir zaman bir annenin içgüdülerine sahip olamayacağını biliyordu.</span></p>

    <p><span >Maura üçüncü katın koridoru boyunca Julian'ın peşi sıra yürürken sessiz kaldı. Burada duvarlar ortaçağ köylerini ve o döneme ait ziyafet sofralarını tasvir eden tablolar ve kucağında çocukla Meryem Ana'nın mermer heykeliyle süslenmişti. Mauranın konuk odası koridorun sonundaydı ve Maura içeri girdiğinde valizinin çoktan odasına taşınıp ahşap bagaj rafına yerleştirilmiş olduğunu gördü. Kemerli pencereden, taş heykellerle süslenmiş duvarlarla çevrili bir bahçe görünüyordu. Duvarın hemen arkasında tıpkı taarruza geçmiş bir ordu gibi görünen orman başlıyordu.</span></p>

    <p><span >Odan doğuya bakıyor. Yarın sabah gün doğarken harika bir manzaran olacak "</span></p>

    <p><span >"Burada tüm manzaralar harika."</span></p>

    <p><span >"Bay Sansone bu odayı seveceğinizi düşündü. Binanın en sessiz odası burası."</span></p>

    <p><span >Maura sırlı Julian a dönük, pencerenin önünde durup sordu: "Son zamanlarda hiç geldi mi?"</span></p>

    <p><span >"Yaklaşık bir ay kadar önce geldi. Evensong'un yönetim kurulu toplantıları için her zaman gelir."</span></p>

    <p><span >"Bir sonraki ne zaman?"</span></p>

    <p><span >"Gelecek aya kadar yok." Julian duraksadı. "Ondan gerçekten çok hoşlanıyorsun, değil mi?"</span></p>

    <p><span >Maura'nın sessizliği onu haklı çıkarır gibiydi. Duygularını ele vermemeye çalışarak, "Çok cömert bin," dedi ve Julıan'a doğru döndü. "İkimiz de ona çok şey borçluyuz." "Onun için söyleyebileceklerin bu kadar mı?"</span></p>

    <p><span >"Başka ne diyebilirim ki?"</span></p>

    <p><span >"Sen bana Briana'yı sordun. Ben de bu durumda Bay Sansone'u sorabilirim sanmıştım."</span></p>

    <p><span >"Mesaj alındı," diyerek onu onayladı Maura.</span></p>

    <p><span >Ne var ki Julian'ın sorusu havada asılı kalmıştı. Maura bunu nasıl cevaplayacağını bilemiyordu. Ondan gerçekten çok hoşlanıyorsun, değil mi?</span></p>

    <p><span >Maura arkasına dönüp özenle hazırlanmış karyolaya ve meşe ağacından gardıroba baktı. Belki bu parçalar da Sansone'un evinden gelen antikalardan bir kaçıydı Her ne kadar kendisi burada değilse de etkileri her yerde, duvarları süsleyen paha biçilemez tablolarda, kütüphanedeki deri kaplı kitaplarda görülebiliyordu. Bu şatonun bu denli ıssız oluşu, kilitlenişi ve okulun sadece kendine ait bir yolunun kapının mahremiyetine ne kadar önem vermiş olusu Sansone un maharetinin göstergesiydi. Burada insanı rahatsız eden tek ayrıntı tam da şömine rafının üzerinde duran şeydi. Maura nın gördüğü yağlıboya tabloda avcı kıyafetleri içindeki kibirli görünüşlü bir adam omzunda tüfeğiyle tek ayağını yerde yatan bir geyiğin üzerine koymuştu.</span></p>

    <p><span >Julian, "Bu, Cyril Magnus," dedi.</span></p>

    <p><span >"Bu şatoyu yaptıran adam mı?</span></p>

    <p><span >"Avlanmayı gerçekten de çok severmiş. Tavan arasında dünyanın pek çok yerinden kazanmış olduğu hayvan başı şeklinde avcılık ödülleri var. Daha öncesinde hepsi yemek odasında asılıydı ama Doktor Welliver içi doldurulmuş o kafaların iştahını kestiğini söyleyerek. Bay Roman'a onları başka bir yere kaldırmasını söyledi. Sonra da bu ödüllerin şiddeti idolleştirip idolleştirmediği konusunda bir kavgaya tutuştular. En sonunda Müdür Baum bu konuda seçime gitmeye karar verdi, hatta biz öğrenciler de dahil olduk. Sonunda da kafalar oradan kalktı."</span></p>

    <p><span >Maura, Julian'ın bahsettiği hiç kimseyi tanımıyordu. Üzücü bir şekilde bu gerçek Maura'ya bir kez daha hatırlatmıştı kı, Julian artık kendine ait, ondan uzak ve özgür bir hayat sürüyordu. Maura kendini çoktan unutulmuş gibi hissetmeye başlamıştı Ve şimdi Doktor Wolliver ve Bay Roman öğrenciler avlanmayı öğrensin m, yoksa öğrenmesin mi diye tartışıyorlar Bav Roman öğrenmemizden yana, çünkü bunun atalardan kalma bir yetenek olduğunu söylüyor ama Doktor Welliver bunun barbarca olduğu görüşünde. Bunun üzerine Bay Roman, Doktor Welliver m de barbar sayıldığını çünkü et yediğini söyledi. Görmeliydin, bu cümle Bayan Welliver'ı gerçekten çıldırttı!"</span></p>

    <p><span >Maura valizinden kot pantolonlarını ve yürüyüş ayakkabılarını çıkarıp, bluz ve kazaklarını gardıroba asarken Julian sınıf arkadaşlarından, öğretmenlerinden, Bayan Saul'un dersinde yaptıkları mancınıktan, bir doğa gezisi sırasında kamplarına sızan siyah ayıdan bahsetti.</span></p>

    <p><span >Maura gülümseyerek, "Bahse girerim ki o ayıyı kovalayan sen olmuşsundur," dedi.</span></p>

    <p><span >"Hayır. Onu korkutan Bay Roman oldu. Hiçbir ayının onunla inatlaşacağını sanmıyorum."</span></p>

    <p><span >"O halde gerçekten de korkunç bir adam olmalı "</span></p>

    <p><span >"Tam bir orman korucusu. Bu gece akşam yemeğinde karşılaşırsınız. Tabii gelirse."</span></p>

    <p><span >''Yemekle arası pek yok mu?"</span></p>

    <p><span >"Az önce bahsettiğim tartışmadan ötürü Doktor Wellıver'la pek fazla bir araya gelmek istemiyor "</span></p>

    <p><span >Maura gardırobun kapağını kapattı. "Peki, avcılıktan bu kadar nefret eden Doktor Welliver nasıl biri "O bizim psikologumuz. Her perşembe kendisiyle randevum var."</span></p>

    <p><span >Maura dönüp şaşkınlıkla Julian'a baktı. Neden "Çünkü benim de sorunlarım var. Herkes gibi.</span></p>

    <p><span >"Ne tür sorunlardan bahsediyorsun?</span></p>

    <p><span >Bu kez şaşkınlıkla bakma sırası Julian'daydı. "Bildiğini sanıyordum Ben. buraya getiren sebepten, buradaki tüm öğrencilerin Evensong'a seçilmelerini sağlayan sebepten bahsediyorum. Çünkü biz diğer çocuklardan farklıyız."</span></p>

    <p><span >Maura bir an Zehir Pasky'nin kürsüsünün etrafında toplanmış düzinelerce çocuğu gözünün önüne getirdi. Onlar da Amerika'nın pek çok yerinde görülebilecek gençlere benziyorlardı.</span></p>

    <p><span >"Sizi farklı kılan lam olarak nedir?" diye sordu Maura.</span></p>

    <p><span >"Annemi kaybediş şeklim. Buradaki her çocuğu farklı kılan tam da bu."</span></p>

    <p><span >"Diğer çocuklar da mı anne ve babalarını kaybetmişler?"</span></p>

    <p><span >Bazıları. Anne ve babaları değilse, kız ya da erkek kardeşleri. Doktor</span> <span  >Welliver</span> <span >bize bu öfkeyle nasıl baş edeceğimiz konusunda yardımcı oluyor. Kâbuslar konusunda da. Ve</span> <span  >Evensong</span> <span >bıze tüm bunlara nasıl karşı koyacağımızı öğretiyor"</span></p>

    <p><span >Maura, Julıan'ın annesinin nasıl öldüğünü düşündü. Suçun aileler, mahalleler ve hatta nesiller boyunca nasıl da dalgalanarak çoğaldığını düşündü.</span> <span  >Evensong,</span> <span >bize tüm bunlara nasıl karşı koyacağımızı öğretiyor, Çocuklar da anne babalarını yada kız, erkek kardeşlerini kaybettiler derken demek istediğin..."</span></p>

    <p><span >Cinayet, dedi Julian. "Hepimizin ortak noktası bu."</span></p>
  </div>
</body>
</html>
