<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark3"><span >Üçüncü Bölüm</span></a></h1>

    <p><span >Bazı kızlara pembe çok yakışır. Bazıları kurdeleler ve dantellerle bezerler üstlerini. Kimileri ise ipekli organze kumaştan kuşanıp, dikkat çekici ve kadınsı görünürler.</span></p>

    <p><span >Jane Rizzoli asla o tür kızlardan değildi.</span></p>

    <p><span >Annesinin yatak odasında öylece durup karşısındaki boy aynasına düşen aksini seyretti ve içinden, beni vur. Hemen şimdi vur, diye geçirdi.</span></p>

    <p><span >Çan şeklindeki elbise sakız pembesiydi ve büzgülü yakası öylesine genişti ki, tıpkı bir palyaço kıyafetini andırıyordu. Elbisenin eteği büzgülerin üzerine yığılan garip ve kabarık bir sıra kumaştan ibaretti. Belinin etrafımda kocaman pembe bir kurdeleyle bağlanmış bir kuşak vardı. Scarlett O'Hara bile bu elbiseyi görünce dehşete kapılabilirdi.</span></p>

    <p><span >Angela Rizzoli sevinç içinde ellerini çırpıp, "Ah, Janie, şu haline bir bak!" dedi. "Çok güzel olmuşsun. Neredeyse beni sollayıp, gecenin yıldızı olacaksın. Sence de çok güzel değil mi?"</span></p>

    <p><span >"Angela..."</span></p>

    <p><span >"Belinden biraz daraltmam gerekecek. Sen kilo mu verdin? Hiçbir şey yemiyor musun yoksa?"</span></p>

    <p><span >"Ciddi misin? Benden gerçekten bunu giymemi mi istiyorsun?"</span></p>

    <p><span >"Ne olmuş?"</span></p>

    <p><span >"Bu... pembe"</span></p>

    <p><span >"Ve sana çok yakışmış."</span></p>

    <p><span >"Sen benim hiç pembe giydiğimi gördün mü?"</span></p>

    <p><span >Regına için de aynısından dikiyorum. Birlikte çok şeker görüneceksiniz! Annesi ve kızı aynı elbiseyle!"</span></p>

    <p><span >"Hayır, anne, harika bir elbise." lanet bir Barbie bebek için öyle olduğu kesin.</span></p>

    <p><span >Angela kendini yatağın üzerine bıraktı, iç çekişi can çekişen bir kahramana has gibiydi. "Bilirsin işte, belki de Vince ve ben kaçarak evlenmeliyiz. Bu herkesi daha çok memnun eder, öyle değil mi? O zaman Frankie'yle de uğraşmak zorunda kalmam. Davetli listesinde kimler var, kimler yok kafa yormak zorunda olmam ve sen de beğenmediğin bir elbiseyi giymek zorunda kalmazsın."</span></p>

    <p><span >Jane annesinin yanına, yatağın üzerine oturduğunda organze kumaş kucağına tıpkı bir pamuk şeker yumağı gibi kabararak yığıldı. Jane yumruklayarak kabarıklığı indirmeye çalıştı. "Anne, henüz boşanma davan sonuçlanmadı. Bunun planını hiç acele etmeden yapabilirsin. Bir düğünün en eğlenceli kısmı da bu değil midir zaten? Bu kadar aceleye getirmene gerek yok." Kafasını kaldırıp çalan kapı ziline odaklandı.</span></p>

    <p><span >"Vince çok sabırsız. Bana ne dediğini biliyor musun? Beni gelinlikler içinde görmek istediğini söyledi, ne tatlı değil mi? Kendimi tıpkı Madonna'nın şarkısındaki gibi hissediyorum. Tıpkı yeniden bir bakireymişim gibi."</span></p>

    <p><span >Jane ayaklandı. "Kapıya ben bakarım."</span></p>

    <p><span >Jane yatak odasından çıkarken Angela ardından, "Aslında Miami'de evlenmeliydik," dedi. "O zaman her şey daha kolay olurdu. Hem de daha ucuz olurdu, çünkü tüm bu akrabalara ziyafet vermek zorunda kalmazdım!</span></p>

    <p><span >Jane ön kapıyı açtı. Verandada Jane in bu cumartesi sabahında hiç görmek istemeyeceği iki erkek duruyordu.</span></p>

    <p><span >Erkek kardeşi Frankie eve girerken bir kahkaha patla.</span></p>

    <p><span >"Bu çirkin elbise de ne böyle?"</span></p>

    <p><span >Babası Kıdemli Frank de Frankie nin ardından içen girerken bağırarak, "Annenle konuşmaya geldim." dedi.</span></p>

    <p><span >"Baba, bence şu an hiç de iyi bir vakit değil.</span></p>

    <p><span >"Geldim ve bence gayet iyi bir vakit. Nerede o?" diyerek salonda etrafına bakındı.</span></p>

    <p><span >"Seninle konuşmak isteyeceğini hiç sanmıyorum." "Benimle konuşmak zorunda. Bu çılgınlığa artık bir son verme zamanı geldi."</span></p>

    <p><span >Angela yatak odasından çıkarak, "Çılgınlık mı?" diye sordu. "Şu çılgınlıktan bahsedene bir bakın."</span></p>

    <p><span >Jane'in babası, "Frankie senin büyük planlar içinde olduğunu söyledi," dedi. "Gerçekten de o adamla evlenecek misin?"</span></p>

    <p><span >"Vince bana evlenme teklif etti. Ben de kabul ettim." Peki, bizim hâlâ evli olduğumuz gerçeği ne olacak?"</span></p>

    <p><span >"Bu sadece kâğıt üzerindeki bir mesele."</span></p>

    <p><span >O kağıtlar imzalamayacağım. Ve sen de o adamla evlenmeyeceksin." Frankie homurdandı. "Tanrım, anne."</span></p>

    <p><span >Angela devam ederek, "Ve dahası ne biliyor musun?" diye ekledi. "Daha önce seks hiç bu kadar iyi olmamıştı!" Jane o sırada yatak odasındaki cep telefonunun çaldığını duydu. Onu şimdilik duymazdan gelerek babasını kolundan yakaladı. "Sanırım gitseniz iyi olacak baba. Hadi, sizi geçireyim."</span></p>

    <p><span >Angela, "İyi ki beni terk ettin," dedi. "Sayende hayata yeniden döndüm ve takdir görmenin ne demek olduğunu öğrendim."</span></p>

    <p><span >"Sen benim karımsın. Hâlâ bana aitsin."</span></p>

    <p><span >Jane'in kısa süreliğine susan ceptelefonu yeniden çalmaya başlamıştı. Öylesine ısrarla çalıyordu ki, artık duymazlıktan gelmek pek mümkün görünmüyordu. "Frankie," diyerek topu kardeşine attı. "Tanrı aşkına, bana yardım et! Babamı evden çıkar."</span></p>

    <p><span >Frankie, "Hadi, baba," diyerek sırtına hafifçe vurdu. "Hadi gidip birer bira içelim."</span></p>

    <p><span >"Seninle işim daha bitmedi."</span></p>

    <p><span >"Evet, bitti," dedi Angela.</span></p>

    <p><span >Jane hızla yatak odasına yönelip çalan telefonunu çantasından çıkardı. Yanıtla tuşuna basarken koridorda yükselen sesleri duymamaya çalışıyordu: "Rizzoli."</span></p>

    <p><span >Hattın diğer ucundaki Dedektif Darren Crowe'du. "Sana bu dosyada ihtiyacımız var. Ne kadar zamanda burada olursun?" Bu cümlede ne kibar bir selamlama, ne lütfen kelimeleri vardı.</span></p>

    <p><span >"Soruşturmanın başında ben varım. Frost da az önce aramıza katıldı ama bir kadının olmasının daha iyi olacağına karar verdik.</span></p>

    <p><span >"Doğru mu duydum? Yoksa az önce bir kadının yardımına ihtiyaç duyduğunuzu mu söyledin?</span></p>

    <p><span >Bak, görgü tanığımız bize hiçbir şey anlatamayacak kadar şokta. Moore ağzından birkaç kelime almaya çalıştı ama senin şansının çocuğun karşısında daha yaver gideceği kanısında."</span></p>

    <p><span >Çocuk. Jane bu kelimeyle bir an olduğu yerde kalakaldı. "Görgü tanığınız bir çocuk mu?"</span></p>

    <p><span >"On üç-on dört yaşlarında gibi görünüyor. Hayatta kalan tek kişi o."</span></p>

    <p><span >"Ne olmuş?"</span></p>

    <p><span >Jane hattın diğer ucunda uzaktan gelen sesler duyuyordu; olay yeri inceleme ekiplerinin konuşmaları, sert zemin üzerinde dolanan çok sayıda ayak sesleri... Bugün olmazdı. Başka bir gün de olmazdı ama en sonunda güçlükle, "Neredesiniz?" diye sordu.</span></p>

    <p><span >"Ev Louisburg Meydanı'nda. Lanet olası haberci minibüsleri etrafı çoktan sarmış durumda; o yüzden arabanı birkaç sokak öteye park etsen iyi edersin."</span></p>

    <p><span >Jane gözlerini şaşkınlıkla kırpıştırdı. "Bu olay</span> <span  >Beacon</span> <span >Tepesi'nde mi oldu?"</span></p>

    <p><span >"Aynen öyle. Demek ki zenginler de katledilebiliyor." "Kurbanlar kimler?"</span></p>

    <p><span  >"Bernard</span> <span >ve</span> <span  >Cecilia Ackerman;</span> <span >biri elli, diğeri kırk sekiz yaşında. Ve onların evlat edindikleri üç kız çocuğu."</span></p>

    <p><span >"Peki ya hayatta kalan? O da çocuklardan biri mi?" "Hayır. Adı</span> <span  >Teddy Clock.</span> <span >Ackermanlarla birkaç yıldır yaşıyormuş."</span></p>

    <p><span >"Yaşıyormuş da ne demek? Akrabaları falan mı?" "Hayır," dedi</span> <span  >Crowe. "Manevi</span> <span >çocukları."</span></p>
  </div>
</body>
</html>
