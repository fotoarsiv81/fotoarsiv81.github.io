<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark15"><span >On Yedinci Bölüm</span></a></h1>

    <p><span  >Julian,</span> <span >"Çakallar toplantısını açıyorum," diye ilan etti.</span></p>

    <p><span >Maura altı genç delikanlının kimya laboratuvarında sandalyelerine oturuşlarını izledi. Yemek salonunda hepsi de Julian'ın masasında oturduğundan isimlerini öğrenebilmişti. İkinci sırada bir dakika bile yerinde duramayan Bruno Chiun vardı. Hatta şimdi bile kıpırdanıp sandalyesinde sallanıp duruyordu. Onun hemen yanında</span> <span  >Arthur Toombs</span> <span >yanık izi içindeki ellerini masanın üzerinde birleştirmiş, öylece hiç kıpırdamadan oturuyordu. Dediklerine göre bu yaralar öz babasının sebep olduğu bir yangından ona hatıra kalmış. Kapının anında, çabucak kaçmasını sağlayacak çıkışlara takıntısı olan</span> <span  >Lester</span> <span >Grimmett vardı. Bir keresinde tehlike anında Pencereden kendini atarak hayatını kurtardığı için, o gün bugündür çıkışa yakın yerlerde oturma eğilimi vardı. Ve en ön sırada</span></p>

    <p><span >Çakalların iki yeni üyesi</span> <span  >Will</span> <span >Yablonski ve Teddy oturuyordu. Maura onların hikâyesini çok iyi biliyordu.</span></p>

    <p><span >İçinden, altı çocuk, altı trajedi, diye geçirdi ama hayat devam ediyordu ve kimileri yaralı olsa da hepsi birer kazazede olarak artık buradalardı. Bu kulüp onların kaybettikleriyle, kötü hatıralarıyla baş edebilecekleri, hatta bu güçsüz çocukların kendilerini birer savaşçı gibi hissedebilecekleri yegâne yerdi.</span></p>

    <p><span >Ne var ki suça karşı duran birer savaşçı gibi bakıldıklarında oldukça etkisiz göründükleri ortadaydı.</span></p>

    <p><span >İçlerinde bir tek Julian uzun boyu ve lider ruhuyla dikkat çekiyordu. Zaten bu yüzden de kulübün başkanıydı. Her ne kadar Jane Çakalları, Lise Adli Tıbbı olmaktan öte görmese de Julian kulüp başkanı olarak sorumluluklarını hayli ciddiye alıyordu ve odadaki diğer çocuklar da en az onun kadar ciddi görünüyorlardı.</span></p>

    <p><span >"Arkadaşlar, bugün aramızda gerçek bir adli tıp uzmanı var," dedi Julian. "Doktor</span> <span  >Isles</span> <span >Boston'da adli tıp biriminde çalışıp, otopsiler yapıyor. O bir doktor, bir adli tıp patologu, bir bilim insanı. Ve de..." Gururla Maura'ya baktı. "Benim arkadaşım."</span></p>

    <p><span >Benim arkadaşım. Belki bu cümle iki kısacık kelimeden ibaretti ama hem Maura hem de Julian için anlamı çok daha derindi. Maura ayağa kalkıp gülümseyerek ona saygıyla bakan kulüp üyelerini aynı saygıyla selamladı.</span></p>

    <p><span >"Söylediğin güzel şeyler için teşekkür ederim, Julian. Julian'ın da dediği gibi ben bir patoloğum. Ölülerle çalışıyorum. Otopsi masasında ölülerin geride kalan bedenlerini inceleyip, mikroskop altında dokularına bakıp ölüm nedenlerini anlamaya çalışıyorum. Kişi bir hastalık sonucu mu, travma ya da ilaç etkisiyle mi, zehirle mi ölmüş bulmaya çalışıyorum. Bilimsel geçmişim tıp üzerine olduğundan size tavsiyem-. " O an koridordaki bir hareket dikkatini çekti ve durdu. Gözüne sarı bir kafa çarpmıştı. "Claire?" diyerek seslendi. "Bize katılmak ister misin?"</span></p>

    <p><span >Tüm çocuklar dönüp kapıya baktılar. Claire artık fark edilmeden ortadan kaybolamayacağına göre, sanki yapacak daha iyi bir işi yokmuş gibi omuzlarını silkti ve er ön sıraya geçip Will'in yanındaki sandalyeye çöktü. Bütün çocuklar hâlâ aralarına giren bu egzotik kıza bakıyordu. Aslında</span> <span  >Ma­ura</span> <span >da onun ilginç bir kız olduğunu düşünüyordu. Beyaza çalan san saçları ve soluk kirpikleriyle sanki başka bir dünyadan gelmiş bir orman pensi gibi duruyordu ama yüzündeki bezgin ifade ve çökmüş omuzlarıyla klasik bir Amerikan ergeniydi.</span></p>

    <p><span >Claire etrafındaki sessiz erkekler topluluğuna baktı. "Siz erkekler bu toplantılarda gerçekten bir şeyler yapıyor musunuz, yoksa sadece böyle bakınıyor musunuz?"</span></p>

    <p><span >Julian, "Biz de tam söğüt ağacında bulduğumuz şeyi tartışmak üzereydik," dedi.</span></p>

    <p><span >"Kim ne derse desin, benim o olayla hiçbir alakam yok. "Biz sadece kanıtları takip ederiz, Claire. Bizi nereye götürürse sonuç odur " Gözlerini Maura'ya dikti. "Adlı tıp intanı siz olduğunuza göre, sanırım bize ölüm sebebini İçmenizle başlayabiliriz."</span></p>

    <p><span >Maura kaşlarını çattı, "ölüm sebebi mi''</span></p>

    <p><span >Bruno, "Horozunki," diyerek lafa karıştı. "Ölüm sebebinin bir cinayet olduğunu zaten biliyoruz ya da buna tavuk cinayeti de denebilir. Nasıl ölmüş?"</span></p>

    <p><span >Maura dikkatle onu izleyen suratlara baktı. İçinden, bu konuda ciddiler, diye geçirdi. Bu olaya gerçek bir ölüm soruşturması gibi yaklaşıyorlar.</span></p>

    <p><span >Arthur, "Herman'ı incelediniz," dedi. Öyle değil mi?" "Sadece kabataslak," diyerek kabul etti Maura. "Bay Roman cesedi atmadan önce." Ve boynun duruş açısına bakacak olursak boynunun kırılarak öldürüldüğünü söyleyebilirim."</span></p>

    <p><span >"Peki, bu boğulma mı yoksa omurilik travması sonucu mu gelişmiş olabilir?"</span></p>

    <p><span >Bruno, "Sadece boynun kırıldığını " dedi. "Ben bunu damarsal değil, nörolojik olarak adlandırırım."</span></p>

    <p><span >Lester, "Peki ya tahmini ölüm zamanı?" diye sordu. "Ölüm sonrası zaman aralığının ne kadar olduğunu bilebiliyor musunuz?"</span></p>

    <p><span >Maura art arda gelen sorularla bir o surata bir diğerine bakıyordu. "Eğer görgü tanığı yoksa ölüm zamanını belirlemek her zaman çok zordur. İnsanlarda, birçok etkeni göz önüne alırız. Vücut ısısı, ölüm sertliği, ölüm morluğu. " "Daha önce hiçbir kuş üzerinde vitröz potasyum ölçümü yaptınız mı?" diye sordu Bruno.</span></p>

    <p><span >Maura ona şaşkınlıkla baktı. "Hayır. Hayır, bunu yaptım diyemem. Kabul etmem gerekir ki tavuk patolojisi hakkında çok şey bilmiyorum."</span></p>

    <p><span >"Pekâlâ, neyse ki elimizde ölüm sebebi var. Peki ama bedenim yarmak neden? Ne diye organlar, çıkarılıp ağaca asılmış olabilir?</span></p>

    <p><span >Su soruyu ormandaki açık alanda ben de sormuştum "Bu, ayrıntılı inceleme gerektiren bir konu," dedi Julian. "Şimdilik sadece fiziksel kanıtlara odaklanacağız. Ormana yeniden dönüp cesedi bulmaya çalıştım ama sanırım leşçil hayvanlar onu çoktan ortadan kaldırmışlar. Bu nedenle eli­mizde inceleyebileceğimiz bir kalıntı yok. Ayrıca kümesin etrafında ayak izi çalışması da yaptım ancak yağmurun da o izleri sildiğini söyleyebilirim. Bu durumda sadece sizin bulduklarınızla yetineceğe benziyoruz." Bruno'ya baktı. "Sen devam etmek ister misin?"</span></p>

    <p><span >Bruno sınıfın önüne çıkarken Maura kendini tıpkı ödevini yapmamış bir öğrenci gibi hissederek yerine oturdu. Yaşam dolu, heyecanlı küçük Bruno'nun onlarla ne paylaşacağını merakla beklemeye koyuldu. Bruno eline plastik eldivenlerini geçirip kahverengi bir kesekâğıdına uzandı ve içinden uçlarında hâlâ bağlı oldukları ipler olan üç çöp bebek çıkardı. Bebekleri paslanmaz çelikten laboratuvar masasının üzerine koydu. Maura şimdi onlara bakarken, ne kadar da önemsiz şeyler, diye düşünüyordu Sınıfın parlak floresan lambalarının altında kahverengiye çalan kırmızı lekeler kandan çok, çamur izini andırıyordu. Bebekler söğüt ağacından sarkıp rüzgârda savrulurken fena birer obje gibi görünmüşlerdi ama Şimdi içlerindeki gücü kaybedip, aslında oldukları formadal yumaklarına geri dönmüşlerdi.</span></p>

    <p><span >'Elimizde A, B ve C kanıtları var," dedi Bruno. "İnsan şeklinde ikisi birer erkeği, üçüncüsü de bir kadını temsil eden bebekler. Pek çok kuru çalı çırpının bir sicimle bir araya getirilmesiyle oluşturulmuşlar. Dikkatimi sicime verdiğimde sicimin hasır ipinden yapıldığını görüyorum. Aynı sicimin ahırda atlara verilen saman balyalarını bağlamak için de kullanıldığını tespit ettim." Elini cebine atıp ipin bir numunesini çıkardı. "Görüyor musunuz? Aynı ıp. Kendi ahırımızdan çıktı üstelik." Yeniden yerine oturdu.</span></p>

    <p><span >Julian, "Arthur, sen devam etmek ister misin?" diye sordu.</span></p>

    <p><span >Arthur ayağa kalkarken, "Ben de ince dalların nerede alındığını belirledim," dedi. "Kabuktan yapılmış eteğin menşeini belirlemek hiç de zor olmadı. Belula papyrifera, namı diğer Amerikan beyaz huş ağacı. Bebeklerin gövdelerinin yapıldığı dalların cinsini belirlemek etek kadar kolay olmadı ve iki farklı tür kullanılmıştı. Ama dalların pürüzsüz yeşil kabuğu ve sivri uçlu tomurcuklarına bakılacak olursa, bir kısmının Fraxinus Nigra, diğer adıyla Kara Kül olduğunu sanıyorum. Diğer dalları ise yıldız şeklindeki sünger dokularından ötürü belirlemek biraz daha kolay oldu diyebilirim, ki onların da balsam kavağı olduklarını sanıyorum. Tüm bu ağaçları nehrin diğer yakasında bulmak mümkün."</span></p>

    <p><span >"Çok iyi bir iş çıkarmışsın," dedi Julian.</span></p>

    <p><span >Maura otururken Arthur'a dikkatle baktı ve içinden, on beş yaşındaki bu çocuk ağaçlar hakkında benden çok daha fazla şey biliyor, diye geçirdi. Lise Adli Tıbbı tahmin ettiğinden çok daha etkileyici olmaya başlamıştı.</span></p>

    <p><span >Bu kez ayağa kalkan Lester oldu ama o, sınıfın önüne çıkmamayı tercih etmişti. Onun yerine kendini daha güvende hissettiği çıkışa yakın durdu. "Ben de kurbanı o yüksek dala bağlayan ipi araştırdım, dedi. ' İpin bir örneğini alabilmek için yeniden olay yerine gidip ağaca tırmanmak durumunda kaldım çünkü Herman'ı -yani kurbanı ormanda bulamadık "</span></p>

    <p><span >Julian, "Peki iple ilgili neler buldun?" diye sordu.</span></p>

    <p><span >"Yaklaşık altı buçuk milimetre genişliğinde, beyaz naylondan yapılmış, elmas örgülü bir ip. Çok amaçlı kullanılabiliyor; gerilme ve yük taşıma kapasitesine sahip. Pas ve küfe dayanıklı."</span> <span  >Lester</span> <span >duraksadı. "Acaba bir eşini daha bulabilir miyim diye her yeri taradım ve alet odasında koca bir rulosunu buldum."</span> <span  >Lester</span> <span >da yerine oturdu.</span></p>

    <p><span >"Bu durumda anlaşılmıştır ki bu üç bebeği yapmak için gerekli tüm malzemeler burada, yani okul sınırları çerçevesinde mevcuttur. Dallar.</span></p>

    <p><span >İpler. Sicim." Julian gözlerini odada gezdirdi "İşin en zor kısmı da Lester'ın daha önceden sorduğu sorunun cevabını bulmak: Neden? Neden birisi bir horozu öldürüp, kamını yarıp, iç organlarını dışarı çıkarır? Ve neden neredeyse her gün yürüdüğümüz bir güzergâha asıp mutlaka görmemizi ister?" Julian susup cevabı beklemeye koyuldu.</span></p>

    <p><span >Arthur, "Birileri dikkatimizi çekmek istiyor, dedi.</span></p>

    <p><span >Bruno ise gözlerini Claire'e dikip, "Ya da belki horozlardan nefret ediyordur," dedi.</span></p>

    <p><span >"Dini bir ayin olabilir mi?" diye öneride bulundu "Tıpkı Santeria gibi. Onlar da tavuk öldürüyorlar, öyle değil mi?"</span></p>

    <p><span  >Lester,</span> <span >"Ancak bir psikopat zevk için hayvan öldürür" dedi. "Belki yaptığı işten zevk almıştır. Belki de heyecan hissetmiştir ki bu durumda aynı şeyi tekrar edebilir."</span> <span  >Lester</span> <span >durdu. "Bir sonraki sefer de kurbanı bir horoz olmayabilir." Bu çıkarım odada derin bir sessizliğe sebep olmuştu. Sessizliği ilk bozan Teddy oldu. ''Bence bu bir mesaj," dedi.</span></p>

    <p><span >"Ne tür bir mesaj?" diye sordu Julian "Bize bir şey söylemeye çalışıyor. Uyarmaya çalışıyor." Teddy'nin sesi giderek bir fısıltıya dönüştü. "Neden üç bebek olduğunu kimse merak etmiyor mu?"</span></p>

    <p><span >Maura gözlerini çöpten bebeklere dikti. Sonra da sırasıyla</span> <span  >Will,</span> <span >Teddy ve aralarında oturan Claire'e baktı.</span></p>

    <p><span >İki erkek. Bir kız.</span></p>
  </div>
</body>
</html>
