<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  <link href="../Styles/Style11.css" rel="stylesheet" type="text/css" />
</head>

<body link="#0066CC" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="Section1">
    <h1><a id="bookmark28"><span >Otuz Birinci Bölüm</span></a></h1>

    <p><span >Şato adeta terk edilmiş gibi görünüyordu.</span></p>

    <p><span >Jane ve Frost, Evensong'un otoparkına girip başlarının hemen üzerindeki karanlık pencerelere ve yıldızlı gecenin ışığının altında bir karartı gibi duran çentildi çatı katına baktılar. Kapıda onları karşılayan kimse olmamıştı ve Jane yarım saat önce sinyal kesilmeden hemen önce ceptelefonundan aradığında telefona cevap veren de olmamıştı. Siyah bir SUV da yanlarına gelip durduğunda Jane karanlık pencerelerin içinden Carole ve yanındaki iki adamın siluetlerini gördü. Adamlardan biri Denzel'dı, diğeri ise kazıttığı kafasıyla daha sessiz, sakin biriydi. Bir saat önce benzin almak için hep be­raber durduklarında her iki adam da ağzını açıp tek kelime etmemişti, ki anlaşılan bu gösterinin asıl sahibi Carole'dı.</span></p>

    <p><span >Jane, "Bir terslik var," dedi. "Gelirken yoldaki algılayıcıları harekete geçirmiş olmalıyız; böylece Maura'nın geldiğimizden haberdar olması lazım. Peki herkes nerede?"</span></p>

    <p><span >Frost bakışlarını Carole'ın SUV'una çevirdi. "Yanımızda Maine Eyalet Polisi olsa kendimi çok daha iyi hissedeçektim. Onları en başından aramalıydık. Lanet olsun ClA' ine."</span></p>

    <p><span >Arabanın kapıları yavaşça açıldı ve Carole iki adamıyla birlikte dışarı çıktı. Jane o an şaşkınlıkla fark etti ki hepsinin elinde de silahları vardı ve Denzel çoktan binaya doğru hareket etmeye başlamıştı bile.</span></p>

    <p><span>Jane</span> <span >arabadan dışarı fırladı. "Siz ne yaptığınızı sanıyorsunuz?"</span></p>

    <p><span >Carole kulağına bir iletişim kulaklığı yerleştirirken "Artık içeri girme vaktiniz geldi, Dedektif," dedi. "Şimdi ön kapıya gidin ve ahizeye konuşun. Sesinizi duyduklarında bizi hemen içeri alacaklardır."</span></p>

    <p><span >"Biz buraya sadece çocukları alıp, onları daha güvenli bir yere götürmek için gedik. Böyle konuşmuştuk. Tüm bu Rambo gereçlerine ne gerek vardı?</span></p>

    <p><span >"Planlar değişti?"</span></p>

    <p><span >"Ne zaman oldu bu?"</span></p>

    <p><span >"İlk olarak binayı kolaçan etmemiz gerektiğini söylediğimden beri. Ön kapının önüne gittikten sonra yeniden arabaya döneceksiniz ve biz size her şey yolunda işareti verene kadar da çıkmayacaksınız."</span></p>

    <p><span >Bunun sadece bir tahliye olduğunu söylemiştin. Bu yüzden içeri girmende yardımcı olabileceğimi söyledim ama şimdi, görünüşe bakılırsa bu olay aslında daha çok bir baskın gibi."</span></p>

    <p><span >Gerekli bir önlem diyelim."</span></p>

    <p><span >"Boş versene. Burada çocuklar var. Silah kullanmana izin veremem.</span></p>

    <p><span >"Ön kapı, Dedektif. Hemen şimdi. "</span></p>

    <p><span >Denzel binadan geri döndüğünde, "Kilitli değil," dedi. "Onlara ihtiyacımız yok."</span></p>

    <p><span >Carole dönüp ona baktı. "Ne?"</span></p>

    <p><span >"Kontrol ettim. Hiçbir şeye gerek kalmadan içeri girebiliriz."</span></p>

    <p><span >"İşte bu, bir şeylerin gerçekten ters gittiğinin ispatıdır dedi Jane ve binaya yöneldi.</span></p>

    <p><span >Carole, Jane'in yolunu kesti. "Hemen arabanıza binin, Dedektif."</span></p>

    <p><span >"İçeride arkadaşım var. Ben içeri giriyorum."</span></p>

    <p><span >"Hiç sanmıyorum." Carole silahını doğrulttu. "Al şunların silahlarını."</span></p>

    <p><span >Denzel, Jane ve Frost'u dizlerinin üzerine çöktürürken Frost'un, "Ne? Biraz ağır olun bakalım," dediği duyuldu.</span></p>

    <p><span >"Ne yapacağını biliyorsun," diyerek çıkıştı Carole. "İçeride sana ihtiyacım olursa, telsizle haber veririm."</span></p>

    <p><span >Jane başını kaldırıp binaya doğru ilerlemeye başlayan Carole ve yanındaki dazlak adamın arkasından bakarak, "Kafayı yemişsin, seni sürtük," diye bağırdı.</span></p>

    <p><span >Denzel gülerek, "Çok da umrundaydı," dedi. Ayağını Jane'in beline koyup onu itmesiyle Jane parke taşların üzerine yüzüstü kapaklandı. Denzel ellerini zorla arkaya çekiştirdiğinde Jane bileklerine plastik bir kelepçe geçirdiğini hissetti.</span></p>

    <p><span >"Pislik herif," diyerek söylendi.</span></p>

    <p><span >"Aaa. Ama bana daha nazik kelimeler kullan." Denzel bu kez Frost'a dönüp, ustaca onun da bileklerine kelepçelerini taktı.</span></p>

    <p><span >Jane, "Pis işlerinizi hep bu şekilde mi yürütüyorsunuz'" diye sordu.</span></p>

    <p><span >"İşleri yürüten o. Namı diğer Buzlar Kraliçesi."</span></p>

    <p><span >"Ve sen de buna sesini çıkarmıyorsun, öyle mi?"</span></p>

    <p><span >"İşler hallolduğuna göre herkesin keyfi yerinde." Denzel doğrulup birkaç adım uzağa gitti ve telsizine, "Burası kontrol altında. Evet, anladım. Sadece vaktini söyle," diyerek konuştu.</span></p>

    <p><span >Jane yan tarafına doğru dönüp binaya baktığında Carole ve diğer adamın çoktan gözden kaybolduğunu gördü. Şimdi binanın karanlık koridorlarında damarlarına pompalanan adrenalin ve gördükleri her karartıya ateş etme içgüdüsüyle ilerliyor olmalılardı. Bu görevin çocukları kurtarmakla falan alakası yoktu. Çocuklar kafasında yalnızca tek bir amacı olan bu kadın için sadece öne sürebileceği birer piyondan ibaretti. Damarlarında kan yerine buz gezinen bu kadın ..</span></p>

    <p><span >Denzel'ın ayak sesleri yeniden ona doğru yöneldi ve Jane kafasını kaldırdığında onun tam başının üzerinde durduğunu gördü. Yıldızlı gecenin karanlığında elinde tuttuğu silah sanki elinin bir uzantısı, ölümün kara asası gibi görünüyordu. O an Carole'ın söylediği sözleri anımsadı. Ne yapacağını biliyorsun. O an içini bir korku kapladı. Sonraki saniye Denzel ondan bir adım daha uzaklaştı. Dikkatini Jane'e vermemişti.</span></p>

    <p><span >Jane, onun başını önce sağa, sonra sola çevirip kendi kendine, "Bu da ne böyle?" diye mırıldandığını duydu.</span></p>

    <p><span >Bu sırada havada ıslık sesini andıran bir ses duyuldu. Sanki bir bıçak, ipeğin içinden geçiyormuş gibi bir sesti...</span></p>

    <p><span >Denzel anı bir hareketle göğsünün üzerine yığıldı; öyle sert düşmüştü ki Jane bir an ciğerlerindeki tüm havanın kesildiğini hissetti. Denzel'ın ağırlığının altında nefes almaya çalıştı. Denzel üzerinde can çekişirken bluzundan içeri ılık ve ıslak bir şeyin aktığını hissetti. Frost una sesleniyordu ama Jane'in bu ağırlığın altında yapabildiği tek şey kıpırdayamadan ona doğru yaklaşan ayaklara bakmaktı. Ağır ve kararlı adımlarla yaklaşan ayaklar...</span></p>

    <p><span >Kafasını kaldırıp yıldızlı geceye baktı. Ne kadar da çok yıldız vardı gökyüzünde. Samanyolu bile daha önce hiç görmediği kadar net görünüyordu.</span></p>

    <p><span >Yaklaşan ayaklar tam da önünde durdu. Kapkara boyadığı yüzünün tam ortasındaki ışıl ışıl gözleriyle bir adam tepesinde duruyordu. Jane birazdan yaşanacakları biliyordu. Üzerine kan damlatan Denzel'ın bedeni ona her şeyi açıkça söyler gibiydi.</span></p>

    <p><span >Ikarus burada.</span></p>
  </div>
</body>
</html>
