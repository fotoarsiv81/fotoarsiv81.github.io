<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <h1 class="calibre2">8. Üç kız kardeş</h1>

  <p class="calibre2"></p>

  <p class="calibre2">Miss Marple, ayakta durmuş pencereden dışarıya bakıyordu. Arkada kalan karyolanın üzerine bavulunu koymuştu. Bahçe çok ihmal edilmiş, çok... ev de öyle. Aslında bina güzel. İçindeki eşyalar da seçme. Ama onları da cilalayan olmamış. Son yıllarda kimse evi sevmemiş ve onunla ilgilenmemiş... Bayan Glynn beni odama çıkarırken burasının ona ve kız kardeşlerine amcalarından kaldığını söylemişti... Lavinia Glynn'ın kız kardeşleri hiç evlenmemişler sanırım.</p>

  <p class="calibre2">İkisinden de Miss Bradbury-Scott, diye adiliyor... Evde bir çocuk bulunduğunu gösterecek hiçbir şey de yok. Ne bir eşya, ne oyuncak... Burada sadece o üç kız kardeş oturuyor... Üç kız kardeş... Bu galiba Çehov'un piyesiydi, yoksa Dostoyevski'nin mi? Aman hatırlayamayacağım... Lavinia Glynn onların ortanca kardeşleriydi. Kadınlar terbiyeli ve naziktiler fakat para sıkıntısı çektikleri de anlaşılıyordu.</p>

  <p class="calibre2">Miss Marple, "Bay Rafiel," dedi. "Bütün her şeyi o ayarladı. Fakat adamın bir sürü külfete katlandığı belli. Uzun uzun plan yapmış. Avukatlarıyla konuşmuş...</p>

  <p class="calibre2">Bu üç kız kardeşe mektup yazmış. Bay Rafiel benden bir cinayetin esrarını&nbsp;<span style="font-size: 1em;">çözmemi istiyor. Ama hangi cinayet bu? Ne zaman işlenmiş? Veya işlenecek mi?"</span></p>

  <p class="calibre2">Yaşlı kadın tekrar bu evde oturan üç kız kardeşi düşündü, burada fazla kalmamalıyım. Eşyalarımı yerleştirip, hemen aşağı inmem daha doğru olur.</p>

  <p class="calibre2">Yalnız karar vermem gereken bir şey var. Bu üç kız kardeş bana yardım mı&nbsp;<span style="font-size: 1em;">edecekler. Yoksa benim düşmanım mı? İşte bu meseleyi dikkatle incelemeliyim."</span></p>

  <p class="calibre2">Kapı usulca vuruldu ve Bayan Lavinia Glynn içeri girdi. "Burada rahat edeceğinizi umarım. Eşyalarınızı yerleştirmenize yardım edebilir miyim? İyi bir hizmetçimiz var. Fakat o da sadece sabahları geliyor. Ama size her bakımdan yardım edebilir."</p>

  <p class="calibre2">Miss Marple, "Yardıma ihtiyacım yok," diye cevap verdi.</p>

  <p class="calibre2">"Yanıma fazla bir şey almadım."</p>

  <p class="calibre2">"Tekrar aşağıya inmenize yardıma geldim. Evin planı bir hayli karışıktır. Örneğin, iki merdiven vardır. Onun için misafirlerimiz bazen yollarını şaşırırlar."</p>

  <p class="calibre2">Miss Marple, minnetle kadına bakarak onun peşi sıra dışarı çıktı. O benden bir hayli genç, diye düşünüyordu. Çok genç. Ancak ellisinde var sanırım. Yaşlı kadın merdivenlerden dikkatle indi. Sol dizi kendisine daima güçlük çıkarıyordu.</p>

  <p class="calibre2">Hole inince Miss Marple, "Eviniz gerçekten çok güzel," dedi "Herhalde 1700'lerde inşa edilmiş."</p>

  <p class="calibre2">Bayan Lavinia Glynn, "1780'de," diye cevap verdi. Miss Marple'ın evi beğenmesi hoşuna gitmiş gibiydi. Yaşlı kadını salona soktu. Geniş, zarif bir odaydı bu.</p>

  <p class="calibre2">Eşyalar bir zamanlar pek güzeldi herhalde ama artık çok eskimişlerdi. Diğer iki kardeş salondaki koltuklara yerleşmişlerdi bile. Miss Marple içeri girince ayağa kalktılar. Biri, yaşlı kadına bir kadeh şeri uzattı. Diğeri ise onu koltuğa oturttu.</p>

  <p class="calibre2">"Bilmiyorum yüksek koltuklarda oturmayı sever misiniz? Çok kişi bunu tercih ediyor."</p>

  <p class="calibre2">Miss Marple, "Ben de öyle," dedi. "Daha rahat oluyor bu. Zira sırtımda romatizma var."</p>

  <p class="calibre2">Kız kardeşlerin en büyüğü olan Clotilde uzun boylu, esmer, hâlâ güzel bir kadındı. Siyah saçlarını topuz yapmıştı. En küçükleri Anthea'nın bir zamanlar sarı&nbsp;<span style="font-size: 1em;">olduğu anlaşılan kır saçları omuzlarına kadar iniyordu. Miss Marple, o geçkince bir Ophelia olabilir, diye düşündü. Sonra yine büyük ablaya bir göz attı. Clotilde, bir Ophelia olamaz. Fakat o harikulade bir Clytemnestra olabilir, kocasını&nbsp;</span><span style="font-size: 1em;">banyosunda zevkle bıçaklardı. Ama Clotilde'in kocası olmadığına göre bu çözüm yolu doğru değil. Bence Clotilde kocasından başkasını öldüremezdi.</span></p>

  <p class="calibre2">Clotilde Bradbury-Scott, Anthea Bradbury-Scott ve Lavinia Glynn. Clotilde güzel bir kadın. Lavinia çirkince ama hoş bir insan. Anthea'nın gözü ise sık sık seyiriyor... Yalnız kadının hali bir tuhaf... Gri gözleriyle bir sağa, bir sola, sonra da birdenbire arkasına bakıyor. Sanki birinin gözetlediğini sanıyormuş gibi...</p>

  <p class="calibre2">Acayip, çok acayip. Bu Anthea ilgimi çekiyor...</p>

  <p class="calibre2">Kafasından bunlar geçerken bir taraftan da kız kardeşlerle konuşuyordu. Lavinia Glynn ayağa kalkarak, dışarı çıktı. Evde en fazla onun iş gördüğü anlaşılıyordu.</p>

  <p class="calibre2">Söz konaktan açıldı. Clotilde-Bradbury-Scott, konağın yıllardan beri ailelerinde olduğunu anlattı. En sonunda amcaları evi onlara bırakmıştı. Clotilde, "Amcamın bir tek oğlu vardı," diye açıkladı. "O da savaşta öldü. Anlayacağınız ailemizin son fertleri biziz. Bir de birkaç uzak akrabamız var, işte o kadar."</p>

  <p class="calibre2">Miss Marple, "Binanın orantıları mükemmel," dedi. "Kız kardeşiniz bana burasının 1780'de yapıldığını söyledi."</p>

  <p class="calibre2">"Evet, öyle sanıyorum. Fakat konak bu kadar büyük olmasaydı daha rahat ederdik."</p>

  <p class="calibre2">Miss Marple, başını salladı. "Son zamanlarda tamir de çok pahalıya mal oluyor."</p>

  <p class="calibre2">Clotilde, içini çekti. "Evet, gerçekten öyle. Bu yüzden konağın bazı kısımlarının harap olmasına göz yummak zorunda kaldık. , üzülecek bir şey ama ne yaparsınız? Sonra seraya da bakamadık. Aslında çok büyük, güzel bir şeydi."</p>

  <p class="calibre2">Anthea mırıldandı, "Serada misket üzümü de yetişirdi. Sonra duvarlarının iç&nbsp;<span style="font-size: 1em;">kısımlarını da çiçekler sarmıştı. Hani şu 'Kiraz Gülleri' denilen çiçekler. Evet, seranın yıkılmış olmasına çok üzülüyorum. Fakat savaş sırasında bahçıvan bulmak imkânsız-çok genç bir çocuk tutmuştuk. O da sonunda savaşa gitti. Serayı&nbsp;</span><span style="font-size: 1em;">tamir ettiremedik. Nihayet o koskoca yer çöktü gitti." Evin yakınındaki küçük serada öyle."</span></p>

  <p class="calibre2">İki kardeş de acı acı içlerini çektiler. Zamanın geçtiğini ve her şeyin artık değiştiğini biliyorlardı. Ama yeni günler güzel şeyler de getirmemişti.</p>

  <p class="calibre2">Miss Marple, bu evde üzüntülü bir hava var, diye düşündü. Gizli bir acıyla ilgili bu. Dinmeyen bir acıyla... Bu his iyice derinleşmiş. Onun için geçmesi de imkânsız. Yaşlı kadın birdenbire ürperdi.</p>
</body>
</html>
