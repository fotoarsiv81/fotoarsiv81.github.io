<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h1 class="calibre2"><span style="font-size: 1em;">3. Miss Marple harekete geçiyor</span><br /></h1>

  <h2 class="calibre2" id="sigil_toc_id_2">1.</h2>

  <p class="calibre2">Miss Marple, mektubu üç kez okudu. Sonra da kâğıdı bir tarafa bıraktı. Kaşlarını <span style="font-size: 1em;">çatmış, düşünüyordu.</span></p>

  <p class="calibre2">"Doğrusu hiçbir kesin bilgi yok. Acaba Bay Brodribb bana başka açıklamada bulunacak mı? Hayır, pek sanmıyorum. Böyle bir şeyin Bay Rafiel'in planına uymadığı belli. Fakat Bay Rafiel de hiç bilmediğim bir konuda bir şeyler yapmamı, harekete geçmemi nasıl bekleyebilir? Açıkçası ilgi çekici bir durum bu." Miss Marple, bir an durdu. "Evet... Bay Rafiel'in de durumu ilgi çekici bulmamı istediği belli..." Yaşlı kadın, tekrar, kısa bir zaman için tanıdığı adamı <span style="font-size: 1em;">düşünmeye başladı. Sakatlığı, aksiliği, huysuzluğu, zekâsı ve zaman zaman neşelenmesi. Miss Marple, "O insanların damarına basmaktan, onlara takılmaktan hoşlanıyordu sanırım," dedi. "Bu mektubu yazdırırken de Bay Brodribb'in merakını uyandırdığı için bıyık altından güldü herhalde."</span></p>

  <p class="calibre2">Fakat mektupta Bay Rafiel'in ondan ne yapmasını istediğini belirtecek hiçbir şey de yoktu. Bu bakımdan mektubun Miss Marple'a hiçbir faydası olmayacaktı.</p>

  <p class="calibre2">"Bay Rafiel, sağda solda sorular sorarak ne yapmamı istediğini tahmin edeceğimi mi sanıyordu? Eğer öyle düşündüyse, o zaman Bay Rafiel ölmeden önce kaçırmıştı demektir... Ama sanmıyorum... Hayır, bana talimat verilecek! Ama ne zaman olacak bu? Hem nasıl bir talimat?" Yaşlı kadın o zaman farkına varmadan Bay Rafiel'in teklifini kabullenmiş olduğunu anladı. Yüksek sesle, "Ben öbür dünyaya inanırım," dedi. "Şu anda nerede olduğunuzu pek bilmiyorum, Bay Rafiel. Fakat bir yerde olduğunuz muhakkak. İsteklerinizi yerine getirmek için elimden geleni yapacağım."</p>

  <p class="calibre2">Miss Marple, üç gün sonra avukat Brodribb'e bir mektup yazdı. Kısa ve kesin bir şeydi bu.</p>

  <p class="calibre2"></p>

  <p class="calibre2"><i>"Azizim Bay Brodribb,</i></p>

  <p class="calibre2"><i>Bana yaptığınız teklifi uzun uzun düşündüm ve Bay Rafiel'in isteğini yerine getirmeye karar verdim. Onun arzularını yerine getirmek için elimden geleni yapacağım. Fakat başarıya erişeceğimi pek sanmıyorum. Açıkçası, bu şartlar altında nasıl başarılı olabilirim? Bay Rafiel öldüğü sırada akli dengesi yerindeydi değil mi? Acaba size son zamanlarda onunla ilgisi olabilecek bir cinayet işlenip işlenmediğini sorabilir miyim? Özel hayatı veya işiyle ilgili bir cinayet? Veya Bay Rafiel size adli bir hata işlendiğinden ve bunun kendisini çok etkilediğinden hiç <span style="font-size: 1em;">bahsetti mi? Eğer böyle bir şey varsa, bana bunu açıklamanızı rica edeceğim. Bay Rafiel'in bir yakını veya dostu adli bir hata yüzünden kötü bir duruma düştü mü?</span></i></p>

  <p class="calibre2"><i>Bütün bunları sormakta haklı olduğumu kabul edeceğinizi biliyorum. Herhalde Bay Rafiel de böyle bir şeyi yapmamı beklerdi."</i></p>

  <p class="calibre2"></p>

  <p class="calibre2">Brodribb, mektubu ortağına gösterdi. Bay Schuster koltuğunda arkasına yaslanarak, bir ıslık çaldı. "Demek teklifi kabul ediyor? İşte sportmen ruhlu bir ihtiyar." Avukat, ilave etti. "Herhalde o meselenin ne olduğunu biliyor."</p>

  <p class="calibre2">Brodribb, "Hayır," dedi. "Mektubundan bu konuda hiçbir şey bilmediği anlaşılıyor."</p>

  <p class="calibre2">Schuster, "Keşke biz bir şeyler bilseydik," diye mırıldandı. "Garip bir adamdı Bay Rafiel."</p>

  <p class="calibre2">Brodribb, başını salladı. "Çok da aksi ve titizdi."</p>

  <p class="calibre2">Schuster, "Meselenin ne olduğunu tahmin bile edemiyorum," dedi. "Ya sen?"</p>

  <p class="calibre2">"Ben de öyle." Brodribb, bir an durdu. Sonra, "Herhalde Bay Rafiel de meselenin iç yüzünü bilmemi istemiyordu."</p>

  <p class="calibre2">"Ama bu yüzden durumu büsbütün güçleştirdi. Taşralı bir ihtiyarcığın bir ölünün kafasından geçenleri anlayabileceğini ve onu üzen meseleyi çözebileceğini hiç <span style="font-size: 1em;">sanmıyorum. Yoksa Bay Rafiel kadına takılıyor muydu? Yani bu bir şaka mı?</span> <span style="font-size: 1em;">Belki Bay Rafiel, Miss Marple'ın kasabanın sırlarını çözmekte usta olduğuna inandığını biliyor ve ihtiyarcığa sert bir ders vermek niyetinde..."</span></p>

  <p class="calibre2">Brodribb, ortağının sözünü kesti. "Hayır, hayır. Sanmıyorum". Rafiel öyle bir adam değildi."</p>

  <p class="calibre2">"Fakat bazen muzipliği tutardı."</p>

  <p class="calibre2">"Orası öyle. Ama bu konuda ciddi olduğundan eminim. Bir şey yüzünden üzülüyordu Rafiel."</p>

  <p class="calibre2">"Ama sana bunun ne olduğunu açıklamadı?"</p>

  <p class="calibre2">"Hayır."</p>

  <p class="calibre2">"O halde Rafiel nasıl oluyor da..." Schuster cümlesini tamamlamayarak sustu.</p>

  <p class="calibre2">Brodribb, başını salladı. "Bu meselenin çözülemeyeceğini düşündüğü anlaşılıyor.</p>

  <p class="calibre2">Yani, kadıncağız ne yapabilir?"</p>

  <p class="calibre2">"Bence bir şaka bu."</p>

  <p class="calibre2">"Yirmi bin sterlin hatırı sayılır bir para."</p>

  <p class="calibre2">"Evet ama Rafiel, kadının işi başaramayacağını bildiğine göre..."</p>

  <p class="calibre2">Brodribb, "Hayır," dedi. "Rafiel kalleş değildi. Miss Marple'ın başarıya ulaşma şansı olduğuna inandığı muhakkak."</p>

  <p class="calibre2">"Peki biz ne yapacağız?"</p>

  <p class="calibre2">Brodribb, "Sadece bekleyeceğiz," diye cevap verdi. "Bakalım ne olacak? Sonuçta meselenin gelişmesi gerek."</p>

  <p class="calibre2">"Yoksa sende gizli emirler mi var?"</p>

  <p class="calibre2">Brodribb, "Evet," dedi. "Mühürlü bir zarfın içinde. Bay Rafiel'in bana büyük güveni vardı. O mühürlü emirler de belli bazı şartlar altında açılacak. Henüz böyle bir durum yok ortada."</p>

  <p class="calibre2">Bay Schuster, "Olmayacağı da muhakkak," diye mırıldandı.</p>

  <p class="calibre2">Konuşma böylece sona erdi.</p>
</body>
</html>
