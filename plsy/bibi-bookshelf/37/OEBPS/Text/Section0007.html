<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2"><span style="font-size: 1em;">2.</span><br /></h2>

  <p class="calibre2">Bay Brodribb, saate bir göz attıktan sonra ortağı Bay Schuster'e döndü. "Kadın nasıl bir şey acaba?"</p>

  <p class="calibre2">Bay Schuster, "On beş dakika sonra burada olacak," dedi. "Acaba tam zamanında gelecek mi?"</p>

  <p class="calibre2">"Öyle sanırım. Anladığıma göre yaşlı bir kadın o. Bugünkü uçarı kızlardan da daha disiplinli olmalı."</p>

  <p class="calibre2">Bay Schuster, mırıldandı. "Şişman mı, yoksa zayıf mı?" Bay Brodribb, ellerini açtı. "Bilmem ki..."</p>

  <p class="calibre2">Bay Schuster, sordu. "Rafiel onu sana tarif etmedi mi?"</p>

  <p class="calibre2">"Rafiel, kadından bahsederken kurnazca davrandı." Bay Schuster, "Pek garip bir durum bu," dedi. "Bu konuda biraz daha bilgimiz olsaydı..."</p>

  <p class="calibre2">Bay Brodribb, düşünceli bir şekilde, "Belki de bu mesele Michael'la ilgili," dedi.</p>

  <p class="calibre2">"Ne? Bu kadar yıl sonra mı? İmkânsız. Bu da nereden aklına geldi? Yoksa Rafiel, mi bir şey söyledi?"</p>

  <p class="calibre2">"Hayır, o hiçbir şey söylemedi. Bir ipucu bile vermedi. Sadece verdiği talimatın yerine getirilmesini istedi."</p>

  <p class="calibre2">"Acaba adam sonlara doğru sapıtmaya mı başlamıştı?"</p>

  <p class="calibre2">"Ne münasebet! Kafası her zamanki gibi iyi çalışıyordu. Zaten hastalığı beynini hiçbir zaman etkilememişti. Hayatının son iki ayında iki yüz bin sterlin daha kazandı. Hem de kolaylıkla."</p>

  <p class="calibre2">Bay Schuster, büyük bir saygıyla, "O bir dâhiydi," diye mırıldandı. "Böyle işlerden çok iyi anlardı."</p>

  <p class="calibre2">Bay Brodribb de yine saygıyla, "Güçlü bir beyindi o," dedi.</p>

  <p class="calibre2">"Özellikle maliyeden iyi anlardı. Onun gibisi pek az. Çok yazık."</p>

  <p class="calibre2">Masada bir zil çaldı. Bay Schuster ahizeyi kaldırdı. Bir kadın sesi, "Miss Jane Marple geldi," dedi. "Bay Bordribb'le randevusu varmış."</p>

  <p class="calibre2">Bay Schuster, ortağına baktı. Bay Brodribb, "Evet," der gibi başını salladı.</p>

  <p class="calibre2">"Miss Marple'ı buraya çıkarın." Bay Schuster, tekrar Bay Bordribb'e döndü. "Eh, artık göreceğiz."</p>

  <p class="calibre2">Miss Marple içeri girince, dikkatle iki avukata baktı. Masa başında oturan orta yaşlı, zayıf, uzun, melankolik çehreli olanı ayağa kalkarak onu selamladı. Bay Brodribb bu olmalı, diye düşündü Miss Marple. Diğer avukat ise yine orta yaşlı&nbsp;<span style="font-size: 1em;">olmasına rağmen ortağından daha genç duruyordu ve iyice şişmandı. Siyah saçları, zeki bakışlı gözleri ve çifte gerdanı vardı. Bay Brodribb, tanıştırdı.</span></p>

  <p class="calibre2">"Ortağım Bay Schuster." Schuster, "Merdivenlerden rahatsız olmadığınızı&nbsp;<span style="font-size: 1em;">umarım," dedi. O arada, kadıncağız en aşağı yetmişinde, diye düşünüyordu. Hatta belki seksenine yakın...&nbsp;</span><span style="font-size: 1em;">Merdiven çıkınca nefesim biraz kesilir..." Bay Brodribb, özür diler gibi mırıldandı. "Bu eski tip bir bina. Onun için asansör de yok. Neyse... Çok eski bir firmayız biz. Müvekkillerimizin alıştığı modern araçlarla fazla ilgimiz de yok."</span></p>

  <p class="calibre2">Miss Marple nazikçe, "Bu oda pek güzel..." diye cevap verdi. Hay Brodribb'in çektiği iskemleye oturdu. O sırada Schuster de odadan çıktı.</p>

  <p class="calibre2">Brodribb, "İskemlenin rahat olduğunu umarım," dedi. "Şu perdeyi biraz çekeyim mi? Galiba güneş gözünüze geliyor." Miss Marple, minnetle gülümsedi.</p>

  <p class="calibre2">"Teşekkür ederim." Her zaman olduğu gibi sandalyede dimdik oturuyordu. İnce bir tayyör, küçük kadife bir şapka giymişti. Boynunda bir dizi inci vardı.</p>

  <p class="calibre2">Brodribb, kibar bir hanımefendi, diye düşünüyordu. İyi bir insan olduğu da belli.</p>

  <p class="calibre2">Yaşlı ve şirin. Tabii bunamış olabilir. Ama olmayabilir de. Gözleri zekâ dolu.</p>

  <p class="calibre2">Acaba Rafiel onunla nerede karşılaştı? Belki de birinin büyük halası filandır.</p>

  <p class="calibre2">Kafasından bu düşünceler geçerken, Miss Marple'la havadan sudan bahsediyordu.</p>

  <p class="calibre2">Yaşlı kadın ise adama uygun cevaplar veriyor ve sakin sakin avukatın esas konuya girmesini bekliyordu.</p>

  <p class="calibre2">Brodribb, önündeki kâğıtları karıştırarak yine uygun bir tavırla gülümsedi. "Bu meselenin ne olduğunu merak ediyorsunuz herhalde? Bay Rafiel'in öldüğünü</p>

  <p class="calibre2">duydunuz tabii. Veya bunu gazetelerde okudunuz."</p>

  <p class="calibre2">Miss Marple, "Haberi gazetede gördüm," dedi.</p>

  <p class="calibre2">"Anladığıma göre Bay Rafiel dostlarınızdanmış."</p>

  <p class="calibre2">"Kendisiyle bir yıl kadar önce tanıştım..." Miss Marple, bir an durdu. Sonra da ilave etti. "Karayipler'de."</p>

  <p class="calibre2">"Ah, evet, hatırladım. Bay Rafiel, sağlık durumu yüzünden oraya gitmişti. Belki Karayipler ona yaradı ama aslında çok hastaydı. Bildiğiniz gibi kendisi bayağı&nbsp;<span style="font-size: 1em;">sakattı."</span></p>

  <p class="calibre2">Miss Marple, "Evet," dedi.</p>

  <p class="calibre2">"Kendisini iyi tanır mıydınız?"</p>

  <p class="calibre2">Yaşlı kadın, "Hayır," diye cevap verdi. "Bunu iddia edemem. Onunla adada aynı</p>

  <p class="calibre2">otelde kalıyorduk. Zaman zaman konuşurduk. İngiltere'ye döndükten sonra Bay Rafiel'i bir daha görmedim. Ben küçük bir kasabada sakin bir hayat sürüyorum.</p>

  <p class="calibre2">Anladığıma göre Bay Rafiel ise daima işiyle meşguldü."</p>

  <p class="calibre2">Bay Brodribb, başını salladı. "Bay Rafiel, hemen hemen öldüğü güne kadar çalışmaya devam etti. Mali alanda bir dehaydı o."</p>

  <p class="calibre2">Miss Marple, "Bundan eminim," diye başını salladı. "Kendisiyle tanıştıktan kısa bir zaman sonra onun... dikkati çekecek bir insan olduğunu anladım."</p>

  <p class="calibre2">"Size açıklayacağım teklifin ne olduğu hakkında bir fikriniz var mı? Bay Rafiel size bundan bahsetti mi?"</p>

  <p class="calibre2">Miss Marple, "Açıkçası Bay Rafiel'in benden ne istediğini kesinlikle tahmin edemem. Doğrusu beklenmedik bir şey bu."</p>

  <p class="calibre2">"Bay Rafiel sizi çok methetti."</p>

  <p class="calibre2"></p>

  <p class="calibre2">Yaşlı kadın, "Bay Rafiel nezaket göstermiş," diye mırıldandı. "Ama aslında ben öyle önemli bir insan değilim. Basit bir kadınım."</p>

  <p class="calibre2">"Herhalde Bay Rafiel'in çok zengin bir insan olduğunu biliyorsunuz. Büyük bir servet bıraktı. Vasiyetnamesinin şartları çok basit. Zaten bu meseleleri Bay Rafiel ölümünden önce halletmişti. Bankada hesaplar açtırmış, yardım kurumlarıyla temasa geçmişti."</p>

  <p class="calibre2">Miss Marple, "Son zamanlarda galiba hep böyle yapılıyor," dedi. "Ama açıkçası&nbsp;<span style="font-size: 1em;">ben mali işlerden hiç anlamam."</span></p>

  <p class="calibre2">Bay Brodribb, "Sizi buraya çağırmamın sebebine gelelim," diye gülümsedi. "Bay Rafiel bana bu konuda bazı talimatlar verdi. Onun emriyle kenara bir miktar para ayrıldı. Bu bir yılın sonunda sizin olacak. Fakat bir şart var. Bu parayı alabilmek için Bay Rafiel'in size açıklamamı emrettiği teklifi kabul etmeniz gerek." Avukat, masada önünde duran uzun bir zarfı aldı. Sıkıca kapatılıp, mühürlenmişti bu.</p>

  <p class="calibre2">Adam mektubu yaşlı kadına uzattı. "Bunu okumanız daha iyi olur sanırım.</p>

  <p class="calibre2">Zamanımız bol. Aceleye gerek yok. Mektubu rahat rahat okuyun."</p>

  <p class="calibre2">Miss Marple da acele etmedi. Brodribb'in uzattığı mektup açacağıyla zarfı yırttı.</p>

  <p class="calibre2">İçindeki mektubu dikkatle çıkardı. Bir say-taydı bu ve daktiloda yazılmıştı. Miss Marple, mektubu okuduktan sonra avukata baktı. "Korkarım burada kesin bir şey yok. Bay Rafiel size belirli bir şey söylemedi mi? Bu konuda bir açıklama yapmadı mı?"</p>

  <p class="calibre2">"Hayır. Bay Rafiel benden bu mektubu size vermemi ve size bıraktığı paranın miktarını açıklamamı istedi. Bay Rafiel size yirmi bin sterlin verilmesini söyledi.&nbsp;<span style="font-size: 1em;">Bundan vergi de kesilmeyecek."</span></p>

  <p class="calibre2">Miss Marple, avukata hayretle bakakaldı. Şaşkınlıktan dili tutulmuştu adeta.</p>

  <p class="calibre2">Bay Brodribb de hiç sesini çıkarmadı. Dikkatle yaşlı kadını süzüyordu. Miss Marple'ın gerçekten şaşırmış olduğu ortadaydı. Kadının böyle bir şeyi beklemediği anlaşılıyordu. Avukat, acaba ilk sözleri ne olacak, diye düşündü.</p>

  <p class="calibre2">Şimdi bana tıpkı halalarımın yaptığı gibi sert sert bakıyor.</p>

  <p class="calibre2">Miss Marple, sanki onu suçluyormuş gibi, "Fakat bu bir servet," dedi.</p>

  <p class="calibre2">Brodribb, "Artık paranın değeri yok," diye cevap verdi. Kendisini tutmasaydı az kalsın, "Bu da bir şey mi?" diye ilave edecekti.</p>

  <p class="calibre2">Miss Marple, "Çok şaşırdığımı itiraf etmeliyim," dedi. "Açıkçası hayretler içindeyim." Mektubu alarak tekrar dikkatle okudu. Sonra da tekrar avukata döndü.</p>

  <p class="calibre2">"Herhalde burada yazılı olanları siz de biliyorsunuz?"</p>

  <p class="calibre2">"Evet. Mektubu bana Bay Rafiel dikte ettirdi."</p>

  <p class="calibre2">"Peki size hiçbir açıklamada bulunmadı mı?"</p>

  <p class="calibre2">"Hayır, bulunmadı."</p>

  <p class="calibre2">"Herhalde ona biraz bilgi vermesinin doğru olacağını da söylediniz." Miss Marple'ın sesinde hafif bir alay vardı.</p>

  <p class="calibre2">Brodribb, usulca gülümsedi. "Haklısınız. Gerçekten öyle söyledim. 'Belki Miss Marple neyi kastettiğinizi anlamakta biraz güçlük çekecek,' dedim."</p>

  <p class="calibre2">Miss Marple, "Çok garip..." diye mırıldandı.</p>

  <p class="calibre2"></p>

  <p class="calibre2">Avukat, "Tabii bana hemen cevap vermek zorunda değilsiniz," dedi.</p>

  <p class="calibre2">Miss Marple, başını salladı. "Evet. Bu meseleyi düşünmem gerek."</p>

  <p class="calibre2">"Demin de söylediğiniz gibi size bırakılan para küçük bir servet sayılır."</p>

  <p class="calibre2">Yaşlı kadın, içini çekti. "Ben artık ihtiyarladım. Tabii kendimizden bahsederken,&nbsp;<span style="font-size: 1em;">'Yaşlıcayız...' diyoruz ama 'ihtiyar' daha uygun bir kelime. Evet, gerçekten ihtiyarladım. Belki de bu parayı kazanabilmek için bir yıl daha yaşayamayacağım.</span></p>

  <p class="calibre2">Böyle şeyler bilinmez. Ayrıca benden istenilen şeyi başarıp başaramayacağım da belli değil."</p>

  <p class="calibre2">Brodribb, "Para her yaşta gereklidir," dedi.</p>

  <p class="calibre2">Miss Marple, düşünceli bir şekilde mırıldandı. "Tabii ilgilendiğim bazı yardım kurumlarına faydalı olabilirim. Hani insan bazı kimselere yardım etmeyi ister, fakat mali durumu uygun olmadığı için bunu yapamaz... Sonra benim yaşımdaki insanların da bazı istekleri olduğunu inkâr edecek değilim. Zannedersem Bay Rafiel, istediği ufak tefek şeyleri yapacak hale gelivermesinin yaşlı bir kadını çok memnun edeceğini biliyordu."</p>

  <p class="calibre2">Brodribb, başını salladı. "Evet... Örneğin bir gemi yolculuğuna çıkabilirsiniz. Son zamanlarda çok iyi 'turlar' hazırlanıyor. Sonra... Tiyatrolar, konserler... Ve eski şaraplar..."</p>

  <p class="calibre2">Miss Marple, "Benim zevklerim daha sadedir," diye cevap verdi. Sonra da düşünceli bir şekilde ilave etti. "Örneğin... keklik. Son zamanlarda keklik kolay kolay bulunmuyor. Üstelik çok da pahalı.Tek başıma bir kekliği yemek çok hoşuma giderdi. Sonra kestane şekerini pek severim. Ama artık onu da sık sık alamıyorum. Ayrıca bir akşam operaya gitmek isterdim. Her Covent Garden'a gidip dönmek için araba tutmak ve geceyi de Londra'daki otellerin birinde geçirmek gerek... Her neyse, şimdi bu boş lafları bir rafa bırakalım. Mektubu alıp götürecek ve bu meseleyi düşüneğim. Fakat açıkçası bu durumdan hiçbir şey anlayamadım. Bay Rafiel neden böyle bir teklifte bulundu? Ve niçin benim kendisine faydalı olabileceğimi düşündü? Bu konuda hiçbir fikriniz yok mu? Bay Rafiel, son görüşmemizden beri bir yıldan daha uzun bir zaman geçmiş olduğunu biliyordu. O arada ben de daha yaşlanmış ve basit bir iki yeteneğimden faydalanamayacak hale gelmiş olabilirdim... Bay Rafiel ihtiyatsızlık etmiş.</p>

  <p class="calibre2">Herhalde böyle bir tahkikatı yapabilecek birçok uygun kimse var."</p>

  <p class="calibre2">Avukat, "Açıkçası ben de öyle düşündüm," dedi. "Fakat o sizi seçti, Miss Marple.&nbsp;<span style="font-size: 1em;">Merakımı hoş görün, fakat siz herhangi bir şekilde bir cinayetle ilgilendiniz mi?&nbsp;</span><span style="font-size: 1em;">Veya bir cinayet tahkikatıyla?"</span></p>

  <p class="calibre2">Miss Marple, "Bu soruya, 'Hayır,' demem gerek," diye cevap verdi. "Yani böyle şeylerle resmi bir ilgim yok. Fakat size durumu açıklamam gerek, Bay Brodribb.&nbsp;<span style="font-size: 1em;">Aslında bunu Bay Rafiel'in yapması gerekirdi. Mesele şu: Karayipler'deki o otelde kaldığımız sırada, Bay Rafiel'le benim orada işlenen bir cinayetle ilgimiz oldu.&nbsp;</span><span style="font-size: 1em;">Acayip, şaşırtıcı bir cinayetti."</span></p>

  <p class="calibre2">"Esrarı Bay Rafiel'le birlikte mi çözdünüz?" Yaşlı kadın, gülümsedi. "Pek öyle denilemez. Bay Rafiel, karakter gücünün yardımıyla ve ben de farkına vardığım bir iki ipucunu bir araya getirerek başarıya ulaştık. İkinci bir cinayete de, tam işleneceği sırada engel olduk. Ben bu işi yalnız yapamazdım. Zira güçlü kuvvetli bir kadın değildim. Bay Rafiel'de yalnız&nbsp;<span style="font-size: 1em;">başına başarıya ulaşamazdı. Çünkü o da sakattı. Onunla beraber çalıştık."</span></p>

  <p class="calibre2">"Size bir soru daha sormak istiyorum, Miss Marple. 'Nemesis' kelimesinin sizce bir anlamı var mı?"</p>

  <p class="calibre2">Miss Marple, "Nemesis," dedi. Fakat soru sorarmış gibi bir hali de yoktu. Tatlı&nbsp;<span style="font-size: 1em;">tatlı gülümsüyordu. "Evet, bu kelimenin benim için özel bir anlamı var. Aslında&nbsp;</span><span style="font-size: 1em;">'Nemesis' eski Grek tanrıçalarından birinin adı. İntikam Tanrıçası'nın. Ben bunu Bay Rafiel'e söyledim. O da kendimi bu şekilde tarif ettiğim için çok güldü."</span></p>

  <p class="calibre2">Bay Brodribb böyle bir cevap beklememişti. Şimdi hayretle Miss Marple'a bakıyordu. Vaktiyle Bay Rafiel'in Karayip denizi kıyısındaki yatak odasında yaşlı&nbsp;<span style="font-size: 1em;">kadına baktığı gibi... Avukat, hoş ve zeki, ihtiyar bir kadın, diye düşünüyordu.</span></p>

  <p class="calibre2">Ama 'İntikam Tanrıçası?' Ne münasebet!"</p>

  <p class="calibre2">"Sizin de şu anda Bay Rafiel gibi düşündüğünüz muhakkak." Miss Marple ayağa kalktı. "Eğer bu konuda yeni talimat alır veya bilgi edinirseniz, bunları bana açıklarsınız değil mi, Bay Brodribb? Bay Rafiel'in ayrıntılı bilgi vermemiş olması&nbsp;<span style="font-size: 1em;">beni şaşırttı. Doğrusu onun benden ne istediğini bile bilmiyorum." "Bay Rafiel'in ailesini, dostlarını tanımıyor musunuz?" "Tanımıyorum tabii. Size demin de söylediğim gibi onunla yabancı bir ülkede karşılaştık. Esrarlı bir meseleyi çözmek için birlikte çalıştık. İşte o kadar!" Miss Marple, tam kapıdan çıkacağı sırada durakladı. "Bay Rafiel'in bir sekreteri vardı. Bayan Esther Walters adında genç bir kadın. Bay Rafiel'in ona gerçekten elli bin sterlin bırakıp bırakmadığını sorarsam, terbiyesizlik mi etmiş olurum?"</span></p>

  <p class="calibre2">Avukat, "Bay Rafiel'in kimlere miras bıraktığı gazetede açıklanacak," dedi.</p>

  <p class="calibre2">"Sorunuza, 'Evet,' cevabı vereceğim, Miss Marple. Aklıma gelmişken... Esther Walters artık Bayan Anderson. Tekrar evlendi."</p>

  <p class="calibre2">"Buna çok memnun oldum. O duldu ve bir de kızı vardı. Anladığıma göre iyi de bir sekreterdi. Bay Rafiel'i gayet iyi anlardı. Çok da dürüst bir kadındı. Ona miras kalmış olmasına sevindim."</p>

  <p class="calibre2">Miss Marple o akşam dik arkalı koltuğunda oturuyordu. Ayaklarını bir iki kütüğün yandığı şömineye doğru uzatmıştı. İngiltere'ye ani bir soğuk dalgası&nbsp;<span style="font-size: 1em;">gelmişti yine. Böyle şeyler sık sık oluyordu zaten. Miss Marple, kendisine o sabah verilen uzun zarftan mektubu çıkardı. Bunda yazılı olanlara hâlâ inanamıyordu.</span></p>

  <p class="calibre2">Mektubu yeniden okurken bazı kelimeleri yüksek sesle tekrarladı.</p>

  <p class="calibre2"></p>

  <p class="calibre2">Miss Jane Marple,</p>

  <p class="calibre2">St. Mary Mead Kasabası</p>

  <p class="calibre2"></p>

  <p class="calibre2">Bu mektubu size ölümümden sonra avukatım James Brodribb verecek. O, benim özel hayatımla ilgili meselelere bakar. Kendisi dürüst ve güvenilir bir avukattır.</p>

  <p class="calibre2">Fakat insanların çoğu gibi o da meraklıdır. Fakat onun bu konudaki merakını&nbsp;<span style="font-size: 1em;">gidermiştim. Bir bakıma bu konu sizinle benim aramda kalacak. Şifremiz de, sevgili Miss Marple, 'Nemesis - İntikam Tanrıçası' olacak. Bana bu sözleri ne zaman, nerede ve hangi şartlar altında söylediğinizi unuttuğunuzu sanmıyorum.</span></p>

  <p class="calibre2">Uzun süren hayatım boyunca yanımda çalıştırmak istediğim kimseler konusunda bir şeyi kesinlikle öğrendim. Bir insanın yapmasını istediğim iş bakımından özel bir yeteneği olmalı. Bunun bilgi ve tecrübeyle ilgisi yoktur. Doğuştan olan bir şeydir bu. Belirli bir şeyi başarıyla yapma yeteneği...</p>

  <p class="calibre2">Sizin ise, sevgili Miss Marple, adaleti yerine getirme konusunda büyük bir yeteneğiniz var. Bu da size cinayetlerin esrarını çözme gücünü veriyor. Ben de sizden bir cinayeti incelemenizi istiyorum. Bir kenara bir miktar para ayrılmasını&nbsp;<span style="font-size: 1em;">emrettim. Teklifimi kabul eder ve cinayetin esrarını da uygun şekilde çözerseniz o para sizin olacak. Size bir yıllık bir süre tanıyorum. Genç değilsiniz, ama müsaade ederseniz sağlam olduğunuzu söyleyeceğim. Hiç olmazsa daha bir yıl yaşayacağınız da muhakkak.</span></p>

  <p class="calibre2">Teklif ettiğim işin sizde hoşnutsuzluk uyandıracağını sanmıyorum. Soruşturma konusunda büyük yeteneğiniz var. Araştırmalarınızda gereken para temin edilecek ve gerekli masraflar da karşılanacak. Teklifimi kabul ederseniz, şimdi sürdürdüğünüz hayat da değişecek tabii.</p>

  <p class="calibre2">Sizin şu anda koltuğunuzda oturduğunuzu görür gibiyim. Romatizmanız olduğu muhakkak. Onun için bu koltuk da romatizmanın bulunduğu kısmın rahat etmesi için özel şekilde yapılmış. Sizin yaşınızdakilerin çoğunda romatizma olduğunu sanıyorum. Eğer bu illet bacaklarınız veya sırtınızdaysa herhalde etrafta fazla dolaşmıyor, daha çok örgü örerek vakit geçiriyorsunuz. Şu anda sizi görüyorum.</p>

  <p class="calibre2">Hani bir gece beni uykumdan uyandırmıştınız. Başınızda da pembe yün bir atkı&nbsp;<span style="font-size: 1em;">vardı. Yine o haldesiniz.</span></p>

  <p class="calibre2">Herhalde arka arkaya hırkalar, atkılar ve daha adını bilmediğim bir sürü şey örüyorsunuz. Eğer yine örgü örmeye devam etmek istiyorsanız, bir diyeceğim yok. Fakat, belki de adalete hizmeti tercih edeceksiniz. Eğer öyleyse o zaman bahsettiğim konuyu ilgi çekici bulacağınızı umduğumu açıklamalıyım.'Adalet bir çağlayan gibi köpürerek akmalı..."'</p>

  <p class="calibre2"></p>
</body>
</html>
