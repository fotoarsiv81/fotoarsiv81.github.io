<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">SEKİZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">ZİFİRİ KARANLIK. BAŞ AĞRISI. Ahşap ve nemli toprak kokusu... Bir koku daha ama anlamsız. Çikolata. Çikolata kokusu alıyordu.</span></p>

    <p style="; margin-bottom: 2.4pt; text-indent: 18pt;"><span style="">Mattie Purvis</span> <span style="">gözlerini fal taşı gibi açmıştı ama bunun hiçbir faydası yoktu çünkü hiçbir şey göremiyordu. Bir parça ışık yoktu. En ufak bir gölge bile yoktu. <i>Oh, Tanrım, yoksa kör mü oldum?</i></span></p>

    <p style="; margin-bottom: 2.4pt; text-indent: 18pt;"><i><span style="">Nerdeyim ben?</span></i></p>

    <p style="; margin-bottom: 2.4pt; text-indent: 18pt;"><span style="">Kendi yatağında değildi. Sert bir şeyin üzerinde yatıyordu. Sırtı ağrıyordu. <i>Yerde miyim? Hayır, bu altımdaki cilalı tahta değil. Üstü toz toprak içinde sert kalaslar bunlar.</i></span></p>

    <p style="; margin-bottom: 2.4pt; text-indent: 18pt;"><span style="">Beyni zonklamayı bir kesseydi kendine gelecekti.</span></p>

    <p style="; margin-bottom: 2.4pt; text-indent: 18pt;"><span style="">Gözlerini kapatıp mide bulantısını bastırmaya çalıştı. Acı çekmesine rağmen bu tuhaf ve karanlık yere nasıl geldiğini hatırlamaya çalışıyordu.</span> <span style="">Dwayne,</span> <span style="">diye geçirdi içinden. Kavga etmiştik. Sonra eve geldim. Zihnindeki boşlukları tamamlamaya çalışıyordu. Ağladığını hatırlıyordu. Gözyaşları zarfların üzerine damlamıştı. Sonra ayağa fırladığını ve sandalyenin yere düştüğünü anımsadı.</span></p>

    <p style="; margin-bottom: 2.4pt; text-indent: 18pt;"><i><span style="">Bir ses duydum. Garaja gittim. Bir ses duydum ve garaja gittim ve...</span></i></p>

    <p style="; margin-bottom: 2.4pt; text-indent: 18pt;"><span style="">Hiç. O andan sonrasına dair hiçbir şey hatırlamıyordu.</span></p>

    <p style="; margin-bottom: 2.4pt; text-indent: 18pt;"><span style="">Gözlerini açtı. Etraf hâlâ karanlıktı. <i>Oh, bu kötü</i></span> <i><span style="">Mattie,</span></i> <i><span style="">bu çok, çok kötü, diye geçirdi içinden. Başın ağrıyor, hafızanı kaybettin ve körsün.</span></i></p>

    <p style="; margin-bottom: 2.4pt; text-indent: 18pt;"><span style="">"Dwayne?"</span> <span style="">diye seslendi. Ama kendi kalp atışlarından başka bir şey duymuyordu.</span></p>

    <p style="; margin-bottom: 2.4pt; text-indent: 18pt;"><span style="">Ayağa kalkmalıydı. Yardım çağırmalıydı. En azından telefonu bulmalıydı.</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">sağ tarafına döndüğü anda yüzünü duvara çarptı. Çarpmanın etkisiyle yeniden yere yuvarlandı. Şaşkınlık içinde burnu zonklayarak orada öylece uzandı. Burada duvarın ne işi var? Elini uzatıp duvara dokunduğunda buranın da kalaslarla dolu olduğunu fark etti. Tamam, o zaman diğer tarafa doğru dönerim. Sol tarafa döndü.</span></p>

    <p style="; margin-bottom: 2.4pt; text-indent: 18pt;"><span style="">Ve başka bir duvara çarptı.</span></p>

    <p style="; margin-bottom: 2.4pt; text-indent: 18pt;"><span style="">Kalp atışları daha da hızlanmıştı. Tekrar sırt üstü uzanıp düşünmeye başladı: iki tarafta da duvarlar var. Bu olamaz. Bu gerçek değil. Yere yaslanıp doğruldu ve başını yine duvara vurdu.</span></p>

    <p style="; margin-bottom: 2.4pt; text-indent: 18pt;"><span style="">Bir kez daha sırt üstü yere yuvarlanmıştı.</span></p>

    <p style="; margin-bottom: 2.4pt; text-indent: 18pt;"><i><span style="">Hayır, hayır, hayır!</span></i></p>

    <p style="; margin-bottom: 2.4pt; text-indent: 18pt;"><span style="">Paniğe kapılmıştı. Bütün gücüyle her tarafa vuruyordu. Tahtayı tırmaladı. Kıymıklar parmaklarına batıyordu. Çığlıklar duyuyordu ama bunun kendi çığlıkları olduğunun farkında değildi. Her yanı duvarlarla çevriliydi. Çırpındı; tekmeler attı; elleri parçalanıp morarana kadar, sonunda yorgun düşüp kıpırdayamayacak hâle gelene kadar deliler gibi duvarları yumrukladı. Çığlıkları yavaş yavaş hıçkırıklara dönmüştü. Ve sonunda da dumur içinde bir sessizliğe gömüldü.</span></p>

    <p style="; margin-bottom: 2.4pt; text-indent: 18pt;"><i><span style="">Bir kutu. Bir kutunun içinde kısılıp kaldım.</span></i></p>

    <p style="; margin-bottom: 2.4pt; text-indent: 18pt;"><span style="">Derin bir nefes aldı. Kendi terinin kokusunu almıştı. Korkunun kokusunu. Bebeğin karnında kıpırdandığını hissetti. Küçücük bir yere hapsolmuş bir mahkûm daha. Bir zamanlar büyükannesinin ona hediye ettiği Rus bebekleri geldi aklına. Bebek içinde bebek içinde bebek.</span></p>

    <p style="; margin-bottom: 2.4pt; text-indent: 18pt;"><span style="">Burada öleceğiz. İkimiz de burada öleceğiz. Bebeğim ve ben.</span></p>

    <p style="; margin-bottom: 2.4pt; text-indent: 18pt;"><span style="">Gözlerini kapadı ve onu ele geçirmeye çalışan ikinci</span> <span style="">panik</span> <span style="">dalgasını engellemeye çalıştı. Buna bir son ver. Buna hemen bir son ver. Düşün Mattie.</span></p>

    <p style="; margin-bottom: 2.4pt; text-indent: 18pt;"><span style="">Elleri titreyerek sağ tarafına uzandı ve duvara dokundu. Sonra sol tarafına doğru uzandı. Eli bir başka duvara değdi. Genişliği ne kadardı? Belki bir metre, belki biraz daha fazla. Peki ya uzunluğu? Başının üzerine doğru uzandı ve otuz santim kadar bir boşluk olduğunu hissetti. O kadar da kötü sayılmazdı. O tarafta bir parça mesafe vardı. O sırada eli yumuşak bir şeye değmişti. Tam başının arkasında. Onu yanına doğru çekti ve bunun bir battaniye olduğunu fark etti. Battaniyeyi açtığı zaman içinden sert bir şey yuvarlanıp yere düştü. Soğuk, metal bir silindir. Kalbi yine güm güm atmaya başlamıştı ama bu kez panikle değil, umutla.</span></p>

    <p style="; margin-bottom: 2.4pt; text-indent: 18pt;"><span style="">Bir fener.</span></p>

    <p style="; margin-bottom: 2.4pt; text-indent: 18pt;"><span style="">Mattie düğmeyi bulup feneri yaktı. Işık huzmesinin karanlığı delmesiyle rahat bir nefes almıştı. <i>Görebiliyorum, görebiliyorum! Işık,</i> hücresinin duvarlarını aydınlatıyordu. Mattie feneri tavana doğru tuttu. Ancak başını eğerek oturabilirdi.</span></p>

    <p style="; margin-bottom: 2.4pt; text-indent: 18pt;"><span style="">Koca karnı nedeniyle ve sersemlediği için kendini güçlükle oturur pozisyona getirmişti. Ve ancak oturduğu zaman ayak ucunda duran şeyi gördü: plastik bir kova ve bir lazımlık. İki büyük sürahi su. Bir alışveriş torbası. Mattie alışveriş torbasına uzanıp içine baktı. Demek bu yüzden çikolata kokusu aldım, diye düşündü. Torbanın içinde Hershey çikolataları, kurutulmuş et paketleri ve tuzlu krakerler vardı. Ve piller.üç paket pil.</span></p>

    <p style="; margin-bottom: 2.4pt; text-indent: 18pt;"><span style="">Mattie sırtını duvara yasladı. Birdenbire kendi kahkahasını duydu. Delice, ürkütücü bir kahkahaydı bu ve kendi gülüşüne asla benzemiyordu. Manyak bir kadının kahkahası. Pekâlâ bu şahane. Hayatta kalabilmek için ihtiyacım olan her şey var. Bir tek şey dışında ...</span></p>

    <p style="; margin-bottom: 2.4pt; text-indent: 18pt;"><span style="">Hava.</span></p>

    <p style="; margin-bottom: 2.4pt; text-indent: 18pt;"><span style="">Kahkahası dinmişti. Kendi nefesini dinledi. Oksijen içeri karbondioksit dışarı. Arındırıcı nefesler. Ama oksijen sonunda tükenecekti. Bir kutunun içine ne kadar hava sığabilirdi ki? İçerideki hava şimdiden bayatlamıştı sanki değil mi? Ayrıca ilk başta paniklediği zaman ortalığı toz duman etmişti. O sırada bütün oksijeni harcamıştı kesin.</span></p>

    <p style="; margin-bottom: 2.4pt; text-indent: 18pt;"><span style="">Mattie tam o sırada saçlarında serin bir rüzgâr hissetti. Feneri başının üzerine doğru tuttu. Daire şeklinde bir mazgal vardı orada. Çapı en fazla altı, yedi santimdi herhalde ama yukarıdan temiz hava gelmesini sağlayacak genişlikte sayılırdı. Mattie dehşet içinde mazgala baktı. Bir kutunun içinde kısılıp kaldım, diye düşündü. Yemeğim var, suyum var ve oksijenim var.</span></p>

    <p style="; margin-bottom: 2.4pt; text-indent: 18pt;"><span style="">Onu oraya her kim koyduysa hayatta kalmasını istediği kesindi.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
