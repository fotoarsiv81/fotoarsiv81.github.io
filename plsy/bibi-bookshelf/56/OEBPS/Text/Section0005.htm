<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ÜÇ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MAURA, O GÜN OTOPSİSİ olmadığı hâlde saat ikide ameliyat önlüğünü giyip alt kata indi. Kadınlar soyunma odasında yalnızdı. Gündelik kıyafetlerini çıkarırken acele etmemişti. Bluzunu ve pantolonunu güzelce katlayıp dolabına koydu. Ameliyat giysileri çıplak teninin üzerinde yeni yıkanmış çarşaflar gibi sert ve hışır hışırdı. Ama pantolonun bağını düğümleyip başına bonesini geçirdiği sırada bu rutin, tanıdık eylemleri yapıyor olmak onu rahatlatmıştı. Tertemiz yıkanıp ütülenmiş pamuklu giysilerin içinde ve üniformanın sağladığı o kimliğin altında kendini güvende hissediyordu. Sonra aynaya baktı. Sanki karşısındaki bu yüz bir yabancıya aitmiş gibi bütün duygulardan arınmış bir biçimde, soğukkanlı gözlerle izledi aynadaki yansımasını. Sonra soyunma odasından çıkıp koridoru geçti ve otopsi odasının kapısını araladı.</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost da ameliyat giysileri ve eldivenlerini giymiş masanın başında yerlerini almışlardı. Sırtları Maura'ya dönüktü ve kurbanın tam önünde durdukları için Maura'nın görüşünü engelliyorlardı. Maura'yı ilk fark eden Dr. Bristol olmuştu. Yüzü Maura'ya dönüktü. Okkalı vücudu ekstralarge ameliyat önlüğünü iyice dolduruyordu. Maura'yı görünce ameliyat maskesinin üzerinden kaşlarını çatarak soran gözlerle gözlerinin içine bakmıştı.</span></p>

    <p style="; margin-bottom: 2.4pt; text-indent: 18pt;"><span style="">"Bunu izlemek için şöyle bir uğrayayım dedim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Şimdi Rizzoli de arkasını dönüp ona baktı. Onun da kaşları çatılmıştı bir anda. "Burada bulunmak istediğinden emin misin?"</span></p>

    <p style="; margin-bottom: 2.4pt; text-indent: 18pt;"><span style="">"Sen olsan merak etmez miydin?"</span></p>

    <p style="; margin-bottom: 2.4pt; text-indent: 18pt;"><span style="">"Belki; ama bunu izlemek isteyeceğimden emin değilim. Düşününce ..."</span></p>

    <p style="; margin-bottom: 2.4pt; text-indent: 18pt;"><span style="">"Sadece izleyeceğim. Eğer senin için bir sakıncası yoksa Abe."</span></p>

    <p style="; margin-bottom: 2.4pt; text-indent: 18pt;"><span style="">Bristol omuz silkti. "Ah, neyse ne. Lanet olsun ben de merak ederdim tabii," dedi. "Gel bakalım."</span></p>

    <p style="; margin-bottom: 2.4pt; text-indent: 18pt;"><span style="">Böylece Maura, Abe'in yanına geçti ve cesedi önünde herhangi bir engel olmaksızın gördüğü ilk anda boğazının kuruduğunu hissetti. Bu laboratuarda defalarca hayatının kâbuslarıyla yüzleşmişti. Her türlü çürüme evresindeki insan bedenini görmüş, yangın ya da başka travmalar sonucunda artık insan demeye bin şahit gerekecek vücut kalıntılarının üzerinde çalışmıştı. Engin tecrübelerinin ışığında şu anda</span> <span style="">masada</span> <span style="">yatan kadının son derece iyi durumda olduğunu söyleyebilirdi. Kan lekeleri temizlenmişti ve başının sol tarafındaki kurşun yarası saçlarından görünmüyordu. Yüzünde hiçbir darbe izi yoktu; gövdesinde sadece cildinin yaşla gelen doğal deformasyonu göze çarpıyordu. Kasığında ve boynunda taze iğne izleri vardı ama bu morg asistanı Yoshima'nın marifetiydi. Onun laboratuar testleri için kan aldığı bu yerlerin dışında gövdede en ufak bir yara izi yoktu. Abe neşteriyle daha bir çizik bile atmamıştı vücuduna. Göğsü açılıp da organları meydana çıkınca görüntüsü daha az rahatsız edici olacaktı tabii. Neşter değip de bedenler açılınca cesetlerin kimliği, adı olmazdı. Kalpler ve ciğerler ve dalaklar sadece organlardı. Kimlikten öyle yoksundular ki başkalarına nakledilebilirlerdi. Araba yedek parçaları gibi. Ama bu kadın hâlâ tek parçaydı; çehresi, kıvrımları, her şeyi ortadaydı. Önceki gece Maura onu giysileri içinde, Rizzoli'nin kalem fenerinin ışığında görmüştü. Şimdi otopsi lambalarının altında çırılçıplak gövdesi ve diğer her yeri öyle tanıdık görünüyordu ki.</span></p>

    <p style="; margin-bottom: 2.4pt; text-indent: 18pt;"><i><span style="">Yüce Tanrım, bu masadaki benim yüzüm, benim kendi bedenim.</span></i></p>

    <p style="; margin-bottom: 2.4pt; text-indent: 18pt;"><span style="">Bu benzerliğin boyutlarını yalnızca o bilebilirdi. Odadaki kimse Maura'nın çıplak göğüslerini, kalçalarının kıvrımlarını görmemişti. Onlar sadece Maura'nın görmelerine izin verdiği kadarını biliyorlardı. Yüzünü, saçlarını. Maura'yla masada yatan bu cesedin kasık tüylerindeki kızıl kahverengi tüylere kadar birbirlerine benzediklerini bilmelerine imkân yoktu.</span></p>

    <p style="; margin-bottom: 2.4pt; text-indent: 18pt;"><span style="">Maura kadının ellerine baktı. Tıpkı onunkiler gibi ince ve uzun parmakları vardı. Bir piyanistin elleri. Parmaklan çoktan mürekkeplenmişti. Kafatası ve diş röntgenleri de çekilmişti. Diş röntgeni ışık kutusunun üzerine konmuştu. Kadının iki dizi dişi Alice Harikalar Diyarı'ndaki kedinin sırıttığı zamanki gibi meydandaydı işte<i>. Benim röntgenlerim de böyle mi görünüyor acaba?</i> diye düşündü. <i>Diş minemize kadar aynı mıyız ikimiz?</i></span></p>

    <p style="; margin-bottom: 2.4pt; text-indent: 18pt;"><span style="">"Hakkında başka bir şey öğrenebildiniz mi?" diye sordu kendisini bile şaşkına uğratan soğukkanlı bir ses tonuyla.</span></p>

    <p style="; margin-bottom: 2.4pt; text-indent: 18pt;"><span style="">"Anna Jessop adını araştırıyoruz hâlâ," dedi Rizzoli. "Şu anda elimizdeki tek şey dört ay önce Massachusetts'ten aldığı sürücü ehliyeti. Ehliyetinde kırk yaşında olduğu yazıyor. Boyu bir yetmiş. Siyah saçlı ve yeşil gözlü. Kilosu elli beş." Rizzoli'nin gözleri masadaki cesedin üzerindeydi. "Bu tanıma uyuyor bence."</span></p>

    <p style="; margin-bottom: 2.4pt; text-indent: 18pt;"><i><span style="">Ben de uyuyorum</span></i><span style="">, diye düşündü Maura. <i>Kırk yaşındayım. Bir yetmiş boyundayım. Sadece kilomuz farklı. Ben elli yedi kiloyum. Ama hangi kadın ehliyeti için kilosunu söylerken gerçeği biraz çarpıtmaz ki?</i></span></p>

    <p style="; margin-bottom: 2.4pt; text-indent: 18pt;"><span style="">Abe yüzeysel muayenesini tamamlarken Maura tek kelime etmeden onu izliyordu. Önceden hazırlanmış kadın bedeni diyagramının üzerinde olağan ölçeklerin notunu aldı. Kafatasının sol kısmında kurşun izi. Alt bedende ve kalçalarda olağan cilt deformasyonu. Apandisit ameliyatı izi. Sonra vajinal pamuklu çubuklarla örnek almak üzere klasörü bırakarak masanın ayakucuna gitti. Yoshima anüsle cinsel organı arasındaki bölümü açabilmek için kalçalarını ikiye ayırdı. Ama Maura'nın gözü cesedin karın bölgesinin üzerindeydi. Apandisit ameliyatı izine bakıyordu. Fildişi rengi teninin üzerinde incecik bir çizgi.</span></p>

    <p style="; margin-bottom: 2.4pt; text-indent: 18pt;"><i><span style="">Aynısından bende de var.</span></i></p>

    <p style="; margin-bottom: 2.4pt; text-indent: 18pt;"><span style="">Vajinal örnek alındıktan sonra Abe alet sehpasına gidip neşterini aldı.</span></p>

    <p style="; margin-bottom: 2.4pt; text-indent: 18pt;"><span style="">Maura ilk kesik atılırken zor bakmıştı. Sanki kendi eti kesiliyormuş gibi eli göğsüne gitmişti bir anda. <i>Bu bir hataydı, diye düşündü</i>, Abe, Y şeklindeki kesiği atarken. <i>Bunu izleyebileceğimi sanmıyorum.</i> Ama durduğu yere çakılıp kalmıştı. Abe av hayvanlarının derisini yüzer gibi göğüs kafesinin üzerindeki deriyi çekip alırken gördükleri karşısında duyduğu o cezp edici duygu karşısında afallamıştı. O, Maura'nın hissettiği dehşetten bihaber çalışmaya devam ediyordu. Bütün dikkati gövdesini açmakla meşgul olduğu cesedin üzerindeydi. İyi bir otopsi uzmanı böyle komplike olmayan bir otopsiyi bir saatten az bir zamanda bitirebilirdi ve Abe, postmortemin bu aşamasında gereksiz tahlillerle vakit kaybetmiyordu.</span> <span style="">Maura,</span> <span style="">yiyeceklere, içkiye ve operaya olan tutkusuyla Abe'in iyi bir adam olduğunu düşünmüştü her zaman. Ama o sırada kocaman göbeği ve boğa gibi kaim ensesiyle bıçağını ete batırdığı zaman bir anda gözüne şişman bir kasap gibi görünmüştü.</span></p>

    <p style="; margin-bottom: 2.4pt; text-indent: 18pt;"><span style="">Göğüs kafesinin üzerindeki deri tamamen açılmıştı şimdi. Göğüsler ikiye ayrılan deri kulakçıklarının altında kalmıştı ve kaslar ve kaburgalar gün gibi açığa çıkmıştı. Yoshima elinde büyük bir makasla öne doğru eğilip kaburgaları kırmaya başladı. Maura kemiklerin her çıtırtısında irkiliyordu. <i>İnsan kemikleri ne kadar da kolay kırılıyor,</i> diye düşündü. <i>Kalbimizin kaburga kemiklerimizin içindeki sağlam kafesinde güvende olduğunu düşünüyoruz ama kaburga kemiklerimiz tavlanmış çeliğe nasıl da teslim oluveriyor. Hepimiz öyle kırılganız ki aslında.</i></span></p>

    <p style="; margin-bottom: 2.4pt; text-indent: 18pt;"><span style="">Yoshima son kemiği de kırmıştı sonunda. Abe de son kıkırdakları ve kasları kesti. İkisi bir olup bir kutunun kapağını açar gibi göğüs kafesini çekip çıkardılar.</span></p>

    <p style="; margin-bottom: 2.4pt; text-indent: 18pt;"><span style="">Açılan göğüs kafesinin içinde kalp ve akciğerler pırıl pırıl parlıyordu. <i>Genç organlar</i>, diye düşündü Maura önce. Ama hayır, dedi sonra. Kırk yaş o kadar da genç sayılmazdı değil mi? Kırk yaşında aslında ömrünün yarısında oluyordu insan ve bunu kabullenmek kolay değildi. Maura da tıpkı masada yatan bu kadın gibi genç sayılmazdı artık.</span></p>

    <p style="; margin-bottom: 2.4pt; text-indent: 18pt;"><span style="">Organlar son derece normal görünüyorlardı. Herhangi bir patolojik bozukluk göze çarpmıyordu. Hızlı birkaç tane neşter darbesiyle Abe ciğerleri ve kalbi çıkarıp metal kâselere koydu. Parlak ışıkların altında akciğerin üzerine birkaç çizik atıp özekdokuyu inceledi.</span></p>

    <p style="; margin-bottom: 2.4pt; text-indent: 18pt;"><span style="">"Sigara içmiyor," dedi dedektiflere dönüp. "Ödem yok. Güzel, sağlıklı bir doku."</span></p>

    <p style="; margin-bottom: 2.4pt; text-indent: 18pt;"><i><span style="">Ölü olması dışında tabii.</span></i></p>

    <p style="; margin-bottom: 2.4pt; text-indent: 18pt;"><span style="">Sonra akciğeri yeniden kâsenin içine bıraktı. Ciğerler metal kabın içinde pespembe bir tepecik olup kalmışlardı. Abe daha sonra kalbi eline aldı. O kocaman eline cuk diye oturuvermişti kalp. Maura birdenbire kendi göğsünde atan kalbinin atışını hissetti. Onun kalbi de tıpkı bu kadının kalbi gibi Abe'in avuçlarına sığacak kadardı işte. Abe'in onun kalbini de böyle avucunda tuttuğunu ve şimdi kadının kalbine yaptığı gibi koroner damarları incelemek üzere ters düz ettiğini düşündüğü anda midesi bulanmaya başlamıştı. Sadece mekanik bir pompa görevi görüyor olmasına rağmen kalp insan bedeninin çekirdeğiydi ve bu kalbin böyle gözler önüne serildiğini görünce göğsü daralmıştı bir anda. Derin bir nefes aldı ama kan kokusu midesini iyice bulandırmıştı. Gözlerini cesedin üzerinden kaçırdı. O anda Rizzoli'yle göz göze gelmişti. Feleğin çemberinden geçmiş Rizzoli. Birbirlerini neredeyse iki yıldır tanıyorlardı ve profesyonel anlamda birbirlerine saygı duymayı öğrenecek kadar çok işte çalışmışlardı birlikte. Ama bu saygının yanında bir parça sakınganlık da vardı. Maura, Rizzoli'nin içgüdülerinin ne kadar keskin olduğunu biliyordu ve masanın iki ucunda birbirleriyle göz göze geldikleri anda kadının, Maura'nın kapıyı çarpıp çıkmanın eşiğine geldiğini sezdiğini görebiliyordu. Maura, Rizzoli'nin soran bakışları altında ona meydan okurcasına burnunu havaya dikti. Ölüler Kraliçesi yenilmezliğini bir kez daha ispatlamıştı.</span></p>

    <p style="; margin-bottom: 2.4pt; text-indent: 18pt;"><span style="">Böylece yine cesede odaklandı.</span></p>

    <p style="; margin-bottom: 2.4pt; text-indent: 18pt;"><span style="">Abe, odada alttan alta devam eden gerginlikten habersiz kalp odacıklarını inceliyordu. "Kapakçıklar normal görünüyor," dedi. "Koroner damarlar yumuşak. Damarlar temiz. Tanrı aşkına! Umarım benim kalbim de bu kadar iyi görünüyordur."</span></p>

    <p style="; margin-bottom: 2.4pt; text-indent: 18pt;"><span style="">Maura adamın kocaman göbeğine bakıp da yağlı soslara ve ciğer yağına olan düşkünlüğünü düşününce bundan şüphe etmişti tabii. Abe'in felsefesi şuydu: <i>Hâlâ zamanın varken doyasıya tadını çıkar hayatın. Çünkü eninde sonunda bizler de bu masadaki dostlarımızla aynı kaderi paylaşıyor olacağız. Zevksiz, sefasız yaşadıktan sonra koroner damarların temiz çıkmış kaç yazar?</i></span></p>

    <p style="; margin-bottom: 2.4pt; text-indent: 18pt;"><span style="">Sonunda kalbi de bir kaba koyup karın bölgesi üzerinde çalışmaya başladı. Neşterini iyice batırıp karın zarını delmişti. Mide, karaciğer, dalak ve pankreas da ortaya dökülmüştü işte. Ölümün ve donmuş organların kokusu Maura'ya hiç de yabancı değildi ama bu kez son derece rahatsız edici geliyordu. Sanki ilk kez bir otopsiye tanık oluyordu. O kaşarlanmış patoloji uzmanından eser kalmamıştı. Abe'in makas ve bıçaklarla çalışmasını izledi. Bu prosedürün vahşeti karşısında dumura uğramıştı. Yüce Tanrım, bu her gün yaptığım bir iş ama neşterimin kestiği hep bilmedik, yabancı bedenler oluyor.</span></p>

    <p style="; margin-bottom: 2.4pt; text-indent: 18pt;"><span style="">Nedense bu kadın yabancı biri gibi gelmiyordu ona.</span></p>

    <p style="; margin-bottom: 2.4pt; text-indent: 18pt;"><span style="">Sonunda hissiz bir boşluğa sürüklenmişti. Sanki Abe'i uzak bir mesafeden izliyor gibiydi. Huzursuz geçen gecenin ve saat farkından kaynaklanan yorgunluğun da etkisiyle yavaş yavaş otopsi masasında gördüğü manzarayla arasına mesafe koyup, olup biteni duygulardan arınmış bir şekilde izleyebileceği güvenli bir noktaya ulaşmıştı. Masadaki yalnızca bir kadavraydı şimdi. Aralarında hiçbir bağ yoktu. Tanıdığı biri değildi. Abe büklüm büklüm ince bağırsakları bir çırpıda çıkarıp başka bir kaba aktarmıştı. Makas ve bir mutfak bıçağı yardımıyla karnı oyup bir midye kabuğu gibi boşaltmıştı. Sonra iç organlarla iyiden iyiye ağırlaşan kabı paslanmaz çelikten tezgâhın üzerine taşıdı ve organları bir bir incelemeye koyuldu.</span></p>

    <p style="; margin-bottom: 2.4pt; text-indent: 18pt;"><span style="">Kesme tahtasında mideyi açıp içindekileri başka bir kaba aktardı. Henüz sindirilmemiş yiyeceklerin kokusunu alınca Rizzoli ve Frost iğrenerek yüzlerini buruşturdular ve arkalarını döndüler hemen.</span></p>

    <p style="; margin-bottom: 2.4pt; text-indent: 18pt;"><span style="">"Akşam yemeğinden arta kalanlar," dedi Abe. "Deniz ürünleri salatası sanırım. Şurada marul ve domatesleri görebiliyorum. Belki de karidesti... "</span></p>

    <p style="; margin-bottom: 2.4pt; text-indent: 18pt;"><span style="">"Son yemeğiyle ölüm saati arasında ne kadar var?" diye sordu Rizzoli. Burnundan konuşuyordu. Kokuyu almamak için bir eliyle ağzını ve burnunu kapamıştı.</span></p>

    <p style="; margin-bottom: 2.4pt; text-indent: 18pt;"><span style="">"Bir saat ya da biraz daha fazla olabilir. Görünüşe bakılırsa dışarıda yemiş. Deniz ürünleri salatası pek de evde yapılacak gibi bir şey değil çünkü." Abe, dönüp Rizzoli'ye baktı. "Cüzdanında restoran fişi filan buldunuz mu?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Belki de nakit ödemiştir. Hâlâ kredi kartı bilgilerini bekliyoruz."</span></p>

    <p style="; margin-bottom: 2.4pt; text-indent: 18pt;"><span style="">"Tanrı aşkına!" dedi Frost gözlerini kaçırarak. "Hayatım boyunca karides yiyemeyeceğim sanırım."</span></p>

    <p style="; margin-bottom: 2.4pt; text-indent: 18pt;"><span style="">"Bunun iştahını kaçırmasına izin vermezsin," dedi Abe pankreası kestiği sırada. "Özüne bakacak olursan hepimiz aynı kumaştan yapılmışız. Yağ, karbonhidrat ve protein. Şöyle sulu bir bifteği yerken aslında kas yiyorsun. Her gün et kesiyorum diye bifteğe hayır demem mümkün mü? Bütün kaslarda aynı biyokimyasal maddeler bulunur ama bazen güzel bazen çirkin kokarlar işte." Sonra böbreklere uzandı ve formalin dolu bir kabın içine küçük doku örnekleri bıraktı. "Şu ana kadar her şey normal görünüyor," dedi. Sonra dönüp Maura'ya baktı. "Değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura kurulmuş bebek gibi başını salladı ama bir şey söylemedi. O sırada Yoshima'nın ışık kutusuna astığı yeni röntgenlere takılmıştı gözü. Bunlar kafatası filmleriydi. Yandan bakınca dış yüzeydeki yumuşak doku bir hayaletin yarısaydam yüzünün profilden çekilmiş bir resmi gibi görünüyordu.</span></p>

    <p style="; margin-bottom: 2.4pt; text-indent: 18pt;"><span style="">Maura ışık kutusuna doğru yürüyüp kemiğin yumuşak gölgesinin üzerinde şaşırtıcı derecede parlak duran yıldız şeklindeki yoğun bölgeye baktı. Kafatasının iç kısmına yaslanmıştı. Kurşunun kafa derisi üzerindeki ufacık deliği bu tahripkâr merminin insan beynine vereceği zararı yansıtmıyordu gerçekten de.</span></p>

    <p style="; margin-bottom: 2.4pt; text-indent: 18pt;"><span style="">"Tanrı aşkına!" diye mırıldandı Maura. "Bu Black</span> <span style="">Talon</span> <span style="">mermisi."</span></p>

    <p style="; margin-bottom: 2.4pt; text-indent: 18pt;"><span style="">Abe organlarla dolu kabın üzerinden başını kaldırdı. "Uzun süredir görmüyordum bunları. Dikkatli olmamız gerek. Bu merminin metal uçları jilet gibi keskindir. Eldiveni bile deler." Sonra o sırada adli tıpta çalışan en eski patoloji uzmanı olan ve ofisin hafıza birimi muamelesi gören Yoshima'ya döndü. "En son ne zaman Black Talon'la öldürülen bir kurban gelmişti bize?"</span></p>

    <p style="; margin-bottom: 2.4pt; text-indent: 18pt;"><span style="">"Sanırım iki yıl önceydi," dedi Yoshima.</span></p>

    <p style="; margin-bottom: 2.4pt; text-indent: 18pt;"><span style="">"Sadece iki yıl mı oldu yani?"</span></p>

    <p style="; margin-bottom: 2.4pt; text-indent: 18pt;"><span style="">"O vakaya Dr. Tierney bakmıştı sanırım."</span></p>

    <p style="; margin-bottom: 2.4pt; text-indent: 18pt;"><span style="">"Stella'ya söyler misin bir baksın? O dava kapanmış mı bir araştırsın bakalım. Merminin kendisi bile iki dava arasında bir bağ olup olmadığını düşündürmeye yeter."</span></p>

    <p style="; margin-bottom: 2.4pt; text-indent: 18pt;"><span style="">Yoshima eldivenlerini çıkarıp Abe'in sekreteriyle konuşmak için megafona doğru ilerledi. "Merhaba Stella. Dr. Bristol Black Talon mermisine rastlanan en son davayı araştırmanı istiyor. O vakaya Dr. Tierney bakmıştı... "</span></p>

    <p style="; margin-bottom: 2.4pt; text-indent: 18pt;"><span style="">"Bu mermiyi duymuştum," dedi Frost röntgenlere yakından bakabilmek için ışık kutusuna yaklaşarak. "Ama ilk defa Talon'la öldürülen bir kurbanla karşılaşıyorum."</span></p>

    <p style="; margin-bottom: 2.4pt; text-indent: 18pt;"><span style="">"Winchester üretimi oyuk uçlu bir çekirdek," dedi Abe. "Genişleyip yumuşak dokuyu parçalayacak şekilde tasarlanmış. Ete saplandıktan sonra üzerindeki bakır kabuk açılıp altı kollu bir yıldız oluşturuyor. Her bir uç da pençe gibi keskindir." Sonra cesedin başucuna geçti. "93 yılında San Fransico'da manyağın teki kalabalığın içinde ateş edip dokuz kişiyi öldürdükten kısa bir süre sonra piyasadan kaldırıldı. Winchester için kötü reklam olmuştu; bu yüzden üretimi durdurdular. Ama hâlâ elden ele dolaşan birkaç mermi var tabii. Arada bir kurbanlarda rastlıyoruz ama çok nadir artık."</span></p>

    <p style="; margin-bottom: 2.4pt; text-indent: 18pt;"><span style="">Maura'nın dikkati hâlâ röntgendeki yıldız şeklinin üzerindeydi. Abe'in söylediklerini düşünüyordu: Her bir uç pençe gibi keskindir. O sırada maktulün arabasının üzerindeki çizikleri hatırlamıştı.</span></p>

    <p style="; margin-bottom: 2.4pt; text-indent: 18pt;"><i><span style="">Yırtıcı bir kuşun tırnak izleri.</span></i></p>

    <p style="; margin-bottom: 2.4pt; text-indent: 18pt;"><span style="">Abe kafa derisinin enzisyonunu bitirdiği sırada yeniden otopsi masasına döndü. Abe deriyi yüzmeden önce bir saniyeliğine kendine hâkim olamayarak ölü kadının yüzüne baktı. Ölüm dudaklarını puslu bir maviye boyamıştı. Gözleri açıktı ve kornea havaya maruz kaldığı için kuruyup bulutlanmıştı. İnsan yaşarken gözlerinin parlamasının sebebi buydu işte. Kornea nemli olunca ışığı yansıtıyordu ama gözler kurulmadığı zaman kornea da nemlenmiyordu. Böylece gözler kuru, bomboş bir görüntüye bürünüyordu. Yani insan öldüğü zaman gözlerin canlılığını yitirmesinin sebebi ruhun bedeni terk etmesinden değil göz kırpma refleksinin kesintiye uğramasından kaynaklanıyordu. Maura korneanın üzerindeki puslu lekelere bakıp bir an için onların canlıyken nasıl görüneceğini hayal etti. Aynaya bakmak gibi olurdu bu. İnsanın aklını başından alan bir yansıma. Birdenbire o masada yatanın aslında kendisi olduğu hissine kapıldı. Aslında ölen oydu ve kendi bedeninin otopsisini izliyordu o sırada. Bunu düşünmek bile başını döndürmeye yetmişti.</span></p>

    <p style="; margin-bottom: 2.4pt; text-indent: 18pt;"><span style="">Hayaletler yaşarken sık sık bulundukları yerlere takılıp kalmaz mıydı? Burası da benim ruhumun dadandığı yer işte, diye düşünde. Otopsi laboratuarı. Ruhum sonsuza dek burada kalacak. Benim lanetim de bu.</span></p>

    <p style="; margin-bottom: 2.4pt; text-indent: 18pt;"><span style="">Abe kafatası derisini sıyırdı ve kadının yüzü plastik bir maske gibi buruşuverdi.</span></p>

    <p style="; margin-bottom: 2.4pt; text-indent: 18pt;"><span style="">Maura ürpermişti. Gözlerini cesetten çevirdiği anda Rizzoli'nin kendisini izlemekte olduğunu fark etti yine. Bana mı yoksa benim hayaletime mi bakıyor?"</span></p>

    <p style="; margin-bottom: 2.4pt; text-indent: 18pt;"><span style="">Stryker testeresinin matkabı kendi kafatasını oyuyordu sanki. Abe, kurşunun girdiği yere dokunmadan derisi yüzülmüş kafatasının tepesini kesti. Sonra kestiği yeri usulca kımıldatarak kemiği çıkarıp attı. Black Talon mermisi açılan kranumun içinden fırlayıp Yoshima'nın kafatasının hemen altında tuttuğu kabın içine yuvarlandı. Ölümcül bir çiçeğin yaprakları gibi açılmış metal uçlarıyla kabın içinde pırıl pırıl parlıyordu şimdi.</span></p>

    <p style="; margin-bottom: 2.4pt; text-indent: 18pt;"><span style="">Beyin kopkoyu bir kana bulanmıştı.</span></p>

    <p style="; margin-bottom: 2.4pt; text-indent: 18pt;"><span style="">"İki lobda da geniş ölçekli kanama. Röntgenlerden de görüldüğü gibi yani," dedi Abe. "Kurşun sol taraftaki temporal kemikten girmiş ama dışarı çıkmamış. Bu röntgenlerde de görülebiliyor." Sonra ışık kutusuna işaret etti. Kurşun kafatasının sol arka kısmındaki iç kıvrımda kemiğe dayanmış, parlak bir yıldız gibi görünüyordu.</span></p>

    <p style="; margin-bottom: 2.4pt; text-indent: 18pt;"><span style="">"Kurşunun girdiği yerde kalması biraz tuhaf," dedi Frost.</span></p>

    <p style="; margin-bottom: 2.4pt; text-indent: 18pt;"><span style="">"Büyük olasılıkla sekme olmuştur. Kurşun kranuma saplanıp ileri geri oynayarak beyni paramparça ediyor. Hızı yumuşak dokunun üzerinde dağılıyor. Blenderlerin ucunda dönen bıçaklar gibi."</span></p>

    <p style="; margin-bottom: 2.4pt; text-indent: 18pt;"><span style="">"Dr. Bristol?" Bu Abe'in sekreteri Stella'ydı. Megafondan konuşuyordu.</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Black Talon'a rastlanan vakayı buldum. Kurbanın ismi Vassily Titov. Otopsiyi Dr. Tierney yapmış."</span></p>

    <p style="; margin-bottom: 2.4pt; text-indent: 18pt;"><span style="">"Davaya bakan dedektif kimmiş?"</span></p>

    <p style="; margin-bottom: 2.4pt; text-indent: 18pt;"><span style="">"Imm... İşte burada. Dedektif Vann ve Dedektif Dunleavy."</span></p>

    <p style="; margin-bottom: 2.4pt; text-indent: 18pt;"><span style="">"Onları bir yoklarım," dedi Rizzoli. "Bakalım dava hakkında bir şeyler hatırlıyorlar mı?"</span></p>

    <p style="; margin-bottom: 2.4pt; text-indent: 18pt;"><span style="">"Teşekkürler Stella," dedi Bristol. Sonra elinde fotoğraf makinesiyle bekleyen Yoshima'ya döndü. "Tamam çekebilirsin."</span></p>

    <p style="; margin-bottom: 2.4pt; text-indent: 18pt;"><span style="">Yoshima beynin fotoğraflarını çekmeye başladı. Abe onu kemikten yuvasından çıkarmadan önceki hâlini ölümsüzleştirmişti önce. <i>Koca bir yaşamın hafızada depolandığı yer burası,</i> diye düşündü Maura pırıl pırıl gri kıvrımlara bakarak. Çocuklukta öğrenilen ilk harfler. Dört kere dört on altı eder. İlk kayıp, ilk aşk, ilk kalp sızısı. Hepsi küçük paketler hâlinde RNA adı verilen kurye tarafından bu karmaşık</span> <span style="">neonlar</span> <span style="">ağına taşınıyordu. Hafıza biyokimyadan ibaretti işte ama aynı zamanda her insanı kendine özgü bir birey yapan şey de hafızanın ta kendisiydi.</span></p>

    <p style="; margin-bottom: 2.4pt; text-indent: 18pt;"><span style="">Abe neşterinin bir iki vuruşuyla beyni açığa alıp sanki büyük bir hazine taşıyormuşçasına iki elinde tezgâha taşıdı. Onu bugün incelemeyecekti. Önce bozulmadan muhafazasını sağlamak için ilaçlı suda bekletip daha sonra parçalayacaktı. Ama bu travmanın kanıtını bulmak için mikroskobik tahlil yapmasına gerek yoktu. Yüzeydeki renk kaybından belliydi zaten.</span></p>

    <p style="; margin-bottom: 2.4pt; text-indent: 18pt;"><span style="">"Yani kurşun şuradan, sol şakaktan girmiş," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Evet, ve derideki delikle kafatasındaki delik birebir eşleşiyor," diye cevap verdi Abe.</span></p>

    <p style="; margin-bottom: 2.4pt; text-indent: 18pt;"><span style="">"Yani başının yanından aldığı tek bir kurşun darbesiyle ölmüş."</span></p>

    <p style="; margin-bottom: 2.4pt; text-indent: 18pt;"><span style="">Abe başını salladı. "Fail büyük olasılıkla sürücü penceresinden doğrultmuş silahı. Ve cam da acıkmış; yani merminin yönünü değiştirecek cam engeli yokmuş arada."</span></p>

    <p style="; margin-bottom: 2.4pt; text-indent: 18pt;"><span style="">"Yani orada öylece oturuyormuş," dedi Rizzoli. "Ilık bir akşam. Penceresi açık. Saat sekiz. Hava kararıyor. Adam arabaya yaklaşıyor. Öylece silahını çekip kadını vuruyor." Rizzoli başını iki yana salladı. "Peki ama neden?"</span></p>

    <p style="; margin-bottom: 2.4pt; text-indent: 18pt;"><span style="">"Cüzdanı çalınmamış," dedi Abe.</span></p>

    <p style="; margin-bottom: 2.4pt; text-indent: 18pt;"><span style="">"Yani soygun değil," diye ekledi Frost.</span></p>

    <p style="; margin-bottom: 2.4pt; text-indent: 18pt;"><span style="">"Bu durumda elimizde bir tek aşk cinayeti ihtimali kalıyor. Ya da kadın bir hedefti..." Rizzoli, Maura'ya bakmıştı bunu söylerken yine hedef olma olasılığını öne sürüyordu.</span></p>

    <p style="; margin-bottom: 2.4pt; text-indent: 18pt;"><i><span style="">Acaba katil gerçeklen de doğru hedefi vurabilmiş miydi?</span></i></p>

    <p style="; margin-bottom: 2.4pt; text-indent: 18pt;"><span style="">Abe beyni formalin dolu bir kovaya koydu. "Şimdilik sürpriz bir şey olmadı," dedi boynu tahlil ederek.</span></p>

    <p style="; margin-bottom: 2.4pt; text-indent: 18pt;"><span style="">"Toksik tarama yapacak mısın?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Abe omuz silkti. "Bir örnek yollayabiliriz ama bunun gerekli olduğunu sanmıyorum. Ölüm sebebi ortada." Başıyla ışık kutusunun üzerinde kafatasını gölgeleyen kurşuna işaret etti. "Toksik tarama talep etmek için bir sebebiniz var mı? Arama timi arabada uyuşturucu ya da uyuşturucu yapımında kullanılan alet edevata rastlamış mı?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Araba tertemizdi. Yani kan lekeleri dışında."</span></p>

    <p style="; margin-bottom: 2.4pt; text-indent: 18pt;"><span style="">"Peki, kanın hepsi kurbana mı aitmiş?"</span></p>

    <p style="; margin-bottom: 2.4pt; text-indent: 18pt;"><span style="">"Hepsinin B pozitif olduğu kesin en azından."</span></p>

    <p style="; margin-bottom: 2.4pt; text-indent: 18pt;"><span style="">Abe, Yoshima'ya baktı. "Kızımızın kan grubunu belirlemiş miydin sen?"</span></p>

    <p style="; margin-bottom: 2.4pt; text-indent: 18pt;"><span style="">Yoshima başını salladı. "Maktulun kan grubuyla uyumlu. B pozitif."</span></p>

    <p style="; margin-bottom: 2.4pt; text-indent: 18pt;"><span style="">Kimse Maura'ya bakmıyordu. O sırada çenesinin nasıl da kapandığını kimse görmemişti. Nasıl da nefesinin kesildiğini kimse fark etmemişti. Bir anda kimsenin yüzünü görmemesi için arkasını döndü ve maskesini çıkarıp buruşturdu.</span></p>

    <p style="; margin-bottom: 2.4pt; text-indent: 18pt;"><span style="">Çöp tenekesinin önünden geçerken Abe seslenmişti: "Bizden sıkıldın galiba Maura, ha?"</span></p>

    <p style="; margin-bottom: 2.4pt; text-indent: 18pt;"><span style="">"Saat farkından dolayı yorgunluk çöktü üzerime," dedi önlüğünü çıkararak. "Sanırım bugün erken çıkacağım. Yarın görüşürüz Abe."</span></p>

    <p style="; margin-bottom: 2.4pt; text-indent: 18pt;"><span style="">Sonra arkasına bile bakmadan laboratuarı terk etti.</span></p>

    <p style="; margin-bottom: 2.4pt; text-indent: 18pt;"><span style="">Eve dönerkenki yolculuğu muğlak geçmişti. Ancak Brookline'e yaklaştığı zaman zihni yeniden açıldı. Ancak o zaman zihninde daireler çizerek dolaşan düşünceler girdabını kırabilmişti.</span></p>

    <p style="; margin-bottom: 2.4pt; text-indent: 18pt;"><i><span style="">Otopsiyi unut. Çıkar aklından bunu. Akşam yemeğini düşün, başka bir şey düşün ama bugün gördüklerini düşünme artık.</span></i></p>

    <p style="; margin-bottom: 2.4pt; text-indent: 18pt;"><span style="">Yolda markete uğradı. Buzdolabı tam takırdı ve akşam yemeğinde ton balığı ve donmuş bezelye yemek istemiyorsa alışveriş yapmak zorundaydı. Deliler gibi, acele acele alışveriş arabasını doldurmaya başladı. Yemek hakkında düşünmek, bütün hafta ne pişireceğini düşünmek çok daha sağlıklıydı o anda.</span></p>

    <p style="; margin-bottom: 2.4pt; text-indent: 18pt;"><i><span style="">Etrafa sıçrayan kanları ve çelik kaplar içindeki kadın organlarını düşünmeyi bırak artık. Greyfurda ihtiyacım olacak ve elma lazım. Şu patlıcanlar da fena görünmüyor hani</span></i><span style="">. Sonra bir demet taze fesleğen alıp burnuna götürdü ve kokusunu uzun uzun içine çekti. Bir anlığına bile olsa o keskin kokusuyla otopsi laboratuarının kokularını silip götürdüğü için mutluydu. Bir hafta boyunca tadı bebek maması gibi Fransız yemeklerini yiyince baharatlı şeyleri özlemişti<i>. Bu gece şöyle ağzımı yakan, acı mı acı yeşil körili bir Tay yemeği pişireyim bari</i>, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">Eve gidince üzerine bir şort ve bir tişört geçirip akşam yemeğini hazırlamak üzere hemen kendini mutfağa attı. Tavuğu, soğan ve sarımsakları ince ince doğrarken bir yandan da buz gibi</span> <span style="">Bordeaux</span> <span style="">beyaz şarabını yudumluyordu. B pozitif kan grubunu ve siyah saçlı kadını düşünecek vakti yoktu. Tavadaki yağ kızmıştı bile. Tavuğu soteleyip köri ezmesini eklemenin zamanı gelmişti. Sonra Hindistan cevizi sütünü ekledi ve suyunu çekmesi için tencerenin kapağını kapadı. O sırada mutfak camındaki yansımasını görmüştü bir anda.</span></p>

    <p style="; margin-bottom: 2.4pt; text-indent: 18pt;"><i><span style="">Ona öyle benziyorum ki. Tıpatıp aynıyız..</span></i></p>

    <p style="; margin-bottom: 2.4pt; text-indent: 18pt;"><span style="">Sanki camda gördüğü kendi yansıması değil de bir hayaletmiş gibi iliklerine kadar ürperdi bir anda. Tencerenin kapağı içinde biriken buharla tıkırdamaya başlamıştı. Dışarı çıkmaya çalışan, onun dikkatini çekmeye çabalayan hayaletler gibi.</span></p>

    <p style="; margin-bottom: 2.4pt; text-indent: 18pt;"><span style="">Ocağı kapatıp telefona doğru yürüdü ve artık ezbere bildiği numarayı tuşlayıp bir çağrı bıraktı hemen.</span></p>

    <p style="; margin-bottom: 2.4pt; text-indent: 18pt;"><span style="">Jane Rizzoli çok geçmeden aramıştı. Maura arka tarafta bir telefonun çaldığını duyuyordu. Demek ki henüz evine gitmemişti. Hâlâ Shroeder Plaza'daki masasındaydı çalışıyor olmalıydı.</span></p>

    <p style="; margin-bottom: 2.4pt; text-indent: 18pt;"><span style="">"Rahatsız ettiğim için özür dilerim," dedi Maura. "Ama sana sormam gereken bir şey var."</span></p>

    <p style="; margin-bottom: 2.4pt; text-indent: 18pt;"><span style="">"Sen iyi misin?"</span></p>

    <p style="; margin-bottom: 2.4pt; text-indent: 18pt;"><span style="">"İyiyim. Sadece onun hakkında bir şey daha bilmeliyim."</span></p>

    <p style="; margin-bottom: 2.4pt; text-indent: 18pt;"><span style="">"Arma Jessop hakkında mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Ehliyetini Massachusetts'ten aldığını söylemiştin."</span></p>

    <p style="; margin-bottom: 2.4pt; text-indent: 18pt;"><span style="">"Evet. Doğru."</span></p>

    <p style="; margin-bottom: 2.4pt; text-indent: 18pt;"><span style="">"Doğum tarihinde ne yazıyor?"</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Bugün otopsi laboratuarında kırk yaşında olduğunu söylemiştin. Doğum tarihi neymiş?"</span></p>

    <p style="; margin-bottom: 2.4pt; text-indent: 18pt;"><span style="">"Neden soruyorsun ki?"</span></p>

    <p style="; margin-bottom: 2.4pt; text-indent: 18pt;"><span style="">"Lütfen. Bunu öğrenmeliyim."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Bekle."</span></p>

    <p style="; margin-bottom: 2.4pt; text-indent: 18pt;"><span style="">Maura, Rizzoli'nin sayfaları karıştırdığını duyabiliyordu. Çok geçmeden tekrar telefonu eline aldı. "Ehliyetinde yazdığına göre yirmi beş kasımda doğmuş."</span></p>

    <p style="; margin-bottom: 2.4pt; text-indent: 18pt;"><span style="">Maura bir süre hiçbir şey söylemeden öylece kalakaldı.</span></p>

    <p style="; margin-bottom: 2.4pt; text-indent: 18pt;"><span style="">"Orda mısın?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Sorun nedir Doktor? Neler oluyor?"</span></p>

    <p style="; margin-bottom: 2.4pt; text-indent: 18pt;"><span style="">Maura yutkundu. "Benim için bir iyilik yapmanı isteyeceğim Jane. Ama kulağa çılgınca gelebilir biraz."</span></p>

    <p style="; margin-bottom: 2.4pt; text-indent: 18pt;"><span style="">"Söyle bakalım."</span></p>

    <p style="; margin-bottom: 2.4pt; text-indent: 18pt;"><span style="">"Suç laboratuarında onun DNA'sıyla benimkini karşılaştırmanızı istiyorum."</span></p>

    <p style="; margin-bottom: 2.4pt; text-indent: 18pt;"><span style="">Telefonun öbür ucunda çalan telefon sonunda kesilmişti. "Bir daha söyler misin? Sanırım yanlış duydum," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Benim DNA'mla Anna Jessop'unkinin uyup uymadığını öğrenmek istiyorum."</span></p>

    <p style="; margin-bottom: 2.4pt; text-indent: 18pt;"><span style="">"Bak, birbirinize çok benzediğinizi görebiliyorum ama"</span></p>

    <p style="; margin-bottom: 2.4pt; text-indent: 18pt;"><span style="">"Dahası da var."</span></p>

    <p style="; margin-bottom: 2.4pt; text-indent: 18pt;"><span style="">"Neden söz ediyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Kan grubumuz da aynı. B pozitif."</span></p>

    <p style="; margin-bottom: 2.4pt; text-indent: 18pt;"><span style="">Rizzoli mantık çerçevesinde cevap vermişti: "Kaç kişinin kan grubu B pozitif biliyor musun? Nasıl desem?</span> <span style="">Herhalde</span> <span style="">dünya nüfusunun yüzde onu B pozitiftir."</span></p>

    <p style="; margin-bottom: 2.4pt; text-indent: 18pt;"><span style="">"Ve bir de doğum günü. Doğum tarihinin yirmi beş kasım olduğunu söyledin. Jane, benim doğum günüm de yirmi beş kasım."</span></p>

    <p style="; margin-bottom: 2.4pt; text-indent: 18pt;"><span style="">Bu sözlerin üzerine ikisi de sessizliğe gömülmüşlerdi. "Pekâlâ, şimdi tüylerim diken diken oldu işte," dedi Rizzoli usulca.</span></p>

    <p style="; margin-bottom: 2.4pt; text-indent: 18pt;"><span style="">"Şimdi neden test istediğimi anlıyor musun? Onunla ilgili her şey görüntüsünden kan grubuna ve hatta doğum gününe kadar..." Maura duraklamıştı. "O benim resmen. Nereden geldiğini bilmek istiyorum. Bu kadının kim olduğunu bilmek istiyorum."</span></p>

    <p style="; margin-bottom: 2.4pt; text-indent: 18pt;"><span style="">Uzun bir sessizlikten sonra Rizzoli yeniden söze girdi: "Bu sorunun cevabını bulmak tahmin ettiğimizden daha zor olabilir."</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">"Bu öğleden sonra kredi kartıyla ilgili bir rapor aldık. Anladığımız kadarıyla MasterCard'ı sadece altı ay önce çıkartılmış."</span></p>

    <p style="; margin-bottom: 2.4pt; text-indent: 18pt;"><span style="">"Yani?"</span></p>

    <p style="; margin-bottom: 2.4pt; text-indent: 18pt;"><span style="">"Sürücü ehliyeti de sadece dört ay önce alınmış. Arabanın plakaları üç ay önce hazırlanmış."</span></p>

    <p style="; margin-bottom: 2.4pt; text-indent: 18pt;"><span style="">"Peki ya adresi? Brighton'da yaşadığını söylemiştin değil mi? Komşularıyla konuşmadınız mı?"</span></p>

    <p style="; margin-bottom: 2.4pt; text-indent: 18pt;"><span style="">"Gece geç saatte ev sahibesine ulaşmayı başardık. Söylediğine göre evi Anne Jessop'a üç ay önce kiraya vermiş. Daireye onunla birlikte girdik."</span></p>

    <p style="; margin-bottom: 2.4pt; text-indent: 18pt;"><span style="">"Ve?"</span></p>

    <p style="; margin-bottom: 2.4pt; text-indent: 18pt;"><span style="">"İçerisi bomboştu Doktor. Mobilya namına tek bir çöp yoktu. Ne bir tava ne bir diş fırçası. Biri kablolu televizyon ve telefon hattını açtırmış ama içeride kimse yoktu."</span></p>

    <p style="; margin-bottom: 2.4pt; text-indent: 18pt;"><span style="">"Peki ya komşular?"</span></p>

    <p style="; margin-bottom: 2.4pt; text-indent: 18pt;"><span style="">"Onu hiç görmemişler. Hatta ona 'hayalet' adını takmışlar."</span></p>

    <p style="; margin-bottom: 2.4pt; text-indent: 18pt;"><span style="">"Birincil bir adresi olmalı. Başka bir banka hesabı..."</span></p>

    <p style="; margin-bottom: 2.4pt; text-indent: 18pt;"><span style="">"Hepsine baktık. Bu kadına dair geçmişe ilişkin hiçbir şey bulamadık."</span></p>

    <p style="; margin-bottom: 2.4pt; text-indent: 18pt;"><span style="">"Bu ne demek oluyor peki?"</span></p>

    <p style="; margin-bottom: 2.4pt; text-indent: 18pt;"><span style="">"Bu demek oluyor ki altı ay öncesine kadar Anna Jessop diye biri yokmuş," dedi Rizzoli.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
