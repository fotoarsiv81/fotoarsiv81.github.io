<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ YEDİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MAURA BİR KEZ DAHA kimliğine dair bütün kanıtları gerisinde bırakıyordu. Çantasını dolaba koyup saatini, kemerini ve araba anahtarlarını çıkardı. <i>Kredi kartım, ehliyetim ve Sosyal Güvenlik numaram olsa da gerçekte kim olduğumu bilmiyorum</i>, diye düşündü. Bu sorunun cevabını bilen tek insan da bu duvarların arkasında beni bekliyor.</span></p>

    <p style="; margin-bottom: 2.4pt; text-indent: 18pt;"><span style="">Maura ziyaretçi kapısına gidip güvenliğin kontrol etmesi için ayakkabılarını çıkardı ve sonra metal detektöründen geçti.</span></p>

    <p style="; margin-bottom: 2.4pt; text-indent: 18pt;"><span style="">Bayan bir gardiyan içeride onu bekliyordu. "Dr. Isles?"</span></p>

    <p style="; margin-bottom: 2.4pt; text-indent: 18pt;"><span style="">"Evet, benim."</span></p>

    <p style="; margin-bottom: 2.4pt; text-indent: 18pt;"><span style="">"Özel bir görüşme odası talep etmişsiniz öyle mi?</span></p>

    <p style="; margin-bottom: 2.4pt; text-indent: 18pt;"><span style="">"Mahkûmla yalnız görüşmem gerekiyor."</span></p>

    <p style="; margin-bottom: 2.4pt; text-indent: 18pt;"><span style="">"Yine de izleniyor olacaksınız. Anlıyorsunuz değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Konuşmamız gizli kaldıktan sonra önemi yok."</span></p>

    <p style="; margin-bottom: 2.4pt; text-indent: 18pt;"><span style="">"Mahkûmların avukatlarla görüştüğü odada görüşeceksiniz. Bu yüzden konuştuklarınız duyulmuyor olacak." Gardiyanla birlikte açık görüş gününde geldiği salondan geçip bir başka koridora girmişlerdi. Gardiyan kapıyı açıp Maura'yı içeri aldı. "Onu birazdan getireceğiz. Siz geçip oturun."</span></p>

    <p style="; margin-bottom: 2.4pt; text-indent: 18pt;"><span style="">Maura görüşme odasına girdi. İçeride bir masa ve iki tane sandalye vardı. Kapıya bakan sandalyeye geçip oturdu. Koridora bakan plastik bir cam vardı. Odanın iki köşesine güvenlik kameraları yerleştirilmişti. Maura beklemeye başladı. Serin serin esen klimaya rağmen elleri terliyordu. Başını kaldırdığında bir anda camın diğer tarafından kendisine bakan Amalthea'nın kapkara, duygusuz gözleriyle karşılaşınca bir anda irkildi.</span></p>

    <p style="; margin-bottom: 2.4pt; text-indent: 18pt;"><span style="">Gardiyan Amalthea'yı içeri sokup sandalyeye oturtmuştu. "Bugün pek konuşkan değil. Sizinle konuşup konuşmayacağını bilmiyorum ama getirdik işte." Gardiyan eğilip Amalthea'nın bileğine bir kelepçe bağladı ve kelepçenin diğer ucunu masanın bacağına tutturdu.</span></p>

    <p style="; margin-bottom: 2.4pt; text-indent: 18pt;"><span style="">"Buna gerek var mı gerçekten?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Kurallar böyle. Sizin güvenliğiniz için," dedi gardiyan doğrulurken. "İşiniz bittiğinde duvardaki megafonun düğmesine basın. Gelip onu alacağız." Çıkmadan önce Amalthea'nın omzunu sıvazladı. "Şimdi bu bayanla güzel güzel konuşun tamam mı tatlım? Seni görmek için ta nerelerden gelmiş." Sonra Maura'ya iyi şamalar dercesine sessiz bir bakış atıp odadan çıktı ve kapıyı arkasından kilitledi.</span></p>

    <p style="; margin-bottom: 2.4pt; text-indent: 18pt;"><span style="">Maura ve Amalthea bir süre öylece oturdular.</span></p>

    <p style="; margin-bottom: 2.4pt; text-indent: 18pt;"><span style="">"Geçen hafta seni ziyarete gelmiştim," dedi Maura. "Beni hatırlıyor musun?"</span></p>

    <p style="; margin-bottom: 2.4pt; text-indent: 18pt;"><span style="">Amalthea sandalyesinde iki büklüm olup gözlerini masaya dikti.</span></p>

    <p style="; margin-bottom: 2.4pt; text-indent: 18pt;"><span style="">"Tam gitmek üzereyken bana bir şey söylemiştin. Şimdi sen de öleceksin. Bu ne demek oluyor?"</span></p>

    <p style="; margin-bottom: 2.4pt; text-indent: 18pt;"><span style="">Amalthea cevap vermedi.</span></p>

    <p style="; margin-bottom: 2.4pt; text-indent: 18pt;"><span style="">"Beni uyarmaya çalışıyordun değil mi? Senin peşini bırakmamı istiyordun. Geçmişini kurcalamamamı söylüyordun."</span></p>

    <p style="; margin-bottom: 2.4pt; text-indent: 18pt;"><span style="">Amalthea yine cevap vermemişti.</span></p>

    <p style="; margin-bottom: 2.4pt; text-indent: 18pt;"><span style="">"Şu anda kimse bizi duyamaz Amalthea. Bu odada yalnızız." Maura ellerini masaya koyup üzerinde kayıt cihazı ya da not defteri filan olmadığını göstermeye çalıştı. Ben polis ya da savcı değilim. Bana istediğini söyleyebilirsin. Kimse seni duymaz." Maura biraz daha sokulup usulca ekledi: "Söylediğim her şeyi çok iyi anladığını biliyorum. Lanet olsun. Bu oyundan sıkıldım artık."</span></p>

    <p style="; margin-bottom: 2.4pt; text-indent: 18pt;"><span style="">Amalthea'nın başını kaldırmadığı hâlde gerildiği her hâlinden belliydi. Kol kasları bir anda kasılmıştı. <i>Beni dinliyor. Tamam. Söyleyeceklerimi duymak istiyor</i>.</span></p>

    <p style="; margin-bottom: 2.4pt; text-indent: 18pt;"><span style="">"Bu bir tehditti değil mi? Öleceğimi söylediğin zaman senden uzak durmamı yoksa benim sonumun da Anna'ya benzeyeceğini söylemeye çalışıyordun. İlk başta bunun psikozlu bir hastanın saçmalamaları olduğunu sanmıştım ama söylediklerinde ciddiydin. Onu koruyorsun değil mi? Canavar'ı koruyorsun."</span></p>

    <p style="; margin-bottom: 2.4pt; text-indent: 18pt;"><span style="">Amalthea usulca başını kaldırdı. Karanlık, buz gibi, bomboş bakışları Maura'nın gözleriyle buluştu. Maura geri çekilmişti. Tüyleri diken diken olmuştu.</span></p>

    <p style="; margin-bottom: 2.4pt; text-indent: 18pt;"><span style="">"Onun hakkında her şeyi biliyoruz," dedi Maura. "İkinizden de haberimiz var."</span></p>

    <p style="; margin-bottom: 2.4pt; text-indent: 18pt;"><span style="">"Ne biliyorsun?"</span></p>

    <p style="; margin-bottom: 2.4pt; text-indent: 18pt;"><span style="">Maura, Amalthea'nın konuşmasını beklemiyordu. Bu soruyu öyle bir fısıltıyla sormuştu ki Maura bir an için gerçekten onu duyup duymadığından emin olamadı. Yutkundu. Derin bir nefes aldı. Gözlerindeki o boşluk duygusu Maura'yı derinden sarsmıştı. Gözlerinde delilik filan yoktu. Sadece boştu.</span></p>

    <p style="; margin-bottom: 2.4pt; text-indent: 18pt;"><span style="">"Benim kadar akıllısın sen de. Aklın gayet başında," dedi Maura. "Ama bunu kimsenin öğrenmesine cesaret edemiyorsun. Psikozluyu oynamak kolay; çünkü insanlar delileri rahat bırakıyorlar. Seni sorgulamaya bile zahmet etmiyorlar, işi kurcalamıyorlar çünkü her şeyin sanrılardan ibaret olduğunu sanıyorlar. Şimdi sana ilaç da vermiyorlar çünkü ilaçların yan etkilerinden zarar görmüşsün gibi davranıyorsun." Maura kendini o bomboş karanlığın içine bakmaya zorladı. "Canavar'ın gerçek olduğunu bilmiyorlar. Ama sen biliyorsun. Ve nerde olduğunu da biliyorsun."</span></p>

    <p style="; margin-bottom: 2.4pt; text-indent: 18pt;"><span style="">Amalthea kımıldamadan duruyordu ama gergin olduğu yüzünden belliydi. Ağzının kenarındaki kaslar gerilmişti ve boynundaki damarlar belirginleşti.</span></p>

    <p style="; margin-bottom: 2.4pt; text-indent: 18pt;"><span style="">"Bu senin tek şansındı değil mi? Delilik maskesinin ardına saklanıp merhamet dilenmek. Kanıtları inkâr edemezdin levyenin üzerinde kan izleri vardı. Cüzdanları çalmıştın. Ama onları psikozlu olduğuna ikna ederek bu konunun üzerine daha fazla gitmelerini engelledin. Bu şekilde diğer kurbanlarını bulamayacaklarını düşündün. Florida'da ve Virginia'da öldürdüğün kadınları. Teksas ve Arkansas'ta. Bu eyaletlerde idam cezası olduğunu biliyordun." Maura masanın üzerine iyice eğilmişti şimdi. "Neden onu ele vermiyorsun Amalthea? Ne de olsa o senin bütün suçu tek başına üstlenmene göz yumdu. Ve şimdi dışarıda hâlâ iş üstünde. Sensiz devam ediyor. Birlikte gittiğiniz yerlere, aynı av noktalarına tekrar tekrar dönüyor. Daha yeni Natick'te bir başka kadını kaçırdı. Onu durdurabilirsin Amalthea. Bütün bunlara bir son verebilirsin."</span></p>

    <p style="; margin-bottom: 2.4pt; text-indent: 18pt;"><span style="">Amalthea nefesini tutmuş bekliyordu sanki.</span></p>

    <p style="; margin-bottom: 2.4pt; text-indent: 18pt;"><span style="">"Şu hâline bak. Burada hapishanede tıkılı kaldın." Maura gülmeye başladı. "Ne kadar da acınası. Elijah elini kollunu sallayarak dışarıda dolaşırken sen neden burada oturasın?"</span></p>

    <p style="; margin-bottom: 2.4pt; text-indent: 18pt;"><span style="">Amalthea gözlerini kırptı. Bir an için bile olsa kaslarındaki bütün gerginlik eriyip gitmişti sanki.</span></p>

    <p style="; margin-bottom: 2.4pt; text-indent: 18pt;"><span style="">"Konuş benimle," diye üsteledi Maura. "Bu odada başka kimse yok. Sadece sen ve ben."</span></p>

    <p style="; margin-bottom: 2.4pt; text-indent: 18pt;"><span style="">Kadının gözleri köşedeki kameralardan birine odaklanmıştı.</span></p>

    <p style="; margin-bottom: 2.4pt; text-indent: 18pt;"><span style="">"Evet bizi görebiliyorlar," dedi Maura. "Ama duyamıyorlar."</span></p>

    <p style="; margin-bottom: 2.4pt; text-indent: 18pt;"><span style="">"Herkes bizi duyabilir," diye fısıldadı Amalthea. Gözlerini Maura'nın üzerine dikmişti. O hayalet gibi bomboş bakan gözler bir anda buz gibi olmuştu. Ve korkutucu derecede akıllı bakıyordu şimdi. Sanki birdenbire içine bambaşka bir yaratık girmişti ve onun gözlerinden Maura'ya bakıyordu. "Neden buradasın?"</span></p>

    <p style="; margin-bottom: 2.4pt; text-indent: 18pt;"><span style="">"Bilmek istiyorum. Kız kardeşimi Elijah mı öldürdü?"</span></p>

    <p style="; margin-bottom: 2.4pt; text-indent: 18pt;"><span style="">Uzun bir sessizlik olmuştu. Ve bir an için kadının gözlerinde tuhaf, eğlenir gibi bir pırıltı yanıp söndü. "Neden öldürsün ki?"</span></p>

    <p style="; margin-bottom: 2.4pt; text-indent: 18pt;"><span style="">"Ana'nın neden öldürüldüğünü biliyorsun değil mı?"</span></p>

    <p style="; margin-bottom: 2.4pt; text-indent: 18pt;"><span style="">"Neden cevabını bildiğim bir soru sormuyorsun bana? Buraya gelmenin asıl sebebini yani." Amalthea son derece sessiz ve samimi bir ses tonuyla konuşmuştu. "Bu seninle ilgili Maura değil mi? Gerçekte öğrenmek istediğin şey nedir?"</span></p>

    <p style="; margin-bottom: 2.4pt; text-indent: 18pt;"><span style="">Maura'nın kalbi güm güm atıyordu. Gözleri kadının gözlerinin üzerindeydi. Bir anda boğazının acıyla düğümlendiğini hissetti. "Bana söylemeni istiyorum..."</span></p>

    <p style="; margin-bottom: 2.4pt; text-indent: 18pt;"><span style="">"Evet?" sadece mırıldamıştı Amalthea. Maura’nın kafasında konuşan bir ses gibi.</span></p>

    <p style="; margin-bottom: 2.4pt; text-indent: 18pt;"><span style="">"Annem kimdi?"</span></p>

    <p style="; margin-bottom: 2.4pt; text-indent: 18pt;"><span style="">Amalthea'nın dudakları ufacık bir gülümsemeyle kıvrılmıştı. "Aradaki benzerliği görmediğini mi söylüyorsun yani?"</span></p>

    <p style="; margin-bottom: 2.4pt; text-indent: 18pt;"><span style="">"Bana gerçeği söyle."</span></p>

    <p style="; margin-bottom: 2.4pt; text-indent: 18pt;"><span style="">"Bana bir bak. Sonra da aynaya bak. İşte gerçek bu."</span></p>

    <p style="; margin-bottom: 2.4pt; text-indent: 18pt;"><span style="">"Sende kendime dair hiçbir şey görmüyorum."</span></p>

    <p style="; margin-bottom: 2.4pt; text-indent: 18pt;"><span style="">"Ama ben sende görüyorum."</span></p>

    <p style="; margin-bottom: 2.4pt; text-indent: 18pt;"><span style="">Maura gülmeye başladı. Bunu yapabildiğine kendisi de şaşırmıştı. "Neden geldiğimi bilmiyorum. Bu ziyaret zaman kaybından başka bir işe yaramadı." Maura sandalyesini çekip ayaklandı.</span></p>

    <p style="; margin-bottom: 2.4pt; text-indent: 18pt;"><span style="">"Ölülerle çalışmak hoşuna gidiyor mu Maura?"</span></p>

    <p style="; margin-bottom: 2.4pt; text-indent: 18pt;"><span style="">Maura bu soru karşısında duyduğu şaşkınlıkla bir anda durup kalmıştı.</span></p>

    <p style="; margin-bottom: 2.4pt; text-indent: 18pt;"><span style="">"İşin bu; öyle değil mi?" dedi Amalthea. "Onları kesip organlarını çıkarıyorsun. Kalplerini lime lime ediyorsun. Bunu neden yapıyorsun?"</span></p>

    <p style="; margin-bottom: 2.4pt; text-indent: 18pt;"><span style="">"İşim gereği."</span></p>

    <p style="; margin-bottom: 2.4pt; text-indent: 18pt;"><span style="">"Neden bu mesleği seçtin?"</span></p>

    <p style="; margin-bottom: 2.4pt; text-indent: 18pt;"><span style="">"Buraya kendim hakkında konuşmaya gelmedim."</span></p>

    <p style="; margin-bottom: 2.4pt; text-indent: 18pt;"><span style="">"Ah, evet. Elbette bunun için geldin. Gerçekte kim olduğunu öğrenmek için."</span></p>

    <p style="; margin-bottom: 2.4pt; text-indent: 18pt;"><span style="">Maura yavaşça tekrar yerine oturdu. "O zaman neden bana söylemiyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Göbekleri kesip açıyorsun. Ellerini kana buluyorsun. Bu da aynı şey öyle değil mi? Neden benden farklı olduğunu düşünüyorsun?" Kadın son derece yavaş bir biçimde öne doğru eğilmişti. Öyle ki Maura bir anda kendisine ne kadar yakın durduğunu fark edince irkilmişti. "Aynaya bir bak. Beni göreceksin."</span></p>

    <p style="; margin-bottom: 2.4pt; text-indent: 18pt;"><span style="">"Aynı türden bile değiliz biz."</span></p>

    <p style="; margin-bottom: 2.4pt; text-indent: 18pt;"><span style="">"Eğer düşündüğün buysa ben kim oluyorum da senin fikrini değiştirmeye çalışıyorum ki?" Amalthea gözünü kırpmadan Maura'nın gözlerinin içine bakıyordu. "Ama DNA testi diye bir şey var."</span></p>

    <p style="; margin-bottom: 2.4pt; text-indent: 18pt;"><span style="">Maura'nın nefesi kesilmişti. Blöf yapıyor, diye düşündü. Bunun için onu yeniden görmeye gelip gelmeyeceğimi merak ediyor. Eğer gerçeği bilmeyi istiyorsam DNA asla yalan söylemez. Ağzından alacağım ufacık bir örnekle aradığım cevaba ulaşabilirim. Ve böylelikle de en kötü kâbuslarımı gerçeğe dönüştürmüş olurum.</span></p>

    <p style="; margin-bottom: 2.4pt; text-indent: 18pt;"><span style="">"Beni nerede bulacağını biliyorsun," dedi Amalthea. "Gerçeği duymaya hazır olduğun zaman gel." Amalthea ayağa kalktı. Bileğindeki kelepçe masanın bacağına çarpıp takırdamıştı. Amalthea başını kaldırıp tepedeki kameraya baktı. Gardiyana artık gitmek istediğini işaret ediyordu.</span></p>

    <p style="; margin-bottom: 2.4pt; text-indent: 18pt;"><span style="">"Eğer benim annemsen," dedi Maura, "o zaman babamın kim olduğunu söyle."</span></p>

    <p style="; margin-bottom: 2.4pt; text-indent: 18pt;"><span style="">Amalthea dönüp ona baktı. Yüzünde yine o gülümseme vardı. "Tahmin edemiyor musun?"</span></p>

    <p style="; margin-bottom: 2.4pt; text-indent: 18pt;"><span style="">O sırada kapı açıldı. Gardiyan başını içeri uzattı. "Her şey yolunda mı?"</span></p>

    <p style="; margin-bottom: 2.4pt; text-indent: 18pt;"><span style="">Kadının geçirdiği değişim gerçekten de inanılmazdı. Bir saniye önce Amalthea, Maura'ya insanın tüylerini diken diken eden bir kurnazlıkla bakıyordu. Şimdi ise o yaratık gitmiş yerine ayağını masanın bacağından kurtaramadığı için deliren hasta bir kadın müsveddesi gelmişti. "Git," diye homurdandı. "Gitmek, gitmek istiyorum."</span></p>

    <p style="; margin-bottom: 2.4pt; text-indent: 18pt;"><span style="">"Tamam tatlım. Tabii ki gideceğiz." Gardiyan, Maura'ya baktı. "Sanırım onunla işiniz bitti."</span></p>

    <p style="; margin-bottom: 2.4pt; text-indent: 18pt;"><span style="">"Şimdilik," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Charles Cassell'in kendisini ziyaret etmesini beklemiyordu. Bu yüzden nöbetçi polis, masasına gelip Dr. Cassell'in lobide onu beklediğini söyleyince şaşırdı. Asansörden inip de adamın hâlini görünce daha da şaşkına döndü. Adam bir hafta içinde on yıl yaşlanmıştı sanki. Belli ki kilo vermişti. Yüzü çökmüştü ve suratı bembeyazdı. Üzerindeki ceketin iyi bir terzinin elinden çıktığı su götürmezdi ama şimdi omuzlarından düşüyordu.</span></p>

    <p style="; margin-bottom: 2.4pt; text-indent: 18pt;"><span style="">"Sizinle konuşmam gerek," dedi Cassell. "Neler olduğunu bilmem gerekiyor."</span></p>

    <p style="; margin-bottom: 2.4pt; text-indent: 18pt;"><span style="">Rizzoli nöbetçi polise başıyla işaret etti. "Ben onu yukarı çıkarırım."</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Cassell birlikte asansöre bindiler. "Kimse bana bir şey anlatmıyor," dedi Cassell.</span></p>

    <p style="; margin-bottom: 2.4pt; text-indent: 18pt;"><span style="">"Bunun devam eden bir davanın standart prosedürü olduğunu anlıyorsunuz herhalde."</span></p>

    <p style="; margin-bottom: 2.4pt; text-indent: 18pt;"><span style="">"Beni mi suçlayacaksınız? Dedektif Ballard bunun an meselesi olduğunu söylüyor."</span></p>

    <p style="; margin-bottom: 2.4pt; text-indent: 18pt;"><span style="">Rizzoli adama baktı. "Bunu size ne zaman söyledi?"</span></p>

    <p style="; margin-bottom: 2.4pt; text-indent: 18pt;"><span style="">"Ondan ne zaman haber alsam bunu söylüyor. Stratejiniz bu mu Dedektif? Beni korkutup cezamı kesmeye mi niyetlisiniz?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli hiçbir şey söylememişti. Ballard'ın, Cassell'le görüşmeye devam ettiğini bilmiyordu.</span></p>

    <p style="; margin-bottom: 2.4pt; text-indent: 18pt;"><span style="">Birlikte asansörden indiler. Rizzoli adamı sorgu odasına götürmüştü. Bir masaya geçip karşılıklı oturdular.</span></p>

    <p style="; margin-bottom: 2.4pt; text-indent: 18pt;"><span style="">"Bana söyleyeceğiniz bir şey var mı?" diye sordu Rizzoli. "Çünkü aksi taktirde şu anda konuşmamızın hiçbir anlamı yok."</span></p>

    <p style="; margin-bottom: 2.4pt; text-indent: 18pt;"><span style="">"Onu ben öldürmedim."</span></p>

    <p style="; margin-bottom: 2.4pt; text-indent: 18pt;"><span style="">"Bunu daha önce de söylemiştiniz."</span></p>

    <p style="; margin-bottom: 2.4pt; text-indent: 18pt;"><span style="">"O zaman da beni duyduğunuzu sanmıyorum ama."</span></p>

    <p style="; margin-bottom: 2.4pt; text-indent: 18pt;"><span style="">"Bana söyleyebileceğiniz başka bir şey var mı?"</span></p>

    <p style="; margin-bottom: 2.4pt; text-indent: 18pt;"><span style="">"İş seyahatine giderken kullandığım uçak şirketiyle görüştünüz değil mi? Size o bilgiyi vermiştim."</span></p>

    <p style="; margin-bottom: 2.4pt; text-indent: 18pt;"><span style="">"Northwest Havayolu uçakta olduğunuzu doğruladı. Ama hâlâ Anna'nın cinayet saatinde evde olduğunuza dair bir şahidiniz yok."</span></p>

    <p style="; margin-bottom: 2.4pt; text-indent: 18pt;"><span style="">"Bir de posta kutusunda şu ölü kuşun bulunması meselesi var, zahmet edip o zaman nerede olduğuma baktınız mı acaba? Sizi bilmem ama ben o zaman şehirde olmadığımı biliyorum. Sekreterim de söyleyebilir size bunu."</span></p>

    <p style="; margin-bottom: 2.4pt; text-indent: 18pt;"><span style="">"Yine de bunun masumiyetinizi kanıtlamadığını görüyorsunuz sanrım. Kuşun boynunu kırıp Anna’nın posta kutusuna koyması için pekâlâ bir başkasını tutmuş olabilirsiniz."</span></p>

    <p style="; margin-bottom: 2.4pt; text-indent: 18pt;"><span style="">"Ona yaptığım şeyleri açıkça itiraf ediyorum. Evet, onu takip ettim. Evet, evinin önünden belki altı kez geçtim. Ve evet, o gece ona vurdum ve bununla gurur duymuyorum. Ama asla ona ölüm tehditleri yollamadım. Ve asla kuş filan öldürmedim ben."</span></p>

    <p style="; margin-bottom: 2.4pt; text-indent: 18pt;"><span style="">"Sadece bunu söylemeye mi geldiniz? Çünkü öyleyse..." Rizzoli ayağa kalkmaya yeltenmişti.</span></p>

    <p style="; margin-bottom: 2.4pt; text-indent: 18pt;"><span style="">O sırada Cassell'in bileğine sarılmasıyla şaşkına döndü. Bileğini öyle sıkı tutmuştu ki Rizzoli de refleks olarak direk kendini savunmaya geçti. Adamın kolunu kıvırıvermişti bir anda.</span></p>

    <p style="; margin-bottom: 2.4pt; text-indent: 18pt;"><span style="">Cassell acı içinde inleyerek yerine oturdu. Şaşırmış görünüyordu.</span></p>

    <p style="; margin-bottom: 2.4pt; text-indent: 18pt;"><span style="">"Kolunu kırmamı ister misin?" dedi Rizzoli. "Haydi bir daha dene bakalım."</span></p>

    <p style="; margin-bottom: 2.4pt; text-indent: 18pt;"><span style="">"Özür dilerim," diye mırıldadı Cassell üzgün gözlerle. Konuşma sırasında başına toplanan öfkenin tamamı akıp gitmişti bir anda sanki. "Tanrım, çok özür dilerim..."</span></p>

    <p style="; margin-bottom: 2.4pt; text-indent: 18pt;"><span style="">Rizzoli adamın sandalyede oturduğu yerde nasıl da çöküp kaldığını gördü. <i>Gerçekten acı çekiyor</i>, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">"Sadece neler olduğunu bilmek istiyorum," dedi. "Sadece bir şeyler yaptığınızdan emin olmak istiyorum."</span></p>

    <p style="; margin-bottom: 2.4pt; text-indent: 18pt;"><span style="">"Ben işimi yapıyorum Dr. Cassell."</span></p>

    <p style="; margin-bottom: 2.4pt; text-indent: 18pt;"><span style="">"Tek yaptığınız beni araştırmak."</span></p>

    <p style="; margin-bottom: 2.4pt; text-indent: 18pt;"><span style="">"Bu doğru değil. Bu geniş çaplı bir soruşturma."</span></p>

    <p style="; margin-bottom: 2.4pt; text-indent: 18pt;"><span style="">"Ama Ballard dedi ki..."</span></p>

    <p style="; margin-bottom: 2.4pt; text-indent: 18pt;"><span style="">"Bu soruşturmada Dedektif Ballard görevli değil ben görevliyim. Ve bana güvenebilirsiniz. Olabilecek her türlü perspektiften araştırıyorum durumu."</span></p>

    <p style="; margin-bottom: 2.4pt; text-indent: 18pt;"><span style="">Cassell başını salladı. Derin bir nefes alıp doğruldu. "Benim duymak istediğim de buydu. Elinizden gelen her şeyi yaptığınızdan, hiçbir şeyi atlamadığınızdan emin olmak istedim. Hakkımda ne düşünürseniz düşünün ama Tanrı da biliyor ya, gerçek olan tek bir şey varsa o da şu: ben Anna'yı gerçekten çok sevdim." Adam ellerini saçlarının arasında dolaştırdı. "İnsanların sizi terk etmesi korkunç bir şey."</span></p>

    <p style="; margin-bottom: 2.4pt; text-indent: 18pt;"><span style="">"Evet öyle."</span></p>

    <p style="; margin-bottom: 2.4pt; text-indent: 18pt;"><span style="">"Birini sevdiğiniz zaman ona tutunmanız öyle doğal ki. Aşk bazen çılgınca şeyler yaptırıyor insana; inanamayacağınız şeyler..."</span></p>

    <p style="; margin-bottom: 2.4pt; text-indent: 18pt;"><span style="">"Cinayet bile mi?"</span></p>

    <p style="; margin-bottom: 2.4pt; text-indent: 18pt;"><span style="">"Onu ben öldürmedim." Cassell, Rizzoli'nin gözlerinin içine baktı. "Ama evet. Onun için ölürdüm."</span></p>

    <p style="; margin-bottom: 2.4pt; text-indent: 18pt;"><span style="">O sırada Rizzoli'nin cep telefonu çaldı. "Affedersiniz," dedi Rizzoli ve yerinden kalkıp odadan çıktı. Arayan Frost'tu. "Güvenlik kamerası az önce Van Gates'in evinin önünde beyaz bir minibüs saptadı," dedi. "On beş dakika önce evin önünden geçti ama durmadı. Sürücü bizim çocukları görmüş olabilir. Bu yüzden sokağın aşağısına doğru ilerlediler biraz."</span></p>

    <p style="; margin-bottom: 2.4pt; text-indent: 18pt;"><span style="">"Onun aradığımız minibüs olduğunu nereden biliyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Plakalar çalıntı çıktı çünkü."</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Plaka numarasını görme şansları olmuş. Kayıtlara göre plakalar üç hafta önce Pittsfield'da Dodge marka bir yük aracından çalınmış."</span></p>

    <p style="; margin-bottom: 2.4pt; text-indent: 18pt;"><i><span style="">Pitsfield, Albany sınırında</span></i><span style="">, diye geçirdi Rizzoli içinden.</span></p>

    <p style="; margin-bottom: 2.4pt; text-indent: 18pt;"><i><span style="">Geçen ay orada bir kadın kaybolmuştu.</span></i></p>

    <p style="; margin-bottom: 2.4pt; text-indent: 18pt;"><span style="">Rizzoli kulağı ahizede öylece kalakaldı. Kalbi güm güm atıyordu. "Bu minibüs nerede şimdi?"</span></p>

    <p style="; margin-bottom: 2.4pt; text-indent: 18pt;"><span style="">"Timimiz olduğu yerde kalmış. Minibüsü takip etmemiş. Plakaların çalıntı olduğunu öğrendiklerinde ise takip etmek için çok geç kalmışlar artık. Minibüs de bir daha geri dönmemiş."</span></p>

    <p style="; margin-bottom: 2.4pt; text-indent: 18pt;"><span style="">"O arabayı değiştirip bir paralel sokağa yerleştirelim. Evi izlemek için ikinci bir tim çıkaralım. Eğer minibüs yeniden ortaya çıkarsa iki koldan takip ederiz. Sırayla iki ayrı araç nöbet tutsun."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Ben de oraya gidiyorum şimdi."</span></p>

    <p style="; margin-bottom: 2.4pt; text-indent: 18pt;"><span style="">Rizzoli telefonu kapattı. Charles Cassell hâlâ sorgu odasında, masanın başında oturuyordu. Başı önüne eğilmişti. <i>Bu adamınki aşk mı yoksa takıntı mı</i>? diye düşündü içten içe.</span></p>

    <p style="; margin-bottom: 2.4pt; text-indent: 18pt;"><i><span style="">Bazen bu ikisinin arasındaki farkı göremiyordu insan.</span></i></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
