<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ ÜÇ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MATTİE PURVİS, karanlıkta uzandığı yerde bir insanın ne kadar zamanda açlıktan ölebileceğini düşünüyordu. Yiyeceklerini çok çabuk tüketiyordu. Yiyecek torbasının içinde sadece altı tane Hershey çikolatası, yarım paket tuzlu kraker ve birkaç parça da kurutulmuş et kalmıştı. Bunları pay etmeliyim, diye düşündü. Bir şekilde sonuna kadar yetirmem gerekiyor...</span></p>

    <p style="; margin-bottom: 2.4pt; text-indent: 18pt;"><i><span style="">Neyin sonuna kadar? Sonunda açlıktan olmasa da susuzluktan ölene kadar mı?</span></i></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">değerli çikolatasından bir parça ısırdı. Bir lokma daha ısırabilmek için çıldırıyordu ama kendisini tuttu. Dikkatlice çikolatanın kabını kapattı sonunda. <i>Çok çaresiz kalırsam kağıdı da yiyebilirim</i>, diye düşündü. <i>Kâğıt yenebilir değil mi? Ağaçtan yapılıyor neticede. Ve geyikler acıkınca ağaçların kabuklarını yiyor. Az da olsa besleyici olmalı. Evet, kağıdı sakla. Temiz tut.</i></span> <span style="">Mattie</span> <span style="">istemeye istemeye de olsa çikolatanın kalanını torbaya geri koydu. Gözlerini kapatıp hamburgerleri ve kızarmış tavukları düşündü.</span> <span style="">Dwayne</span> <span style="">hamile kadınların ineklere benzediğini söylediğinden beri kendine yasakladığı tüm o yiyecekleri hayal etti. Aslında Mattie'nin ineğe benzediğini söylemeye çalışıyordu çünkü. O günden sonra iki hafta boyunca sadece salata yemişti. Ta ki sonunda Marcy'nin evinde salonun orta yerinde yere yığılana dek. Kadınlar endişe içinde başına toplanmışlardı.</span> <span style="">Dwayne</span> <span style="">de onları uzaklaştırıp dişlerinin arasından tıslayarak Mattie'ye ayağa kalkmasını söylemişti. imaj her şeydir, deyip dururdu ve şimdi Bay</span> <span style="">BMW</span> <span style="">ve lastikli hamilelik pantolonu içindeki inek gibi karısı yerlerde sürünüyorlardı. Evet, ben bir ineğim</span> <span style="">Dwayne.</span> <span style="">Kocaman, güzel bir ineğim ve karnımda senin bebeğini taşıyorum. O yüzden şimdi gelip bizi kurtar seni lanet olası. Kurtar bizi; kurtar.</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">o anda yukarıdan ayak seslerinin geldiğini duydu.</span></p>

    <p style="; margin-bottom: 2.4pt; text-indent: 18pt;"><span style="">Kendisini esir alan düşmanı adım adım yaklaşırken sessizce başını kaldırıp mazgala baktı. Adamın kedi gibi sinsi, temkinli ve ağır adımlarını ezberlemişti artık. Her geldiğinde onu serbest bırakması için yalvarıyordu. Ama adam her seferinde onu o kutunun içinde bırakıp gitmişti. Ve şimdi yiyeceği ve suyu tükenmek üzereydi.</span></p>

    <p style="; margin-bottom: 2.4pt; text-indent: 18pt;"><span style="">"Bayan."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">cevap vermedi. <i>Biraz merak etsin, diye düşündü</i></span> <span style="">Mattie.</span> <i><span style="">Eğer fenalaştığımı zannederse kutuyu açar belki. Eğer ölürsem o kıymetli fidyesine kavuşamaz ne de olsa.</span></i></p>

    <p style="; margin-bottom: 2.4pt; text-indent: 18pt;"><span style="">"Bayan, konuşsana."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">sessizce kımıldamadan bekledi. <i>Yalvarmalarım hiçbir işe yaramadı. Belki bu onu korkutur. Belki o zaman beni buradan dışarı çıkarır.</i></span></p>

    <p style="; margin-bottom: 2.4pt; text-indent: 18pt;"><span style="">Toprağın üzerinde bir patırtı duyuldu. "Orda mısın?"</span></p>

    <p style="; margin-bottom: 2.4pt; text-indent: 18pt;"><i><span style="">Başka nerede olabilirim seni geri zekâlı?</span></i></p>

    <p style="; margin-bottom: 2.4pt; text-indent: 18pt;"><span style="">Uzun bir süre hiçbir ses çıkmamıştı. "Peki,. Madem öldün o zaman seni oradan çıkarmanın bir anlamı yok. Değil mi?" Ayak sesleri uzaklaşmaya başlamıştı.</span></p>

    <p style="; margin-bottom: 2.4pt; text-indent: 18pt;"><span style="">"Bekle! Bekle!" Mattie feneri açıp tavanı yumruklamaya başladı. "Geri dön. Lanet olsun! Geri dön!" Mattie kalbinin güm güm attığını duyabiliyordu. Adamın ayak seslerini duyduğu zaman neredeyse sevincinden kahkahayı basacaktı. Ne kadar da acınası. İhmâl edilen bir sevgili gibi ilgi için yalvarıyordu artık.</span></p>

    <p style="; margin-bottom: 2.4pt; text-indent: 18pt;"><span style="">"Uyandın demek," dedi adam.</span></p>

    <p style="; margin-bottom: 2.4pt; text-indent: 18pt;"><span style="">"Kocamla konuştun mu? Sana paranı ne zaman ödeyecek?"</span></p>

    <p style="; margin-bottom: 2.4pt; text-indent: 18pt;"><span style="">"Nasılsın?"</span></p>

    <p style="; margin-bottom: 2.4pt; text-indent: 18pt;"><span style="">"Neden soruma cevap vermiyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Önce sen cevap ver."</span></p>

    <p style="; margin-bottom: 2.4pt; text-indent: 18pt;"><span style="">"Oh, harikayım doğrusu!"</span></p>

    <p style="; margin-bottom: 2.4pt; text-indent: 18pt;"><span style="">"Bebekten ne haber?"</span></p>

    <p style="; margin-bottom: 2.4pt; text-indent: 18pt;"><span style="">"Yemeğim tükenmek üzere. Daha fazla yiyeceğe ihtiyacım var."</span></p>

    <p style="; margin-bottom: 2.4pt; text-indent: 18pt;"><span style="">"Yeterince yemeğin var."</span></p>

    <p style="; margin-bottom: 2.4pt; text-indent: 18pt;"><span style="">"Pardon ama burada tıkılı olan benim; sen değil! Açlıktan ölüyorum. Ölürsem paranı nasıl alacaksın?"</span></p>

    <p style="; margin-bottom: 2.4pt; text-indent: 18pt;"><span style="">"Sakin ol bayan, sakin ol. Dinlenmeye bak. Her şey yoluna girecek."</span></p>

    <p style="; margin-bottom: 2.4pt; text-indent: 18pt;"><span style="">"Hiçbir şey yoluna girmeyecek!"</span></p>

    <p style="; margin-bottom: 2.4pt; text-indent: 18pt;"><span style="">Cevap gelmemişti.</span></p>

    <p style="; margin-bottom: 2.4pt; text-indent: 18pt;"><span style="">"Hey? Hey?" diye bağırdı Mattie.</span></p>

    <p style="; margin-bottom: 2.4pt; text-indent: 18pt;"><span style="">Ayak sesleri uzaklaşmaya başlamıştı şimdi.</span></p>

    <p style="; margin-bottom: 2.4pt; text-indent: 18pt;"><span style="">"Bekle!" Mattie var gücüyle tavanı yumrukladı. "Geri dön!" Ahşap yüzeyi yumruklarıyla dövüyordu. Bir anda öfkeyle dolmuştu içi, daha önce asla hissetmediği bir öfkeyle. Bağırmaya başladı. "Bunu bana yapamazsın! Ben hayvan değilim." Sonunda yara bere içinde kalan elleri tireye tireye duvara yaslanıp kaldı. Bedeni hıçkırıklarla sarsılıyordu. Ama yenilginin göz yaşları değildi bunlar. Öfkeden ağlıyordu. "Lanet olsun sana," dedi. "Lanet olsun.</span> <span style="">Dwayne'e</span> <span style="">de sana da bu dünyadaki tüm pisliklere de lanet olsun!"</span></p>

    <p style="; margin-bottom: 2.4pt; text-indent: 18pt;"><span style="">Yorgunluktan sırt üstü yere yığıldı sonunda. Koluyla gözyaşlarını sildi. <i>Bizden ne istiyor ki?</i></span> <i><span style="">Dwayne</span></i> <i><span style="">şimdiye kadar ona parayı ödemiş olmalıydı. O zaman neden hâlâ buradayım? Neyi bekliyor?</span></i></p>

    <p style="; margin-bottom: 2.4pt; text-indent: 18pt;"><span style="">O sırada bebeğin karnını tekmelediğini hissetti. Ellerini karnına yaslayıp bebeğiyle arasındaki tek engel olan derisini okşayarak onu yatıştırmaya çalıştı. Rahminin kasıldığını hissetmişti. İlk sancının habercisiydi bu<i>. Zavallı şey. Zavallı...</i></span></p>

    <p style="; margin-bottom: 2.4pt; text-indent: 18pt;"><i><span style="">Bebek.</span></i></p>

    <p style="; margin-bottom: 2.4pt; text-indent: 18pt;"><span style="">Mattie bir anda taş kesilmişti. Düşünmeye başladı.</span> <span style="">Hava</span> <span style="">mazgalından seslenen adamla konuştuğu her şeyi gözden geçirdi.</span> <span style="">Dwayne'den</span> <span style="">hiç bahsetmemişti. Paradan da söz etmemişti. Bu çok mantıksızdı. Eğer o pisliğin derdi paraysa konuşması gereken kişi</span> <span style="">Dwayne</span> <span style="">olmalıydı. Ya onu hiç aramadıysa? Ya fidye filan istemediyse?</span></p>

    <p style="; margin-bottom: 2.4pt; text-indent: 18pt;"><i><span style="">O zaman ne istiyor?</span></i></p>

    <p style="; margin-bottom: 2.4pt; text-indent: 18pt;"><span style="">Fenerin ışığı yine azalmıştı. İkinci paket piller de bitmek üzereydi. İki paket daha kalmıştı. Sonra tamamen karanlığa mahkûm olacaktı. Bu kez torbaya uzanıp yeni pilleri almaya çalışırken paniklememişti. <i>Bunu daha önce de yaptım; yine yapabilirim</i>. Usulca fenerin kapağını çevirip eski pilleri çıkardı ve yenilerini koydu. Işık pırıl pırıl parlamıştı. Sonsuza dek iyi geceler deyip karanlığa gömülmeden önce bir kez daha ışığa kavuşmuştu işte.</span></p>

    <p style="; margin-bottom: 2.4pt; text-indent: 18pt;"><i><span style="">Herkes ölür. Evet. Ama burada kimsenin kemiklerimi bile bulamayacağı bu kutunun içinde ölüp gitmek istemiyorum.</span></i></p>

    <p style="; margin-bottom: 2.4pt; text-indent: 18pt;"><i><span style="">Işığı tasarruflu kullan, elinden geldiğince tasarruflu kullan.</span></i> <span style="">Mattie feneri kapatıp karanlıkta uzanmaya devam etti. İçinde giderek büyüyen korku iyiden iyiye boğazına sarılmıştı artık. <i>Kimse bilmiyor,</i> diye düşündü. <i>Kimse burada olduğumu bilmiyor.</i></span></p>

    <p style="; margin-bottom: 2.4pt; text-indent: 18pt;"><i><span style="">Kes şunu Mattie. Toparlan. Sana senden başka kimse yardım edemez.</span></i></p>

    <p style="; margin-bottom: 2.4pt; text-indent: 18pt;"><span style="">Mattie yan dönüp kollarını göğsünde kavuşturdu. O sırada yerde bir şeyin yuvarlandığını duydu. Biten pillerden biriydi bu. Artık işe yaramazdı.</span></p>

    <p style="; margin-bottom: 2.4pt; text-indent: 18pt;"><span style="">Karnına sarılıp adamla konuştuğu her şeyi bir kez daha gözden geçirdi. <i>Nasılsın?</i> Her seferinde nasıl olduğunu soruyordu? Sanki umurundaydı da. Hamile bir kadını böyle bir kuruya hapseden biri onun nasıl olduğuyla ilgilenir miydi? Ama sürekli bunu soruyordu. Ve Mattie de sürekli onu dışarı çıkarması için yalvarmıştı şimdiye kadar.</span></p>

    <p style="; margin-bottom: 2.4pt; text-indent: 18pt;"><span style="">Beklediği cevap başka, diye düşündü Mattie.</span></p>

    <p style="; margin-bottom: 2.4pt; text-indent: 18pt;"><span style="">Mattie bacaklarını karnına doğru çekti. O sırada bir şeye çarpmıştı ve o şey yerde yuvarlanmaya başladı yine. Doğrulup fenerini yaktı. Bitmiş dört tane pili vardı. Bir çifti hiç açılmamıştı. Bir de fenerin içinde iki tane daha. Mattie feneri söndürdü yine. <i>Işığı tasarruflu kullan, ışığı tasarruflu kullan.</i></span></p>

    <p style="; margin-bottom: 2.4pt; text-indent: 18pt;"><span style="">Böylece karanlıkta ayakkabısının bağcıklarını çözmeye başladı.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
