<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YEDİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MUTFAK DUVARINDAKİ saatin tiktakları kulağında çınlıyordu. Masadaki bardakların içindeki buzlar eriyordu. Zaman akıp gidiyordu ama Maura o anın içinde kısılıp kalmıştı sanki. Rizzoli'nin sözleri kafasında dönüp dolaşıyordu.</span></p>

    <p style="; margin-bottom: 2.4pt; text-indent: 18pt;"><span style="">"Üzgünüm," dedi Rizzoli. "Bunu nasıl anlatacağımı bilemedim. Ama bir kardeşin olduğunu bilmeye hakkın olduğunu düşündüm. Yani... "</span></p>

    <p style="; margin-bottom: 2.4pt; text-indent: 18pt;"><i><span style="">Olmuş olduğunu yani. Bir zamanlar vardı, evet. Ama benim bundan haberim bile yoktu.</span></i></p>

    <p style="; margin-bottom: 2.4pt; text-indent: 18pt;"><span style="">Rizzoli uzanıp Maura'nın elini tuttu. Bu hiç de ona göre bir davranış değildi aslında. Rizzoli kolay kolay insanlara sarılıp onlara teselli sunacak türde bir kadın değildi. Ama işte şimdi, karşısında un ufak olup gözyaşlarına boğulmasını beklercesine Maura'nın elini tutmuştu.</span></p>

    <p style="; margin-bottom: 2.4pt; text-indent: 18pt;"><span style="">"Bana ondan bahset," dedi Maura usulca. "Nasıl biri olduğunu anlat."</span></p>

    <p style="; margin-bottom: 2.4pt; text-indent: 18pt;"><span style="">"Bu konuda Dedektif Ballard'la konuşmalısın."</span></p>

    <p style="; margin-bottom: 2.4pt; text-indent: 18pt;"><span style="">"Kiminle?"</span></p>

    <p style="; margin-bottom: 2.4pt; text-indent: 18pt;"><span style="">"Rick Ballard'la. Newton Polis Departmanı'ndan. Dr. Cassell'in tacizinden sonra Anna'nın davasına verilmiş. Sanırım birbirlerini yakından tanıyorlarmış."</span></p>

    <p style="; margin-bottom: 2.4pt; text-indent: 18pt;"><span style="">"Sana onun hakkında ne anlattı?"</span></p>

    <p style="; margin-bottom: 2.4pt; text-indent: 18pt;"><span style="">"Concord'da büyümüş. Yirmi beş yaşındayken biriyle evlenmiş ama evliliği uzun sürmemiş. Dost olarak ayrılmışlar. Çocukları da yokmuş zaten."</span></p>

    <p style="; margin-bottom: 2.4pt; text-indent: 18pt;"><span style="">"Eski kocası şüpheliler arasında değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Anna'dan boşandıktan sonra yeniden evlenmiş. Şu anda Londra'da yaşıyor."</span></p>

    <p style="; margin-bottom: 2.4pt; text-indent: 18pt;"><i><span style="">Bir dul; tıpkı benim gibi. Başarısız evliliklere yol açan bir gen mi var acaba ?</span></i></p>

    <p style="; margin-bottom: 2.4pt; text-indent: 18pt;"><span style="">"Dediğim gibi Charles Cassell'in şirketinde çalışıyormuş. Castle Eczacılık'ta. Araştırma birimlerinde mikrobiyolog olarak çalışıyormuş."</span></p>

    <p style="; margin-bottom: 2.4pt; text-indent: 18pt;"><span style="">"Bir bilim adamı yani."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">Yine benim gibi, diye düşündü Maura kardeşinin fotoğrafına bakarak. Yani o da benim gibi aklı ve mantığı diğer şeylerin üzerinde tutmuş. Bilim adamları akılları doğrultusunda ilerlerler. Huzuru kanıtlanabilir gerçeklerde bulurlar. Birbirimizi tanısaydık çok iyi anlaşırdık herhalde.</span></p>

    <p style="; margin-bottom: 2.4pt; text-indent: 18pt;"><span style="">"Bunu kabullenmesi çok zor; biliyorum," dedi Rizzoli. "Kendimi senin yerine koymaya çalışıyorum ama nasıl bir şey olduğunu düşünemiyorum bile. İçinde senin başka bir versiyonunun olduğu paralel bir evren keşfetmek gibi bir şey. Bunca zamandır burada, aynı şehirde yaşamış olduğunuzu öğrenmek. Keşke ..." Rizzoli burada duraksamıştı.</span></p>

    <p style="; margin-bottom: 2.4pt; text-indent: 18pt;"><span style="">"Keşke " sözcüğünden daha boş, daha anlamsız bir sözcük olamaz herhalde.</span></p>

    <p style="; margin-bottom: 2.4pt; text-indent: 18pt;"><span style="">"Üzgünüm," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura, elinin tutulmasına ihtiyaç duymadığını göstermek istercesine derin bir nefes alıp doğruldu. Bunu kaldırabilecek güçte olduğunu göstermek istercesine... Dosyayı kapatıp Rizzoli'ye uzattı. "Teşekkürler Jane."</span></p>

    <p style="; margin-bottom: 2.4pt; text-indent: 18pt;"><span style="">"Yok. Sende kalsın. Bu fotokopiyi senin için çıkardım."</span></p>

    <p style="; margin-bottom: 2.4pt; text-indent: 18pt;"><span style="">İkisi de ayağa kalktılar. Rizzoli cebinden bir kartvizit çıkarıp masaya koydu. "Bunu da al. Herhangi bir sorun varsa onu arayabileceğini söyledi."</span></p>

    <p style="; margin-bottom: 2.4pt; text-indent: 18pt;"><span style="">Maura karttaki isime baktı: RİCHARD D. BALLARD,</span> <span style="">NEWTON</span> <span style="">POLİS DEPARTMANI DEDEKTİFİ.</span></p>

    <p style="; margin-bottom: 2.4pt; text-indent: 18pt;"><span style="">"Görüşmen gereken kişi o," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Birlikte ön kapıya doğru yürüdüler. Maura hislerine hakim olmayı başarmıştı. Hâlâ ilgili ve saygılı ev sahibi rolünü oynuyordu. Ön verandada durup Rizzoli'ye el salladıktan sonra hemen içeri girip kapıyı kapattı ve oturma odasına doğru yürüdü. Bir süre kapının önünde öylece durup Rizzoli'nin arabasının uzaklaşmasını bekledi. Arabanın sesi kesilmişti sonunda ve evinin bulunduğu bu banliyönün o sakin caddesi her zamanki sessizliğine geri döndü. Yalnızım, diye düşündü Maura. Bir kez daha yalnızım işte.</span></p>

    <p style="; margin-bottom: 2.4pt; text-indent: 18pt;"><span style="">Sonra oturma odasına girdi ve kitaplıktan eski bir fotoğraf albümü indirdi. Bu fotoğraflara yıllardır bakmıyordu. En son babasının ölümünde, cenazeden birkaç hafta sonra babasının evini temizlediği sırada bakmıştı. Bu albümü babasının komodininin üzerinde bulmuştu. Onun, hayatının son gecesinde, o kocaman evde tek başına, yatağında oturup ailesinin o eski fotoğraflarına baktığını hayal etmişti. Işığı kapatıp uykuya dalmadan önce gördüğü son yüzler ailesinin gülen, mutlu yüzleri olmuştu.</span></p>

    <p style="; margin-bottom: 2.4pt; text-indent: 18pt;"><span style="">Maura albümü açtı. O yüzle Maura'ya bakıyordu şimdi. Sayfalar sertleşmiş, kıtır kıtır olmuşlardı. Fotoğrafların bazıları neredeyse kırk yıllıktı. İlk fotoğrafta annesi, elinde siyah saçlı bir bebekle fotoğraf makinesine bakmış gülümsüyordu. Victoria dönemi mimarisine özgü süslemeleri ve kavisli cumbasıyla Maura'nın hatırlamadığı bir evin önünde duruyorlardı. Annesi Ginny, fotoğrafın altına o düzgün el yazısıyla bir not düşmüştü: Maura’yı eve getirdiğimiz gün.</span></p>

    <p style="; margin-bottom: 2.4pt; text-indent: 18pt;"><span style="">Hastanede ya da annesinin hamileliğinde çekilmiş bir tane bile fotoğraf yoktu. Belki de bu fotoğrafın çekildiği gün başka bir şehirde gurur dolu başka bir baba da buna benzer bir fotoğraf çekiyordu. Anna adındaki kızının fotoğrafını.</span></p>

    <p style="; margin-bottom: 2.4pt; text-indent: 18pt;"><span style="">Maura bir bir sayfaları çevirdi. Emekleyen bir bebekten anaokuluna gidecek yaşta bir çocuğa dönüşmüştü şimdi. Fotoğraflardan birinde yepyeni bisikletinin üzerindeydi ve babası da bisikleti tutuyordu arkasından. Ve ilk piyano resitalinde, siyah saçlarını yeşil bir kurdeleyle bağlamış tuşlara basarkenki resmi.</span></p>

    <p style="; margin-bottom: 2.4pt; text-indent: 18pt;"><span style="">Maura son sayfayı da çevirdi. Noel fotoğrafı. Maura yedi yaşında. Annesinin ve babasının sevgi dolu kollarının arasında poz veriyor. Zamanın içinde kusursuz bir an, diye düşündü Maura. Ama sonsuza dek devam etmiyor o anlar. Gelip geçiyorlar ve onları bir daha geri getiremiyoruz. Ancak yerlerine yenilerini ekleyebiliyoruz.</span></p>

    <p style="; margin-bottom: 2.4pt; text-indent: 18pt;"><span style="">Albümün sonuna gelmişti. Başka albümler de vardı tabii. Maura'nın hayatının tarihine ilişkin en az dört ciltlik bir kayıt bulunuyordu. Her anı anne ve babası tarafından kaydedilip saklanmıştı. Ama bu albüm babasının başucunda saklamayı seçtiği albümdü. Ginny ve kendisi henüz yaşlanmamışken, saçları beyazlayıp dökülmemişken, hâlâ enerjik ve canlı birer anne babayken ve kızları daha küçücük bir bebekken çekildikleri fotoğrafların bulunduğu bir albüm. Ginny'nin ölümüyle hayatları yasa boğulmadan önceki zamana dair bir albüm.</span></p>

    <p style="; margin-bottom: 2.4pt; text-indent: 18pt;"><span style="">Maura anne ve babasının yüzlerine baktı: <i>Beni seçtiğiniz için ne kadar şanslıyım. Sizi özlüyorum. İkinizi de çok özlüyorum.</i> Sonra gözyaşları içinde deri kaplı albümü kapattı.</span></p>

    <p style="; margin-bottom: 2.4pt; text-indent: 18pt;"><i><span style="">Keşke burada olsaydınız. Keşke gerçekte kim olduğumu anlatabilseydiniz bana şimdi.</span></i></p>

    <p style="; margin-bottom: 2.4pt; text-indent: 18pt;"><span style="">Maura daha sonra mutfağa gidip Rizzoli'nin masanın üzerine bıraktığı kartviziti aldı. Kartın ön tarafında Rick Ballard'ın</span> <span style="">Newton</span> <span style="">Polis Departmanı'ndaki iş telefonu yazıyordu. Maura kartın arkasını çevirdiğinde el yazısıyla Ballard'ın ev numarasının da iliştirildiğini gördü. Numaranın altında onun için bir not vardı: "İstediğiniz zaman arayabilirsiniz. Gece ya da gündüz fark etmez. R.B."</span></p>

    <p style="; margin-bottom: 2.4pt; text-indent: 18pt;"><span style="">Maura telefonu alıp numarayı çevirdi. Telefon üç kez çaldıktan sonra biri cevap verdi sonunda: "Ballard." Sadece ismini söylüyor. Katı ve etkili. Bu adam hemen konuya gelmek isteyen cinsinden, diye düşündü. Bu saatte duygusal patlamanın eşiğinde bir kadından gelen bir telefonu hoş karşılamayacaktır. Arka planda bir televizyon reklamı duyuluyordu. Adam evinde oturmuş dinleniyordu ve şu anda kesinlikle rahatsız edilmek istemiyor olmalıydı.</span></p>

    <p style="; margin-bottom: 2.4pt; text-indent: 18pt;"><span style="">"Alo?" dedi adam sonunda bir parça sabırsızlıkla.</span></p>

    <p style="; margin-bottom: 2.4pt; text-indent: 18pt;"><span style="">Maura boğazını temizledi. "Sizi evden rahatsız ettiğim için üzgünüm. Dedektif Rizzoli kartınızı verdi de. Ben Maura Isles. Ben..."</span></p>

    <p style="; margin-bottom: 2.4pt; text-indent: 18pt;"><i><span style="">Ben ne? Bu gece sabaha kadar beni teselli etmenizi istiyorum mu diyeceğim ?</span></i></p>

    <p style="; margin-bottom: 2.4pt; text-indent: 18pt;"><span style="">"Ben de aramanızı bekliyordum Dr. Isles," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Biliyorum sabah aramalıydım ama... "</span></p>

    <p style="; margin-bottom: 2.4pt; text-indent: 18pt;"><span style="">"Hiç önemli değil. Eminim kafanızda bir sürü soru işareti vardır."</span></p>

    <p style="; margin-bottom: 2.4pt; text-indent: 18pt;"><span style="">"Gerçekten de bu konuda biraz zorlanıyorum. Bir kardeşim olduğunu bile bilmiyordum. Ve şimdi birdenbire... "</span></p>

    <p style="; margin-bottom: 2.4pt; text-indent: 18pt;"><span style="">"Her şey değişti değil mi?" Sesi bir an için düşüncesizce sert çıkmıştı ama sonra yine anlayışlı ve uysal bir tona büründü. Maura gözyaşlarını zor zaptediyordu.</span></p>

    <p style="; margin-bottom: 2.4pt; text-indent: 18pt;"><span style="">"Evet," diye fısıldadı sonunda.</span></p>

    <p style="; margin-bottom: 2.4pt; text-indent: 18pt;"><span style="">"Görüşsek iyi olacak sanırım. Haftaya istediğiniz zaman buluşabiliriz. Ama bu gece görüşmek isterseniz... "</span></p>

    <p style="; margin-bottom: 2.4pt; text-indent: 18pt;"><span style="">"Bu gece görüşebilir miyiz?"</span></p>

    <p style="; margin-bottom: 2.4pt; text-indent: 18pt;"><span style="">"Kızım evde. Şu anda yanından ayrılamam."</span></p>

    <p style="; margin-bottom: 2.4pt; text-indent: 18pt;"><span style="">Elbette. Bir ailesi var tabii, diye düşündü Maura. Utanarak güldü. "Affedersiniz. Mantıklı düşünemiyorum şu</span> <span style="">anda</span><span style="">... "</span></p>

    <p style="; margin-bottom: 2.4pt; text-indent: 18pt;"><span style="">"O zaman siz benim evime gelin. Olmaz mı?"</span></p>

    <p style="; margin-bottom: 2.4pt; text-indent: 18pt;"><span style="">Maura duraksadı. Nabzı kulaklarında atıyordu sanki. "Nerede yaşıyorsunuz?" diye sordu sonunda.</span></p>

    <p style="; margin-bottom: 2.4pt; text-indent: 18pt;"><span style="">Ballard Newton'da, Boston'un metropolit hayatından uzakta, şehrin batı kısmında sakin ve rahat bir banliyöde yaşıyordu. Yaşadığı yer Maura'nın evine en fazla dört mil kadar uzaktaydı. Evi sakin bir caddenin üzerindeydi ve o sokaktaki diğer evler gibi sade ama bakımlıydı. Çok dikkat çekici bir özelliği olmayan kutu gibi bir evdi işte. Maura ön verandada durduğu yerden televizyonun mavi ışığını görebiliyordu. İçeriden bir pop şarkısının monoton ritimleri duyuluyordu. MTV Maura bir polisin MTV izliyor olmasını hayatta beklemezdi.</span></p>

    <p style="; margin-bottom: 2.4pt; text-indent: 18pt;"><span style="">Sonunda kapıyı çaldı. Kapı açıldı. Yırtık pırtık bir kot pantolon ve göbeği açık bir tişört giymiş sarışın bir kız açmıştı kapıyı. Sıska kalçalarına ve daha yeni yeni çıkmaya başlamış göğüslerine bakılırsa on üç, on dört yaşlarında olmalıydı. Ama o yaşta bir kız için fazla kışkırtıcı bir kıyafetti bu. Kız sıkkın gözlerle hiçbir şey söylemeden Maura'ya bakıyordu. Sanki bu beklenmedik misafiri eşikten geçirmeye niyeti yoktu.</span></p>

    <p style="; margin-bottom: 2.4pt; text-indent: 18pt;"><span style="">"Merhaba," dedi</span> <span style="">Maura.</span> <span style="">"Ben</span> <span style="">Maura Isles.</span> <span style="">Dedektif Ballard'ı görmeye gelmiştim."</span></p>

    <p style="; margin-bottom: 2.4pt; text-indent: 18pt;"><span style="">"Babam sizi bekliyor muydu?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">O sırada bir erkek sesi duyuldu.</span> <span style="">"Katie.</span> <span style="">Ben bakarım."</span></p>

    <p style="; margin-bottom: 2.4pt; text-indent: 18pt;"><span style="">"Annem sanmıştım. Şimdiye kadar gelmiş olmalıydı."</span></p>

    <p style="; margin-bottom: 2.4pt; text-indent: 18pt;"><span style="">Ballard</span> <span style="">da kapıda belirmişti şimdi. Kızının arkasında duruyordu. Mutaassıp stilde kesilmiş saçları ve güzelce ütülenmiş</span> <span style="">Oxford</span> <span style="">tişörtüyle bu adamın ergenlik çağında popçu bir kızı olduğuna inanmak mümkün değildi gerçekten de.</span> <span style="">Ballard</span> <span style="">tokalaşmak için elini uzattı.</span> <span style="">"Rick Ballard.</span> <span style="">İçeri gelin Dr.</span> <span style="">Isles."</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">içeri girdiği anda kız da arkasını dönüp oturma odasına girdi ve televizyonun karşısına geçip oturdu.</span></p>

    <p style="; margin-bottom: 2.4pt; text-indent: 18pt;"><span style="">"Katie, misafirimize bir merhaba de hiç değilse."</span></p>

    <p style="; margin-bottom: 2.4pt; text-indent: 18pt;"><span style="">"Programımı kaçıracağım."</span></p>

    <p style="; margin-bottom: 2.4pt; text-indent: 18pt;"><span style="">"Bir dakikanı kibar olmaya ayırabilirsin değil mi?"</span></p>

    <p style="; margin-bottom: 2.4pt; text-indent: 18pt;"><span style="">Katie oflayıp puflayarak kin dolu gözlerle Maura'ya baktı ve başını salladı. "Merhaba," dedi sonunda ve gözlerini yeniden televizyona dikti.</span></p>

    <p style="; margin-bottom: 2.4pt; text-indent: 18pt;"><span style="">Ballard kibarlık etmesi için kızının üstüne gitmeye değip değmediğini düşünürcesine bir süre ona baktı. "Televizyonun sesini kıs biraz," dedi sonunda. "Dr. Isles’le konuşmamız gerekiyor."</span></p>

    <p style="; margin-bottom: 2.4pt; text-indent: 18pt;"><span style="">Kız kumandayı alıp bir silah gibi televizyona doğrulttu. Ama ses bir gıdım kısılmıştı ancak.</span></p>

    <p style="; margin-bottom: 2.4pt; text-indent: 18pt;"><span style="">Ballard, Maura'ya döndü. "Kahve içer misiniz? Ya da çay?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, teşekkürler."</span></p>

    <p style="; margin-bottom: 2.4pt; text-indent: 18pt;"><span style="">Ballard anlayış dolu gözlerle başını salladı. "Sadece Anna hakkında konuşmak istiyorsunuz."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Ofisimde dosyasının bir kopyası olacaktı."</span></p>

    <p style="; margin-bottom: 2.4pt; text-indent: 18pt;"><span style="">Eğer ofisi onu yansıtıyorsa Rick Ballard odanın ortasındaki meşe ağacından yapılma çalışma masası gibi güçlü ve güvenilir biri olmalıydı. Masanın başında oturmak yerine Maura'yı kanepeye davet etmişti ve misafiri oturduktan sonra o da geçip karşısındaki kanepeye oturdu. Aralarında yalnızca bir sehpa vardı ve sehpanın üzerinde de bir dosya. Kapının diğer tarafında televizyon deliler gibi bağırıyordu hâlâ.</span></p>

    <p style="; margin-bottom: 2.4pt; text-indent: 18pt;"><span style="">"Kızımın kabalığı için sizden özür dilerim," dedi</span> <span style="">Ballard.</span> <span style="">"Katie zor bir dönemden geçiyor. Bu aralar onunla nasıl baş edeceğimi bilemez oldum. Cani suçlular tamam ama on dört yaşında kızlarla başa çıkamıyorum." Sonra dertli dertli gülümsedi.</span></p>

    <p style="; margin-bottom: 2.4pt; text-indent: 18pt;"><span style="">"Umarım benim ziyaretim işleri daha da zorlaştırmamıştır."</span></p>

    <p style="; margin-bottom: 2.4pt; text-indent: 18pt;"><span style="">"İnanın bununla bir ilgisi yok. Ailemiz zor bir geçiş döneminde. Eşimle geçen yıl ayrıldık ve Katie bunu bir türlü kabullenemiyor. Bu yüzden bir sürü kavga ve gerginlik yaşadık."</span></p>

    <p style="; margin-bottom: 2.4pt; text-indent: 18pt;"><span style="">"Bunu duyduğuma üzüldüm."</span></p>

    <p style="; margin-bottom: 2.4pt; text-indent: 18pt;"><span style="">"Boşanmalar zevkli olmuyor maalesef."</span></p>

    <p style="; margin-bottom: 2.4pt; text-indent: 18pt;"><span style="">"Benimki de pek zevkli olmamıştı."</span></p>

    <p style="; margin-bottom: 2.4pt; text-indent: 18pt;"><span style="">"Ama bunu geride bıraktınız sonunda değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura kısa zaman önce durup dururken karşısına çıkan Victor'u anımsadı. Nasıl olduysa aklını çelmeyi başarmıştı ve kısa bir süreliğine de olsa onunla yeniden bir araya gelmeyi düşünmüştü o ara. "Sanırım insan asla olanları geride bırakamıyor," dedi Maura. "Bir kere evlendiyseniz o insan iyi ya da kötü, bir şekilde hayatınızın bir parçası olmaya devam ediyor. Önemli olan iyi tarafları hatırlayabilmek."</span></p>

    <p style="; margin-bottom: 2.4pt; text-indent: 18pt;"><span style="">"Bazen bu o kadar kolay olmuyor."</span></p>

    <p style="; margin-bottom: 2.4pt; text-indent: 18pt;"><span style="">Bir süre ikisi de konuşmadılar. Sadece ergen küstahlığıyla sonuna kadar açılmış televizyondan gelen sinir bozucu gürültü duyuluyordu. Sonunda Ballard oturduğu yerde omuzlarını dikleştirip Maura'ya baktı. Maura'nın kolay kolay gözlerini kaçırabileceği türden bir bakış değildi bu. Ona bütün dikkatinin üzerinde olduğunu söyleyen bir bakıştı.</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ. Buraya Anna hakkında konuşmaya gelmiştiniz."</span></p>

    <p style="; margin-bottom: 2.4pt; text-indent: 18pt;"><span style="">"Evet. Dedektif Rizzoli onu tanıdığınızı söyledi. Onu korumaya çalışmışsınız."</span></p>

    <p style="; margin-bottom: 2.4pt; text-indent: 18pt;"><span style="">"Bu konuda başarılı olduğum söylenemez," dedi Ballard usulca. Maura adamın gözlerinde bir parça acı hissetmişti. Ballard bunun üzerine gözlerini indirip masanın üzerindeki dosyaya dikti. Sonunda dosyayı alıp Maura'ya uzattı.</span></p>

    <p style="; margin-bottom: 2.4pt; text-indent: 18pt;"><span style="">"Pek güzel bir manzara değil. Ama bunu görmeye hakkınız</span> <span style="">var."</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">dosyayı açtığı zaman</span> <span style="">Anna</span> <span style="">Leoni'nin bir fotoğrafıyla karşılaştı. Beyaz bir duvarın önünde çekilmişti. Üzerinde hastane önlüğü vardı. Bir gözü öyle şişmişti ki neredeyse kapanıyordu. Ve yanağı da mosmordu. Sağlam olan gözüyle kameraya şaşkın şaşkın bakıyordu.</span></p>

    <p style="; margin-bottom: 2.4pt; text-indent: 18pt;"><span style="">"Onunla ilk tanıştığımda bu hâldeydi," dedi Ballard. "Bu fotoğraf geçen yıl acilde çekilmişti. Birlikte yaşadığı adam ona vurduğu zaman. Bunun üzerine</span> <span style="">Anna</span> <span style="">adamın Marblehead'deki evinden taşınıp burada,</span> <span style="">Newton'da</span> <span style="">bir ev kiraladı. Ama adam bir gece kapısına dayanıp onu eve dönmesi için ikna etmeye çalışmış.</span> <span style="">Anna</span> <span style="">ona gitmesini söylemiş. Ama Charles Cassell kendisine emirler yağdırabileceğiniz türde bir adam değil. Sonunda bunlar oldu işte."</span></p>

    <p style="; margin-bottom: 2.4pt; text-indent: 18pt;"><span style="">Maura,</span> <span style="">Ballard'ın sesindeki öfkeyi sezince başını kaldırıp ona baktı. Ballard'ın dudakları sinirden incecik bir çizgiye dönmüştü. "Herhalde bu olaydan sonra şikâyette bulunmuş."</span></p>

    <p style="; margin-bottom: 2.4pt; text-indent: 18pt;"><span style="">"Ah, elbette. Her adımda ona yardımcı oldum. Bir kadına el kaldıran bir adamın anladığı tek şey vardır: o da ceza. Yaptığı şeyin sonuçlarıyla yüzleşmesi için elimden geleni yapacaktım. Sürekli aile içi şiddet olaylarıyla uğraşıyorum ve her seferinde öfkeden deliriyorum. Sanki içimde bir düğmeye basılıyor ve o adamı hemen içeri atmak istiyorum. Charles Cassell'i de içeri tıktırmak istemiştim."</span></p>

    <p style="; margin-bottom: 2.4pt; text-indent: 18pt;"><span style="">"Peki, ne oldu?"</span></p>

    <p style="; margin-bottom: 2.4pt; text-indent: 18pt;"><span style="">Ballard tiksintiyle başını salladı. "Lanet olası. İçeride sadece bir gece geçirdi. O kadar zengin olduktan sonra bütün kapılar önünde açılıyor insanın. Yine de bunun son olacağını sanmıştım onun peşini bırakacağını sanmıştım. Ama bu adam kaybetmeye alışkın bir adam değil. Onu aramaya, kapısına dayanmaya devam etti. Anna iki kez ev değiştirdi ama her seferinde onu bulmayı başardı. Sonunda bir uzaklaştırma emri çıkarttı ama bu kez de arabasıyla evinin önünden geçmeye başladı. Sonra altı ay kadar önce işler ölümcül derecede tehlikeli hâle geldi."</span></p>

    <p style="; margin-bottom: 2.4pt; text-indent: 18pt;"><span style="">"Nasıl?"</span></p>

    <p style="; margin-bottom: 2.4pt; text-indent: 18pt;"><span style="">Ballard önündeki dosyaya işaret etti. "Hepsi orada. Bir gün kapısının önünde o yazıyı buldu."</span></p>

    <p style="; margin-bottom: 2.4pt; text-indent: 18pt;"><span style="">Maura sayfayı çevirince başka bir fotokopiyle karşılaştı. Bomboş bir kağıdın üzerine, tam ortaya iki sözcük karalanmıştı.</span></p>

    <p style="; margin-bottom: 2.4pt; text-indent: 18pt;"><i><span style="">Sen öldün.</span></i></p>

    <p style="; margin-bottom: 2.4pt; text-indent: 18pt;"><span style="">Maura iliklerine kadar ürpermişti. Bir sabah kalkıp gazetesini almak için verandaya çıktığında katlanıp kapısının önüne bırakılmış bu kâğıdı bulmanın nasıl bir şey olduğunu hayal etti. O kâğıdı açtığını ve üzerinde yazan o iki sözcüğü okuduğunu düşündü.</span></p>

    <p style="; margin-bottom: 2.4pt; text-indent: 18pt;"><span style="">"Bu sadece ilkiydi," dedi Ballard. "Ondan sonra iki tane daha geldi."</span></p>

    <p style="; margin-bottom: 2.4pt; text-indent: 18pt;"><span style="">Maura diğer sayfayı çevirdi. Yine o aynı iki sözcük yazıyordu.</span></p>

    <p style="; margin-bottom: 2.4pt; text-indent: 18pt;"><i><span style="">Sen öldün.</span></i></p>

    <p style="; margin-bottom: 2.4pt; text-indent: 18pt;"><span style="">Ve üçüncü ve dördüncü sayfalara baktı.</span></p>

    <p style="; margin-bottom: 2.4pt; text-indent: 18pt;"><i><span style="">Sen öldün.</span></i></p>

    <p style="; margin-bottom: 2.4pt; text-indent: 18pt;"><i><span style="">Sen öldün.</span></i></p>

    <p style="; margin-bottom: 2.4pt; text-indent: 18pt;"><span style="">Maura'nın boğazı kurudu. Ballard'a döndü sonunda.</span></p>

    <p style="; margin-bottom: 2.4pt; text-indent: 18pt;"><span style="">"Onu durdurmak için yapabileceği hiçbir şey yok muydu?"</span></p>

    <p style="; margin-bottom: 2.4pt; text-indent: 18pt;"><span style="">"Elimizden geleni yaptık ama bunları onun yazdığını hiçbir zaman kanıtlayamadık. Tıpkı arabasını çizip pencerelerini kıran kişinin o olduğunu kanıtlayamadığımız gibi. Sonra bir gün Anna, posta kutusunu açtığında içinde boynu kırılıp öldürülmüş bir kanarya buldu. İşte o zaman Boston'dan ayrılmaya karar verdi. Ortadan kaybolmak istiyordu."</span></p>

    <p style="; margin-bottom: 2.4pt; text-indent: 18pt;"><span style="">"Ve siz de ona yardım ettiniz."</span></p>

    <p style="; margin-bottom: 2.4pt; text-indent: 18pt;"><span style="">"Ona yardım etmekten hiçbir zaman vazgeçmedim.</span> <span style="">Cassell</span> <span style="">evine gelip onu taciz ettiğinde beni arardı. Şehirden ayrılmaya karar verdiğinde de ona ben yardım ettim. Ama birdenbire insanın ortadan kayboluvermesi o kadar kolay bir iş değil. Özellikle de Cassell gibi kaynakları olan bir adam peşindeyse. Anna ismini değiştirmekle kalmayıp aynı zamanda sahte bir adres belirlemişti. Bir apartman kiraladı ama asla oraya yerleşmedi sadece onu takip edenlerin kafasını karıştırmak içindi bu. Daha sonra bambaşka bir yere yerleşip her şeyi nakit olarak ödeyecekti. Her şeyi ve herkesi arkasında bırakacaktı. Bunun işe yaraması gerekiyordu."</span></p>

    <p style="; margin-bottom: 2.4pt; text-indent: 18pt;"><span style="">"Ama Cassell onu bulmayı başardı."</span></p>

    <p style="; margin-bottom: 2.4pt; text-indent: 18pt;"><span style="">"Sanırım bu yüzden Boston'a döndü. Orada güvende olmadığını biliyordu. Biliyor musunuz beni aramıştı. Olaydan önceki gece."</span></p>

    <p style="; margin-bottom: 2.4pt; text-indent: 18pt;"><span style="">Maura başını salladı. "Rizzoli söylemişti."</span></p>

    <p style="; margin-bottom: 2.4pt; text-indent: 18pt;"><span style="">"O gece tele sekreterime mesaj bırakmış. Tremont Oteli'nde kaldığını söylemiş. O sırada Denver'daydım; kız kardeşimi ziyaret ediyordum. O yüzden mesajı duymamışım. Ancak eve döndüğümde fark ettim. O zaman Anna çoktan ölmüştü."</span></p>

    <p style="; margin-bottom: 2.4pt; text-indent: 18pt;"><span style="">Ballard, Maura'nın gözlerinin içine baktı. "Cassell elbette bunu inkâr edecektir. Ama eğer Anna'yı</span> <span style="">Fox</span> <span style="">Harbor'a kadar takip ettiyse, şehirde mutlaka birileri onu görmüş olmalı. Sonraki adımım bu olacak işte Cassell'in oraya gittiğini kanıtlamaya çalışacağım. Onu hatırlayan birileri olup olmadığını öğreneceğim."</span></p>

    <p style="; margin-bottom: 2.4pt; text-indent: 18pt;"><span style="">"Ama Anna, Maine'de öldürülmedi ki. Benim evimin önünde öldürüldü."</span></p>

    <p style="; margin-bottom: 2.4pt; text-indent: 18pt;"><span style="">Ballard başını iki yana salladı. "Bu sonuca nasıl ulaştığınızı bilemiyorum Dr. Isles. Ama inanın Anna’nın ölümünün sizinle bir ilgisi yok."</span></p>

    <p style="; margin-bottom: 2.4pt; text-indent: 18pt;"><span style="">O sırada kapının zili duyuldu. Ballard kapıyı açmak için ayaklanmamıştı. Koltuğunda oturmuş gözünü kırpmadan Maura'ya bakıyordu hâlâ. Bakışları öyle yoğundu ki</span> <span style="">Maura</span> <span style="">gözlerini ondan alamıyordu. Sadece, öyle bakıyordu. <i>Ona inanmak istiyorum,</i> diye geçirdi içinden. <i>Çünkü Anna’nın ölümünün benim suçum olduğunu düşünmeye katlanamam.</i></span></p>

    <p style="; margin-bottom: 2.4pt; text-indent: 18pt;"><span style="">"Cassell'in tutuklanmasını istiyorum," dedi Ballard. "Rizzoli'nin bunu başarabilmesi için elimden geleni yapacağım. Olup bitenleri gözlerimle gördüm. Bu işin nasıl sonuçlanacağını başından beri biliyordum. Ama buna engel olamadım. Bu kadarını Anna'ya borçluyum. Sonuna kadar peşini bırakmayacağım."</span></p>

    <p style="; margin-bottom: 2.4pt; text-indent: 18pt;"><span style="">O sırada içeriden öfke dolu bir ses duyuldu. Diğer odada televizyonun sesi kesilmişti ama Katie ve bir kadın yüksek sesle tartışıyorlardı. Ballard kapıya doğru döndüğü sırada sesler de bağrışmalara dönüşmüştü.</span></p>

    <p style="; margin-bottom: 2.4pt; text-indent: 18pt;"><span style="">"Lanet olsun. Aklından neler geçiyordu?" diye bağırdı kadın.</span></p>

    <p style="; margin-bottom: 2.4pt; text-indent: 18pt;"><span style="">Ballard ayağa kalktı. "Affedersin. Gidip neler olduğuna bir bakayım." Daha sonra odadan çıktı.</span></p>

    <p style="; margin-bottom: 2.4pt; text-indent: 18pt;"><span style="">"Carmen, neler oluyor?" dediğini duydu Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu soruyu kızına sormalısın," diye cevap verdi kadın.</span></p>

    <p style="; margin-bottom: 2.4pt; text-indent: 18pt;"><span style="">"Büyütme anne. Lanet olsun. Büyütme."</span></p>

    <p style="; margin-bottom: 2.4pt; text-indent: 18pt;"><span style="">"Babana bugün ne olduğunu anlat. Dolabında ne bulduklarını anlat da duysun."</span></p>

    <p style="; margin-bottom: 2.4pt; text-indent: 18pt;"><span style="">"Önemli bir şey değil"</span></p>

    <p style="; margin-bottom: 2.4pt; text-indent: 18pt;"><span style="">"Söyle ona Kati e."</span></p>

    <p style="; margin-bottom: 2.4pt; text-indent: 18pt;"><span style="">"Kesinlikle abartıyorsun."</span></p>

    <p style="; margin-bottom: 2.4pt; text-indent: 18pt;"><span style="">"Ne oldu Carmen?" diye sordu Ballard.</span></p>

    <p style="; margin-bottom: 2.4pt; text-indent: 18pt;"><span style="">"Bu öğleden sonra okul müdürü beni aradı. Bugün okulda habersiz bir arama yapmışlar. Öğrenci dolaplarını aramışlar ve bil bakalım kızımızın dolabında ne bulmuşlar? Esrarlı sigara. Bu nasıl olur? Annesi de babası da polis ve onun dolabında uyuşturucu bulunuyor. Müdür bu durumu bize devrettiği için şanslıyız. Ya bunu rapor etseydi? Kızımızın gözlerimizin önünde tutuklandığını hayal edebiliyorum."</span></p>

    <p style="; margin-bottom: 2.4pt; text-indent: 18pt;"><span style="">"Oh, Yüce Tanrım."</span></p>

    <p style="; margin-bottom: 2.4pt; text-indent: 18pt;"><span style="">"Bununla birlikte mücadele etmeliyiz Rick. Bu konuda ne yapacağımıza beraber karar vermek zorundayız."</span></p>

    <p style="; margin-bottom: 2.4pt; text-indent: 18pt;"><span style="">Maura kanepeden kalkıp kapıya doğru yöneldi. Kibarca müsaade isteyip evden ayrılmalıydı ama bunu nasıl yapacağını bilmiyordu. Ailenin mahremiyetine iştirak etmek istemiyordu ama orada durmuş bütün olanları duyuyordu işte. Sadece hoşça kal deyip gitmeliyim, diye düşündü. Bu canı sıkkın anne babayı yalnız bırakmalıyım.</span></p>

    <p style="; margin-bottom: 2.4pt; text-indent: 18pt;"><span style="">Böylece hole çıktı ve oturma odasının önünde durakladı. Katie'nin annesi başını kaldırıp evdeki misafiri görünce afallamıştı. Eğer Katie de bir gün annesine benzeyecekse bu somurtkan ergen büyünce kesinlikle manken gibi bir sarışın olacaktı. Kadın neredeyse Ballard'la aynı boydaydı. Bir atlet gibi ince ve uzundu. Saçlarını öylesine arkasından atkuyruğu yapmıştı ve yüzünde bir gıdım makyaj yoktu. Ama o etkileyici yanaklarla zaten çok fazla makyaja ihtiyacı olmuyordu herhalde.</span></p>

    <p style="; margin-bottom: 2.4pt; text-indent: 18pt;"><span style="">"Böldüğüm için özür dilerim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Ballard ona doğru döndü ve bıkkınca gülümsedi. "En iyi hâlimize denk geldiğinizi söyleyemem. Bu Katie'nin annesi Carmen. Bu da Dr. Maura Isles."</span></p>

    <p style="; margin-bottom: 2.4pt; text-indent: 18pt;"><span style="">"Ben de gitmek üzereydim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Ama henüz konuşamadık."</span></p>

    <p style="; margin-bottom: 2.4pt; text-indent: 18pt;"><span style="">"Başka bir zaman ararım. Gördüğüm kadarıyla kafanız başka şeylerle meşgul şimdi," dedi Maura ve Carmen'e bakıp başını salladı. "Tanıştığımıza memnun oldum. İyi geceler."</span></p>

    <p style="; margin-bottom: 2.4pt; text-indent: 18pt;"><span style="">"Sizi geçireyim," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">Evden dışarı çıktıkları anda Ballard derin bir iç geçirmişti. Sanki ailesinin üzerine bindirdiği sorumluluklardan uzaklaştığı için rahatlamış gibi.</span></p>

    <p style="; margin-bottom: 2.4pt; text-indent: 18pt;"><span style="">"Konuşmanızı böldüğüm için özür dilerim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Bunları duymak zorunda kaldığın için asıl ben özür dilerim."</span></p>

    <p style="; margin-bottom: 2.4pt; text-indent: 18pt;"><span style="">"Birbirimizden özür dilemeden duramadığımızın farkında mısınız?"</span></p>

    <p style="; margin-bottom: 2.4pt; text-indent: 18pt;"><span style="">"Özür dileyecek hiçbir şey yok Maura," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">Maura'nın arabasının yanına ulaşmışlardı. Bir süre ikisi de hiçbir şey söylemedi.</span></p>

    <p style="; margin-bottom: 2.4pt; text-indent: 18pt;"><span style="">"Sana kardeşin hakkında pek bir şey anlatamadım," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Bir dahaki sefere artık."</span></p>

    <p style="; margin-bottom: 2.4pt; text-indent: 18pt;"><span style="">Ballard başını salladı. "Bir dahaki sefere."</span></p>

    <p style="; margin-bottom: 2.4pt; text-indent: 18pt;"><span style="">Maura arabasına binip kapıyı kapadı. Ballard cama doğru eğilince Maura da pencereyi açtı.</span></p>

    <p style="; margin-bottom: 2.4pt; text-indent: 18pt;"><span style="">"Sana şu kadarını söyleyeyim," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Anna'ya o kadar benziyorsun ki sana baktıkça nefesim kesiliyor."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura oturma odasında oturmuş Anna Leoni'nin küçükken ailesiyle çektirdiği resmi incelerken o sözleri bir türlü kafasından atamıyordu. Bunca yıldır hayatımdaki eksikliklerden biriydin ve ben bunun farkında bile değildim, diye düşündü. Yine de içten içe bir şekilde kardeşimin yokluğunu hissetmiş olmalıyım.</span></p>

    <p style="; margin-bottom: 2.4pt; text-indent: 18pt;"><i><span style="">Anna 'ya o kadar benziyorsun ki sana baktıkça nefesim kesiliyor.</span></i></p>

    <p style="; margin-bottom: 2.4pt; text-indent: 18pt;"><span style="">Evet, diye düşündü Maura Anna’nın fotoğrafına dokunarak. Benim de nefesimi kesiyor bu. Anna ve Maura aynı DNA'yı taşıyorlardı. Başka ne gibi ortak yanları vardı</span> <span style="font-family: &quot;Times New Roman&quot;,&quot;serif&quot;">acaba?</span> <span style="">Anna bilim alanında bir kariyer seçmişti. Akıl ve mantıkla yürüyen bir iş. O da matematikte başarılıydı herhalde. Maura gibi o da piyano çalıyor muydu acaba? Kitaplardan ve Avustralya şaraplarından ve Tarih Kanalı'ndan da hoşlanıyor muydu?</span></p>

    <p style="; margin-bottom: 2.4pt; text-indent: 18pt;"><i><span style="">Hakkında bilmek istediğim öyle çok şey var ki.</span></i></p>

    <p style="; margin-bottom: 2.4pt; text-indent: 18pt;"><span style="">Geç olmuştu. Maura ışığı kapatıp yatak odasına gitti ve eşyalarını toplamaya başladı.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
