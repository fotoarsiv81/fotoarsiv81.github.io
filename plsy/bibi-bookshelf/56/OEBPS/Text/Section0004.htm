<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">İKİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MAURA KANEPEDE OTURMUŞ votkasını yudumluyordu. Bardağındaki buzlar çatlayıp erimeye başlamıştı. Suyun canı cehenneme. Bu şokun ardından onu daha sıkı bir içki paklardı ancak ve Peder Brophy de bunu anlayışla karşılamıştı. Ona sert bir içki hazırlayıp herhangi bir yorumda bulunmadan eline vermişti sadece. İnsan her gün kendi ölüsüyle karşılaşmıyordu ki. Kaç insan bir olay mahalline gidip de cansız ikiziyle karşılaşırdı?</span></p>

    <p style="; margin-bottom: 2.4pt; text-indent: 18pt;"><span style="">"Bu sadece bir rastlantı," diye fısıldadı. "Kadın bana benziyor işte; hepsi bu. Bir sürü siyah saçlı kadın var. Ve yüzü arabanın içinde, o karanlıkta yüzünü nasıl görebilirsin ki?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum Doktor," dedi Rizzoli. "Aranızdaki benzerlik gerçekten de ürkütücü." Sonra geçip koltuğa oturdu. Hamile bedeni minderlerin arasında kaybolurken hafifçe inlemişti. <i>Zavallı Rizzoli</i>, diye düşündü Maura. <i>Sekiz aylık hamile bir kadının cinayet soruşturmalarının peşinde koşmaması gerekiyor.</i></span></p>

    <p style="; margin-bottom: 2.4pt; text-indent: 18pt;"><span style="">"Saç stili farklı bir kere," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Sadece seninkinden biraz daha uzun."</span></p>

    <p style="; margin-bottom: 2.4pt; text-indent: 18pt;"><span style="">"Benim kâküllerim var. Onun yok."</span></p>

    <p style="; margin-bottom: 2.4pt; text-indent: 18pt;"><span style="">"Bu sence de ufak bir ayrıntı değil mi? Yüzünü gördün. Kız kardeşin olsa bu kadar olur."</span></p>

    <p style="; margin-bottom: 2.4pt; text-indent: 18pt;"><span style="">"Sabah gün ışığında görelim de bir. Belki de bana benzemiyordur bile."</span></p>

    <p style="; margin-bottom: 2.4pt; text-indent: 18pt;"><span style="">Peder Brophy araya girdi: "Benzerliğiniz ortada Maura. Hepimiz gördük. Kadın tıpkı sana benziyor."</span></p>

    <p style="; margin-bottom: 2.4pt; text-indent: 18pt;"><span style="">"Ayrıca senin mahallende bir arabanın içindeydi," diye ekledi Rizzoli. "Direk evinin önüne park etmiş. Ve arabasının arka koltuğunda bunu bulduk." Rizzoli kanıt torbasını uzattı. Maura şeffaf plastiğin içinden <i>The Boston</i></span> <i><span style="">Globe</span></i> <span style="font-family: &quot;Times New Roman&quot;,&quot;serif&quot;">gazetesinden kesilmiş makaleyi görebiliyordu. Büyük harflerle yazılmış başlıkta ne yazdığını sehpanın diğer ucundan bile okuyabiliyordu.</span></p>

    <p style="; margin-bottom: 2.4pt; text-indent: 18pt;"><span style="">RAWLINS BEBEĞİNİN DÖVEREK ÖLDÜRÜLDÜĞÜ KANITLANDI, ADLİ TIP UZMANI ONAYLADI.</span></p>

    <p style="; margin-bottom: 2.4pt; text-indent: 18pt;"><span style="">"Bu senin resmin Doktor," dedi Rizzoli. "Altyazıda yazıyor. 'Adli Tıp Uzmanı DR. Maura</span> <span style="">Isles, Rawlins</span> <span style="">davasında ifade verdikten sonra mahkeme salonundan çıkarken.'" Sonra Maura'ya baktı. "Kurbanın arabasındaydı bu."</span></p>

    <p style="; margin-bottom: 2.4pt; text-indent: 18pt;"><span style="">Maura başını iki yana salladı. "Neden?"</span></p>

    <p style="; margin-bottom: 2.4pt; text-indent: 18pt;"><span style="">"Biz de bunu merak ediyoruz."</span></p>

    <p style="; margin-bottom: 2.4pt; text-indent: 18pt;"><span style="">"Rawlins davası onun üzerinden iki hafta geçti neredeyse."</span></p>

    <p style="; margin-bottom: 2.4pt; text-indent: 18pt;"><span style="">"Bu kadını mahkeme salonunda gördün mü?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Onu daha önce hiç görmedim."</span></p>

    <p style="; margin-bottom: 2.4pt; text-indent: 18pt;"><span style="">"Ama görünüşe bakılırsa o seni görmüş. En azından gazetede. Ve sonra buraya gelmiş. Seni mi arıyordu? Seni takip mi ediyordu?"</span></p>

    <p style="; margin-bottom: 2.4pt; text-indent: 18pt;"><span style="">Maura içkisine baktı. Votka başını döndürmeye başlamıştı. <i>Yirmi dört saatten bile az bir zaman önce Paris sokaklarında dolaşıyordum, diye düşündü. Güneşin tadını çıkararak sokaklarda küfelerden yükselen kokuları ciğerlerime çekiyordum. Nasıl olup da yanlış bir yola girdim ve kendimi bu kâbusun ortasında buldum acaba?</i></span></p>

    <p style="; margin-bottom: 2.4pt; text-indent: 18pt;"><span style="">"Doktor, üzerinde silah bulunduruyor musun?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura kaskatı kesilmişti. "Ne biçim bir soru bu böyle?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, seni bir şeyle suçladığımdan değil. Sadece kendini savunmak için bir silahın var mı diye merak ettim."</span></p>

    <p style="; margin-bottom: 2.4pt; text-indent: 18pt;"><span style="">"Hayır, silahım yok. O şeyin insan bedenine verdiği zararı gördüm ve öyle bir şeyi hayatta evimde istemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Sadece sordum."</span></p>

    <p style="; margin-bottom: 2.4pt; text-indent: 18pt;"><span style="">Maura votkasından bir yudum daha aldı. Kafasındaki soruyu sormadan önce sıvı cesaret takviyesine ihtiyacı vardı. "Kurban hakkında ne biliyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Frost not defterini çıkarıp kılı kırk yaran muhasebeciler gibi sayfaların üzerinden geçti. Barry Frost bir çok yönden, kalemi sürekli hâli hazırda, mülayim bürokratları anımsatıyordu Maura'ya. "Cüzdanındaki sürücü ehliyetinde yazdığına göre adı Anna Jessop. Yaşı kırk. Adresinin Brighton olduğu yazıyor. Araç ruhsatındaki isim de aynı."</span></p>

    <p style="; margin-bottom: 2.4pt; text-indent: 18pt;"><span style="">Maura oturduğu yerde doğrulmuştu. "Buradan sadece birkaç mil ötede yani."</span></p>

    <p style="; margin-bottom: 2.4pt; text-indent: 18pt;"><span style="">"Bir apartman dairesinde kalıyormuş. Komşuları, hakkında pek bir şey bilmiyorlar. Eve girmek için hâlâ ev sahibesine ulaşmaya çalışıyoruz."</span></p>

    <p style="; margin-bottom: 2.4pt; text-indent: 18pt;"><span style="">"Jessop ismi bir şeyler çağrıştırıyor mu?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura başını iki yana salladı. "Bu isimde kimseyi tanımıyorum."</span></p>

    <p style="; margin-bottom: 2.4pt; text-indent: 18pt;"><span style="">"Peki Maine'de tanıdığın birileri var mı?"</span></p>

    <p style="; margin-bottom: 2.4pt; text-indent: 18pt;"><span style="">"Neden sordun ki?"</span></p>

    <p style="; margin-bottom: 2.4pt; text-indent: 18pt;"><span style="">"Cüzdanında bir hız cezası bulduk. Görünüşe bakılırsa iki gün önce Maine paralı otoyolu üzerinde güneye doğru giderken çevirmişler."</span></p>

    <p style="; margin-bottom: 2.4pt; text-indent: 18pt;"><span style="">"Maine'de tanıdığım kimse yok." Maura derin bir nefes aldı ve sordu: "Onu kim bulmuş?"</span></p>

    <p style="; margin-bottom: 2.4pt; text-indent: 18pt;"><span style="">"Polisi komşun Bay Telushkin aramış," dedi Rizzoli. "Köpeğini yürüyüşe çıkardığı sırada kaldırıma park eden Taunus'u fark etmiş."</span></p>

    <p style="; margin-bottom: 2.4pt; text-indent: 18pt;"><span style="">"Ne zaman olmuş bu?"</span></p>

    <p style="; margin-bottom: 2.4pt; text-indent: 18pt;"><span style="">"Akşam saat sekiz sularında."</span></p>

    <p style="; margin-bottom: 2.4pt; text-indent: 18pt;"><i><span style="">Elbette</span></i><span style="">, diye düşündü Maura. <i>Bay Telushkin köpeğini her gece tamı tamına aynı saatte yürüyüşe çıkarırdı. Mühendisler her zaman dakik ve öngörülebilir olurlardı zaten. Ama bu gece öngörülemeyenle karşı karşıya kalmıştı o da.</i></span></p>

    <p style="; margin-bottom: 2.4pt; text-indent: 18pt;"><span style="">"Hiçbir şey duymamış mı?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Bir araba motorunun erken ateşlediğini sanmış. Dışarı çıkmadan on dakika kadar önce. Ama kimse olanları görmemiş. Taunus'u görünce hemen 911 'i aramış. Birinin komşusu Doktor Isles'i vurduğunu söylemiş. İlk önce Brookline Polisiyle Dedektif Eckert gelmiş buraya. Frost'la ben dokuz gibi gelebildik ancak."</span></p>

    <p style="; margin-bottom: 2.4pt; text-indent: 18pt;"><span style="">"Neden ki?" diye sordu Maura. Sonunda Rizzoli'yi ön bahçede gördüğünden beri sormak istediği soruyu sormak gelmişti aklına. "Brookline'de ne işiniz var? Burası sizin görev alanınızda değil."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Dedektif Eckert'e bir bakış attı.</span></p>

    <p style="; margin-bottom: 2.4pt; text-indent: 18pt;"><span style="">Eckert mahcup gözlerle cevap verdi: "Biliyorsunuz; geçen yıl Brookline'de sadece bir tane cinayet davasına baktık. Bunu göz önünde bulundurunca Boston polisine haber vermenin daha mantıklı olacağını düşündük işte."</span></p>

    <p style="; margin-bottom: 2.4pt; text-indent: 18pt;"><i><span style="">Evet</span></i><span style="">, <i>gerçekten de daha mantıklı</i>, diye düşündü Maura. Brookline, Boston şehrinin yatakhanesi gibi bir yerdi. Burada insanlar yaşıyordu yaşamasına ama herkes çalışmak için başka yerlere gidiyordu. Boston şehrinin içine sıkışıp kalmış küçücük bir yurt gibiydi. Boston Polis Departmanı ise önceki yıl altmış tane cinayet olayını araştırmıştı. Cinayet davaları da dahil olmak üzere her iş tıkır tıkır işliyordu.</span></p>

    <p style="; margin-bottom: 2.4pt; text-indent: 18pt;"><span style="">"Bu iş için mutlaka gelirdik zaten," dedi Rizzoli. "Kurbanın kim olduğunu duyunca. Yani öyle sanınca işte." Bir an durakladı. "İtiraf etmem gerekir ki onun sen olmayabileceği bir an olsun aklımın ucundan geçmedi. Kurbana şöyle bir baktım ve sandım ki... "</span></p>

    <p style="; margin-bottom: 2.4pt; text-indent: 18pt;"><span style="">"Hepimiz öyle zannettik," dedi Frost.</span></p>

    <p style="; margin-bottom: 2.4pt; text-indent: 18pt;"><span style="">Odaya bir sessizlik çökmüştü.</span></p>

    <p style="; margin-bottom: 2.4pt; text-indent: 18pt;"><span style="">"Bu akşam Paris'ten geleceğini biliyorduk," dedi Rizzoli. "Sekreterin öyle söylemişti. Kafamızı karıştıran tek şey araba oldu. Neden başka bir kadının adına kayıtlı bir arabada olduğuna anlam veremedik."</span></p>

    <p style="; margin-bottom: 2.4pt; text-indent: 18pt;"><span style="">Maura içkisini bitirip bardağını sehpaya bıraktı. Bu gecelik bir kadeh içki yeter de artardı bile. Şimdiden kasları uyuşmuştu ve odaklanmakta güçlük çekiyordu. Oda hafif bir bulanıklıkla yumuşamıştı sanki; ışıklar her şeyi sıcacık bir ışıkla aydınlatıyordu. <i>Bu gerçek olamaz</i>, diye düşündü. <i>Kesin hâlâ uçakta, Atlantik'in üzerinde bir yerlerde uyuyorum ve uyandığımda uçağın yere indiğini fark edeceğim. Bunların hiçbirini yaşamadığımı göreceğim.</i></span></p>

    <p style="; margin-bottom: 2.4pt; text-indent: 18pt;"><span style="">"Anna Jessop hakkında henüz hiçbir şey bilmiyoruz," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Tek bildiğimiz şey-hep beraber gözlerimizle gördüğümüz şey-şu ki bu kadın her kimse tıpatıp sana benziyor</span> <span style="">Doktor.</span> <span style="">Belki saçı biraz daha uzun. Belki biraz oradan biraz buradan bazı farklılıkları var ama demek istediğim şu ki hepimiz onu görünce tongaya düştük. Hepimiz. Ve hepimiz de seni tanıyoruz." Sonra durdu. "Bununla ne demeye getirdiğimi anlıyorsun değil mi?"</span></p>

    <p style="; margin-bottom: 2.4pt; text-indent: 18pt;"><span style="">Evet, Maura ne demek istediğini anlıyordu ama bunu dile getiremiyordu. Sadece gözlerini dikmiş sehpanın üzerindeki votka bardağına ve içinde eriyen buzlara bakıyordu.</span></p>

    <p style="; margin-bottom: 2.4pt; text-indent: 18pt;"><span style="">"Eğer biz yanıldıysak pekâlâ herkes de yanılmış olabilir," dedi Rizzoli. "O kurşunu kadının kafasına her kim sıktıysa o da dahil olmak üzere herkes. Komşun motor sesi duyduğunu sandığında saat akşam sekize geliyordu. Ortalık çoktan kararmıştı. Ve kadın senin park yerinden birkaç metre geride arabasını park etmiş duruyordu. Onu arabada gören herkes onun sen olduğunu zannederdi."</span></p>

    <p style="; margin-bottom: 2.4pt; text-indent: 18pt;"><span style="">"Sence hedef ben miydim?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Kulağa mantıklı geliyor değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura başını salladı. "Bunların hiçbiri mantıklı gelmiyor bana."</span></p>

    <p style="; margin-bottom: 2.4pt; text-indent: 18pt;"><span style="">"Toplumun gözü önünde olmanı gerektiren bir işin var. Cinayet davalarında ifade veriyorsun. Gazetelere çıkıyor</span><span style="">sun. Sen</span> <span style="">Ölüler Kraliçesisin."</span></p>

    <p style="; margin-bottom: 2.4pt; text-indent: 18pt;"><span style="">"Bana o isimle hitap etme."</span></p>

    <p style="; margin-bottom: 2.4pt; text-indent: 18pt;"><span style="">"Bütün polisler öyle diyor ama. Basın da böyle sesleniyor. Bunu biliyorsun değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Bu, o takma ismi sevdiğim anlamına gelmez ama. Aslına bakarsan ondan nefret ediyorum."</span></p>

    <p style="; margin-bottom: 2.4pt; text-indent: 18pt;"><span style="">"Bu dikkat çektiğin anlamına gelir ama. Sadece yaptığın işle de değil, dış görünüşünle de. Erkeklerin sana nasıl baktığını fark ediyorsun herhalde değil mi? Bunu görmemek için kör olmak gerekir. Güzel kadınlar her zaman dikkat çeker. Değil mi Frost?"</span></p>

    <p style="; margin-bottom: 2.4pt; text-indent: 18pt;"><span style="">Frost bir anda irkilmişti. Bu şekilde öne atılmayı beklemiyordu ve yanakları kızarmıştı. Zavallı</span> <span style="">Frost</span> <span style="">hemen de kızarıveriyordu. "İnsanın doğasında var bu," diye itiraf etti sonunda.</span></p>

    <p style="; margin-bottom: 2.4pt; text-indent: 18pt;"><span style="">Maura, Peder Brophy'ye baktı. Peder gözlerini kaçırmamıştı. Acaba güzel kadınlara duyulan ilgi konusundaki doğa yasaları onun için de geçerli miydi? Maura öyle olduğuna inanmak istiyordu; şimdi kafasından geçen o şeylere karşı Daniel'in bir tür bağışıklığının olmadığını düşünmek istiyordu.</span></p>

    <p style="; margin-bottom: 2.4pt; text-indent: 18pt;"><span style="">"Toplumun gözü önünde güzel bir kadın," dedi Rizzoli. "Takip ediliyor; evinin önünde saldırıya uğruyor. Bu daha önce de yaşandı. Los Angeles’teki şu aktristin adı neydi? Hani şu öldürülen kadın?"</span></p>

    <p style="; margin-bottom: 2.4pt; text-indent: 18pt;"><span style="">"Rebecca Schaefer,"</span> <span style="">dedi</span> <span style="">Frost.</span></p>

    <p style="; margin-bottom: 2.4pt; text-indent: 18pt;"><span style="">"Doğru. Bir de şu</span> <span style="">Lori Hwang</span> <span style="">davası var hani burada? Onu hatırlıyor musun Doktor?"</span></p>

    <p style="; margin-bottom: 2.4pt; text-indent: 18pt;"><span style="">Evet hatırlıyordu; çünkü Altıncı Kanal'ın haber spikerinin otopsisini o yapmıştı.</span></p>

    <p style="; margin-bottom: 2.4pt; text-indent: 18pt;"><span style="">Lori Hwang stüdyonun önünde vurulduğunda sadece bir yıldır canlı yayınlara çıkıyordu. Takip edildiğini hiç fark etmemişti. Fail onu sürekli televizyonda izliyordu ve birkaç tane de hayran mektubu yazmıştı sadece. Sonra bir gün stüdyo çıkışında onu beklemişti. Lori dışarı çıkıp arabasına doğru yürüdüğü sırada arkasından başına bir el ateş ederek onu öldürmüştü.</span></p>

    <p style="; margin-bottom: 2.4pt; text-indent: 18pt;"><span style="">"Toplum önünde yaşamanın tehlikesi budur işte," dedi Rizzoli. "O televizyon ekranlarında sizi kimlerin izlediğini bilemezsiniz. Geceleri işten eve dönerken arkanızdaki arabada kimin oturduğunu bilemezsiniz. Bizim aklımıza bile gelmiyor bu birinin bizi takip ediyor olabileceği. Bizimle ilgili fanteziler kurduğu." Rizzoli bir an susmuştu. Sonra sessizce ekledi: "Ben bunları yaşadım. Birinin takıntısının odağı olmanın ne demek olduğunu biliyorum. Öyle ahım şahım bir şey sayılmam ama benim de başıma gelmişti." Sonra ellerini uzatıp avuçlarındaki yara izlerini gösterdi. Neredeyse hem de tam iki kez onu öldürmeye kalkan o adama karşı verdiği savaşın hatıralarıydı bunlar. Bu adam hâlâ hayattaydı üstelik. Ama elleri ve ayakları felçliydi şimdi.</span></p>

    <p style="; margin-bottom: 2.4pt; text-indent: 18pt;"><span style="">"Bu yüzden tuhaf mektuplar alıp almadığını sordum," dedi Rizzoli. "Onu düşünüyordum. Lori Hwang'ı."</span></p>

    <p style="; margin-bottom: 2.4pt; text-indent: 18pt;"><span style="">"Onun katili yakalanmıştı," dedi Peder Brophy.</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"O zaman cinayeti işleyenin aynı adam olduğunu söylemiyorsun herhalde."</span></p>

    <p style="; margin-bottom: 2.4pt; text-indent: 18pt;"><span style="">"Hayır. Sadece benzerliklere işaret ediyorum. Kafaya tek bir kurşun. Sürekli göz önünde olmasını gerektiren bir işte çalışan bir kadın. İnsan düşünmeden edemiyor." Rizzoli büyük bir çaba sarf ederek ayağa kalktı. Frost ona yardım edebilmek için elim uzatmıştı ama Rizzoli onu görmezden geldi. Hamileliğinin ileri bir evresinde olmasına rağmen yardım isteyecek türde bir kadın değildi o. Çantasını omzuna atıp soran gözlerle Maura'ya baktı sonra. "Bu gece başka bir yerde kalmak ister misin?"</span></p>

    <p style="; margin-bottom: 2.4pt; text-indent: 18pt;"><span style="">"Burası benim evim. Neden başka bir yere gideyim ki?"</span></p>

    <p style="; margin-bottom: 2.4pt; text-indent: 18pt;"><span style="">"Sadece sordum. Kapını kilitlemeni söylememe gerek yok herhalde."</span></p>

    <p style="; margin-bottom: 2.4pt; text-indent: 18pt;"><span style="">"Her zaman kilitlerim zaten."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Eckert'e baktı. "Brookline Polis Departmanımdan biri evi izleyebilir mi?"</span></p>

    <p style="; margin-bottom: 2.4pt; text-indent: 18pt;"><span style="">Eckert başını salladı. "Bir devriye aracının sürekli evi kolaçan etmesini sağlarım."</span></p>

    <p style="; margin-bottom: 2.4pt; text-indent: 18pt;"><span style="">"Bunun için sağ olun," dedi Maura. 'Teşekkürler."</span></p>

    <p style="; margin-bottom: 2.4pt; text-indent: 18pt;"><span style="">Maura dedektifleri kapıya kadar geçirip üçünün de arabalarına binmelerini izledi. Saat gece yarısını geçiyordu. Dışarıda cadde her zaman görmeye alışkın olduğu o sakin</span> <span style="">mahalleye</span> <span style="">dönmüştü yine. Brookline Polis Departmanımın araçları gitmişti. Taunus da çoktan suç laboratuarına götürülmüştü zaten. Sarı polis şeridi bile gitmişti. <i>Sabah uyandığımda her şeyin bir rüya olduğunu zannedeceğim</i>, diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">Arkasını döndüğünde Peder Brophy'nin hâlâ holde dikilmekte olduğunu gördü. Daha önce onun yanında hiç bu kadar huzursuz hissetmemişti herhalde. İkisi, onun evinde yalnız kalmışlardı. İkisinin de kafasından bir takım olasılıklar geçiyor olmalıydı. <i>Yoksa sadece benim kafamdan mı geçiyor bu düşünceler? Gece geç saatlerde, yatağında yapayalnız uzanmışken beni düşünüyor musun hiç Daniel? Benim seni düşündüğüm gibi sen de beni düşünüyor musun?</i></span></p>

    <p style="; margin-bottom: 2.4pt; text-indent: 18pt;"><span style="">"Evde tek başınayken kendini güvende hissedeceğinden emin misin?" diye sordu Peder.</span></p>

    <p style="; margin-bottom: 2.4pt; text-indent: 18pt;"><span style="">"Bir şey olmaz." <i>Hem başka alternatifim var mı? Yoksa bütün gece benimle mi kalacaksın? Bunu mu teklif ediyorsun yani?</i></span></p>

    <p style="; margin-bottom: 2.4pt; text-indent: 18pt;"><span style="">Bunun üzerine Peder kapıya doğru yöneldi.</span></p>

    <p style="; margin-bottom: 2.4pt; text-indent: 18pt;"><span style="">"Seni kim aradı Daniel?" diye sordu Maura. "Nasıl duydun?"</span></p>

    <p style="; margin-bottom: 2.4pt; text-indent: 18pt;"><span style="">Peder dönüp ona baktı. "Dedektif Rizzoli haber verdi. O söyledi..." Sonra susmuştu. "Bilirsin, zaman zaman polisten böyle telefonlar alıyorum. Ailede biri öldüğü zaman bir rahibe ihtiyaçları oluyor. Ama bu kez ..." Sonra yine duraksadı. "Kapıları iyice kilitle Maura," dedi. "Böyle bir gece yaşamak istemiyorum bir daha."</span></p>

    <p style="; margin-bottom: 2.4pt; text-indent: 18pt;"><span style="">Maura, Daniel'in evden çıkıp arabasına binmesini izledi. Motoru hemen çalıştırmamıştı. Maura'nın sağ salim içeri girmesini bekliyordu.</span></p>

    <p style="; margin-bottom: 2.4pt; text-indent: 18pt;"><span style="">Maura da eve girip kapıyı kilitledi.</span></p>

    <p style="; margin-bottom: 2.4pt; text-indent: 18pt;"><span style="">Oturma odasının camından Daniel'in arabasıyla uzaklaşmasını izledi. Boş kaldırıma bakınca bir an için kendini terk edilmiş gibi hissetmişti. O anda keşke onu geri çağırabilsem diye düşündü. Sonra ne olacaktı? Aralarında ne olmasını umuyordu? <i>Böyle bazı teşvik edici şeylerin insanın elinin altında olmaması daha iyi</i>, diye düşündü. Son bir kez karanlık caddeyi şöyle bir baştan aşağı gözden geçirdikten sonra</span> <span style="">pencereden</span> <span style="">uzaklaştı. Oturma odasının lambalarından dışarıdan rahatlıkla görüldüğünün farkındaydı. Böylece perdeleri kapatıp oda oda gezerek pencerelerin kapalı olup olmadığını kontrol etmeye başladı. Normalde olsa böyle sıcak bir temmuz gecesinde yatak odası penceresini açık bırakıp uyurdu. Ama bu gece bütün pencereleri kapatıp klimayı açtı.</span></p>

    <p style="; margin-bottom: 2.4pt; text-indent: 18pt;"><span style="">Sabahın erken saatlerinde klimanın üflediği buz gibi rüzgârdan titreyerek uyandı. Rüyasında Paris'i görüyordu. Mavi bir gökyüzünün altında, sepet sepet güllerin ve yıldız zambaklarının arasında dolaşıyordu. Uyandığında bir an için nerede olduğunu hatırlayamamıştı. <i>Paris 'te değilim artık, kendi yatağımdayım. Ve korkunç bir şey oldu.</i></span></p>

    <p style="; margin-bottom: 2.4pt; text-indent: 18pt;"><span style="">Saat daha sabahın beşiydi ama bir anda kendini son derece uyanık hissetmişti. <i>Paris 'te sabah on bir tabii</i>, diye düşündü. <i>Güneş pırıl pırıl parlıyordur şimdi. Orada olsaydım şimdi ikinci kahvemi içiyor olurdum.</i> Gün içinde zaman farkından dolayı oluşan yorgunluğun onu yeniden gelip bulacağını ve akşamüstü olduğunda sabahın bu enerjik hâlinden eser kalmayacağını biliyordu. Yine de daha fazla uyumaya zorlayamazdı kendini.</span></p>

    <p style="; margin-bottom: 2.4pt; text-indent: 18pt;"><span style="">Böylece kalkıp giyindi.</span></p>

    <p style="; margin-bottom: 2.4pt; text-indent: 18pt;"><span style="">Evinin önündeki cadde her zamanki gibi görünüyordu. Sabahın ilk ışıklan gökyüzünü aydınlatmaya başlamıştı.</span> <span style="">Maura,</span> <span style="">gün ışığının yavaş yavaş yan tarafta oturan Bay Telushkin'in evine vurmasını izledi. O erken kalkardı mutlaka ve normalde Maura'dan en az bir saat önce giderdi işe. Ama bu sabah erken kalkan Maura olmuştu. Oturduğu mahalleyi yepyeni bir gözle görüyordu şimdi. Sokağın karşısındaki bahçede çimenlerin üzerinde kocaman daireler çizerek fısır fısır çimleri sulamaya başlayan otomatik fıskiyeleri gördü. Kafasına tersten taktığı beysbol şapkasıyla bisikletinin üzerinde giden gazeteci çocuğu izledi ve <i>The Boston Globe</i> gazetesinin ön verandasına patırtıyla indiğini duydu. <i>Her şey aynı görünüyor</i>, diye düşündü, <i>ama değil. Ölüm mahalleme uğradı bir kere ve burada yaşayan herkes bundan böyle bunu hatırlayacak. Evlerinin önündeki kaldırımda Taurus 'un park ettiği yere bakıp tüyleri ürpererek ölümün burnumuzun ucuna kadar gelip de kimseye dokunmadan gittiğini düşünecekler.</i></span></p>

    <p style="; margin-bottom: 2.4pt; text-indent: 18pt;"><span style="">O sırada köşede farların ışığı belirdi ve bir araç yavaşlayarak evinin önünden geçti. Brookline polisinin devriye aracıydı bu.</span></p>

    <p style="; margin-bottom: 2.4pt; text-indent: 18pt;"><i><span style="">Hayır hiçbir şey eskisi gibi değil</span></i><span style="">, diye düşündü polis aracını izlerken.</span></p>

    <p style="; margin-bottom: 2.4pt; text-indent: 18pt;"><i><span style="">Hiçbir şey asla eskisi gibi olmaz.</span></i></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura işe sekreterinden önce varmıştı. Saat sabah altıda çoktan masasına oturmuştu ve Paris'te, konferansta bulunduğu süre içinde kutusunda dağ gibi biriken çıktı örneklerini ve laboratuar raporlarını incelemeye koyulmuştu bile. Sonunda ayak seslerini duyup da başını kaldırdığında</span> <span style="">Louise</span> <span style="">kapının önünde duruyordu. Maura o gelene kadar evrakların üçte birini gözden geçirmişti bile.</span></p>

    <p style="; margin-bottom: 2.4pt; text-indent: 18pt;"><span style="">"Gelmişsiniz," diye mırıldandı Louise.</span></p>

    <p style="; margin-bottom: 2.4pt; text-indent: 18pt;"><span style="">Maura gülümseyerek selam verdi. "Bonjour! Erken gelip masa başı işlerine başlayayım dedim işte."</span></p>

    <p style="; margin-bottom: 2.4pt; text-indent: 18pt;"><span style="">Louise bir süre ona öylece baktı. Sonra içeri girip sanki ayakta duracak hâli yokmuş gibi Maura'nın masasının karşısındaki sandalyeye oturdu. Louise elli yaşında olmasına rağmen ondan on yaş genç olan Maura'dan kat be kat daha dayanıklı görünürdü her zaman. Ama o sabah bitap düşmüş bir hâli vardı. Flüoresan lambalarının altında yüzü zayıf ve çökmüş görünüyordu.</span></p>

    <p style="; margin-bottom: 2.4pt; text-indent: 18pt;"><span style="">"Siz iyi misiniz Dr. Isles?" diye sordu usulca.</span></p>

    <p style="; margin-bottom: 2.4pt; text-indent: 18pt;"><span style="">"Çok iyiyim. Sadece saat farkından dolayı biraz yorgunum işte o kadar."</span></p>

    <p style="; margin-bottom: 2.4pt; text-indent: 18pt;"><span style="">"Demek istediğim dün gece olanlardan sonra. Dedektif Frost arabadakinin siz olduğundan öyle emin konuşuyordu ki..."</span></p>

    <p style="; margin-bottom: 2.4pt; text-indent: 18pt;"><span style="">Maura’nın gülümsemesi silinmişti. Usulca başını salladı. "Alacakaranlık Kuşağı'ndaymışım gibi hissettim Louise. Eve gelip evimin önünde o polis arabalarını görünce... "</span></p>

    <p style="; margin-bottom: 2.4pt; text-indent: 18pt;"><span style="">"Korkunçtu. Hepimiz..." Louise yutkunarak başını önüne eğdi. "Dr. Bristol dün gece arayıp olanları anlatınca öyle rahatladım ki. Bir yanlışlık olduğunu haber vermek için aradı."</span></p>

    <p style="; margin-bottom: 2.4pt; text-indent: 18pt;"><span style="">Dargınlık dolu ağır bir sessizlik çökmüştü üzerine sonra. Maura o anda sekreterini önce kendisinin araması gerektiğini anladı. Bu olayın Louise'i ne kadar sarstığını, onun sesini duymak istemiş olabileceğini fark etti. Öyle uzun zamandır yalnız ve kimseye bağlı olmadan yaşıyorum ki, bu dünyada benim için endişelenecek insanların olduğu aklımın ucundan bile geçmiyor, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">Louise odadan çıkmak üzere ayaklanmıştı. "Döndüğünüze çok sevindim Dr. Isles. Sadece bunu söylemek istedim."</span></p>

    <p style="; margin-bottom: 2.4pt; text-indent: 18pt;"><span style="">"Louise?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Sana Paris'ten bir şey almıştım. Biliyorum sudan bir bahane gibi gelecek kulağa ama hediyen bavulumdaydı ve havayolu şirketi valizimi kaybetmiş."</span></p>

    <p style="; margin-bottom: 2.4pt; text-indent: 18pt;"><span style="">"Ah," diyerek güldü Louise. "Eğer çikolataysa kalçalarınım buna hiç ihtiyacı yok zaten."</span></p>

    <p style="; margin-bottom: 2.4pt; text-indent: 18pt;"><span style="">"Kalorili bir şey değildi, yemin ederim." Maura masasındaki saate baktı. "Dr. Bristol geldi mi?"</span></p>

    <p style="; margin-bottom: 2.4pt; text-indent: 18pt;"><span style="">"Yeni geldi. Otoparkta gördüm onu."</span></p>

    <p style="; margin-bottom: 2.4pt; text-indent: 18pt;"><span style="">"Otopsiye ne zaman başlayacak biliyor musun?"</span></p>

    <p style="; margin-bottom: 2.4pt; text-indent: 18pt;"><span style="">"Hangisine? Bugün iki tane var."</span></p>

    <p style="; margin-bottom: 2.4pt; text-indent: 18pt;"><span style="">"Dün geceki vurulma olayı. Şu kadın."</span></p>

    <p style="; margin-bottom: 2.4pt; text-indent: 18pt;"><span style="">Louise uzun uzun Maura'nın gözlerinin içme baktı. "O ikincisi sanırım."</span></p>

    <p style="; margin-bottom: 2.4pt; text-indent: 18pt;"><span style="">"Hakkında bir şeyler öğrenebilmişler mi?"</span></p>

    <p style="; margin-bottom: 2.4pt; text-indent: 18pt;"><span style="">"Bilemiyorum. Dr. Bristol'la konuşmanız gerekecek."</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
