<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">DÖRT</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">RİZZOLİ, J.R</span> <span style="">DOYLE'S</span> <span style="">Bar'a girdiğinde olağan şüpheliler barın etrafına toplanmışlardı. Çoğu polisti; bira ve fıstık eşliğinde gün boyu verdikleri savaşları anlatıyorlardı birbirlerine. Boston Polis Departmanı’nın</span> <span style="">Jamaica</span> <span style="">Plain karakolunun sokağında bulunan Doyle's şehirdeki en güvenilir bardı herhalde. En ufak bir yanlış harekette, bir düzine polis</span> <span style="">New England Patriot's</span> <span style="">takımının futbol oyuncuları gibi çullanıverirdi adamın üzerine. Rizzoli buradakileri tanıyordu ve onlar da Rizzoli'yi tanıyorlardı. Hamile kadının geçmesi için ayrılıp yol vermişlerdi hemen. Karnı, önünde gemi pruvası gibi, adamların arasında paytak paytak yürürken birkaç tanesinin ona bakıp sırıtmaya başladığını gördü.</span></p>

    <p style="; margin-bottom: 2.4pt; text-indent: 18pt;"><span style="">"Tanrı aşkına! Rizzoli," diye seslendi biri. "Biraz kilo mu aldın ne?"</span></p>

    <p style="; margin-bottom: 2.4pt; text-indent: 18pt;"><span style="">"Ya, evet," dedi Rizzoli gülerek. "Ama senin aksine ağustosa kalmaz yine bir deri bir kemik olurum."</span></p>

    <p style="; margin-bottom: 2.4pt; text-indent: 18pt;"><span style="">Sonra barın öteki tarafında kendisine el sallayan Dedektif Vann ve Dunleavy'nin yanına gitti. Sam ve Frodo herkes bu ikisine böyle sesleniyordu. Şişman Hobbit'le sıska Hobbit. Öyle uzun süredir birlikte çalışıyorlardı ki artık karı koca gibi olmuşlardı. Büyük olasılıkla karılarıyla geçirdiklerinden daha çok vakit geçiriyorlardı birbirleriyle.</span></p>

    <p style="; margin-bottom: 2.4pt; text-indent: 18pt;"><span style="">Rizzoli onları ayrı ayrı hiç görmemişti nerdeyse. <i>Çok yakında bir örnek giysiler de giymeye başlarlar</i>, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">İkisi de sırıtıp, tıpatıp aynı ellilik Guinness biralarıyla selamladılar onu.</span></p>

    <p style="; margin-bottom: 2.4pt; text-indent: 18pt;"><span style="">"Selam Rizzoli," dedi Vann.</span></p>

    <p style="; margin-bottom: 2.4pt; text-indent: 18pt;"><span style="">"-geç kaldın," dedi Dunleavy.</span></p>

    <p style="; margin-bottom: 2.4pt; text-indent: 18pt;"><span style="">"Çoktan ikinci biralara geçtik."</span></p>

    <p style="; margin-bottom: 2.4pt; text-indent: 18pt;"><span style="">"-sen de ister misin bir tane?"</span></p>

    <p style="; margin-bottom: 2.4pt; text-indent: 18pt;"><span style="">Tanrı aşkına! Birbirlerinin cümlelerini tamamlıyorlardı. "Burası çok gürültülü," dedi Rizzoli. "Diğer salona geçelim."</span></p>

    <p style="; margin-bottom: 2.4pt; text-indent: 18pt;"><span style="">Böylece yemek salonuna geçip İrlanda bayrağının altındaki her zamanki masalarına oturdular. Dunleavy ve Vann, Rizzoli'nin karşısına geçip yan yana, samimi bir şekilde oturmuşlardı. Rizzoli kendi iş ortağını düşündü. Barry Frost iyi bir adamdı; hatta müthiş bir adamdı. Ama ortak hiçbir noktaları yoktu. Günün sonunda Frost kendi yoluna gidiyordu, Rizzoli de kendi yoluna. Birbirlerini yeterince seviyorlardı ama ikisinin de birlikte daha fazla zaman geçirmeye katlanabileceklerini zannetmiyordu. En azından asla bu iki adamın geçirdiği kadar zaman geçiremezlerdi birlikte.</span></p>

    <p style="; margin-bottom: 2.4pt; text-indent: 18pt;"><span style="">"Demek kendine bir Black Talon kurbanı buldun," dedi Dunleavy.</span></p>

    <p style="; margin-bottom: 2.4pt; text-indent: 18pt;"><span style="">"Dün gece, Brookline'de," dedi Rizzoli. "Sizinkinden bu yana ilk Talon davası. Ki o da ne zamandı? İki yıl mı oluyor?"</span></p>

    <p style="; margin-bottom: 2.4pt; text-indent: 18pt;"><span style="">"Evet, aşağı yukarı iki yıl oluyor."</span></p>

    <p style="; margin-bottom: 2.4pt; text-indent: 18pt;"><span style="">"Dava kapanmış mıydı?"</span></p>

    <p style="; margin-bottom: 2.4pt; text-indent: 18pt;"><span style="">Dunleavy gülmeye başladı. "Hem de tabut gibi çakıldı.”</span></p>

    <p style="; margin-bottom: 2.4pt; text-indent: 18pt;"><span style="">"Fail kimmiş peki?"</span></p>

    <p style="; margin-bottom: 2.4pt; text-indent: 18pt;"><span style="">"Antonin Leonov diye bir adam. Ukrayna göçmeni. Büyükler ligine terfi etmek isteyen ayak takımından bir oyuncu. Biz yakalamasaydık Rus mafyasının elinde kalacaktı zaten."</span></p>

    <p style="; margin-bottom: 2.4pt; text-indent: 18pt;"><span style="">"Moronun tekiydi," diye burun kıvırdı Vann. "Onu izlediğimizin farkında değildi."</span></p>

    <p style="; margin-bottom: 2.4pt; text-indent: 18pt;"><span style="">"Onu neden izliyordunuz ki?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Tacikistan'dan teslimat beklediğine dair bir ipucu aldık," dedi Dunleavy. "Eroin. Büyük bir parti. Bir haftadır ensesindeydik. Böylece onu ortağının evine kadar takip ettik. Vassily Titov. Titov, Leonov'u kızdırdı mı ne olduysa. Leonov'u eve girerken görmüştük. Sonra silah seslerini duyduk ve çok geçmeden Leonov dışarı çıktı."</span></p>

    <p style="; margin-bottom: 2.4pt; text-indent: 18pt;"><span style="">"Bizde dışarıda onu bekliyorduk tabii," dedi Vann. "Dediğim gibi, moronun tekiydi."</span></p>

    <p style="; margin-bottom: 2.4pt; text-indent: 18pt;"><span style="">Dunleavy, Guinness'ini kaldırıp kadehini Rizzoli'nin bardağına tokuşturdu. "Açıldığı gibi kapandı dava. Suçlu silahıyla birlikte yakalandı. Biz de şahit durumundaydık. O da suçsuz olduğunu iddia etmedi bile. Jürinin karar vermesi bir saat bile sürmedi."</span></p>

    <p style="; margin-bottom: 2.4pt; text-indent: 18pt;"><span style="">"Bu Black Talon'ları nereden aldığını söylemiş miydi size?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Dalga mı geçiyorsun?" dedi Vann. "Bize hiçbir şey söyleyemezdi. İngilizcesi çat pattı ama Miranda<a href="../Text/Section0037.htm#_ftn1" name="_ftnref1" title=""><span class="MsoFootnoteReference"><span class="MsoFootnoteReference"><span style="font-size:12.0pt;;color:black">[1]</span></span></span></a>' sözcüğünü adı gibi biliyordu."</span></p>

    <p style="; margin-bottom: 2.4pt; text-indent: 18pt;"><span style="">"Evinin aranması için bir ekip gönderdik," dedi Dunleavy. "Ardiyesinde sekiz kutu Black Talon bulundu; inanabiliyor musun? Tüm o silahları nasıl temin etti bilmiyorum ama sağlam zulaydı," diyerek omuz silkti sonunda. "Leonov'un olayı buydu yani. Sizin vurulma olayıyla ne bağlantısı var anlamıyorum."</span></p>

    <p style="; margin-bottom: 2.4pt; text-indent: 18pt;"><span style="">"Son beş yılda bu bölgede Black Talon kurşunun görüldüğü sadece iki dava oldu," dedi Rizzoli. "Biri sizin davanız diğeri de benimkisi."</span></p>

    <p style="; margin-bottom: 2.4pt; text-indent: 18pt;"><span style="">"Eh, kara borsada hâlâ bir iki mermi dolaşıyordur herhalde. Lanet olsun! eBay'e baksan bile bulursun. Tek bildiğim şu ki Leonov'u biz zımbaladık. Hem de sağlam zımbaladık." Sonra ellilik bardağını masaya bıraktı. "Kendine başka bir nişancı bulman gerek."</span></p>

    <p style="; margin-bottom: 2.4pt; text-indent: 18pt;"><span style="">Rizzoli o kadarını kendisi de anlamıştı. İki tane kıytırık Rus gangsterinin iki yıl önceki hesaplaşmasıyla Anne Jessop'un hiçbir ilgisi olamazdı. Black Talon mermisinden de bir şey çıkmayacaktı.</span></p>

    <p style="; margin-bottom: 2.4pt; text-indent: 18pt;"><span style="">"Şu Leonov dosyasını bana versenize," dedi Rizzoli. "Yine de bir bakmakta fayda var."</span></p>

    <p style="; margin-bottom: 2.4pt; text-indent: 18pt;"><span style="">"Sabah masanda olur."</span></p>

    <p style="; margin-bottom: 2.4pt; text-indent: 18pt;"><span style="">"Teşekkürler çocuklar." Masadan kalkıp güç bela doğruldu sonunda.</span></p>

    <p style="; margin-bottom: 2.4pt; text-indent: 18pt;"><span style="">"Ee? Ne zaman yumurtluyorsun?" diye sordu Vann başıyla Rizzoli'nin göbeğine işaret ederek.</span></p>

    <p style="; margin-bottom: 2.4pt; text-indent: 18pt;"><span style="">"Maalesef yakında değil."</span></p>

    <p style="; margin-bottom: 2.4pt; text-indent: 18pt;"><span style="">"Çocuklar aralarında iddiaya girmişler biliyor musun? Bebeğin cinsiyeti üzerine."</span></p>

    <p style="; margin-bottom: 2.4pt; text-indent: 18pt;"><span style="">"Dalga geçiyorsun."</span></p>

    <p style="; margin-bottom: 2.4pt; text-indent: 18pt;"><span style="">"Kız diyenler yetmiş papel toplamış; erkek diyenlerinki de kırk papel."</span></p>

    <p style="; margin-bottom: 2.4pt; text-indent: 18pt;"><span style="">Vann kıkırdamaya başlamıştı. "Bir yirmi papel daha toplandı," dedi, "o biçim olur diyenlerinki bu da."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Rizzoli, dairesine girdiği anda bebeğin karnını tekmelediğini hissetti. <i>Yerleş artık ufaklık, beni duyuyor musun? Bütün gün bana boks çuvalı muamelesi yaptığın yetmiyor geceleri de mi seninle uğraşacağım</i>. Kız mı oğlan mı beklediğini bilmiyordu. Tek bildiği çocuğun bir an önce doğmak için sabırsızlandığıydı.</span></p>

    <p style="; margin-bottom: 2.4pt; text-indent: 18pt;"><i><span style="">Kaba kuvvetle dışarı çıkamazın. Bu Kungfu sevdasından vazgeç artık tamam mı ?</span></i></p>

    <p style="; margin-bottom: 2.4pt; text-indent: 18pt;"><span style="">Anahtarını ve çantasını mutfak tezgâhına fırlatıp kapının yanında ayakkabılarını çıkardı ve ceketini yemek masasının sandalyesinin üzerine bıraktı. İki gün önce kocası</span> <span style="">Gabriel</span> <span style="">yarı askeri bir silah mühimmatını denetlemek üzere bir FBI timiyle birlikte Montana'ya gitmişti. Şimdi apartman dairesi evlilik öncesinde hüküm süren o gamsız anarşinin eline geçmişti yeniden. Gabriel taşınıp da eve disiplini getirmeden önceki hâline yani. İşi eski bir deniz piyadesine bırakın, bakın nasıl tencereleri, tavaları boy sırasına göre diziyor.</span></p>

    <p style="; margin-bottom: 2.4pt; text-indent: 18pt;"><span style="">Yatak odasına geçtiğinde gözü bir an için aynadaki yansımasına takılmıştı. Artık kendini tanıyamıyordu. Yanakları elma gibiydi. Sırtı kambur olmuştu ve lastikli hamile pantolonun altındaki göbeği kocamandı. <i>Ne zaman yok oldum ben?</i> diye düşündü. Hâlâ orada mıyım? <i>Bu çarpık çurpuk bedenin altında bir yerlerde bana dair bir şeyler var mı hâlâ?</i> Aynadaki yabancıya bir kez daha baktı. Eskiden karnı nasıl da dümdüzdü. Yüzünün bu tombul hâlini beğenmemişti. Yanaklarının çocuk gibi kıpkırmızı olmasından hoşlanmıyordu.</span> <span style="">Gabriel</span> <span style="">hamilelik ışıltısı diyordu buna. Karısını parlak burunlu bir balinaya benzemediğine ikna etmeye çalışıyordu işte. <i>Bu aynadaki kadın ben değilim,</i> diye düşündü. <i>Bu kadın kapıları tekmeleyip suçluları enseleyen polis değil.</i></span></p>

    <p style="; margin-bottom: 2.4pt; text-indent: 18pt;"><span style="">Sırtüstü yatağa uzanıp havalanmaya hazırlanan bir kuş gibi kollarını iki yana açtı. Çarşaflara Gabriel'in kokusu sinmişti. <i>Bu gece seni çok özledim</i>, diye düşündü. Evliliğin böyle olmaması gerekiyordu. İki kariyer, iki işkolik insan. Gabriel yollarda, o hep evde tek başına. Ama kolay olmayacağını bilerek başlamıştı bu işe. Onun ya da kendi işinin daha pek çok gece onları böyle ayrı koyacağını daha en başından tahmin ediyordu. Onu tekrar aramayı düşündü ama sabah iki kez konuşmuşlardı ve maaşının yarısını Veirzon telefon şirketine veriyordu zaten.</span></p>

    <p style="; margin-bottom: 2.4pt; text-indent: 18pt;"><i><span style="">Ah, neyse ne.</span></i></p>

    <p style="; margin-bottom: 2.4pt; text-indent: 18pt;"><span style="">Yan dönüp kendini güçlükle yataktan kaldırdı. Tam komodinin üzerindeki telefona uzanıp Gabriel'i arayacaktı ki telefon birdenbire çalmaya başladı. İrkilerek arayan numaraya baktı. Tanıdık bir numara değildi. Gabriel değildi arayan.</span></p>

    <p style="; margin-bottom: 2.4pt; text-indent: 18pt;"><span style="">Ahizeyi kaldırdı. "Alo?"</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli'yle mi görüşüyorum?" diye sordu bir adam.</span></p>

    <p style="; margin-bottom: 2.4pt; text-indent: 18pt;"><span style="">"Evet, benim."</span></p>

    <p style="; margin-bottom: 2.4pt; text-indent: 18pt;"><span style="">"Geç saatte aradığım için özür dilerim. Şehre bu gece döndüm ve?"</span></p>

    <p style="; margin-bottom: 2.4pt; text-indent: 18pt;"><span style="">"Ben kiminle görüşüyorum acaba?"</span></p>

    <p style="; margin-bottom: 2.4pt; text-indent: 18pt;"><span style="">"Dedektif</span> <span style="">Ballard, Newton</span> <span style="">Polis Departmanın'dan. Anladığım kadarıyla dün gece Brookline'de yaşanan vurulma davasını siz araştırıyormuşsunuz.</span> <span style="">Anna</span> <span style="">Jessop adında bir kurbanın davası."</span></p>

    <p style="; margin-bottom: 2.4pt; text-indent: 18pt;"><span style="">"Evet, ben araştırıyorum."</span></p>

    <p style="; margin-bottom: 2.4pt; text-indent: 18pt;"><span style="">"Geçen yıl burada bir davaya bakmıştım.</span> <span style="">Anna</span> <span style="">Jessop'la ilgili bir davaydı. Aynı kişi olup olmadığından emin değilim ama... "</span></p>

    <p style="; margin-bottom: 2.4pt; text-indent: 18pt;"><span style="">"Newton</span> <span style="">Polis Departmanı dediniz değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Bayan Jessop'u teşhis edebilir misiniz? Yani cenazesini görseniz."</span></p>

    <p style="; margin-bottom: 2.4pt; text-indent: 18pt;"><span style="">Adam bir an için duraksamıştı. "Sanırım baksam iyi olacak. O olduğundan emin olmalıyım."</span></p>

    <p style="; margin-bottom: 2.4pt; text-indent: 18pt;"><span style="">"Peki ya oysa?"</span></p>

    <p style="; margin-bottom: 2.4pt; text-indent: 18pt;"><span style="">"O zaman katilin kim olduğunu biliyorum demektir."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Rizzoli, Dedektif Rick Ballard daha kimliğini göstermeden onun bir polis olduğunu anlamıştı. Rizolli, Adli Tıp binasının girişine adımını attığı anda hazır olda durur gibi ayağa kalkmıştı hemen. Kristal gibi parlak, tok, mavi gözleri vardı. Kahverengi saçları mutaassıp bir stilde kesilmişti ve gömleği asker forması gibi kusursuz biçimde ütülenmişti. Gabriel gibi onun da duruşunda sessiz bir otorite vardı. Kaya gibi sağlam bakışlarıyla, <i>Bana gözü kapalı güvenebilirsin, diyordu sanki.</i> Rizzoli onu görünce bir an için, <i>Keşke tekrar ince belli ve çekici olsam,</i> demişti içinden. El sıkıştıkları sırada ve</span></p>

    <p style="; margin-bottom: 2.4pt;"><span style="">Rizzoli kimliğine bakarken adamın gözlerini dikmiş yüzünü incelediğini hissediyordu.</span></p>

    <p style="; margin-bottom: 2.4pt; text-indent: 18pt;"><i><span style="">Kesinlikle bir polis</span></i><span style="">, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">"Evet, hazır mısınız?" diye sordu Rizzoli. Adam başını sallayınca o da resepsiyoniste döndü. "Dr. Bristol aşağıda mı?"</span></p>

    <p style="; margin-bottom: 2.4pt; text-indent: 18pt;"><span style="">"Şu anda bir otopsiyi bitirmek üzere. Onunla aşağıda buluşabileceğinizi söyledi."</span></p>

    <p style="; margin-bottom: 2.4pt; text-indent: 18pt;"><span style="">Asansörle bodrum katına inip morgun antresine geçtiler. Burada galoş, maske ve bone gibi malzemelerin konulduğu dolaplar bulunuyordu. Geniş cam bölmenin ardında Yoshima ve Dr. Bristol'ın zayıf, beyaz saçlı bir adamın otopsisi üzerinde çalıştıklarını görebiliyorlardı. Bristol onları görünce el sallayarak selam vermişti.</span></p>

    <p style="; margin-bottom: 2.4pt; text-indent: 18pt;"><span style="">"On dakika!" dedi.</span></p>

    <p style="; margin-bottom: 2.4pt; text-indent: 18pt;"><span style="">Rizzoli başını salladı. "Bekliyoruz."</span></p>

    <p style="; margin-bottom: 2.4pt; text-indent: 18pt;"><span style="">Bristol kafa derisi enzisyonunu yeni tamamlamıştı. Şimdi kafa derisini kafatası üzerinden çekip bütün yüzü bir çırpıda soyu verdi.</span></p>

    <p style="; margin-bottom: 2.4pt; text-indent: 18pt;"><span style="">"Bu kısmından nefret ediyorum," dedi Rizzoli. "Yüzü mahvetmeye başladıkları zaman. Diğer kısımları kaldırabiliyorum ama bu rezalet bir şey."</span></p>

    <p style="; margin-bottom: 2.4pt; text-indent: 18pt;"><span style="">Ballard hiçbir şey söylememişti. Bir anda sırtı dümdüz dikilmişti ve yüzünde katı, vakur bir ifade belirmişti. Cinayet dedektifi olmadığı için sık sık morgda işi olmuyordu</span> <span style="">herhalde</span> <span style="">ve camın diğer tarafında devam eden prosedür onu afallatmış olmalıydı. Rizzoli polis akademisinde öğrenciyken morga ilk gelişini hatırladı. Bir grup öğrenciyle birlikte gelmişlerdi. Rizzoli altı tane güçlü kuvvetli erkeğin içinde tek kadındı ve diğerlerinin hepsi ona tepeden bakıyorlardı. Hepsi de mızmızlık edip yüzünü buruşturacağını sanmışlardı ama Rizzoli otopsiyi başından sonuna en önden, gözünü bile kırpmadan izlemişti. Yüzü gözü sararıp yanındaki bir sandalyeye çöken de erkeklerden biri olmuştu sonunda. Rizzoli, şimdi Ballard'ın da aynı raddeye gelmek üzere olduğunu görüyordu. Floresan ışıklarının altında yüzü hastalıklı bir beyaza dönmüştü.</span></p>

    <p style="; margin-bottom: 2.4pt; text-indent: 18pt;"><span style="">Otopsi odasında Yoshima kafatasını testereyle kesmeye başlamıştı. Bıçaklar kemiğe değdiği anda Ballard da daha fazla dayanamamıştı artık. Başını çevirip gözlerini boy boy eldiven kutularının istif edildiği rafa çevirdi. Rizzoli onun için üzülmüştü. Ballard gibi sert görünümlü bir adam için bir kadın polisin karşısında böyle süt kuzusu durumuna düşmek zor olmalıydı.</span></p>

    <p style="; margin-bottom: 2.4pt; text-indent: 18pt;"><span style="">Rizzoli bir tabure çekip ona oturmasını işaret etti ve bir tane de kendisi için aldı. İç geçirerek oturdu sonra. "Bu günlerde ayakta duramıyorum pek," dedi.</span></p>

    <p style="; margin-bottom: 2.4pt; text-indent: 18pt;"><span style="">Ballard da oturmuştu. Kemiğin üzerinde vızır vızır dönen testere yerine başka bir şeye odaklanmak onu rahatlatmıştı. "İlk seferin mi?" diye sordu Rizzoli'nin karnına işaret ederek.</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Kız mı erkek mi?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum. İkisi de olur bizim için."</span></p>

    <p style="; margin-bottom: 2.4pt; text-indent: 18pt;"><span style="">"Ben de kızım doğduğunda öyle düşünmüştüm. İki eli iki ayağı olsun yeter diyordum..." Sonra durup yutkundu. Testere hâlâ vızır vızır çalışmaya devam ediyordu.</span></p>

    <p style="; margin-bottom: 2.4pt; text-indent: 18pt;"><span style="">"Kızın kaç yaşında şimdi?" diye sordu Rizzoli adamın dikkatini dağıtmak için.</span></p>

    <p style="; margin-bottom: 2.4pt; text-indent: 18pt;"><span style="">"Ah, ayın otuzunda on dört yaşına girecek. Bu aralar etrafına neşe saçtığı söylenemez."</span></p>

    <p style="; margin-bottom: 2.4pt; text-indent: 18pt;"><span style="">"Kızlar için zor bir yaş."</span></p>

    <p style="; margin-bottom: 2.4pt; text-indent: 18pt;"><span style="">"Saçlarımdaki beyazları görüyor musun?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli gülmeye başladı. "Annem de böyle yapardı. Saçlarındaki beyazları gösterip, 'Bu saçları sen ağarttın böyle,' derdi. İtiraf etmeliyim, ben on dört yaşımdayken etrafımda olmayı istemezdin. Yaşla ilgili bir şey işte."</span></p>

    <p style="; margin-bottom: 2.4pt; text-indent: 18pt;"><span style="">"Bizde de aynı sorunlar var. Karım ve ben geçen yıl ayrıldık. Katie de iki arada bir derede kalıyor. İki çalışan ebeveyn, iki farklı ev."</span></p>

    <p style="; margin-bottom: 2.4pt; text-indent: 18pt;"><span style="">"Çocuk için zor olmalı."</span></p>

    <p style="; margin-bottom: 2.4pt; text-indent: 18pt;"><span style="">Neyse ki testerenin sesi de insafa gelip kesilmişti sonunda. Rizzoli, camın diğer tarafında Yoshima'nın kafatasından kestiği parçayı çekip ayırdığını gördü.</span> <span style="">Bristol</span> <span style="">da beyni dikkatlice iki avucunun içine alıp kafatasından ayırdı. Ballard pencereye bakmamaya çalışıyordu. Gözü Rizzoli'nin üzerindeydi.</span></p>

    <p style="; margin-bottom: 2.4pt; text-indent: 18pt;"><span style="">"Zor oluyor değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Nedir o?"</span></p>

    <p style="; margin-bottom: 2.4pt; text-indent: 18pt;"><span style="">"Polis olmak. Durumunu da düşününce."</span></p>

    <p style="; margin-bottom: 2.4pt; text-indent: 18pt;"><span style="">"Neyse ki kimse kapıları kırmamı filan beklemiyor bu aralar. "</span></p>

    <p style="; margin-bottom: 2.4pt; text-indent: 18pt;"><span style="">"Karım hamileliğinde daha acemi bir polisti."</span></p>

    <p style="; margin-bottom: 2.4pt; text-indent: 18pt;"><span style="">"Newton</span> <span style="">Polis Departmanında mı?"</span></p>

    <p style="; margin-bottom: 2.4pt; text-indent: 18pt;"><span style="">"Boston. Onu devriyeden almak istediler. Ama karım onlara hamile olmanın bir avantaj olduğunu çünkü suçluların ona daha saygılı davrandığını söylemişti."</span></p>

    <p style="; margin-bottom: 2.4pt; text-indent: 18pt;"><span style="">"Suçlular saygılı mıymış? Bana hiç saygı göstermiyorlar. "</span></p>

    <p style="; margin-bottom: 2.4pt; text-indent: 18pt;"><span style="">Yan odada Yoshima elinde iğne ve suturla cesedin üzerindeki kesiği dikiyordu. Kumaşın değil de etin ve derinin dikildiği, ölüme dair bir terzilik işi. Bristol da eldivenlerini çıkarıp ellerini yıkadıktan sonra misafirlerini karşılamak üzere dışarı çıkmıştı sonunda.</span></p>

    <p style="; margin-bottom: 2.4pt; text-indent: 18pt;"><span style="">"Beklettiğim için özür dilerim. Sandığımdan biraz daha uzun sürdü. Adamın karın boşluğu tümörlerle doluydu ve bunca zaman bir doktora görünmemiş. Bu iş bana kaldı yani." Sonra hâlâ nemli olan tombul elini Ballard'a uzattı. "Dedektif. Silahlı saldırı vakamızı görmek için gelmiştiniz değil mi?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Ballard'ın yüzünün bir anda gerildiğini gördü. "Dedektif Rizzoli rica etti."</span></p>

    <p style="; margin-bottom: 2.4pt; text-indent: 18pt;"><span style="">Bristol başını salladı. "Gidelim öyleyse. Buzhanede." Böylece Bristol'ın peşinden otopsi laboratuarını geçip arka taraftaki geniş buzhanenin önüne geldiler. Burası kocaman paslanmaz çelikten kapısı ve ısı ayarlama düğmeleriyle içinde etlerin muhafaza edildiği dev buzdolaplarına benziyordu. Yan tarafındaki duvarın üzerinde teslimat bilgileri yazıyordu. Bristol'ın otopsisini yeni tamamladığı yaşlı adam da listedeydi. Önceki gece saat on birde getirilmişti. Bu kimsenin dahil olmak istemeyeceği bir listeydi gerçekten de.</span></p>

    <p style="; margin-bottom: 2.4pt; text-indent: 18pt;"><span style="">Bristol kapıyı açtığında soğuk hava buharı yüzlerine vurdu. İçeri girdikleri anda donmuş et kokusu Rizzoli'nin midesini ağzına getirmişti. Hamile olduğundan beri kötü kokulara tahammülü iyice azalmıştı. En ufak bir çürük kokusu aldığı anda en yakındaki lavaboya koşuyordu hemen. Ama buzhanede sıra sıra dizilmiş sedyeleri dehşet dolu gözlerle izlerken bu seferlik bulantısını bastırmayı başarmıştı. İçeride beş tane ceset torbası vardı ve üzerleri beyaz, plastik örtülerle örtülmüştü.</span></p>

    <p style="; margin-bottom: 2.4pt; text-indent: 18pt;"><span style="">Bristol isim kartlarını inceleyerek sedyeleri dolaştı ve dördüncüsünde durdu.</span></p>

    <p style="; margin-bottom: 2.4pt; text-indent: 18pt;"><span style="">"Kızımız burada işte," diyerek cesedin üst gövdesi görünecek şekilde torbanın fermuarını açtı. Cenazecinin suturla diktiği Y şeklindeki çizik de gözler önüne serilmişti. Yoshima'nın bir başka eseri daha.</span></p>

    <p style="; margin-bottom: 2.4pt; text-indent: 18pt;"><span style="">Plastik torba aralandığı sırada Rizzoli'nin gözü ölen kadında değil de Rick Ballard'ın üzerindeydi. Adam cesedi gördüğü anda sessizliğe gömülmüştü. Anne Jessop'un görüntüsü onu yerine çivilemişti âdeta.</span></p>

    <p style="; margin-bottom: 2.4pt; text-indent: 18pt;"><span style="">"Evet?" dedi Bristol.</span></p>

    <p style="; margin-bottom: 2.4pt; text-indent: 18pt;"><span style="">Ballard bir anda içinde bulunduğu transtan çıkmış gibi gözlerini kırpıştırdı ve nefesim bıraktı. "Bu o," diye fısıldadı sonra.</span></p>

    <p style="; margin-bottom: 2.4pt; text-indent: 18pt;"><span style="">"Emin misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Evet," dedi Ballard yutkunarak. "Ne olmuş? Herhangi bir şey bulabildiniz mi?"</span></p>

    <p style="; margin-bottom: 2.4pt; text-indent: 18pt;"><span style="">Bristol, Rizzoli'ye baktı. Olanları anlatmak için sessizce ondan izin istiyordu. Rizzoli başını salladı.</span></p>

    <p style="; margin-bottom: 2.4pt; text-indent: 18pt;"><span style="">"Sol şakağından tek bir kurşun darbesi," dedi Bristol kafatasındaki yarayı işaret ederek. Sol şakakta ve kafa boşluğundaki sekme sonucunda iki lobda büyük ölçüde hasar oluşmuş. Bu da etkili bir iç kanamaya sebep olmuş."</span></p>

    <p style="; margin-bottom: 2.4pt; text-indent: 18pt;"><span style="">"Aldığı tek darbe bu mu?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Son derece hızlı ve etkili bir darbe."</span></p>

    <p style="; margin-bottom: 2.4pt; text-indent: 18pt;"><span style="">Ballard'ın gözleri gövdeye odaklanmıştı şimdi. Göğüslerine. Çıplak bir kadın görünce bir erkeğin bu tepkiyi vermesi hiç de şaşırtıcı değildi aslında ama Rizzoli bundan rahatsız olmuştu. Canlı ya da ölü, Anna Jessop'a saygı duyulması gerekiyordu. Bristol sakince fermuarı kapatıp cesede mahremiyetini bahşettiği zaman sonunda o da rahat bir nefes aldı.</span></p>

    <p style="; margin-bottom: 2.4pt; text-indent: 18pt;"><span style="">Buzhaneden çıktılar sonunda. Bristol ağır dolap kapısını sıkıca kapattı. "Herhangi bir aile bireyi ya da akrabasını tanıyor musunuz? Haber vermemiz gereken birileri var mı?"</span> <span style="">diye</span> <span style="">sordu sonra.</span></p>

    <p style="; margin-bottom: 2.4pt; text-indent: 18pt;"><span style="">"Kimse yok," diye cevap verdi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Bundan emin misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Şu anda hayatta olan bir akrabası..." Ballard bir anda susmuştu. Taş kesilmişti âdeta. Gözleri pencerenin üzerindeydi. Otopsi odasına bakıyordu.</span></p>

    <p style="; margin-bottom: 2.4pt; text-indent: 18pt;"><span style="">Neye baktığını anlamak için Rizzoli de pencereye döndü ve o anda Ballard'ın dikkatini çeken şeyin ne olduğunu anladı.</span></p>

    <p style="; margin-bottom: 2.4pt; text-indent: 18pt;"><span style="">Maura Isles elinde bir dizi röntgen filmiyle az önce laboratuara girmişti. Filmleri ışık kutusuna yerleştirip ışığı açmıştı şimdi. Film kutusunun üzerindeki kırık bacak kemiklerini incelediği sırada izlendiğinin farkında değildi. Pencerenin diğer tarafındaki üç çift gözün bir anda kendisine doğru döndüğünden bihaberdi.</span></p>

    <p style="; margin-bottom: 2.4pt; text-indent: 18pt;"><span style="">"Bu kim?" diye mırıldadı Ballard.</span></p>

    <p style="; margin-bottom: 2.4pt; text-indent: 18pt;"><span style="">"Adli Tıp uzmanlarımızdan biri," dedi Bristol. "Dr.</span> <span style="">Maura</span> <span style="">Isles."</span></p>

    <p style="; margin-bottom: 2.4pt; text-indent: 18pt;"><span style="">"Aralarındaki benzerlik tüyler ürpertici değil mi?" dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Ballard dehşet içinde başını salladı. "Bir an için sandım</span></p>

    <p style="; margin-bottom: 2.4pt;"><span style="">ki... "</span></p>

    <p style="; margin-bottom: 2.4pt; text-indent: 18pt;"><span style="">"Kurbanı gördüğümüzde hepimiz öyle zannettik."</span></p>

    <p style="; margin-bottom: 2.4pt; text-indent: 18pt;"><span style="">Maura yan odada filmleri yeniden zarfın içine yerleştirdi ve izlendiğinin farkına bile varmadan odadan çıkıp gitti. <i>Bir insanı gözetlemek ne kadar da kolay</i>, diye düşündü Rizzoli. <i>Başkalarının bizi izlemekte olduğunu haber veren bir altıncı hissimiz yok ki. Röntgencinin gözlerini üzerimizde hissetmiyoruz asla; ta ki o harekete geçip hamlesini yapana kadar. Ancak o zaman başından beri burnumuzun ucunda olduğunu görüyoruz.</i></span></p>

    <p style="; margin-bottom: 2.4pt; text-indent: 18pt;"><span style="">Rizzoli, Ballard'a döndü sonra. "Pekâlâ, Anna Jessop'u gördün ve teşhis ettin. Şimdi bize onun kim olduğunu anlat artık."</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
