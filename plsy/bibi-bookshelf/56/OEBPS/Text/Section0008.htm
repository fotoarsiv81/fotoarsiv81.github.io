<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style="; text-indent: 0px;">ALTI</h1>

    <div style=";">
      <br />
    </div>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">MAURA, AKŞAMÜSTÜ GÜNEŞİNİ ARKASINDA bırakıp Our Lady of Divine Light Kilisesi'nin loş serinliğine adımını attı. Bir süre gözleri kamaştığı için etrafındaki her şeyi gölgelerden ibaret görmüştü. Sıraların belli belirsiz hatları ve en önde, tek başına başını eğmiş oturan cemaat üyesi bir kadın. Geçip sıralardan birine oturdu. Gözleri kilisenin loş ışığına alışırken kendini sessizliğe bıraktı. Tepesindeki renkli cam yoğun ve kasvetli tonlardaki renkleriyle pırıl pırıl parlıyordu. Resimde kıvırcık saçlı bir kadın beğeni dolu gözlerle üzerinde kan kırmızısı bir elmanın bulunduğu bir ağaca bakıyordu. Cennet Bahçesi'ndeki Havva. Her şeyi alt üst eden baştan çıkarıcı, fettan kadın. Maura penceredeki resme bakarken kendini kötü hissetmişti. Başka bir resme çevirdi gözlerini. Katolik bir anne babanın elinde yetişmesine rağmen kiliselerde kendini rahat hissetmiyordu. Boyalı camlarda azizlerin mücevher gibi renklerle süslenmiş resimlerini inceledi. Her ne kadar şimdi kutsal azizler olarak görülseler de aslında yaşadıkları dönemde onların da etten kemikten yaratılmış olduklarını ve onların bile kusursuz olamayacaklarını düşünüyordu. Onlar da bu dünyada günah işlemiş, onlar da yanlış kararlar verip aşağılık ihtiraslara yenik düşmüş olmalıydılar. Kusursuzluk insana özgü bir şey değildi ve Maura pek çok insandan daha iyi biliyordu bunu.</span></p>

    <p style="; margin-bottom: 2.4pt; text-indent: 18pt;"><span style="">Ayağa kalkıp mihraba doğru döndü ve durdu. Rahip Brophy karşısında duruyordu. Renkli camdan vuran ışıklar yüzünde renk mozaikleri oluşturmuştu. Öyle sessiz yaklaşmıştı ki</span> <span style="">Maura</span> <span style="">geldiğini duymamıştı bile. Şimdi birbirlerinin yüzüne bakarak öylece kalakalmışlardı. İkisi de sessizliği bozup söze girmeye cesaret edemiyordu.</span></p>

    <p style="; margin-bottom: 2.4pt; text-indent: 18pt;"><span style="">"Umarım hemen gitmiyorsundur," dedi Brophy sonunda.</span></p>

    <p style="; margin-bottom: 2.4pt; text-indent: 18pt;"><span style="">"Birkaç dakika kendimle kalıp düşünmek için uğramıştım."</span></p>

    <p style="; margin-bottom: 2.4pt; text-indent: 18pt;"><span style="">"O zaman gitmeden seni yakaladığım için mutluyum. Konuşmak ister misin?"</span></p>

    <p style="; margin-bottom: 2.4pt; text-indent: 18pt;"><span style="">Maura dönüp en yakınındaki kapılara baktı. Sanki kaçış yolu arıyor gibiydi. Sonra iç geçirerek cevap verdi. "Evet. Konuşmayı isterim sanırım."</span></p>

    <p style="; margin-bottom: 2.4pt; text-indent: 18pt;"><span style="">Ön sırada oturan kadın dönmüş onları izliyordu<i>. Peki, ne görüyor?</i> diye düşündü Maura. Genç, yakışıklı bir rahip. Çekici bir kadın. Azizlerin gözleri önünde gizli saklı fısıldamalar.</span></p>

    <p style="; margin-bottom: 2.4pt; text-indent: 18pt;"><span style="">Rahip Brophy de Maura'nın huzursuzluğunu paylaşıyor olmalıydı. Cemaat üyesi kadına bakıp Maura'ya döndü:</span></p>

    <p style="; margin-bottom: 2.4pt; text-indent: 18pt;"><span style="">"Burada olması şart değil."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Ağaçların gölgelediği yolun üzerinde,</span> <span style="">Jameica Riverway</span> <span style="">Park'ta nehir kıyısı boyunca uzanan yolda yürümeye başladılar. O sıcak günün öğleden sonrasında parkta koşucular, bisikletleriyle gezen insanlar ve bebek arabalarını iten annelerin eşliğinde dolaşıyorlardı. Böyle toplum içerisinde bir yerde bir rahiple bir cemaat üyesinin yürüyüş yapıyor olması dedikodulara neden olmazdı. Hep böyle olacağız işte, diye düşündü Maura başlarını eğip bir söğüt ağacının dallarının altından geçtikleri sırada. Bütün skandallardan, bütün günahlardan uzakta. <i>Bana istediklerimi asla veremez ama şimdi burada, onun yanındayım, ikimiz de buradayız işte.</i></span></p>

    <p style="; margin-bottom: 2.4pt; text-indent: 18pt;"><span style="">"Beni ne zaman görmeye geleceksin diye merak ediyordum," dedi Brophy.</span></p>

    <p style="; margin-bottom: 2.4pt; text-indent: 18pt;"><span style="">"Gelmeyi istedim. Ama zor bir haftaydı." Maura susup nehre çevirdi gözlerini. Az ilerideki caddeden gelen araba sesleri nehrin sesini bastırıyordu. "Bu günlerde faniliğimi düşünür oldum."</span></p>

    <p style="; margin-bottom: 2.4pt; text-indent: 18pt;"><span style="">"Eskiden düşünmüyor muydun?"</span></p>

    <p style="; margin-bottom: 2.4pt; text-indent: 18pt;"><span style="">"Bu şekilde değil. Geçen hafta otopsiyi izlerken..."</span></p>

    <p style="; margin-bottom: 2.4pt; text-indent: 18pt;"><span style="">"Pek çok otopsi görmüş olmalısın bu zamana kadar."</span></p>

    <p style="; margin-bottom: 2.4pt; text-indent: 18pt;"><span style="">"İzlemekle kalmıyorum Daniel. Otopsiyi yapan benim. O neşteri elimde tutuyorum ve insanları kesiyorum. İş yerinde nerdeyse her gün yapıyorum bunu ve daha önce bundan hiç rahatsız olmamıştım. Belki de insanlığımı yitirdiğim anlamına geliyor bu. Öyle hissizleşmişim ki kestiğim şeyin insan bedeni olduğunu bile fark etmiyorum artık. Ama o gün otopsiyi izlerken başka bir şey oldu. Her şey bir anda son derece kişisel bir hâle geldi. Ona baktım ve o masada kendimi gördüm. Şimdi neşteri her elime alışımda onu düşünüyorum. Nasıl bir yaşam sürdüğünü, neler hissettiğini, o sırada neler düşündüğünü..." Maura bir an için susup iç geçirdi. "İşe dönmek biraz zor oldu yani. Hepsi bu."</span></p>

    <p style="; margin-bottom: 2.4pt; text-indent: 18pt;"><span style="">"Gerçekten işe dönmek zorunda mısın peki?"</span></p>

    <p style="; margin-bottom: 2.4pt; text-indent: 18pt;"><span style="">Maura bu soru karşısında öyle şaşırmıştı ki boş gözlerle Daniel'e baktı. "Başka seçeneğim var mı?"</span></p>

    <p style="; margin-bottom: 2.4pt; text-indent: 18pt;"><span style="">"Kanun zoruymuş gibi söylüyorsun."</span></p>

    <p style="; margin-bottom: 2.4pt; text-indent: 18pt;"><span style="">"Bu benim işim. Bu işte iyiyim ben."</span></p>

    <p style="; margin-bottom: 2.4pt; text-indent: 18pt;"><span style="">"Ama bu devam etmen için geçerli bir sebep sayılmaz. Neden kedini zorluyorsun ki?"</span></p>

    <p style="; margin-bottom: 2.4pt; text-indent: 18pt;"><span style="">"Sen neden rahiplik yapıyorsun peki?"</span></p>

    <p style="; margin-bottom: 2.4pt; text-indent: 18pt;"><span style="">Şaşırma sırası Daniel’eydi şimdi. Bir süre yanında sessizce durdu. Söğüt ağaçlarının gölgesi altında mavi gözleri açık bir renge bürünmüştü. "Bu seçimi çok uzun zaman önce yaptım," dedi. "Bunun hakkında düşünmüyorum bile artık. Sorgulamıyorum."</span></p>

    <p style="; margin-bottom: 2.4pt; text-indent: 18pt;"><span style="">"İnanmış olmalısın."</span></p>

    <p style="; margin-bottom: 2.4pt; text-indent: 18pt;"><span style="">"Hâlâ inanıyorum."</span></p>

    <p style="; margin-bottom: 2.4pt; text-indent: 18pt;"><span style="">"Bu yetmez mi?"</span></p>

    <p style="; margin-bottom: 2.4pt; text-indent: 18pt;"><span style="">"Gerçekten de tek gereken şeyin inanç olduğunu mu düşünüyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Elbette değil." Maura önüne dönüp ağacın gölgeleriyle alacalı bulacalı olan yolda yürümeye devam etti. Daniel'in gözlerine bakmaya cesaret edemiyordu. Gözlerinin onu ele vereceğinden korkuyordu.</span></p>

    <p style="; margin-bottom: 2.4pt; text-indent: 18pt;"><span style="">"Zaman zaman faniliğimizle yüzleşmemiz iyidir," dedi Daniel. "Hayatımızı yeniden gözden geçirmemizi sağlar."</span></p>

    <p style="; margin-bottom: 2.4pt; text-indent: 18pt;"><span style="">"Bununla yüzleşmemeyi tercih ederdim."</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">"İçe bakış durumlarıyla aram iyi değildir pek. Okulda felsefe derslerine dayanamazdım. Cevabı olmayan tüm o sorular. Ama fizik ve kimyayı anlayabiliyordum. Bu derslerde öğretilen prensipler bir düzen içinde ve tekrarlanabilir oldukları için kendimi daha rahat hissediyordum." Maura durup patenleriyle bir bebek arabasını iten genç kadını izledi. "Açıklanamaz olanı sevmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Evet, biliyorum. O matematik denklemlerin çözülsün istiyorsun her zaman. Bu yüzden şu kadının öldürülmesi seni bu kadar etkiledi."</span></p>

    <p style="; margin-bottom: 2.4pt; text-indent: 18pt;"><span style="">"Evet, cevabı olmayan bir soru bu. En nefret ettiğim şeydir."</span></p>

    <p style="; margin-bottom: 2.4pt; text-indent: 18pt;"><span style="">Maura nehre karşı ahşap bir banka geçip oturdu. Güneş batmaya başlamıştı. Koyulaşan gölgelerin altında nehir usul usul akıyordu. Daniel de yanına oturdu. Birbirlerine değmedikleri hâlde o kadar yakınındaydı ki çıplak kolunun üzerinde onun bedeninin sıcaklığını hissedebiliyordu,</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli'den davayla ilgili bir şey öğrenebildin mi?"</span></p>

    <p style="; margin-bottom: 2.4pt; text-indent: 18pt;"><span style="">"Beni olaya dahil ettiğini söyleyemem."</span></p>

    <p style="; margin-bottom: 2.4pt; text-indent: 18pt;"><span style="">"Bunu yapmasını beklemiyordun herhalde."</span></p>

    <p style="; margin-bottom: 2.4pt; text-indent: 18pt;"><span style="">"Hayır. Polis olarak bunu yapmasını bekleyemezdin ondan."</span></p>

    <p style="; margin-bottom: 2.4pt; text-indent: 18pt;"><span style="">"Ama arkadaşın olarak?"</span></p>

    <p style="; margin-bottom: 2.4pt; text-indent: 18pt;"><span style="">"Evet, sorun da bu. Dost olduğumuzu sanıyordum. Ama bana hiçbir şey anlatmıyor."</span></p>

    <p style="; margin-bottom: 2.4pt; text-indent: 18pt;"><span style="">"Bunun için onu suçlayamazsın. Kurban senin evinin önünde bulundu. Düşünmeden edemiyordur. "</span></p>

    <p style="; margin-bottom: 2.4pt; text-indent: 18pt;"><span style="">"Neyi? Suçlu olabileceğimi mi?"</span></p>

    <p style="; margin-bottom: 2.4pt; text-indent: 18pt;"><span style="">"Ya da hedefin aslında sen olduğunu. O gece hepimiz öyle zannettik. Arabadakinin sen olduğunu sandık."</span> <span style="">Daniel</span> <span style="">gözlerini kaldırıp nehrin öbür tarafına doğru baktı. "Otopsiyi bir türlü unutamadığını söylüyorsun. O gece de benim aklımdan çıkmıyor işte. Tüm o polis arabalarının yanında, evinin önünde kalakalmıştım. Olanlara inanamıyordum. İnanmak istememiştim."</span></p>

    <p style="; margin-bottom: 2.4pt; text-indent: 18pt;"><span style="">İkisi de sessizliğe gömüldüler. Önlerinde kapkaranlık bir nehir uzanıyordu. Arkalarında ise nehir gibi bir trafik.</span></p>

    <p style="; margin-bottom: 2.4pt; text-indent: 18pt;"><span style="">"Bu gece akşam yemeğine gelir misin?" diye sordu</span> <span style="">Maura</span> <span style="">birdenbire.</span></p>

    <p style="; margin-bottom: 2.4pt; text-indent: 18pt;"><span style="">Daniel bir süre cevap vermedi. O tereddüt anı içinde</span> <span style="">Maura</span> <span style="">utancından kıpkırmızı olmuştu. Sözünü geri almak istiyordu. Son altmış saniyeyi başa almak istiyordu. Sadece hoşça kal deyip gitseydi ne güzel olacaktı. Ama bu düşüncesizce teklif çıkıvermişti ağzından ki ikisi de onun bunu kabul edemeyeceğini biliyorlardı.</span></p>

    <p style="; margin-bottom: 2.4pt; text-indent: 18pt;"><span style="">"Özür dilerim," diye mırıldadı Maura. "Sanırım bu o kadar da iyi bir fikir..."</span></p>

    <p style="; margin-bottom: 2.4pt; text-indent: 18pt;"><span style="">"Olur," dedi</span> <span style="">Daniel</span> <span style="">o anda. "Çok sevinirim."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura mutfakta salata için domates doğruyordu. Bıçağı tutarken elleri titremişti. Ocakta pişen</span> <span style="">Coq au</span> <span style="">vin'den kırmızı şarap ve tavuk kokuları yükseliyordu. Bu Maura'nın yapmaya alışkın olduğu, herhangi bir</span> <span style="">tarife</span> <span style="">bakmadan kolayca pişirebileceği bir yemekti. O anda daha karmaşık bir yemekle</span> <span style="">uğraşamazdı. Çünkü bütün dikkati o sırada birer kadeh pinot</span> <span style="font-family: &quot;Times New Roman&quot;,&quot;serif&quot;">noir</span> <span style="">doldurmakla meşgul olan adamın üzerindeydi.</span></p>

    <p style="; margin-bottom: 2.4pt; text-indent: 18pt;"><span style="">Daniel</span> <span style="">kadehlerden birini getirip tezgâhın üzerine, Maura'nın önüne bıraktı. "Yapabileceğim başka bir şey var mı?"</span></p>

    <p style="; margin-bottom: 2.4pt; text-indent: 18pt;"><span style="">"Hiç bir şey yok."</span></p>

    <p style="; margin-bottom: 2.4pt; text-indent: 18pt;"><span style="">"Salata sosunu yapayım mı? Ya da marulları yıkayabilirim istersen."</span></p>

    <p style="; margin-bottom: 2.4pt; text-indent: 18pt;"><span style="">"Seni çalışman için çağırmadım buraya. Sadece restoranda herkesin gözü önünde olmaktansa burayı tercih edersin diye düşündüm."</span></p>

    <p style="; margin-bottom: 2.4pt; text-indent: 18pt;"><span style="">"Sürekli toplumun gözü önünde olmaktan bıkmış olmalısın," dedi Daniel.</span></p>

    <p style="; margin-bottom: 2.4pt; text-indent: 18pt;"><span style="">"Daha çok seni düşünüyordum aslında."</span></p>

    <p style="; margin-bottom: 2.4pt; text-indent: 18pt;"><span style="">"Rahipler de restoranda yemek yiyebilir Maura."</span></p>

    <p style="; margin-bottom: 2.4pt; text-indent: 18pt;"><span style="">"Hayır, demek istediğim ..." O anda kıpkırmızı olduğunu hissetti ve yeniden domateslerine döndü.</span></p>

    <p style="; margin-bottom: 2.4pt; text-indent: 18pt;"><span style="">"Sanırım insanlar yanlış anlayabilirlerdi," dedi Daniel. "İkimizi bir arada görünce yani." Daniel bir an için gözlerini dikip ona bakmıştı. O sırada bıçağın tahtaya değdiği anda çıkardığı seslerden başka çıt çıkmıyordu. <i>Bir insanın mutfakta bir rahiple ne işi olur?</i> diye düşündü Maura. <i>Ondan yiyecekleri kutsamasını mı isteyeceğim?</i> Hayatta hiçbir erkek onu bu adamdan daha huzursuz, daha kusurlu ve daha insan hissettiremezdi herhalde. <i>Pek ya sen Daniel? Senin ne kusurların var?</i> diye geçirdi içinden kestiği domatesleri genişçe bir salata kâsesine boşalttığı sırada. Sonra salatanın üzerine zeytinyağı ve balzamik sirke döktü. <i>Boynuna taktığın şu beyaz yaka günahlara karşı bağışıklığını mı arttırıyor?</i></span></p>

    <p style="; margin-bottom: 2.4pt; text-indent: 18pt;"><span style="">"İzin ver de hiç değilse şu salatalığı doğrayayım," dedi Daniel.</span></p>

    <p style="; margin-bottom: 2.4pt; text-indent: 18pt;"><span style="">"Sen hiç yerinde durmaz mısın?"</span></p>

    <p style="; margin-bottom: 2.4pt; text-indent: 18pt;"><span style="">"Başkaları çalışırken boş boş oturmak âdetim değildir."</span></p>

    <p style="; margin-bottom: 2.4pt; text-indent: 18pt;"><span style="">Maura gülmeye başladı. "Kulübe hoş geldin o zaman."</span></p>

    <p style="; margin-bottom: 2.4pt; text-indent: 18pt;"><span style="">"Umutsuz işkolikler kulübü mü bu? Çünkü eğer öyleyse kurucu üyesi ben sayılırım." Daniel tahta bıçaklıktan bir bıçak alıp salatalığı kesmeye başladı. Sebzenin taze, yazı anımsatan kokusu bir anda bütün mutfağa yayılmıştı. "Beşi erkek biri kız altı tane kardeşim vardı. Onlara yardım etmekten geliyor bu."</span></p>

    <p style="; margin-bottom: 2.4pt; text-indent: 18pt;"><span style="">"Yedi çocuk ha? Aman Tanrım."</span></p>

    <p style="; margin-bottom: 2.4pt; text-indent: 18pt;"><span style="">"Eminim babam da annem her hamile kaldığında bunu söylüyordu."</span></p>

    <p style="; margin-bottom: 2.4pt; text-indent: 18pt;"><span style="">"Peki, sen kaçıncısın bu yedinin içinde?"</span></p>

    <p style="; margin-bottom: 2.4pt; text-indent: 18pt;"><span style="">"Dördüncüyüm. Tam ortadan vurmuşum yani. Bu da psikologlara göre beni doğuştan şefaatçi yapıyor. Sürekli uzlaştırmaya çalışan taraf yani." Sonra Maura'ya bakıp gülümsedi. "Ayrıca duşa çabucak girip çıkmak konusunda da başarılı olduğum anlamına geliyor tabii."</span></p>

    <p style="; margin-bottom: 2.4pt; text-indent: 18pt;"><span style="">"Peki, dört numaralı çocuktan bir rahibe nasıl geçtin?"</span></p>

    <p style="; margin-bottom: 2.4pt; text-indent: 18pt;"><span style="">Daniel yine başını kesme tahtasına çevirmişti. "Senin de tahmin edebileceğin gibi uzun bir hikâye bu."</span></p>

    <p style="; margin-bottom: 2.4pt; text-indent: 18pt;"><span style="">"Bahsetmek istemediğin bir hikâye mi?"</span></p>

    <p style="; margin-bottom: 2.4pt; text-indent: 18pt;"><span style="">"Rahip olmayı seçmemdeki sebepler büyük olasılıkla sana mantıksız gelecektir."</span></p>

    <p style="; margin-bottom: 2.4pt; text-indent: 18pt;"><span style="">"Ah, ne gariptir ki hayattaki en büyük seçimlerimiz genellikle mantıksız seçimler oluyor. Evlenmeyi seçtiğimiz kişiler mesela." Maura şarabından bir yudum aldı ve sonra kadehini geri bıraktı. "Ben de evliliğimi mantık çerçevesinde açıklayamazdım.''</span></p>

    <p style="; margin-bottom: 2.4pt; text-indent: 18pt;"><span style="">Daniel başını kaldırıp ona baktı. "Şehvet mi?"</span></p>

    <p style="; margin-bottom: 2.4pt; text-indent: 18pt;"><span style="">"Bu uygun bir kelime oldu gerçekten. Hayatımın en büyük hatasını böyle yaptım işte. Yani en azından şimdiye kadarki en büyük hata bu." Maura şarabından bir yudum daha aldı. Ve sen de sonraki büyük hatam olabilirsin. Eğer Tanrı uslu durmamızı istiyorsa günahı neden yarattı o zaman?"</span></p>

    <p style="; margin-bottom: 2.4pt; text-indent: 18pt;"><span style="">Daniel doğradığı salatalıkları kâseye koyup bıçağı duruladı. Maura arkası dönük, lavaboda bıçağı yıkadığı sırada onu izliyordu. Uzun mesafe koşucuları gibi ince, uzun bir yapısı vardı. <i>Bunu neden yapıyorum kendime?</i> diye geçirdi içinden. <i>Hoşlanabileceğim başka bir sürü erkek varken neden o?</i></span></p>

    <p style="; margin-bottom: 2.4pt; text-indent: 18pt;"><span style="">"Neden rahip olmayı seçtiğimi sormuştun," dedi Daniel.</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">Daniel dönüp ona baktı. "Kız kardeşim lösemi hastasıydı."</span></p>

    <p style="; margin-bottom: 2.4pt; text-indent: 18pt;"><span style="">Maura şaşırmıştı. Ne diyeceğini bilemiyordu. Duruma uygun bir sözcük bulamıyordu.</span></p>

    <p style="; margin-bottom: 2.4pt; text-indent: 18pt;"><span style="">"Sophie o zaman daha altı yaşındaydı," dedi Daniel. "Ailenin en küçüğüydü ve tek kızıydı."</span></p>

    <p style="; margin-bottom: 2.4pt; text-indent: 18pt;"><span style="">Sonra ellerini kurulamak için bulaşık havlusuna uzandı ve işi bitince havluyu düzgünce yerine astı. Sanki sonrasında söyleyeceği sözleri toparlayabilmek için zaman kazanmaya çalışıyordu.</span></p>

    <p style="; margin-bottom: 2.4pt; text-indent: 18pt;"><span style="">"Akut lenfosit lösemiydi. Sanırım bu iyi türü oluyormuş. Löseminin iyisi olursa tabii."</span></p>

    <p style="; margin-bottom: 2.4pt; text-indent: 18pt;"><span style="">"Çocuklar için en iyi prognozdur. Yüzde seksen kurtulma şansı olur." Bu doğru bir bilgiydi ama Maura bunu söylediği anda pişman olmuşta. Akılcı Dr. Isles trajedilere her zamanki pratik bilgileri ve kalpsiz istatistikleriyle cevap veriyordu işte. Etrafındaki insanların karmaşık duygularıyla hep böyle başa çıkardı zaten. Sürekli bilim adamı rolünün arkasına saklanırdı. Bir arkadaş akciğer kanserinden mi ölmüş? Bir akraba bir araba kazası sonucunda felç mi olmuş? Maura'nın her trajedi için başvurabileceği bir istatistik vardı. Rakamların kati kesinliğinden ve insanın başına gelebilecek her korkunç olayın ardında bir açıklama olduğu inancından destek alıyordu.</span></p>

    <p style="; margin-bottom: 2.4pt; text-indent: 18pt;"><span style="">Bu cevabından dolayı Daniel'in onun ilgisiz ve hatta duygusuz biri olduğunu sanacağından korkmuştu. Ama o gücenmiş gibi görünmüyordu. Sadece başını sallayıp bu bilgiyi olduğu haliyle, yani Maura'nın verdiği pratik bir bilgi olarak kabul etmişti.</span></p>

    <p style="; margin-bottom: 2.4pt; text-indent: 18pt;"><span style="">"O zamanlar beş yaşındakilerin hastalıktan kurtulma oranları o kadar da iyi değildi," dedi. "Teşhis konulduğunda hastalık çok ilerlemişti. Ne kadar korkunç bir durum olduğunu anlatamam; hepimiz yıkılmıştık. Özellikle de annem. O tek kızıydı. Bebeğiydi onun. O zamanlar ben on dört yaşındaydım ve Sophie'ye göz kulak olma görevi bana kalmıştı. Bütün o ilgiye, bütün o pohpohlamalara rağmen biraz olsun şımarmamıştı. Her zaman hayal edebileceğin en sevimli, en tatlı çocuk olarak kaldı." Daniel Maura'ya bakmıyordu hâlâ; gözleri yerdeydi. Sanki çektiği acının derinliğini gözler önüne sermek istemiyordu.</span></p>

    <p style="; margin-bottom: 2.4pt; text-indent: 18pt;"><span style="">"Daniel?" dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Daniel derin bir nefes alarak doğruldu. "Senin gibi görmüş geçirmiş bir septiğe bu hikâyeyi nasıl anlatabileceğimi bilmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Doktoru, Sophie'nin hastalığının son evrede olduğunu söylemişti. O zamanlar bir doktor fikrini beyan ettiği zaman onun sözleri İncili Şerif kabul edilirdi. O gece annem, babam ve erkek kardeşlerim kiliseye gittiler. Bir mucize için dua etmeye sanırım. Ben yalnız kalmasın diye Sophie'yle hastanede kalmıştım. O zaman saçları dökülmüştü artık. Kemoterapiden kel kalmıştı. Kucağımda uyuya kaldığı anı hatırlıyorum. Ve dua ettiğimi. Saatlerce dua etmiştim. Tanrı'ya aklına gelebilecek en çılgınca sözleri verdim. Eğer ölseydi bir daha kiliseye asla adımımı atmazdım sanırım."</span></p>

    <p style="; margin-bottom: 2.4pt; text-indent: 18pt;"><span style="">"Ama kurtuldu," dedi Maura usulca.</span></p>

    <p style="; margin-bottom: 2.4pt; text-indent: 18pt;"><span style="">Daniel</span> <span style="">ona bakıp gülümsedi. "Evet kurtuldu. Ve ben de tüm o çılgınca sözlerimi yerine getirdim. Çünkü o gün O beni duymuştu. Buna şüphem yok."</span></p>

    <p style="; margin-bottom: 2.4pt; text-indent: 18pt;"><span style="">"Sophie</span> <span style="">nerede şimdi?"</span></p>

    <p style="; margin-bottom: 2.4pt; text-indent: 18pt;"><span style="">"Manchester'da yaşıyor. Evlendi ve çok mutlu. İki tane çocuk evlat edindiler."</span> <span style="">Daniel</span> <span style="">mutfak masasında Maura'nın karşısına oturdu. "İşte böyle. Ben de buradayım."</span></p>

    <p style="; margin-bottom: 2.4pt; text-indent: 18pt;"><span style="">"Rahip Brophy."</span></p>

    <p style="; margin-bottom: 2.4pt; text-indent: 18pt;"><span style="">"Şimdi neden bunu seçtiğimi biliyorsun."</span></p>

    <p style="; margin-bottom: 2.4pt; text-indent: 18pt;"><i><span style="">Doğru bir seçim miydi peki?</span></i> <span style="">diye sormak istiyordu Maura ama sormadı.</span></p>

    <p style="; margin-bottom: 2.4pt; text-indent: 18pt;"><span style="">Şarap kadehlerini yeniden doldurdular. Maura kıtır kıtır Fransız ekmeğini dilimleyip salatanın üzerine koydu. Buram buram tüten coq au vin 'i de bir kepçe yardımıyla çukur t</span><span style="">abaklara</span> <span style="">servis etti. Bir erkeğin kalbine giden yol midesinden geçer; gitmeye çalıştığı yer bu muydu peki, istediği bu muydu?</span> <span style="">Daniel</span> <span style="">Brophy'nin kalbine ulaşmaya mı çalışıyordu?</span></p>

    <p style="; margin-bottom: 2.4pt; text-indent: 18pt;"><i><span style="">Belki de ona sahip olamayacağımı bildiğim için onu arzulamaktan korkmuyorum. Benim ulaşamayacağım bir noktada; yani beni incitemez; Victor 'un incittiği gibi incitemez.</span></i></p>

    <p style="; margin-bottom: 2.4pt; text-indent: 18pt;"><span style="">Ama onunla tanıştığı zaman Victor'un da onu incitemeyeceğini sanmıştı.</span></p>

    <p style="; margin-bottom: 2.4pt; text-indent: 18pt;"><i><span style="">Sandığımız kadar dayanaklı değiliz. Asla değiliz.</span></i></p>

    <p style="; margin-bottom: 2.4pt; text-indent: 18pt;"><span style="">Yemeklerini yeni bitirmişlerdi ki zilin çalmasıyla ikisi de bir anda gerildiler. Her ne kadar masum bir gece geçiriyorlarsa da o anda suçüstü yakalanmış iki âşık gibi huzursuz gözlerle birbirlerine bakmışlardı.</span></p>

    <p style="; margin-bottom: 2.4pt; text-indent: 18pt;"><span style="">Kapıdaki Jane Rizzoli'ydi. O nemli yaz akşamında arsız bukleleriyle siyah saçları darmadağın bir yumağa dönmüş, Maura’nın ön verandasında dikiliyordu. Sıcak havaya rağmen üzerinde her zaman işte giydiği siyah takım elbisesi vardı. Maura, Rizzoli'nin sıkkınlıkla kendisine bakan gözlerini gördüğü anda bunun sıradan bir akşam gezmesi olmadığını anlamıştı. Çok geçmeden Rizzoli'nin elindeki klasörü de fark etti zaten.</span></p>

    <p style="; margin-bottom: 2.4pt; text-indent: 18pt;"><span style="">"Seni bu saatte evinde rahatsız ettiğim için üzgünüm Doktor. Ama konuşmamız gerekiyor. Ofise uğramaktansa eve gelmem daha iyi olur diye düşündüm."</span></p>

    <p style="; margin-bottom: 2.4pt; text-indent: 18pt;"><span style="">"Davayla mı ilgili?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli başını salladı. Hangi davadan bahsettiklerini açıklamaya gerek yoktu. İkisi de söz konusu davanın ne olduğunu biliyordu. Maura ve Rizzoli profesyonel anlamda birbirlerine saygı duydukları hâlde henüz sıcak bir dostluğa adım atmış sayılmazlardı ve o gece birbirlerine karşı bir parça da çekingenlik hissediyorlardı. <i>Bir şey oldu kesin,</i> diye düşündü Maura. <i>Yoksa eve kadar gelmezdi.</i></span></p>

    <p style="; margin-bottom: 2.4pt; text-indent: 18pt;"><span style="">"İçeri gel lütfen."</span></p>

    <p style="; margin-bottom: 2.4pt; text-indent: 18pt;"><span style="">Rizzoli içeri girdi ve mutfaktan gelen yemek kokularını duyduğu anda durakladı. "Akşam yemeğini mi böldüm yok sa?"</span></p>

    <p style="; margin-bottom: 2.4pt; text-indent: 18pt;"><span style="">"Yok, şimdi sofradan kalktık."</span></p>

    <p style="; margin-bottom: 2.4pt; text-indent: 18pt;"><span style="">Kalktık kelimesindeki çoğul eki Rizzoli'nin dikkatinden kaçmamıştı tabii. Soran gözlerle Maura'ya baktı. O sırada ayak seslerini duyunca arkasını döndü ve koridorda şarap kadehlerini mutfağa götürmekte olan Daniel'i gördü.</span></p>

    <p style="; margin-bottom: 2.4pt; text-indent: 18pt;"><span style="">"İyi akşamlar Dedektif!" diye seslendi Daniel.</span></p>

    <p style="; margin-bottom: 2.4pt; text-indent: 18pt;"><span style="">Rizzoli şaşkınlık içinde gözlerini kırpıştırdı. "Rahip Brophy."</span></p>

    <p style="; margin-bottom: 2.4pt; text-indent: 18pt;"><span style="">Daniel mutfağa devam etmişti. Rizzoli hemen Maura'ya döndü. Tek kelime bile etmemişti ama kafasından neler geçtiği belliydi. Kilisedeki cemaat üyesi kadının düşündüğü şeyi düşünüyordu o da. <i>Evet, kötü göründüğünün farkındayım. Ama hiç bir şey olmadı. Sadece yemek yiyip sohbet ettik işte. Lanet olsun. Neden bana öyle bakıyorsun ki?</i></span></p>

    <p style="; margin-bottom: 2.4pt; text-indent: 18pt;"><span style="">"Evet," dedi Rizzoli. Bu bir tanecik kelimenin içinde bin türlü anlam gizliydi. O sırada mutfaktan Çin porselenlerinin ve gümüş çatal kaşıkların şıngırtısı duyuldu. Daniel bulaşık makinesini dolduruyordu. Maura'nın evinde, kendi mutfağında bir rahip vardı resmen.</span></p>

    <p style="; margin-bottom: 2.4pt; text-indent: 18pt;"><span style="">"Mümkünse seninle yalnız görüşmek istiyorum," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Buna gerek var mı gerçekten. Rahip Brophy benim dostum."</span></p>

    <p style="; margin-bottom: 2.4pt; text-indent: 18pt;"><span style="">"Bunu konuşmak yeterince zor zaten Doktor."</span></p>

    <p style="; margin-bottom: 2.4pt; text-indent: 18pt;"><span style="">"Ona gitmesini söyleyemem ki." O sırada Daniel'in ayak sesleri duyuldu. Maura hemen susmuştu.</span></p>

    <p style="; margin-bottom: 2.4pt; text-indent: 18pt;"><span style="">"Ama benim gitmem gerekiyor," dedi Daniel. Gözü Rizzoli'nin elindeki klasöre takılmıştı. "Görünüşe bakılırsa sizin de yapacak işleriniz var."</span></p>

    <p style="; margin-bottom: 2.4pt; text-indent: 18pt;"><span style="">"Aslında evet, biraz işimiz vardı," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Daniel, Maura'ya bakıp gülümsedi. "Akşam yemeği için teşekkürler," dedi sonra.</span></p>

    <p style="; margin-bottom: 2.4pt; text-indent: 18pt;"><span style="">"Bekle," dedi Maura. "Daniel." Peşinden koşup ön verandaya çıktı ve arkasından kapıyı kapadı. "Gitmene gerek yok," dedi.</span></p>

    <p style="; margin-bottom: 2.4pt; text-indent: 18pt;"><span style="">"Seninle özel olarak konuşmak istiyor."</span></p>

    <p style="; margin-bottom: 2.4pt; text-indent: 18pt;"><span style="">"Üzgünüm."</span></p>

    <p style="; margin-bottom: 2.4pt; text-indent: 18pt;"><span style="">"Neden ki? Şahane bir geceydi."</span></p>

    <p style="; margin-bottom: 2.4pt; text-indent: 18pt;"><span style="">"Sanki evimden kovulmuşsun gibi oldu."</span></p>

    <p style="; margin-bottom: 2.4pt; text-indent: 18pt;"><span style="">Daniel uzanıp sevecen bir biçimde onun içini rahatlatmak istercesine kolunu okşadı. "Ne zaman konuşmak istersen arayabilirsin," dedi. "Saatin kaç olduğunun önemi yok."</span></p>

    <p style="; margin-bottom: 2.4pt; text-indent: 18pt;"><span style="">Daniel arabasına doğru yürüdüğü sırada Maura arkasından bakakalmıştı. Simsiyah giysileriyle o yaz gecesinin karanlığına karışıp görünmez olmuştu sanki. Daniel son bir kez dönüp el salladığı sırada Maura'nın gözü beyaz yakasına takıldı yine. Karanlığın içinde beyaz bir pırıltı.</span></p>

    <p style="; margin-bottom: 2.4pt; text-indent: 18pt;"><span style="">Daha sonra yeniden eve girdi. Rizzoli koridorda durmuş onu izliyordu. Daniel'le ne işi olduğunu merak ediyordu tabii. Kör değildi. Aralarında dostluktan daha öte bir şeylerin yeşerdiğini görüyor olmalıydı.</span></p>

    <p style="; margin-bottom: 2.4pt; text-indent: 18pt;"><span style="">"İçecek bir şeyler alır mısın?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"İyi olur. Ama alkolsüz bir şeyler olsun," dedi Rizzoli göbeğini okşayarak. "Ufaklık içki içecek yaşa gelmedi henüz."</span></p>

    <p style="; margin-bottom: 2.4pt; text-indent: 18pt;"><span style="">"Tabii."</span></p>

    <p style="; margin-bottom: 2.4pt; text-indent: 18pt;"><span style="">Maura kendini iyi ev sahibesi rolünü oynamaya zorlayarak Jane'i mutfağa davet etti. İki bardağın içine biraz buz ve portakal suyu koydu. Kendisininkine bir parça da votka eklemişti. İçecekleri de alıp mutfak masasına yönelmişti ki Rizzoli'nin klasörün içinden başka bir dosya çıkarıp masanın üzerine koyduğunu gördü.</span></p>

    <p style="; margin-bottom: 2.4pt; text-indent: 18pt;"><span style="">"O ne?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Önce bir otur istersen Doktor. Çünkü sana söyleyeceğim şey biraz üzücü olabilir."</span></p>

    <p style="; margin-bottom: 2.4pt; text-indent: 18pt;"><span style="">Maura geçip mutfak masasına oturdu. Rizzoli de karşısına oturmuştu. Dosya tam ortalarında duruyordu. <i>Sırlarla dolu bir Pandora kutusu,</i> diye düşündü Maura dosyaya bakarak, <i>içinde ne olduğunu bilmek istediğimden emin değilim.</i></span></p>

    <p style="; margin-bottom: 2.4pt; text-indent: 18pt;"><span style="">"Geçen hafta sana Arma Jessop'la ilgili söylediğim şeyleri hatırlıyor musun? Altı ay öncesine kadar ona dair herhangi bir kayda rastlamadığımızı anlatmıştım. Elimizdeki tek</span> <span style="">adres</span> <span style="">de bomboş bir apartman dairesi çıkmıştı."</span></p>

    <p style="; margin-bottom: 2.4pt; text-indent: 18pt;"><span style="">"Evet, ona hayalet demiştin."</span></p>

    <p style="; margin-bottom: 2.4pt; text-indent: 18pt;"><span style="">"Bu bir anlamda doğru aslında. Çünkü gerçekte asla var olmamış."</span></p>

    <p style="; margin-bottom: 2.4pt; text-indent: 18pt;"><span style="">"Bu nasıl olur?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü Anne Jessop diye biri yokmuş işte. Bu takma bir isimmiş. Gerçek adı Anna Leoni. Altı ay önce yepyeni bir kimlik edinmiş. İlk önce bir bir banka hesaplarını kapatmış ve sonra da evinden ayrılmış. Yeni ismiyle Brighton'daki apartmanı kiralamış ama orada yaşamayı düşünmüyormuş zaten. Eğer yeni ismi ortaya çıkarsa diye bir şaşırtmaca olarak kullanmış orayı. Sonra eşyalarını toplayıp Maine'e taşınmış. Sahil yolunda küçük bir kasabaya. Son iki aydır da orada yaşıyormuş."</span></p>

    <p style="; margin-bottom: 2.4pt; text-indent: 18pt;"><span style="">"Bütün bunları nasıl öğrendin?"</span></p>

    <p style="; margin-bottom: 2.4pt; text-indent: 18pt;"><span style="">"Bunları yapmasına yardım eden polisle konuştum."</span></p>

    <p style="; margin-bottom: 2.4pt; text-indent: 18pt;"><span style="">"Bir polis mi?"</span></p>

    <p style="; margin-bottom: 2.4pt; text-indent: 18pt;"><span style="">"Dedektif Ballard diye biri. Newton'dan."</span></p>

    <p style="; margin-bottom: 2.4pt; text-indent: 18pt;"><span style="">"Demek takma isimmiş ama kanun kaçağı değilmiş bu durumda değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Neden kaçtığını da anlıyorsundur herhalde. Tanıdık bir öykü işte."</span></p>

    <p style="; margin-bottom: 2.4pt; text-indent: 18pt;"><span style="">"Bir adamdan mı kaçıyormuş?"</span></p>

    <p style="; margin-bottom: 2.4pt; text-indent: 18pt;"><span style="">"Ve maalesef çok zengin bir adamdan. Dr. Charles</span> <span style="">Cassell."</span></p>

    <p style="; margin-bottom: 2.4pt; text-indent: 18pt;"><span style="">"İsmi tanıdık gelmiyor."</span></p>

    <p style="; margin-bottom: 2.4pt; text-indent: 18pt;"><span style="">"Castle Eczacılık. Adama aitmiş. Anna onun şirketinde bir araştırma uzmanıymış. Bir ilişkileri olmuş ama üç yıl sonra Anna onu terk etmek istemiş."</span></p>

    <p style="; margin-bottom: 2.4pt; text-indent: 18pt;"><span style="">"O da buna izin vermemiş."</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassel öyle kolay kolay terk edip gidebileceğin bir adam değilmiş anlaşılan. Anna bir gece mosmor bir gözle acilde bulmuş kendini. O günden sonra da işler giderek korkutucu bir hâl almış. Takipler. Ölüm tehditleri. Hatta bir keresinde posta kutusuna ölü bir kanarya bırakılmış."</span></p>

    <p style="; margin-bottom: 2.4pt; text-indent: 18pt;"><span style="">"Tanrım."</span></p>

    <p style="; margin-bottom: 2.4pt; text-indent: 18pt;"><span style="">"Evet. Al sana gerçek aşk. Böyle bir adamdan kendini korumak için tek seçeneğin kalıyor bazen; o da adamı vurup kurtulmak ya da saklanacaksın. Ama işin aslı şu ki eğer ilkini seçseydi belki de şu anda hâlâ yaşıyor olurdu."</span></p>

    <p style="; margin-bottom: 2.4pt; text-indent: 18pt;"><span style="">"Ama adam onu bulmuş sonunda."</span></p>

    <p style="; margin-bottom: 2.4pt; text-indent: 18pt;"><span style="">"Tek yapmamız gereken bunu ispatlamak."</span></p>

    <p style="; margin-bottom: 2.4pt; text-indent: 18pt;"><span style="">"Bunu yapabilir misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Henüz Dr. Cassell'le iletişime geçemedik. Ne tesadüf tür ki Anna’nın vurulduğu gece Boston'dan ayrılmış. Geçen hafta iş gezisine çıkmış ve yarın dönüyormuş." Rizzoli portakal suyunu ağzına götürdüğü zaman bardağın içindeki buzların tıkırtısı Maura'nın sinirlerini bozmuştu. Rizzoli bardağını masaya geri bıraktığı zaman bir süre sessizlik oldu. Zaman kazanmaya çalışıyor gibi. <i>Ama ne için?</i> diye geçirdi Maura içinden.</span></p>

    <p style="; margin-bottom: 2.4pt; text-indent: 18pt;"><span style="">"Anna</span> <span style="">Leoni'yle ilgili bilmen gereken bir şey daha var," dedi Rizzoli. Masanın üzerindeki dosyaya işaret etti. "Bunu sana getirdim."</span></p>

    <p style="; margin-bottom: 2.4pt; text-indent: 18pt;"><span style="">Maura dosyayı açtı ve bir anda tanıdık bir duygu hissetti. Bir fotoğrafın renkli bir fotokopisiydi bu. Ciddi bakışları ve siyah saçlarıyla genç bir kız kendisinden daha yaşlı bir çiftin arasında duruyordu. Yaşlı çift kollarını onun omuzlarına atmışlardı. "Bu kız ben olabilirdim," dedi Maura usulca.</span></p>

    <p style="; margin-bottom: 2.4pt; text-indent: 18pt;"><span style="">"Bu fotoğraf cüzdanındaydı. Resimde Anna’nın on yaşlarında olduğunu sanıyoruz. Annesi Ruth ve babası</span> <span style="">William</span> <span style="">Leoni'yle birlikte. İkisi de ölmüşler şimdi."</span></p>

    <p style="; margin-bottom: 2.4pt; text-indent: 18pt;"><span style="">"Bunlar anne ve babası mıymış?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Ama... çok yaşlılar."</span></p>

    <p style="; margin-bottom: 2.4pt; text-indent: 18pt;"><span style="">"Evet, öyleler. Annesi, Ruth, bu fotoğraf çekildiğinde altmış iki yaşındaymış." Rizzoli bir an için duraksadı.</span> <span style="">"Anna</span> <span style="">tek çocuklarıymış."</span></p>

    <p style="; margin-bottom: 2.4pt; text-indent: 18pt;"><i><span style="">Tek çocuk. Yaşlı anne baba. Bunun nereye gittiğini biliyorum,</span></i> <span style="">diye düşündü Maura ve birazdan bana söyleyeceklerinden korkuyorum. Bu akşam buraya gelmesinin sebebi bu. Sadece</span> <span style="">Anna</span> <span style="">Leoni ve sapık sevgilisini anlatmak için gelmedi. Bundan daha büyük bir mesele var.</span></p>

    <p style="; margin-bottom: 2.4pt; text-indent: 18pt;"><span style="">Maura başını kaldırıp Rizzoli'ye baktı. "Evlatlık mıymış?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli başını salladı. "Anna doğduğunda Bayan Leoni elli iki yaşındaymış."</span></p>

    <p style="; margin-bottom: 2.4pt; text-indent: 18pt;"><span style="">"Çocuk esirgeme kurumlarının çoğu için fazla yaşlı."</span></p>

    <p style="; margin-bottom: 2.4pt; text-indent: 18pt;"><span style="">"Zaten bu yüzden bir avukat aracılığıyla özel bir evlat edinme işlemine başvurmuşlar herhalde."</span></p>

    <p style="; margin-bottom: 2.4pt; text-indent: 18pt;"><span style="">Maura kendi anne babasını düşündü. İkisi de ölmüşlerdi şimdi. Ve onu evlat edindiklerinde kırklı yaşlarındaydılar.</span></p>

    <p style="; margin-bottom: 2.4pt; text-indent: 18pt;"><span style="">"Kendi evlat edinme işlemlerin hakkında ne biliyorsun Doktor?"</span></p>

    <p style="; margin-bottom: 2.4pt; text-indent: 18pt;"><span style="">Maura derin bir nefes aldı. "Babam öldükten sonra evlat edinme belgelerimi budum. Bütün işlemler burada, Boston'da bir avukat tarafından yürütülmüş. Birkaç yıl önce onu aradım. Biyolojik annemin adını söyleyip söyleyemeyeceğini sordum."</span></p>

    <p style="; margin-bottom: 2.4pt; text-indent: 18pt;"><span style="">"Söyledi mi?"</span></p>

    <p style="; margin-bottom: 2.4pt; text-indent: 18pt;"><span style="">"Kayıtların mühürlü olduğunu ve bana herhangi bir bilgi veremeyeceğini söyledi."</span></p>

    <p style="; margin-bottom: 2.4pt; text-indent: 18pt;"><span style="">"Peki, üstelemedin mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, üstelemedim."</span></p>

    <p style="; margin-bottom: 2.4pt; text-indent: 18pt;"><span style="">"Avukatın adı Terence Van Gates miydi?"</span></p>

    <p style="; margin-bottom: 2.4pt; text-indent: 18pt;"><span style="">Maura taş kesilmişti. Sorunun cevabını vermesine bile gerek yoktu. Yüzündeki şaşkın ifade her şeyi anlatıyordu zaten.</span></p>

    <p style="; margin-bottom: 2.4pt; text-indent: 18pt;"><span style="">"Nerden bildin?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Anna ölümünden iki gün önce Boston'da Tremont Oteli'ne yerleşmiş. Otel odasından iki telefon görüşmesi yapmış. Birinde o sırada şehir dışında olan Dedektif Ballard'ı aramış. Diğerinde de Van Gates'in hukuk bürosunu. Onunla neden görüştüğünü bilmiyoruz telefonlarıma geri dönmedi daha."</span></p>

    <p style="; margin-bottom: 2.4pt; text-indent: 18pt;"><i><span style="">İşte şimdi söyleyecek</span></i><span style="">, diye düşündü Maura. Bu gece evimde, mutfağımda olmasının asıl sebebini açıklayacak.</span></p>

    <p style="; margin-bottom: 2.4pt; text-indent: 18pt;"><span style="">"Anne Leoni'nin evlatlık olduğunu biliyoruz. Kan grubu ve doğum tarihi seninle aynı. Ve ölmeden hemen önce Van Gates'le konuşmuş senin evlatlık verilme işlemlerini yapan avukatla. İlginç tesadüfler dizisi."</span></p>

    <p style="; margin-bottom: 2.4pt; text-indent: 18pt;"><span style="">"Bunları ne zamandır biliyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Birkaç gün oluyor."</span></p>

    <p style="; margin-bottom: 2.4pt; text-indent: 18pt;"><span style="">"Ve bana söylemedin? Benden sakladın bunu? Bu kadar beklediğin için çok sağ ol."</span></p>

    <p style="; margin-bottom: 2.4pt; text-indent: 18pt;"><span style="">"Mecburdum. Bilmem gereken bir şey daha vardı," dedi Rizzoli ve derin bir nefes aldı. "Bu akşamüstü DNA laboratuarından Walt DeGroot'la konuştum. Hafta başında benden istediğin testi yapmasını söylemiştim ona. Öğleden sonra hazırladığı otoradyogramları gösterdi. İki tane farklı DSAT profili çıkardı. Biri Anna Leoni'nin. Diğeri de senin."</span></p>

    <p style="; margin-bottom: 2.4pt; text-indent: 18pt;"><span style="">Maura donup kalmıştı. Nefes bile almadan biraz sona kendisini vuracak olduğunu bildiği darbeyi beklemeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Sonuçlar uyuşuyor," dedi Rizzoli. "Genetik profiller birbirinin aynı."</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
