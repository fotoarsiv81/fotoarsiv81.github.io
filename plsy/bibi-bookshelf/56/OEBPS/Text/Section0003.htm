<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">BİR</h1>

    <div style=";">
      <br />
    </div>

    <p class="MsoNormal"></p>

    <p style="; margin-bottom: 2.4pt;"><i><span style="font-size:12.0pt; ">Pesez le matin que vous n'irez peutetre pas jusqu'au soir,</span></i></p>

    <p style="; margin-bottom: 2.4pt;"><i><span style="font-size:12.0pt; ">Et au soir que vous n'irez peutetre pas jusqu'au matin.</span></i></p>

    <p style="; margin-bottom: 2.4pt; text-indent: 18pt;"><i><span>Her günün sabahında o günü çıkaramayacak olduğunu bilerek yaşa,</span></i></p>

    <p style="; margin-bottom: 2.4pt; text-indent: 18pt;"><i><span>Ve her gece, o gecenin sabahına çıkamayacak olduğunu bil.</span></i></p>

    <p style="; margin-bottom: 2.4pt;"><i><span style="font-size:11.0pt; ">— Paris'in yeraltı mezarlıklarında bir mezar taşı.</span></i></p>

    <p style="margin-bottom:2.4pt"></p>

    <p style="; margin-bottom: 2.4pt; text-indent: 18pt;"><span style="">Karman çorman dizilmiş uyluk ve kaval kemiklerinin üzerinde bir dizi kafatası gözlerini dikmiş ona bakıyordu. Dr. Maura Isles, temmuz ayında olmalarına rağmen ve yirmi metre yukarıda Paris sokaklarında pırıl pırıl bir güneşin parladığını bildiği hâlde, yerden tavana kadar insan kalıntılarıyla kaplı loş koridorda yürürken bir anda ürpermişti. Aslında ölüm oldukça tanıdıktı ona. Hatta ölümle arasında samimi bir ilişki olduğu bile söylenebilirdi. Otopsi masasında sayısız kere yüzleşmişti onunla. Ama şimdi bu serginin boyutları ve Işıklar Şehrinin altındaki bu tüneller ağında depolanmış kemiklerin muazzam miktarı karşısında afallamış, şaşkına dönmüştü. Bir kilometrelik turun sonunda yer altı mezarlarının sadece küçücük bir kısmını gezmişlerdi. Turistlerin giremediği yerlerde daha onlarca tünel ve tüneller boyunca kapalı kapıların ardında kara ağızları baştan çıkarıcı bir biçimde aralanmış boşluğa bakan kurukafaların ve kemiklerin doldurduğu odalar uzanıyordu. Burada bir zamanlar güneşi yüzlerinde hisseden, acıkan, susayan, seven ve sevilen, göğüslerinde kalplerinin attığını, ciğerlerine havanın dolup boşaldığını hisseden altmış milyon Parislinin kalıntıları bulunuyordu. Günün birinde kemiklerinin huzur içinde yattıkları mezarlarından kaldırılıp şehrin altındaki bu korkunç yere getirileceğini asla tahmin edemezlerdi herhalde.</span></p>

    <p style="; margin-bottom: 2.4pt; text-indent: 18pt;"><span style="">Günün birinde böyle sergileneceklerini ve turist güruhları tarafından hayretler içerisinde izleneceklerini bilemezlerdi.</span></p>

    <p style="; margin-bottom: 2.4pt; text-indent: 18pt;"><span style="">Bu kemikler yetmiş beş yıl kadar önce Paris'teki tıklım tıklım dolu mezarlıklarda ardı arkası kesilmeyen ölü akınlarına yer açabilmek için yerlerinden çıkarılıp şehrin altında uzanan bu kireçtaşından devasa maden peteğine taşınmışlardı. Bu transferi üstelenen işçiler kemikleri gelişigüzel yığmamışlardı ama. Tüyler ürpertici görevlerini büyük bir beceriyle icra etmişlerdi. Kemikleri itinayla, tuhaf dizaynlarla istiflemişlerdi. Müşkülpesent duvar işçileri gibi katman katman kemiklerin ve kafataslarının uzandığı dev duvarlar inşa etmişlerdi. Çürümeyi sanatsal bir ifadeye dönüştürmüşlerdi. Ve üzerlerinde insanın tüylerini diken diken eden, bu tünellerden geçen herkese Ölüm'ün kimseyi kayırmadığını hatırlatan sözler kazılı mezar taşları asmışlardı her yere.</span></p>

    <p style="; margin-bottom: 2.4pt; text-indent: 18pt;"><span style="">Bu mezar taşlarından biri Maura’nın dikkatini çekmişti. Üzerinde ne yazdığını okuyabilmek için turist akınının içinden sıyrılıp bir an için durdu. Lise'de öğrendiği Fransızcasıyla yazılanları okumaya çalışırken loş koridorda çınlayan abartılı çocuk kahkahaları kulağına çalındı. Bir adam Teksaslı aksanıyla karısına bir şeyler fısıldıyordu o sırada: "Buna inanabiliyor musun Sherry? Lanet olsun. Bu yer tüylerimi diken diken etti resmen... "</span></p>

    <p style="; margin-bottom: 2.4pt; text-indent: 18pt;"><span style="">Teksaslı çift yollarına devam ettiler ve sesleri duyulmaz oldu sonunda. Maura bir süreliğine yüzyılların tozunu ciğerlerine çekerek odada yalnız kalmıştı. Tünelin loş ışığında bir dizi kafatasının üzeri küf tutmuş, yeşile dönük bir tabakayla kaplanmıştı. Kafataslarından birinin alın kemiği tek bir kurşunla delinmişti. Sanki üçüncü bir göz çukuru açılmıştı üzerinde.</span></p>

    <p style="; margin-bottom: 2.4pt; text-indent: 18pt;"><i><span style="">Senin nasıl öldüğünü biliyorum.</span></i></p>

    <p style="; margin-bottom: 2.4pt; text-indent: 18pt;"><span style="">Tünelin serinliği iliklerine işlemişti. Ama Maura yerinden kıpırdamadı. Korkusunu bastırıp kendini beyhude de olsa bu zihinsel bulmacayla meşgul ederek taşın üzerinde ne yazdığını okuyup çevirmeye kararlıydı. <i>Haydi Maura. Lisede üç yıl Fransızca dersi aldıktan sonra hâlâ ne yazdığını anlayamıyor musun!</i> Kişisel bir sınava dönmüştü iş. Faniliğe dair düşünceler bir kenara atılmıştı şimdilik. Sonunda kelimeler anlamlanmaya başladılar bir bir ve Maura kanının donduğunu hissetti...</span></p>

    <p style="; margin-bottom: 2.4pt; text-indent: 18pt;"><i><span style="">Mutludur; her kim ki sonsuza dek ölüm anıyla yüzleşip her gün kendini kaçınılmaz sona hazırlarsa.</span></i></p>

    <p style="; margin-bottom: 2.4pt; text-indent: 18pt;"><span style="">Sonra bir anda etrafını saran sessizliği fark etti. Çıt çıkmıyordu; ayak sesleri kesilmişti. Arkasını dönüp alelacele kasvetli odayı terk etti. Turist kafilesini kaybetmişti. Nasıl bu kadar geride kalmıştı? Tünelde yapayalnızdı şimdi; ölülerle bir başına. Beklenmedik elektrik kesintileri geldi aklına. Zifiri karanlıkta yanlış yöne girdiğini düşündü. Bir yüzyıl önce yollarını kaybedip sonunda açlıktan ölen Parisli işçileri duymuştu. Diğerlerini yakalayıp yaşayanların arasına yeniden karışabilmek için adımlarını hızlandırdı. Bu tünellerde Ölümün insanın ensesinde dolaştığını hissediyordu. Kafatasları öfkeli gözlerle onu izliyorlardı sanki. Çirkin, açgözlü merakından dolayı onu azarlayan altı milyon kişilik bir koro gibi.</span></p>

    <p style="; margin-bottom: 2.4pt; text-indent: 18pt;"><i><span style="">Biz de senin gibi hayattaydık bir zamanlar. Burada tanık olduğun şey bir gün seni de bulacak. Geleceğinden kaçabileceğini mi sanıyorsun?"</span></i></p>

    <p style="; margin-bottom: 2.4pt; text-indent: 18pt;"><span style="">Sonunda yeraltı mezarlıklarını arkasında bırakıp Remy Dumoncel Caddesi'nde gün ışığına ulaştığında nefes nefese kalmıştı. Derin derin nefes aldı. Hayatında ilk kez trafiğin gürültüsünü ve kalabalığı böyle kucaklıyordu herhalde. Sanki kendisine ikinci bir yaşam bahşedilmişçesine. Renkler daha parlak görünmüştü gözüne; yüzler daha dost canlısı. <i>Paris teki son günüm</i>, diye düşündü; <i>ve bu şehrin güzelliğini ancak şimdi layığıyla takdir edebiliyorum</i>. Hafta boyunca sürekli konferans salonlarında tıkılıp kalmıştı. Uluslararası Adli Patoloji Konferansına katılmak için gelmişti buraya. Şehri gezecek vakti olmamıştı hiç. Konferans organizatörlerinin ayarladığı turlar bile ölüm ve hastalıkla ilgiliydi: tıbbi müzeler, eski ameliyathane kürsüsü.</span></p>

    <p style="; margin-bottom: 2.4pt; text-indent: 18pt;"><span style="">Yeraltı mezarları.</span></p>

    <p style="; margin-bottom: 2.4pt; text-indent: 18pt;"><span style="">Paris'ten döndüğünde en net hatırlayacağı anısının insan kalıntıları olması ne kadar da ironikti. <i>Bu hiç sağlıklı bir durum değil,</i> diye düşündü açık havada bir kafede oturmuş çilekli turtasının yanında söylediği son espressosunu da kafasına diktiği sırada. <i>İki gün sonra yine otopsi odasında olacağını. Etrafım paslanmaz çelikten alet edevatlarla çevrilmiş olacak. Gün ışığından uzakta, havalandırmadan süzülen soğuk havayı soluyor olacağım. Ve bu günü cennetten bir anı gibi hatırlayacağım.</i></span></p>

    <p style="; margin-bottom: 2.4pt; text-indent: 18pt;"><span style="">Acele etmiyordu. Bir bir bu anıları hafızasına kazıyarak kafede oturmaya devam etti. Kahvenin kokusunu, turtasının tereyağlı tadını. Cep telefonlarını kulağına yaslamış şık işadamlarını, kadınların boyunlarına dolanmış ince fularları. Paris'i ziyaret eden her Amerikalının bir an için bile olsa kafasından geçen o fanteziyle oyalanıyordu işte: Uçağı kaçırırsam ne olur acaba? Sadece burada, bu kafede oyalansam şimdi ve hayatımın geri kalanını bu muhteşem şehirde geçirsem?</span></p>

    <p style="; margin-bottom: 2.4pt; text-indent: 18pt;"><span style="">Ama sonunda masadan kalkıp havaalanına gitmek üzere bir taksi çevirdi. Sonunda o fanteziyi ve Paris'i arkasında bırakmayı seçmişti. Ama mutlaka günün birinde geri döneceğine söz verdikten sonra. Ne zaman olacağını bilmiyordu ama mutlaka bir gün geri dönecekti.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Uçağı üç saat rötar yapmıştı. <i>Bu üç saati Sen Nehri kıyısında dolaşarak geçirebilirdim</i>, diye düşündü</span> <span style="">Maura,</span> <span style="">Charles</span> <span style="">de Gaulle Havaalanı'nda sıkkın sıkkın oturmuş beklerken. <i>Marais 'de dolaşabilirdim</i></span> <i><span style="">ya da Les Halles</span></i> <i><span style="">'e şöyle bir bakabilirdim.</span></i> <span style="">Ama bunun yerine yolcularla tıklım tıklım dolmuş, oturacak yer bile zor bulunan kalabalık bir havaalanında tıkılıp kalmıştı. Sonunda Air France jetine bindiğinde yorgunluktan ölüyordu ve sinirleri laçka olmuştu. Uçak yemeğinin yanında içtiği bir kadeh şarabın da yardımıyla rüya bile görmediği derin bir uykuya teslim oldu sonunda.</span></p>

    <p style="; margin-bottom: 2.4pt; text-indent: 18pt;"><span style="">Uçak Boston'a inerken uyanmıştı ancak. Uyandığında başı ağrıyordu ve batmaya yüz tutmuş güneş gözlerine vuruyordu. Bavulunu almak için birbiri ardına dönen bagajları izlerken baş ağrısı iyiden iyiye artmıştı. Sonrasında kayıp bagajını bildirmek için girdiği kuyrukta artık beyni zonklamaya başladı. Sonunda sadece kabin bagajıyla dışarı çıkıp bir taksiye atladığında hava kararmıştı ve tek istediği sıcak bir banyo yapıp baş ağrısı için okkalı bir doz Advil almaktı. Taksinin arka koltuğuna yığıldığı anda yeniden uykuya dalmıştı.</span></p>

    <p style="; margin-bottom: 2.4pt; text-indent: 18pt;"><span style="">Ani frenle birlikte bir anda gözlerini açtı.</span></p>

    <p style="; margin-bottom: 2.4pt; text-indent: 18pt;"><span style="">"Neler oluyor burada böyle?" diyordu taksi şoförü.</span></p>

    <p style="; margin-bottom: 2.4pt; text-indent: 18pt;"><span style="">Maura da doğrulup uyku mahmuru gözlerle dışarıda yanıp sönen mavi ışıklara baktı. Gördüklerini idrak etmesi biraz zaman almıştı. Sonunda kendi sokağına gelmiş olduklarını fark ettiğinde bir anda canlanıverdi ve gördükleri karşısında endişeye kapıldı. Kapının önüne dört tane Brooklyn polis aracı park etmişti ve tepelerindeki mavi neon lambaları karanlık gecede parıldıyordu.</span></p>

    <p style="; margin-bottom: 2.4pt; text-indent: 18pt;"><span style="">"Olağanüstü bir durum var galiba," dedi şoför. "Burası sizin sokağınız değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Ve şuradaki de benim evim. Bloğun tam ortasındaki."</span></p>

    <p style="; margin-bottom: 2.4pt; text-indent: 18pt;"><span style="">"Polis arabalarının olduğu yer mi? Geçmemize izin vereceklerini sanmıyorum."</span></p>

    <p style="; margin-bottom: 2.4pt; text-indent: 18pt;"><span style="">O sırada bir devriye polisi, taksi şoförünün sözlerini doğrularcasına onlara doğru yaklaşıp geri dönmelerini işaret etti.</span></p>

    <p style="; margin-bottom: 2.4pt; text-indent: 18pt;"><span style="">Taksici camdan başını uzatıp polise seslendi. "Arabada bir yolcum var. Bu sokakta yaşıyormuş. Onu bırakmam gerek."</span></p>

    <p style="; margin-bottom: 2.4pt; text-indent: 18pt;"><span style="">"Üzgünüm dostum. Bütün blok kordon, altına alındı."</span></p>

    <p style="; margin-bottom: 2.4pt; text-indent: 18pt;"><span style="">Maura öne doğru eğilip taksiciye uzandı. "Bak, şurada ineceğim." Sonra parayı ödeyip el bagajını alarak taksiden indi. Daha bir dakika önce kendisini halsiz, sersem gibi hissediyordu ama şimdi bu ılık Temmuz gecesinin kendisi bile heyecan verici bir elektrikle yüklü gibi gelmişti. Kaldırım boyunca yürümeye başladı. Olay yerine toplanmış kalabalığa yaklaştıkça gerginliği artıyordu. Sonunda polis arabalarının tam da kendi evinin önüne park etmiş olduğunu gördü. Komşularından birine mi bir şey olmuştu yoksa? Bir anda kafasından bir dizi felaket senaryosu geçti. İntihar. Cinayet. Hemen yan tarafta oturan bekâr, robot mühendisi Bay Telushkin'i düşündü. Onu en son gördüğünde ne kadar da melankolik görünüyordu değil mi? Sonra diğer tarafta oturan komşuları Lily ve Susan'ı düşündü. Bu lezbiyen avukatlar eşcinsel haklarını savunan eylemleriyle ünlenmişlerdi ve bazı kitlelerin hedefi hâline gelmişlerdi. Maura bunları düşündüğü sırada kalabalığın içinde Lily ve Susan'ı gördü. Capcanlı karşısında duruyorlardı işte. Böylece yine Bay Telushkin'e kaydı aklı. Onu kalabalığın içinde göremiyordu.</span></p>

    <p style="; margin-bottom: 2.4pt; text-indent: 18pt;"><span style="">Lily o sırada Maura’nın yaklaştığını gördü. El sallayıp selam vermemişti. Boş gözlerle ona bakıyordu sadece. Sanki dili tutulmuştu. Sonunda sertçe Susan'ı dürttü. Susan da dönüp Maura'ya baktı ve onu gördüğü anda ağzı bir karış açık kaldı. Şimdi diğer komşular da dönmüş ona bakıyorlardı ve şaşkınlıkları yüzlerinden okunuyordu.</span></p>

    <p style="; margin-bottom: 2.4pt; text-indent: 18pt;"><i><span style="">Neden hepsi bana bakıyor?</span></i> <span style="">diye düşündü Maura. <i>Ne yaptım şimdi ben?"</i></span></p>

    <p style="; margin-bottom: 2.4pt; text-indent: 18pt;"><span style="">"Dr. Isles? " Bir Brookline devriye polisi durmuş şaşkın şaşkın ona bakıyordu. "Bu, bu sizsiniz değil mi?" diye sordu.</span></p>

    <p style="; margin-bottom: 2.4pt; text-indent: 18pt;"><i><span style="">Evet, bu saçma bir soru oldu şimdi,</span></i> <span style="">diye düşündü Maura. "Burası benim evim; işte orası. Neler oluyor memur bey?"</span></p>

    <p style="; margin-bottom: 2.4pt; text-indent: 18pt;"><span style="">Devriye polisi hoşnutsuzlukla püfledi. "Hemen benimle gelseniz iyi olur."</span></p>

    <p style="; margin-bottom: 2.4pt; text-indent: 18pt;"><span style="">Sonra Maura’nın kolundan tutup kalabalığın içinden yolu gösterdi. Komşuları mahkûm edilmiş bir suçluya yol verircesine ağırbaşlılıkla kenara çekilmişlerdi. Sessizlikleri tuhaftı doğrusu. Etrafta polis telsizlerinin cızırtılarından başka ses duyulmuyordu. Sonunda iki direğin arasına gerilmiş sarı polis bantlarıyla çevrili bariyere ulaştılar. Polislerin bir kısmı Bay Telushkin'in ön bahçesine girmişlerdi. <i>Bahçesiyle gurur duyuyor bu adam. Bundan hiç mi hiç hoşlanmayacak</i>, diye düşündü Maura. İçinde bulunduğu durum düşünülürse son derece saçma bir düşünceydi bu ama bu manzarayı görünce aklına gelen ilk şey bu olmuştu. Devriye polisi bandı kaldırdı ve Maura da altından geçip suç mahalli olduğunu fark ettiği alana girdi.</span></p>

    <p style="; margin-bottom: 2.4pt; text-indent: 18pt;"><span style="">Buranın suç mahalli olduğunu bir çırpıda anlamıştı çünkü alanın orta yerinde tanıdık bir yüz görmüştü. Bahçenin diğer tarafında olmasına rağmen cinayet masası dedektifi Jane Rizzoli'yi bir çırpıda tanımıştı. Sekiz aylık hamile olan ufak tefek Rizzoli şimdi daha çok takım elbise giymiş bir armuda benziyordu. Onun burada bulunması şaşırtıcı bir durumdu. Bir Boston dedektifinin burada, Brookline'de, yani yetki alanının dışında ne işi vardı ki? Rizzoli, Maura'nın yaklaştığını görmemişti. Gözlerini dilemiş Bay Telushkin'in evinin önündeki kaldırıma park etmiş bir arabaya bakıyordu. Başını iki yana sallıyordu. Belli ki üzgündü. Siyah bukleleri her zamanki gibi karman çormandı.</span></p>

    <p style="; margin-bottom: 2.4pt; text-indent: 18pt;"><span style="">Maura'yı ilk gören Rizzoli'nin ortağı Dedektif Barry Frost olmuştu. Ona bakıp başını çevirmiş sonra birdenbire yeniden dönüp bembeyaz olmuş yüzüyle gözlerinin içine bakmıştı. Sonra tek kelime etmeden ortağının kolunu dürttü.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, onu gördüğü anda donup kaldı. Mavi neonlar gördüklerine inanamayan bir ifadeye bürünmüş yüzünü aydınlatıyordu. Transa geçmiş gibi Maura'ya doğru yürümeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Doktor?" dedi Rizzoli usulca. "Bu gerçekten sen misin?"</span></p>

    <p style="; margin-bottom: 2.4pt; text-indent: 18pt;"><span style="">"Başka kim olacak? Neden herkes bunu soruyor? Neden hayalet görmüş gibi bakıyorsun bana?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü ..." Rizzoli bir an için durdu. Başını sallayarak dağınık saçlarını savurdu. "Tanrı aşkına! Bir an için gerçekten de bir hayalet olduğunu sandım."</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli arkasını dönüp seslendi: "Peder Brophy?"</span></p>

    <p style="; margin-bottom: 2.4pt; text-indent: 18pt;"><span style="">Maura tek başına kenarda duran rahibi görmemişti. Şimdi yakasındaki incecik beyaz şeridiyle gölgelerin arasından sıyrılmıştı. O yakışıklı yüzü perişan vaziyetteydi. Savaş sonrası ruhsal çöküntü yaşayan insanlara benziyordu. <i>Daniel'in burada ne işi var?</i> Kurbanın ailesi özel olarak istemediği müddetçe olay yerine rahip çağırılmazdı ki. Maura’nın komşusu Bay Telushkin Katolik değildi bir kere; Yahudi'ydi. Rahip çağırmak için hiçbir neden yoktu yani.</span></p>

    <p style="; margin-bottom: 2.4pt; text-indent: 18pt;"><span style="">"Onu evine götürür müsünüz lütfen Peder?" dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Birileri burada neler olduğunu anlatacak mı bana?"</span> <span style="">diye</span> <span style="">sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"İçeri gir Doktor. Lütfen. Daha sonra açıklarız."</span></p>

    <p style="; margin-bottom: 2.4pt; text-indent: 18pt;"><span style="">Maura o sırada Brophy'nin kolunu beline doladığını hissetti. Onu öyle sıkı kavramıştı ki aslında ona itiraz etmemesini söylemeye çalışıyordu. Yani sadece dedektifin söylediğini yap demeye getiriyordu. Maura böylece ses çıkarmadan pederin ona ön kapıya kadar eşlik etmesine izin verdi. Aralarındaki bu yakın temasın ve pederin, bedenine yaslanmış bedeninin sıcaklığının verdiği o gizli telaşı hissedebiliyordu.</span> <span style="">Peder</span> <span style="">öyle yakınında duruyordu ki anahtarı kilide sokmaya çalışırken eli ayağı birbirine karışmıştı. Rahip Brophy'yle aylardır birbirlerini tanıyorlardı ve neredeyse arkadaş sayılırlardı ama Daniel'i daha önce hiç evine davet etmemişti. Şimdi onun yanında dururken hissettiği bu heyecanı görünce de neden onunla daha mesafeli bir ilişki kurmaya çalıştığını hatırlamıştı. İçeri girip oturma odasına geçtiler. İçeride ışıklar yanıyordu. Otomatik zamanlayıcılar sayesinde lambalar kendiliğinden yanmıştı. Maura bir süre ne yapacağını bilemeden kanepenin yanında durup düşündü.</span></p>

    <p style="; margin-bottom: 2.4pt; text-indent: 18pt;"><span style="">Kontrolü ele alan Peder Brophy olmuştu.</span></p>

    <p style="; margin-bottom: 2.4pt; text-indent: 18pt;"><span style="">"Otur," dedi kanepeye işaret ederek. "Sana içecek bir şey getireyim."</span></p>

    <p style="; margin-bottom: 2.4pt; text-indent: 18pt;"><span style="">"Bu evde misafir olan sensin. Benim sana bir şeyler ikram etmem gerekiyor," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu koşullar altında değil."</span></p>

    <p style="; margin-bottom: 2.4pt; text-indent: 18pt;"><span style="">"Hangi koşullar altında onu bile bilmiyorum daha."</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli sana anlatacak." Sonra gidip elinde bir bardak suyla geri döndü, o sırada Maura'nın ihtiyacı olan içki sayılmazdı bu ama tekrar düşününce bir rahipten bir şişe votka kapıp gelmesini beklemenin uygun olmayacağını fark etti. Böylece suyunu yudumlamaya koyuldu. Pederin bakışları altında kendini huzursuz hissediyordu. Daniel karşısındaki sandalyeye oturmuş sanki bir anda ortadan kaybolacağından korkar gibi onu izliyordu.</span></p>

    <p style="; margin-bottom: 2.4pt; text-indent: 18pt;"><span style="">Sonunda Rizzoli ve Frost'un içeri girdiğini duydular. Koridorda durmuş Maura'nın kim olduğunu çıkaramadığı bir başkasıyla fısır fısır bir şeyler konuşuyorlardı. <i>Sırlar</i>, diye düşündü Maura. <i>Neden herkes benden bir şeyler gizliyor? Bilmemi istemedikleri şey ne?</i></span></p>

    <p style="; margin-bottom: 2.4pt; text-indent: 18pt;"><span style="">İki dedektif oturma odasına girdiğinde başını kaldırıp onlara baktı. Yanlarındaki adam kendini Brookline Dedektifi Eckert olarak tanıtmıştı. Maura bu ismi beş dakikaya kalmaz unuturdu herhalde. O sırada tüm dikkati Rizzoli'nin üzerindeydi. Daha önce birlikte çalışmışlardı. Hem sevdiği hem de saydığı bir kadındı o.</span></p>

    <p style="; margin-bottom: 2.4pt; text-indent: 18pt;"><span style="">Dedektifler de koltuklara oturmuşlardı şimdi. Rizzoli ve Frost sehpanın diğer tarafına, tam Maura'nın karşısına oturmuşlardı. Frost not defterini ve kalemini çıkardı. <i>Neden not alıyor ki? Neden bir soruşturmaya başlamak üzere olduğunu hissediyorum!</i></span></p>

    <p style="; margin-bottom: 2.4pt; text-indent: 18pt;"><span style="">"Nasılsın Doktor?" diye sordu Rizzoli. Sesi endişe doluydu.</span></p>

    <p style="; margin-bottom: 2.4pt; text-indent: 18pt;"><span style="">Maura bu basmakalıp soruyu duyunca gülmeden edememişti. "Neler olduğunu bilsem daha iyi olurum."</span></p>

    <p style="; margin-bottom: 2.4pt; text-indent: 18pt;"><span style="">"Bu akşam nerde olduğunuzu sorabilir miyim?"</span></p>

    <p style="; margin-bottom: 2.4pt; text-indent: 18pt;"><span style="">"Havaalanından yeni geldim."</span></p>

    <p style="; margin-bottom: 2.4pt; text-indent: 18pt;"><span style="">"Havaalanında ne işiniz vardı?"</span></p>

    <p style="; margin-bottom: 2.4pt; text-indent: 18pt;"><span style="">"Paris'ten geliyorum. Charles de Gaulle'den uçağa bindim. Uzun bir yolcuktu ve bin tane soru cevaplayacak hâlde değilim."</span></p>

    <p style="; margin-bottom: 2.4pt; text-indent: 18pt;"><span style="">"Paris'te ne kadar kaldınız?"</span></p>

    <p style="; margin-bottom: 2.4pt; text-indent: 18pt;"><span style="">"Bir hafta. Geçen Çarşamba günü gitmiştim." Maura, Rizzoli'nin kaba sorularında suçlar gibi bir tavır sezmişti. Huzursuzluğu öfkeye dönmeye başlamıştı artık. "Eğer bana inanmıyorsanız sekreterim Louise'e sorabilirsiniz. Uçak rezervasyonumu o yaptı. Konferans için gitmiş..."</span></p>

    <p style="; margin-bottom: 2.4pt; text-indent: 18pt;"><span style="">"Uluslararası Adli Patoloji Konferansı. Doğru mu?"</span></p>

    <p style="; margin-bottom: 2.4pt; text-indent: 18pt;"><span style="">"Louise bize söyledi."</span></p>

    <p style="; margin-bottom: 2.4pt; text-indent: 18pt;"><span style="">Beni araştırıyorlarmış. Ben eve dönmeden önce sekreterimle konuşmuşlar.</span></p>

    <p style="; margin-bottom: 2.4pt; text-indent: 18pt;"><span style="">"Uçağınızın öğleden sonra beşte ineceğini söylemişti. Logan Havaalanına," dedi Rizzoli. "Saat neredeyse on oluyor. Bunca zaman boyunca neredeydiniz?"</span></p>

    <p style="; margin-bottom: 2.4pt; text-indent: 18pt;"><span style="">"Charles de Gaulle'den rötarlı kalktık. Fazladan bir güvenlik kontrolü mü ne varmış. Havayolları çok paranoyakça davranıyor. Üç saat gecikmeyle kalktığımız için şanslıydık."</span></p>

    <p style="; margin-bottom: 2.4pt; text-indent: 18pt;"><span style="">"Yani uçağınız üç saat rötar yaptı."</span></p>

    <p style="; margin-bottom: 2.4pt; text-indent: 18pt;"><span style="">"Evet, dedim ya."</span></p>

    <p style="; margin-bottom: 2.4pt; text-indent: 18pt;"><span style="">"Saat kaçta alana indiniz?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum. Sekiz buçuk gibi."</span></p>

    <p style="; margin-bottom: 2.4pt; text-indent: 18pt;"><span style="">"Logan'dan eve gelmeniz bir buçuk saat mi sürdü?"</span></p>

    <p style="; margin-bottom: 2.4pt; text-indent: 18pt;"><span style="">"Bavulum çıkmadı uçaktan. Air France şirketine bavulumun kaybolduğunu bildirmem gerekti." Maura bir anda sustu. Sabrı taşmıştı artık. "Bakın, lanet olsun, neler oluyor burada? Daha fazla soruya cevap vermeden önce bunu bilmeye hakkım var. Beni bir şeyle mi suçluyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, Doktor. Siz hiçbir şeyle suçlamıyoruz. Sadece zaman aralıklarını anlamaya çalışıyoruz."</span></p>

    <p style="; margin-bottom: 2.4pt; text-indent: 18pt;"><span style="">"Ne zaman aralığı?"</span></p>

    <p style="; margin-bottom: 2.4pt; text-indent: 18pt;"><span style="">"Tehdit ediliyor muydunuz Dr. Isles?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">Maura şaşkın gözlerle ona baktı. "Ne?"</span></p>

    <p style="; margin-bottom: 2.4pt; text-indent: 18pt;"><span style="">"Size zarar vermek isteyecek birilerini tanıyor</span> <span style="">musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır."</span></p>

    <p style="; margin-bottom: 2.4pt; text-indent: 18pt;"><span style="">"Emin misiniz?"</span></p>

    <p style="; margin-bottom: 2.4pt; text-indent: 18pt;"><span style="">Maura bıkkınlıkla gülmeye başladı. "Kim böyle bir şeyden emin olabilir ki?"</span></p>

    <p style="; margin-bottom: 2.4pt; text-indent: 18pt;"><span style="">"Mahkemede verdiğin ifadelerden dolayı birilerini kızdırmış olabilirsin," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Gerçeği bilmek onları kızdırıyorsa öyledir."</span></p>

    <p style="; margin-bottom: 2.4pt; text-indent: 18pt;"><span style="">"Mahkemede kendinize düşmanlar edinmiş olabilirsiniz. Hüküm giymesine sebep olduğunuz failler olabilir."</span></p>

    <p style="; margin-bottom: 2.4pt; text-indent: 18pt;"><span style="">"Eminim sen de işini yaptığın için pek çok düşman ediniyorsundur Jane."</span></p>

    <p style="; margin-bottom: 2.4pt; text-indent: 18pt;"><span style="">"Açıkça tehdit aldığınız belli bir durum oldu mu? Mektupla ya da telefonla taciz edildiniz mi?"</span></p>

    <p style="; margin-bottom: 2.4pt; text-indent: 18pt;"><span style="">"Telefon numaram rehberde yok. Louise de asla adresimi vermez kimseye."</span></p>

    <p style="; margin-bottom: 2.4pt; text-indent: 18pt;"><span style="">"Peki, adli tıptaki ofisinize gelen mektuplarda?"</span></p>

    <p style="; margin-bottom: 2.4pt; text-indent: 18pt;"><span style="">"Arada bir gelen her zamanki tuhaf mektuplar işte. Hepimiz böyle mektuplar alırız."</span></p>

    <p style="; margin-bottom: 2.4pt; text-indent: 18pt;"><span style="">"Tuhaf mı?"</span></p>

    <p style="; margin-bottom: 2.4pt; text-indent: 18pt;"><span style="">"Uzaylılar veya komplo teorilerinden bahseden insanlar işte. Ya da otopsi sonuçlarını örtbas etmemizi söyleyen tehdit mektupları. Bu mektupları kaçıklar dosyasına kaldırırız. İleri gitmedikleri takdirde tabii. Eğer ileri giderlerse o zaman polise bildiririz."</span></p>

    <p style="; margin-bottom: 2.4pt; text-indent: 18pt;"><span style="">Maura, Frost'un not defterine bir şeyler karaladığını gördü. Ne yazdığını merak ediyordu. Artık öyle sinirlenmişti ki neredeyse sehpanın üzerinden uzanıp defteri elinden alıverecekti.</span></p>

    <p style="; margin-bottom: 2.4pt; text-indent: 18pt;"><span style="">"Doktor," dedi Rizzoli usulca, "bir kız kardeşiniz var mı?"</span></p>

    <p style="; margin-bottom: 2.4pt; text-indent: 18pt;"><span style="">Bu soru öyle apansız yakalamıştı ki onu, Maura bir anda öfkesini unutup boş gözlerle Rizzoli'ye baktı. "Efendim?"</span></p>

    <p style="; margin-bottom: 2.4pt; text-indent: 18pt;"><span style="">"Bir kız kardeşiniz var mı?"</span></p>

    <p style="; margin-bottom: 2.4pt; text-indent: 18pt;"><span style="">"Bunu neden soruyorsun ki?"</span></p>

    <p style="; margin-bottom: 2.4pt; text-indent: 18pt;"><span style="">"Bilmem gerekiyor."</span></p>

    <p style="; margin-bottom: 2.4pt; text-indent: 18pt;"><span style="">Maura öfkeyle iç geçirdi. "Hayır, bir kız kardeşim yok. Evlat edinildiğimi biliyorsun. Lanet olsun, neler olduğunu anlatacak mısınız?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost birbirlerine baktılar.</span></p>

    <p style="; margin-bottom: 2.4pt; text-indent: 18pt;"><span style="">Frost not defterini kapamıştı. "Sanırım ona göstermenin zamanı geldi."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Rizzoli en önden kapıya doğru ilerliyordu. Maura da onun peşinden polis arabalarının yanıp sönen mavi ışıklarıyla karnaval yeri gibi aydınlanan ılık yaz gecesine adımını attı.</span></p>

    <p style="; margin-bottom: 2.4pt;"><span style="">Bedeni hâlâ Paris saatine göre çalışıyordu. Orada saat sabaha karşı dörttü şimdi. Maura etrafında olup biten her şeyi bir yorgunluk perdesinin ardından izliyordu. Gece kötü bir rüya gibi gerçeküstü geliyordu ona. Kapıdan çıktığı anda bütün gözler ona dönmüştü. Olay mahallini çeviren sarı bandın altından geçerken komşularının karşı caddede toplanmış onu izlediklerini gördü. Bir adli tıp uzmanı olarak toplumun gözü önünde olmaya alışıktı. Gittiği her yerde polis ve medya mensupları olurdu. Ama o geceki ilgi biraz farklıydı. Daha ısrarcı; hatta biraz da ürkütücüydü. Bay Telushkin'in evinin önündeki kaldırıma park etmiş duran siyah Ford Taunus'a doğru ilerledikleri sırada Rizzoli ve Frost onu meraklı gözlerden korumak istercesine iki yanına geçmişlerdi. Buna gerçekten de minnettardı.</span></p>

    <p style="; margin-bottom: 2.4pt; text-indent: 18pt;"><span style="">Araba Maura'ya tanıdık gelmemişti ama lateks eldivenler giydiği iri elleriyle arabanın yanında duran sakallı adamı tanıyordu. Bu Dr. Abe Bristol’du. Adli tıp ofisindeki meslektaşı. Abe iştahlı bir adamdı ve zengin yiyeceklere olan sevgisi kemerinin üzerinden aşağı kadar sarkan göbeğindeki yağ tabakasından belli oluyordu. Maura'ya bakıp, "Tanrı aşkına! Bu inanılmaz. Kolaylıkla aldanabilirdim," dedi. Sonra başıyla arabaya işaret etti. "Umarım buna hazırsındır Maura."</span></p>

    <p style="; margin-bottom: 2.4pt; text-indent: 18pt;"><i><span style="">Neye hazır olacağım!</span></i></p>

    <p style="; margin-bottom: 2.4pt; text-indent: 18pt;"><span style="">Maura kaldırıma park etmiş duran Taunus'a baktı. Arkada yanıp sönen flaşlarla aydınlanan arabanın ön tarafında direksiyona kapaklanmış bir insan siluetini seçebiliyordu. Ön cam siyah lekelerle kaplıydı. Kan lekeleriydi bunlar.</span></p>

    <p style="; margin-bottom: 2.4pt; text-indent: 18pt;"><span style="">Rizzoli fenerini yolcu koltuğuna doğru tuttu. Maura ilk başta neye bakması gerektiğini anlamamıştı. Bütün dikkati hâlâ kan lekeleriyle kaplanmış camın ve sürücü koltuğunda gölgelerin arasında oturan kurbanın üzerindeydi. Sonra Rizzoli'nin kalem fenerinin aydınlattığı şeyi gördü. Kapı kolunun hemen altında arabanın cilasının üzerine kazınmış birbirine paralel üç tane derin çizik vardı.</span></p>

    <p style="; margin-bottom: 2.4pt; text-indent: 18pt;"><span style="">"Pençe izi gibi," dedi Rizzoli parmaklarını çiziklere benzetip kıvırarak.</span></p>

    <p style="; margin-bottom: 2.4pt; text-indent: 18pt;"><span style="">Maura da izlere baktı. Pençe izi değil, diye düşündü tüylerinin diken diken olduğunu hissederek. Yırtıcı bir kuşun tırnak izleri.</span></p>

    <p style="; margin-bottom: 2.4pt; text-indent: 18pt;"><span style="">"Sürücü tarafına gel bir de," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura, Taunus'un diğer tarafına dolaştıkları sırada Rizzoli'ye hiç bir şey sormamıştı.</span></p>

    <p style="; margin-bottom: 2.4pt; text-indent: 18pt;"><span style="">"Massachusetts plakalı," dedi Rizzoli feneriyle arka taraftaki plakaya işaret ederek ama sadece öylesine söylenmiş bir ayrıntıydı bu. Rizzoli yoluna devam etti sonra. Sürücü kısmına gelince durup Maura'ya baktı.</span></p>

    <p style="; margin-bottom: 2.4pt; text-indent: 18pt;"><span style="">"Hepimizi şaşkına çeviren buydu işte," dedi. Feneri arabanın içine tuttu sonra.</span></p>

    <p style="; margin-bottom: 2.4pt; text-indent: 18pt;"><span style="">Fenerin yusyuvarlak ışığı kadının camdan dışarıya bakan yüzünün üzerine düşmüştü. Sağ yanağı direksiyonun üzerine yaslanmıştı. Gözleri açıktı.</span></p>

    <p style="; margin-bottom: 2.4pt; text-indent: 18pt;"><span style="">Maura’nın dili tutulmuştu. Kadının fildişi gibi bembeyaz tenine, siyah saçlarına, şaşırmış gibi hafifçe aralanmış dolgun dudaklarına bakakalmıştı. Bir anda arkaya doğru yalpaladı. Bütün bağları çözülüvermişti sanki. Kemikleri yoktu artık. Bedeninin çapası çekilmişti sanki; denizde süzülen bir gemi gibiydi âdeta. Başı dönüyordu. O sırada bir el uzanıp onu toparladı. Bu Peder Brophy'ydi. Hemen arkasında duruyordu. Orada olduğunu fark etmemişti.</span></p>

    <p style="; margin-bottom: 2.4pt; text-indent: 18pt;"><span style="">Şimdi, geldiği zaman herkesin neden öyle şaşkına döndüğünü anlıyordu. Arabadaki cesede, Rizzoli'nin fenerinin aydınlattığı yüze baktı.</span></p>

    <p style="; margin-bottom: 2.4pt; text-indent: 18pt;"><i><span style="">Bu benim. Bu kadın benim.</span></i></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
