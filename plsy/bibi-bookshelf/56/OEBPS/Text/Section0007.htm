<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">BEŞ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">BİR ARACIN GELEBİLECEĞİ SON NOKTA. Reklamlarda böyle diyorlardı.</span> <span style="">Dwayne</span> <span style="">de hep böyle söylüyordu. Ve</span> <span style="">Mattie Purvis</span> <span style="">bu güçlü aracı gözyaşlarını tutmaya çalışarak</span> <span style="">West</span> <span style="">Central Caddesi'nden aşağı doğru sürmekteydi o sırada. <i>Orada olmak zorundasın. Lütfen</i></span> <i><span style="">Dwayne,</span></i> <i><span style="">ne olur orada ol,</span></i> <span style="">diye düşünüyordu. Ama orada olacağından emin değildi. Bu günlerde kocasıyla ilgili anlam vermediği öyle çok şey vardı ki. Bir anda kocası dediği adam gidip yerine bir yabancı gelmişti sanki. Ona en ufak bir ilgi göstermeyen bambaşka biri. Yüzüne bile bakmayan biri. <i>Kocamı geri istiyorum ben. Ama onu nasıl kaybettiğimi bile bilmiyorum.</i></span></p>

    <p style="; margin-bottom: 2.4pt; text-indent: 18pt;"><span style="">PURVİS</span> <span style="">BMWnin</span> <span style="">devasa tabelası görünmüştü.</span> <span style="">Mattie</span> <span style="">otoparka girip bir aracın gelebileceği son noktaya gelmiş o pırıl pırıl arabaları geçerek galerinin kapısına doğru ilerledi.</span> <span style="">Dwayne'in</span> <span style="">arabası oradaydı.</span></p>

    <p style="; margin-bottom: 2.4pt; text-indent: 18pt;"><span style="">O da arabasını</span> <span style="">Dwayne'in</span> <span style="">arabasının yan tarafındaki yere park edip motoru durdurdu. Bir an için durup derin bir nefes almıştı. Lamaze doğum tekniği dersinde öğrettikleri gibi arındırıcı bir nefes.</span> <span style="">Dwayne'in</span> <span style="">zaman kaybı olduğunu söyleyerek bir ay önce gelmeyi bıraktığı şu derste öğrendiklerinden yani. <i>Bebeği doğuracak olan ben değilim, sensin. Neden benim de gelmem gerekiyor ki?</i></span></p>

    <p style="; margin-bottom: 2.4pt; text-indent: 18pt;"><span style="">Hmm hoooh, nefes al, nefes ver. Derin derin. Bir anda başı dönmeye başlamıştı. Sersemlemiş vaziyette direksiyona doğru eğildi. O anda yanlışlıkla kornaya bastı ve çıkan sesle irkilerek yüzünü buruşturdu. Camdan dışarı baktığında araba tamircilerinden birinin ona baktığını gördü. Dwayne'in durup dururken komaya basan aptal karısına bakıyordu adam işte. Utancından kızararak kapıyı açtı. Kocaman göbeğini güçlükle direksiyonun arkasından kurtararak dışarı çıktı ve BMW galerisine doğru yürümeye başladı.</span></p>

    <p style="; margin-bottom: 2.4pt; text-indent: 18pt;"><span style="">İçerisi deri ve araba cilası kokuyordu. <i>Erkekler için tam bir afrodizyak,</i> diyordu Dwayne bu koku için. Mattie bir süre galerinin seksi ve baştan çıkarıcı perilerinin önünde durup düşündü: çekici kıvrımları ve spotların altında pırıl pırıl parlayan krom kaplama yüzeyleriyle bu yılın en yeni modelleri. Bir erkek bu salonda ruhunu teslim edebilirdi. Şu metalik mavi arabanın üzerinde parmaklarını gezdirip ön camındaki yansımasına yeterince uzun bakarsa rüyalarının gerçek olduğunu görebilirdi. Bu makinelerden birine sahip olduğu anda her zaman olmak istediği o adamı görecekti karşısında.</span></p>

    <p style="; margin-bottom: 2.4pt; text-indent: 18pt;"><span style="">"Bayan Purvis?"</span></p>

    <p style="; margin-bottom: 2.4pt; text-indent: 18pt;"><span style="">Mattie arkasını döndü ve kocasının satış sorumlularından Bart Thayer'i gördü. Adam ona el sallıyordu.</span></p>

    <p style="; margin-bottom: 2.4pt; text-indent: 18pt;"><span style="">"Ah, merhaba," dedi.</span></p>

    <p style="; margin-bottom: 2.4pt; text-indent: 18pt;"><span style="">"Dwayne'e mi bakmıştınız?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Nerede?"</span></p>

    <p style="; margin-bottom: 2.4pt; text-indent: 18pt;"><span style="">"Şey, sanırım..." Bart arka taraftaki ofislere doğru döndü. "Bir bakayım."</span></p>

    <p style="; margin-bottom: 2.4pt; text-indent: 18pt;"><span style="">"Gerek yok, ben bulurum."</span></p>

    <p style="; margin-bottom: 2.4pt; text-indent: 18pt;"><span style="">”Olmaz. Yani, şey, ben bulurum şimdi. Hemen geliyorum tamam mı? Siz oturun. Keyfînize bakın. Bu durumda uzun süre ayakta durmamalısınız."</span></p>

    <p style="; margin-bottom: 2.4pt; text-indent: 18pt;"><span style="">Bu sözleri Bart'tan duymak çok saçmaydı. Adamın göbeği Mattie'ninkinden büyüktü.</span></p>

    <p style="; margin-bottom: 2.4pt; text-indent: 18pt;"><span style="">Mattie zorla gülümsedi. "Sadece hamileyim Bart. Sakat değilim ya."</span></p>

    <p style="; margin-bottom: 2.4pt; text-indent: 18pt;"><span style="">"Ee, büyük gün ne zaman?"</span></p>

    <p style="; margin-bottom: 2.4pt; text-indent: 18pt;"><span style="">"İki hafta sonra. En azından biz öyle düşünüyoruz. Ama asla emin olamazsın değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Ne kadar doğru söylüyorsunuz. Benim oğlum da bir türlü çıkmak istememişti. Üç hafta geç doğdu ve o gün bugündür de her şeye geç kalıyor zaten." Sonra göz kırptı. "Gidip</span> <span style="">Dwayne'i</span> <span style="">bulayım."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">adamın arka taraftaki ofislere doğru ilerlemesini bekledi. Sonra o da adamın peşinden gitti ama biraz ötede durmuştu. Bart, Dwayne'in kapısını çaldı. Cevap gelmedi. Kapıyı bir daha tıklattı. Sonunda kapı açıldı ve Dwayne usulca başını dışarı uzattı. Tam söylenmeye başlayacaktı ki o sırada Mattie'yi gördü.</span> <span style="">Mattie</span> <span style="">galeriden ona el sallıyordu.</span></p>

    <p style="; margin-bottom: 2.4pt; text-indent: 18pt;"><span style="">"Biraz konuşabilir miyiz?" diye seslendi</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">odasından çıkıp kapıyı da arkasından kapamıştı. "Burada ne işin var?" diye atıldı bir anda.</span></p>

    <p style="; margin-bottom: 2.4pt; text-indent: 18pt;"><span style="">Bart bir Mattie'ye bir de Dwayne'e bakıyordu. Sonunda usulca çıkışa doğru yürüdü. "Şey,</span> <span style="">Dwayne</span> <span style="">ben bir kahve molası vereceğim sanırım."</span></p>

    <p style="; margin-bottom: 2.4pt; text-indent: 18pt;"><span style="">"Tamam, tamam," diye mırıldadı</span> <span style="">Dwayne.</span> <span style="">"Ne yaparsan yap."</span></p>

    <p style="; margin-bottom: 2.4pt; text-indent: 18pt;"><span style="">Bart bunun üzere alelacele galeriyi terk etti. Karı, koca bir süre birbirlerine baktılar.</span></p>

    <p style="; margin-bottom: 2.4pt; text-indent: 18pt;"><span style="">"Seni bekledim," dedi</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Jinekolog randevum Dwayne. Geleceğini söylemiştin.</span> <span style="">Dr. Fishman</span> <span style="">tam yirmi dakika bekledi ama daha fazla bekleyemedik artık. Ultrasonu kaçırdın."</span></p>

    <p style="; margin-bottom: 2.4pt; text-indent: 18pt;"><span style="">"Oh. Oh, Tanrım. Unuttum." Dwayne siyah saçlarını arkaya doğru attı. Sürekli saçıyla, gömleğiyle, kravatıyla oynardı zaten. Üst düzey bir ürünle haşır neşirsen sen de öyle görüneceksin, derdi hep. "Özür dilerim."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">çantasını açıp içinden bir Polaroid çıkardı. "Resme bakmak ister misin?"</span></p>

    <p style="; margin-bottom: 2.4pt; text-indent: 18pt;"><span style="">"Ne bu?"</span></p>

    <p style="; margin-bottom: 2.4pt; text-indent: 18pt;"><span style="">"Kızımız. Ultrason resmi."</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">resme bakıp omuz silkti. "Pek bir şey görünmüyor."</span></p>

    <p style="; margin-bottom: 2.4pt; text-indent: 18pt;"><span style="">"Kolu burada. Bu da bacağı. Eğer iyice, dikkatlice bakarsan yüzünü bile görebilirsin."</span></p>

    <p style="; margin-bottom: 2.4pt; text-indent: 18pt;"><span style="">"İyi. Güzel," dedi Dwayne ve resmi geri uzattı. "Bu gece biraz geç geleceğim tamam mı? Adamın biri saat altıda deneme sürüşü için gelecek. Akşam yemeğini dışarıda yerim artık."</span></p>

    <p style="; margin-bottom: 2.4pt; text-indent: 18pt;"><span style="">Mattie,</span> <span style="">Polaroid'i çantasına koyup iç geçirdi. "Dwayne..."</span></p>

    <p style="; margin-bottom: 2.4pt; text-indent: 18pt;"><span style="">Dwayne, Mattie'nin alnına üstünkörü bir öpücük kondurdu. "Dışarı kadar sana eşlik edeyim. Haydi."</span></p>

    <p style="; margin-bottom: 2.4pt; text-indent: 18pt;"><span style="">"Birlikte bir kahve filan içemez miyiz?"</span></p>

    <p style="; margin-bottom: 2.4pt; text-indent: 18pt;"><span style="">"Müşterilerim var."</span></p>

    <p style="; margin-bottom: 2.4pt; text-indent: 18pt;"><span style="">"Ama galeride kimse yok ki?"</span></p>

    <p style="; margin-bottom: 2.4pt; text-indent: 18pt;"><span style="">"Mattie,</span> <span style="">lütfen. Bırak da işimi yapayım olur mu?"</span></p>

    <p style="; margin-bottom: 2.4pt; text-indent: 18pt;"><span style="">O</span> <span style="font-family: &quot;Times New Roman&quot;,&quot;serif&quot;">sırada,</span> <span style="">birdenbire Dwayne'in ofisinin</span> <span style="">kapısı açıldı.</span> <span style="">Mattie</span> <span style="">başını çevirdiği anda uzun boylu, incecik bir kadının ofisten çıkıp alelacele koridordaki bir başka ofise girdiğini gördü.</span></p>

    <p style="; margin-bottom: 2.4pt; text-indent: 18pt;"><span style="">"O kim?" diye sordu</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Ofisinden çıkan kadın."</span></p>

    <p style="; margin-bottom: 2.4pt; text-indent: 18pt;"><span style="">"Ah. O mu?"</span> <span style="">Dwayne</span> <span style="">susup boğazını temizledi. "Yeni işe aldık. Buraya bir de bayan satıcı almanın zamanı geldi diye düşünmüştüm. Takımı zenginleştirmek için; bilirsin. Gerçekten de iyi bir çalışan oldu üstelik. Geçen ay Bart'tan daha çok satış yaptı. Bu da onu işe almakla ne kadar iyi ettiğimizin bir kanıtı."</span></p>

    <p style="; margin-bottom: 2.4pt; text-indent: 18pt;"><span style="">Mattie,</span> <span style="">Dwayne’in kapısına bakıp düşüncelere daldı: <i>Her şey o zaman başladı. Geçen ay. Aramızdaki her şey o zaman değişmeye başladı. O yabancı o zaman girdi</i></span> <i><span style="">Dwayne</span></i> <i><span style="">'in bedenine işte.</span></i></p>

    <p style="; margin-bottom: 2.4pt; text-indent: 18pt;"><span style="">"Adı ne?" diye sordu</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">"Bak, gerçekten işe dönmem lazım."</span></p>

    <p style="; margin-bottom: 2.4pt; text-indent: 18pt;"><span style="">"Sadece adını bilmek istiyorum." Dönüp kocasına baktı sonra ve o anda gözlerinde o suçluluk duygusunu gördü. Gün gibi ortadaydı işte.</span></p>

    <p style="; margin-bottom: 2.4pt; text-indent: 18pt;"><span style="">"Oh, Tanrım."</span> <span style="">Dwayne</span> <span style="">arkasını dönmüştü. "Bir bu eksikti."</span></p>

    <p style="; margin-bottom: 2.4pt; text-indent: 18pt;"><span style="">"Hey, Bayan</span> <span style="">Purvis?"</span> <span style="">Bu Bart'tı. Galerinin kapısının önünde durmuş sesleniyordu. "Lastiğiniz patlamış. Tamirci şimdi gösterdi. Biliyor muydunuz?"</span></p>

    <p style="; margin-bottom: 2.4pt; text-indent: 18pt;"><span style="">Mattie'nin başı dönüyordu. Dönüp adama baktı. "Hayır.</span> <span style="">Ben</span><span style="">... ben fark etmemiştim."</span></p>

    <p style="; margin-bottom: 2.4pt; text-indent: 18pt;"><span style="">"Nasıl lastiğin patladığını</span> <span style="">fark etmezsin?" dedi Dway</span><span style="">ne.</span></p>

    <p style="; margin-bottom: 2.4pt; text-indent: 18pt;"><span style="">"Şey aslında biraz aslında biraz tuhaftı yolda ama"</span></p>

    <p style="; margin-bottom: 2.4pt; text-indent: 18pt;"><span style="">"Buna inanamıyorum." Dwayne kapıya doğru yönelmişti bile. <i>Her zamanki gibi benden kaçıyor</i>, diye düşündü</span> <span style="">Mattie.</span> <i><span style="">Ve şimdi de kızgın. Nasıl her şey bir anda benim suçum oldu yine?</span></i></p>

    <p style="; margin-bottom: 2.4pt; text-indent: 18pt;"><span style="">Bart</span> <span style="">ve</span> <span style="font-family: &quot;Times New Roman&quot;,&quot;serif&quot;">Mattie</span> <span style="">de Dwayne'in peşinden dışarı çıktılar.</span> <span style="">Dwayne</span> <span style="">sağ lastiğin önünde çömelmiş başını iki yana sallıyordu.</span></p>

    <p style="; margin-bottom: 2.4pt; text-indent: 18pt;"><span style="">"Bunu fark etmemiş olmasına inanabiliyor musun?" dedi Bart'a dönüp. "Şu lastiğe bak! Lastiği paramparça etmiş."</span></p>

    <p style="; margin-bottom: 2.4pt; text-indent: 18pt;"><span style="">"Olur böyle şeyler," dedi Bart. Mattie'ye bakıp anlayış dolu gözlerle gülümsedi. "Bak, Ed'e söylerim yenisini takar şimdi. Sorun değil."</span></p>

    <p style="; margin-bottom: 2.4pt; text-indent: 18pt;"><span style="">"Ama janta bak. Mahvolmuş. Bu şekilde kaç kilometre gittin sen? İnsan nasıl bu kadar kalın kafalı olabilir?"</span></p>

    <p style="; margin-bottom: 2.4pt; text-indent: 18pt;"><span style="">"Haydi ama Dwayne. Yapma," dedi Bart. "O kadar da önemli değil."</span></p>

    <p style="; margin-bottom: 2.4pt; text-indent: 18pt;"><span style="">"Fark etmedim," dedi</span> <span style="">Mattie.</span> <span style="">"Özür dilerim."</span></p>

    <p style="; margin-bottom: 2.4pt; text-indent: 18pt;"><span style="">"Doktorun ofisinden buraya kadar böyle mi geldin?" diye sordu Dwayne omzunun üstünden dönüp bakarak. Gözlerindeki öfke Mattie'yi ürkütmüştü. "Direksiyon başında uyuyor muydun sen?"</span></p>

    <p style="; margin-bottom: 2.4pt; text-indent: 18pt;"><span style="">"Dwayne, fark etmedim. ”</span></p>

    <p style="; margin-bottom: 2.4pt; text-indent: 18pt;"><span style="">Bart,</span> <span style="">Dwayne'in</span> <span style="">omzunu sıvazladı. "Biraz sakin ol istersen,</span> <span style="">ha?"</span></p>

    <p style="; margin-bottom: 2.4pt; text-indent: 18pt;"><span style="">"Lanet olsun. Sen bu işe karışma!" diye tersledi adamı Dwayne.</span></p>

    <p style="; margin-bottom: 2.4pt; text-indent: 18pt;"><span style="">Bart</span> <span style="">teslim olmuş gibi ellerini kaldırarak geri çekildi. "Tamam, tamam." Gitmeden önce, Sana iyi şanslar tatlım, dercesine son bir kez Mattie'ye baktı.</span></p>

    <p style="; margin-bottom: 2.4pt; text-indent: 18pt;"><span style="">"Sadece bir lastik," dedi</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">"Yolda giderken her tarafa kıvılcımlar saçıyordun herhalde. Seni o hâlde kaç kişi gördü kim bilir?"</span></p>

    <p style="; margin-bottom: 2.4pt; text-indent: 18pt;"><span style="">"Ne fark eder ki?"</span></p>

    <p style="; margin-bottom: 2.4pt; text-indent: 18pt;"><span style="">"Affedersin ama bu bir Beemer. Bunun gibi bir makineyi kullanırken belli bir imaj veriyorsun. İnsanlar bu arabayı görünce onu sürenin de daha akıllı, daha havalı biri olmasını beklerler. Sense dümdüz olmuş bir lastikle gidiyorsun yolda. İşin bütün havasını bozuyorsun. Diğer tüm Beemer sürücülerini de rezil ediyorsun.</span> <span style="">Beni</span> <span style="">de rezil ediyorsun.</span></p>

    <p style="; margin-bottom: 2.4pt; text-indent: 18pt;"><span style="">"Bu sadece bir lastik."</span></p>

    <p style="; margin-bottom: 2.4pt; text-indent: 18pt;"><span style="">"İki de bir şunu söyleme."</span></p>

    <p style="; margin-bottom: 2.4pt; text-indent: 18pt;"><span style="">"Ama öyle."</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">tiksintiyle yüzünü buruşturdu ve ayağa kalktı. "Bir şey demiyorum artık."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">ağlamamak için kendini zor tutuyordu. "Bunun lastikle filan ilgisi yok. Öyle değil mi</span> <span style="">Dwayne?"</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Bu kavganın sebebi biziz. Sorun bizde."</span></p>

    <p style="; margin-bottom: 2.4pt; text-indent: 18pt;"><span style="">Dwayne'in sessizliği durumu daha da kötü hâle getirmişti. Mattie'ye bakamıyordu. Arkasını dönüp onlara doğru yaklaşmakta olan tamirciyi izlemeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Selam," diye seslendi tamirci. "Bart lastiği değiştirmemi söyledi."</span></p>

    <p style="; margin-bottom: 2.4pt; text-indent: 18pt;"><span style="">"Evet. Şunu hallediver, olur mu?" Sonra sustu.</span> <span style="">Otoparka</span> <span style="">giren bir Toyota'ya takılmıştı gözü. Toyota' da ki adam ara</span><span style="">badan</span> <span style="">inip</span> <span style="">BMW'lerden</span> <span style="">birini incelemeye başladı. Sonra eğilip satıcının adını okuyabilmek için penceredeki yapıştırmaya baktı.</span> <span style="">Dwayne</span> <span style="">hemen eliyle saçlarını arkaya atmıştı. Kravatını düzeltip yeni müşterisine doğru yürümeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Dwayne?" dedi</span> <span style="">Mattie.</span></p>

    <p style="; margin-bottom: 2.4pt; text-indent: 18pt;"><span style="">"Müşterim var burada."</span></p>

    <p style="; margin-bottom: 2.4pt; text-indent: 18pt;"><span style="">"Ama ben sen karınım. "</span></p>

    <p style="; margin-bottom: 2.4pt; text-indent: 18pt;"><span style="">Dwayne bir anda arkasını döndü. Zehir gibi gözlerle bakıyordu.</span> <span style="">Mattie</span> <span style="">şaşkına dönmüştü. "Uzatma meseleyi</span> <span style="">Mattie."</span></p>

    <p style="; margin-bottom: 2.4pt; text-indent: 18pt;"><span style="">"Dikkatini çekebilmek için ne yapmam gerekiyor?" diye bağırdı</span> <span style="">Mattie.</span> <span style="">"Senden bir araba mı alayım? Bu mu gerekiyor yani? Çünkü başka bir yol göremiyorum ben." Sesi çatlamıştı. "Başka hiçbir yol göremiyorum."</span></p>

    <p style="; margin-bottom: 2.4pt; text-indent: 18pt;"><span style="">"Belki de denemeyi bırakmalısın. Çünkü artık hiçbir anlamı yok."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">arkasından bakakalmıştı. Dwayne adama doğru yürürken bir an için durup omuzlarını dikleştirdi ve yüzüne kocaman bir gülümseme kondurdu. Müşterisini karşılarken sesi bir anda sıcak, dost canlısı bir ahenge bürünmüştü.</span></p>

    <p style="; margin-bottom: 2.4pt; text-indent: 18pt;"><span style="">"Bayan</span> <span style="">Purvis?</span> <span style="">Madam?"</span></p>

    <p style="; margin-bottom: 2.4pt; text-indent: 18pt;"><span style="">Mattie gözlerini kırpıştırarak tamirciye döndü.</span></p>

    <p style="; margin-bottom: 2.4pt; text-indent: 18pt;"><span style="">"Sakıncası yoksa arabanın anahtarları lazım da. Arabayı içeri alıp tekerleği değiştireceğim." Sonra yağlı ellerini uzattı.</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">tek kelime etmeden anahtarı verip yeniden Dwayne'e döndü. Ama o Mattie'nin durduğu tarafa bile bakmıyordu. Sanki görünmezmiş gibi. Bir hiçmiş gibi.</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">eve nasıl gittiğini bilememişti.</span></p>

    <p style="; margin-bottom: 2.4pt; text-indent: 18pt;"><span style="">Bir anda elinde anahtarlarla mutfak masasının üzerinde biriken postaların önünde otururken buldu kendini. En üstte kredi kartı ekstresi duruyordu. Üzerinde Bay ve Bayan</span> <span style="">Purvis</span> <span style="">yazıyordu. Ona ilk kez birinin Bayan Purvis diye seslendiği günü hatırladı. Bu ismi duyunca nasıl da sevinmişti. Bayan Purvis, Bayan Purvis.</span></p>

    <p style="; margin-bottom: 2.4pt; text-indent: 18pt;"><span style="">Bayan Hiç.</span></p>

    <p style="; margin-bottom: 2.4pt; text-indent: 18pt;"><span style="">Anahtarlar elinden yere düştü. Mattie başını avuçlarına gömüp ağlamaya başladı. Bebek karnını tekmeledikçe ağladı. Boğazı ağrıyana kadar, önündeki mektuplar gözyaşlarıyla sırılsıklam olana kadar ağladı.</span></p>

    <p style="; margin-bottom: 2.4pt; text-indent: 18pt;"><i><span style="">Onu geri istiyorum. Eski hâlini istiyorum. Beni sevdiği zamanki hâlini istiyorum.</span></i></p>

    <p style="; margin-bottom: 2.4pt; text-indent: 18pt;"><span style="">Kendi hıçkırıklarının arasında bir kapı gıcırtısı duymuştu. Ses garajdan geliyordu. Başını kaldırdı. Kalbi umutla dolmuştu.</span></p>

    <p style="; margin-bottom: 2.4pt; text-indent: 18pt;"><i><span style="">Eve döndü! Üzgün olduğunu söylemek için eve döndü.</span></i></p>

    <p style="; margin-bottom: 2.4pt; text-indent: 18pt;"><span style="">Bir anda öyle bir fırlamıştı ki yerinden sandalye yere devrildi. Delifişek gibi kapıyı açıp garaja indi. Karanlıkta şaşkın şaşkın gözlerini kırpıştırdı. Garajda bir tek kendi arabası duruyordu.</span></p>

    <p style="; margin-bottom: 2.4pt; text-indent: 18pt;"><span style="">"Dwayne?" diye seslendi.</span></p>

    <p style="; margin-bottom: 2.4pt; text-indent: 18pt;"><span style="">O sırada bir parça gün ışığı gözünü almıştı. Yan bahçeye açılan kapı aralıktı. Kapıyı kapamak için o tarafa doğru yürüdü. Tam kapıyı kapatmıştı ki arkasında bir ayak sesi duydu. Olduğu yerde donup kaldı. Kalbi güm güm atıyordu. O anda içeride tek başına olmadığını anladı.</span></p>

    <p style="; margin-bottom: 2.4pt; text-indent: 18pt;"><span style="">Arkasını döndü. Ama ne olduğunu anlayamadan bir anda gözleri karardı.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
