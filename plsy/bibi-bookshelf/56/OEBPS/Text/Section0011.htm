<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">DOKUZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">RİCK BALLARD, Dr. Charles Cassell'in zengin olduğunu söylemişti ama Jane bu kadarını da beklemiyordu. Marblehead'deki malikânesi yüksek tuğla duvarlarla çevrilmişti. Frost ve Jane'in dövme demirden yapılmış kapının parmaklıklarından gördükleri kadarıyla 1820'lerin Federal mimarisine özgü bu beyaz, devasa malikânenin etrafı en azından bir hektarlık bir araziyle çevriliydi. Bahçe zümrüt yeşili çimenlerle kaplıydı. Hemen arkasında Massachusetts Körfezi'nin suları pırıl pırıl parlıyordu.</span></p>

    <p style="; margin-bottom: 2.4pt; text-indent: 18pt;"><span style="">"Vay canına," dedi Frost. "Sadece Eczacılıkla mı yapmış bunları?"</span></p>

    <p style="; margin-bottom: 2.4pt; text-indent: 18pt;"><span style="">"Bir zayıflama hapının pazarlamasıyla başlamış," dedi Rizzoli. "Yirmi yıl içinde bu noktaya gelmiş işte. Ballard'ın söylediğine göre ters düşmek istemeyeceğin türde bir adammış." Rizzoli, Frost'a baktı. "Ve eğer bir kadınsan onu terk etmeye kalkmayacaksın demek ki."</span></p>

    <p style="; margin-bottom: 2.4pt; text-indent: 18pt;"><span style="">Jane penceresini açıp megafon düğmesine bastı. Megafonun diğer tarafından cızırtıyla bir erkek sesi duyuldu: "İsminiz lütfen?"</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli ve Dedektif Frost, Boston Polis Departmanı. Dr. Cassell'i görmeye geldik."</span></p>

    <p style="; margin-bottom: 2.4pt; text-indent: 18pt;"><span style="">Kapı ardına kadar açıldı ve kavisli araba yolunun sonunda gösterişli bir sundurmaya ulaştılar. Rizzoli itfaiye kırmızısı bir Ferrari'nin arkasına park etti. Bu araba eski Subaru'sunun arabalar dünyasında görüp görebileceği yegâne ünlü olacaktı herhalde. Daha kapıyı çalmalarına kalmadan ön kapı ardına kadar açılmıştı. Karşılarında, onlara dostça mı düşmanca mı baktığı belli olmayan iri yarı bir adam vardı. Üzerinde rahat, resmi olmayan giysiler vardı. Polo bir gömlek ve taba rengi bir kumaş pantolon giymişti. Ama bakışlarının hiç de gayri resmi olduğu söylenemezdi.</span></p>

    <p style="; margin-bottom: 2.4pt; text-indent: 18pt;"><span style="">"Ben Paul, Dr. Cassell'in asistanıyım," dedi adam.</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli." Jane elini uzatmıştı ama adam oralı olmadı. Sanki tokalaşmaya bile tenezzül etmiyordu.</span></p>

    <p style="; margin-bottom: 2.4pt; text-indent: 18pt;"><span style="">Paul’un peşinden evin içinde ilerlemeye başladılar. İçerisi hiç de Rizzoli'nin tahmin ettiği gibi çıkmamıştı. Evin dış kısmı geleneksel Federal mimarisini yansıtıyordu ama Jane iç kısmı son derece modern, hatta soğuk bulmuştu. Soyut sanatın sergilendiği bembeyaz duvarlarla kaplı kocaman bir galeri gibi. Fuayede birbirine dolanmış dairelerden oluşan bronz bir heykel vardı. Heykelin bir parça cinsellik taşıdığı söylenebilirdi.</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassell'in yolculukta olduğunu ve eve daha dün gece döndüğünü biliyorsunuz," dedi Paul. "Saat farkı yüzünden yorgun ve kendini iyi hissetmiyor. Bu yüzden olabildiğince kısa kesin lütfen."</span></p>

    <p style="; margin-bottom: 2.4pt; text-indent: 18pt;"><span style="">"İş gezisinde miydi?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">"Evet. Merak ediyorsanız söyleyeyim. Bu seyahat bir ay öncesinden planlanmıştı."</span></p>

    <p style="; margin-bottom: 2.4pt; text-indent: 18pt;"><span style="">Bu hiçbir şeyi kanıtlamaz, diye düşündü Rizzoli. Cassell'in adımlarını çok önceden planlayabilen bir adam olduğu dışında tabii.</span></p>

    <p style="; margin-bottom: 2.4pt; text-indent: 18pt;"><span style="">Paul onları siyah ve beyaz renklerde dekore edilmiş bir oturma odasından geçirmişti. Odada gözü şaşırtmak adına sadece bir tek kırmızı vazo vardı. Bunun dışında her şey siyah-beyazdı. Duvarlardan birinde düz ekran, kocaman bir televizyon asılıydı ve içinde türlü türlü elektronik aletin bulunduğu buzlu camdan bir dolap vardı. Bir bekârın hayallerinin odası, diye düşündü Rizzoli. En ufak bir feminenlik taşımıyor. Sadece erkeksi şeyler işte. Rizzoli bir yerlerden bir müzik sesi geldiğini duydu. İlk başta bunun bir CD'den çaldığını zannetmişti. Caz piyano akortları yas dolu notalara eşlik ediyordu. Ne bir melodi ne de bir ezgi vardı. Sadece kelimelerin ifade edemediği bir yası taşıyan notalar. Paul’un peşinden sürgülü kapıları geçip ilerledikçe müzik sesi de artmıştı. Paul sonunda kapılardan birini daha açtı ve içeriye seslendi:</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassell, polisler geldi."</span></p>

    <p style="; margin-bottom: 2.4pt; text-indent: 18pt;"><span style="">"Teşekkürler."</span></p>

    <p style="; margin-bottom: 2.4pt; text-indent: 18pt;"><span style="">"Benim de kalmamı ister misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır Paul. Bizi yalnız bırakabilirsin."</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost odaya girdiler ve Paul arkalarından kapıyı kapattı. Birdenbire kendilerini öyle loş ve kasvetli bir yerde bulmuşlardı ki kocaman piyanonun başında oturan adamı bir an için göremediler. Demek çalan CD filan değildi. Canlı müzikti. Pencerelerin kaim perdeleri çekilmişti ve içeri yalnızca incecik, gümüşi bir ışık huzmesi vuruyordu. Cassell lambalardan birine uzanıp ışığı yaktı. Aslında etrafı Japon pirinç kağıdıyla kaplanmış loş, küre şeklinde bir masa lambasıydı ama yine de bu bile adamın gözlerini kamaştırmaya yetmişti. Piyanonun üzerinde, adamın yanında bir bardak içki duruyordu. Viskiye benziyordu. Cassell tıraş olmamıştı. Gözleri kan çanağı gibiydi. Soğuk ve çakal bir işadamından çok artık nasıl göründüğüne bile önem vermeyen bedbaht olmuş bir</span> <span style="font-family: &quot;Times New Roman&quot;,&quot;serif&quot;">adama</span> <span style="">benziyordu. Yine de tüm perişanlığına rağmen son derece etkileyici ve yakışıklı bir yüzü olduğu belliydi. Ve bakışları öyle derindi ki Rizzoli adamın gözlerinin beynini delip geçtiğini hissediyordu. Kendi kendini inşa eden bir kalantor olduğu düşünülürse Rizzoli'nin tahmin ettiğinden daha genç biri çıkmıştı. En fazla kırk yedi, kırk sekiz yaşlarında olmalıydı. Hâlâ yenilmez olduğuna inanacak kadar genç sayılırdı yani.</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassell, ben Dedektif Rizzoli, Boston Polis Departmanı'ndan. Ve bu da Dedektif Frost. Neden burada olduğumuzu biliyorsunuz sanırım değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü o sizi üzerime saldı. Değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Kim?"</span></p>

    <p style="; margin-bottom: 2.4pt; text-indent: 18pt;"><span style="">"O, Dedektif Ballard denilen adam. Lanet olası bir pitbull gibi."</span></p>

    <p style="; margin-bottom: 2.4pt; text-indent: 18pt;"><span style="">"Burada olmamızın sebebi Anna Leoni. Yani maktul."</span></p>

    <p style="; margin-bottom: 2.4pt; text-indent: 18pt;"><span style="">Cassell viskisine uzanıp bir yudum aldı. Bitkin hâline bakılırsa günün ilk kadehi değildi bu. "Onun söylediği her şeye inanmamanız için size Dedektif Ballard hakkında bir şey söylememe izin verin. O herif gerçekten, aşağılığın, pisliğin önde gidenidir."</span></p>

    <p style="; margin-bottom: 2.4pt; text-indent: 18pt;"><span style="">Cassell bu sözlerin üzerine içkisinin kalan kısmını bir dikişte bitirdi.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Anna Leoni'nin tek gözü kapanmış, yanağı mosmor olmuş hâlini düşündü. Kimin aşağılık herifin teki olduğu belli, diye geçirdi içinden.</span></p>

    <p style="; margin-bottom: 2.4pt; text-indent: 18pt;"><span style="">Cassell boşalan bardağını piyanonun üzerine bıraktı. "Bana neler olduğunu anlatın," dedi. "Neler olduğunu bilmeliyim."</span></p>

    <p style="; margin-bottom: 2.4pt; text-indent: 18pt;"><span style="">"Önce size birkaç tane sorumuz olacak Dr. Cassell."</span></p>

    <p style="; margin-bottom: 2.4pt; text-indent: 18pt;"><span style="">"Önce neler olduğunu anlatın."</span></p>

    <p style="; margin-bottom: 2.4pt; text-indent: 18pt;"><i><span style="">Bu yüzden bizimle görüşmeyi kabul etti,</span></i> <span style="">diye düşündü Rizzoli. <i>Bilgi istiyor. Ne kadarını bildiğimizi öğrenmek istiyor.</i></span></p>

    <p style="; margin-bottom: 2.4pt; text-indent: 18pt;"><span style="">"Sanırım başından vurulmuş," dedi Cassell. "Ve bir arabanın içinde bulmuşlar onu."</span></p>

    <p style="; margin-bottom: 2.4pt; text-indent: 18pt;"><span style="">"Bu doğru."</span></p>

    <p style="; margin-bottom: 2.4pt; text-indent: 18pt;"><span style="">"Bu kadarını The Boston Globe'da okudum zaten. Ne tür bir silah kullanılmış? Kaç kalibrelikmiş?"</span></p>

    <p style="; margin-bottom: 2.4pt; text-indent: 18pt;"><span style="">"Bunu size söyleyemeyeceğimi biliyorsunuz."</span></p>

    <p style="; margin-bottom: 2.4pt; text-indent: 18pt;"><span style="">"Ve bu Brookline'e olmuş ha? Orada ne işi varmış?"</span></p>

    <p style="; margin-bottom: 2.4pt; text-indent: 18pt;"><span style="">"Bunu da söyleyemem."</span></p>

    <p style="; margin-bottom: 2.4pt; text-indent: 18pt;"><span style="">"Söyleyemez misiniz?" Cassell başını kaldırıp Jane'in gözlerinin içine bakı. "Yoksa bilmiyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyoruz."</span></p>

    <p style="; margin-bottom: 2.4pt; text-indent: 18pt;"><span style="">"Olay sırasında yanında biri var mıymış?"</span></p>

    <p style="; margin-bottom: 2.4pt; text-indent: 18pt;"><span style="">"Başka bir maktul yoktu."</span></p>

    <p style="; margin-bottom: 2.4pt; text-indent: 18pt;"><span style="">"Peki, şüphelileriniz kimler? Yani benim dışımda?"</span></p>

    <p style="; margin-bottom: 2.4pt; text-indent: 18pt;"><span style="">"Biz size soru sormak için geldik Dr. Cassell."</span></p>

    <p style="; margin-bottom: 2.4pt; text-indent: 18pt;"><span style="">Cassell sendeleyerek ayağa kalktı ve dolaplardan birine doğru yürüdü. Dolaptan bir şişe viski çıkarıp bardağını doldurdu. Bile bile misafirlerine ikramda bulunmamıştı tabii.</span></p>

    <p style="; margin-bottom: 2.4pt; text-indent: 18pt;"><span style="">"Neden sormak istediğiniz o sorunun cevabını hemen vermiyorum?" dedi Cassell yeniden piyanonun önündeki sıraya oturarak. "Hayır, onu ben öldürmedim. Aylardır onu görmüyorum."</span></p>

    <p style="; margin-bottom: 2.4pt; text-indent: 18pt;"><span style="">"Bayan Leoni'yi en son ne zaman gördünüz?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">"Mart ayındaydı sanırım. Bir akşamüstü onun evinin önünden geçtim. Kaldırımın önündeydi. Postasını alıyordu."</span></p>

    <p style="; margin-bottom: 2.4pt; text-indent: 18pt;"><span style="">"Bu size uzaklaştırma emri çıkarttıktan sonra oluyor değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Arabadan inmedim, tamam mı? Onunla konuşmadım bile. Beni gördüğü anda tek kelime etmeden hemen eve girdi zaten."</span></p>

    <p style="; margin-bottom: 2.4pt; text-indent: 18pt;"><span style="">"O zaman ne diye evinin önünde dolaşıyordunuz?" diye sordu Rizzoli. "Gözdağı mı veriyordunuz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır."</span></p>

    <p style="; margin-bottom: 2.4pt; text-indent: 18pt;"><span style="">"O zaman neden oraya gittiniz?"</span></p>

    <p style="; margin-bottom: 2.4pt; text-indent: 18pt;"><span style="">"Sadece onu görmek istedim. Hepsi bu. Onu özlemiştim. Hâlâ..." Cassell durup boğazını temizledi. "Onu hâlâ özlüyorum."</span></p>

    <p style="; margin-bottom: 2.4pt; text-indent: 18pt;"><span style="">Şimdi onu sevdiğini söyleyecek.</span></p>

    <p style="; margin-bottom: 2.4pt; text-indent: 18pt;"><span style="">"Onu seviyordum," dedi Cassell. "Neden ona zarar vermek isteyeyim ki?"</span></p>

    <p style="; margin-bottom: 2.4pt; text-indent: 18pt;"><span style="">Daha önce kaç tane erkeğin bunu söylediğini görmüşlerdi.</span></p>

    <p style="; margin-bottom: 2.4pt; text-indent: 18pt;"><span style="">"Ayrıca bunu nasıl yapabilirdim ki? Nerede olduğunu bile bilmiyordum. En son taşındığında onu bir daha bulamadım."</span></p>

    <p style="; margin-bottom: 2.4pt; text-indent: 18pt;"><span style="">"Yani bulmayı denediniz."</span></p>

    <p style="; margin-bottom: 2.4pt; text-indent: 18pt;"><span style="">"Evet, denedim."</span></p>

    <p style="; margin-bottom: 2.4pt; text-indent: 18pt;"><span style="">"Maine'de yaşadığını biliyor muydunuz?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">Cassell bir an</span> <span style="">için duraksamıştı. Kaşlarını çatıp onlara baktı. "Maine'de nerede?"</span></p>

    <p style="; margin-bottom: 2.4pt; text-indent: 18pt;"><span style="">"Fox</span> <span style="">Harbor diye küçük bir kasabada."</span></p>

    <p style="; margin-bottom: 2.4pt; text-indent: 18pt;"><span style="">"Hayır, bunu bilmiyordum. Hâlâ Boston'da bir yerde olduğunu sanıyordum."</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassell, geçen hafta Perşembe günü neredeydiniz?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Burada, evdeydim."</span></p>

    <p style="; margin-bottom: 2.4pt; text-indent: 18pt;"><span style="">"Bütün gece mi?"</span></p>

    <p style="; margin-bottom: 2.4pt; text-indent: 18pt;"><span style="">"Akşamüstü saat beşten sonra evdeydim. Seyahat için eşyalarımı topluyordum."</span></p>

    <p style="; margin-bottom: 2.4pt; text-indent: 18pt;"><span style="">"Burada olduğunuzu kanıtlayacak birileri var mı?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. O gece Paul izinliydi. Açık açık söylüyorum. Hiçbir şahidim yok. Burada tek başınaydım. Piyanomla baş başa." Tuşlara basıp ahenksiz bir ses çıkardı. "Ertesi sabah</span> <span style="">Northwest</span> <span style="">Airlines ile uçtum. İsterseniz kontrol edebilirsiniz."</span></p>

    <p style="; margin-bottom: 2.4pt; text-indent: 18pt;"><span style="">"Edeceğiz."</span></p>

    <p style="; margin-bottom: 2.4pt; text-indent: 18pt;"><span style="">"Rezervasyonlar altı hafta önce yapılmıştı. Bu toplantılar önceden planlanmıştı."</span></p>

    <p style="; margin-bottom: 2.4pt; text-indent: 18pt;"><span style="">"Asistanınız da böyle söyledi."</span></p>

    <p style="; margin-bottom: 2.4pt; text-indent: 18pt;"><span style="">"Söyledi mi? Eh, doğru çünkü."</span></p>

    <p style="; margin-bottom: 2.4pt; text-indent: 18pt;"><span style="">"Dr. Cassell, silahınız var mı?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Cassell taş kesilmişti bir anda. Gözlerini Rizzoli'nin gözlerine dikti. "Gerçekten de bunu benim yaptığımı mı düşünüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Lütfen soruya cevap verir misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Silahım yok. Ne bir silah, ne bir tüfek ne de bir mantar tabancası. Ve onu ben öldürmedim. Ayrıca yaptığımı söylediği şeylerin yarısını bile yapmadım."</span></p>

    <p style="; margin-bottom: 2.4pt; text-indent: 18pt;"><span style="">"Polise yalan söylediğini mi söylüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Abarttığını söylüyorum."</span></p>

    <p style="; margin-bottom: 2.4pt; text-indent: 18pt;"><span style="">"Acilde çekilmiş bir fotoğrafını gördük. Gözünü morarttığınız gece çekilmiş. Bunu da mı abarttığını düşünüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Cassell suçlamaları kaldıramıyormuşçasına gözlerini yere indirdi. "Hayır," dedi usulca. "Ona vurduğumu inkâr edemem. Çok pişmanım. Ama bunu inkâr edemem."</span></p>

    <p style="; margin-bottom: 2.4pt; text-indent: 18pt;"><span style="">"Peki, sürekli evinin önünden geçtiğiniz? Onu bulması için özel bir dedektif tutmuş olmanız? Kapısına dayanıp onunla konuşmak istemeleriniz? Bunlar mıydı yalan?"</span></p>

    <p style="; margin-bottom: 2.4pt; text-indent: 18pt;"><span style="">"Telefonlarıma cevap vermiyordu. Başka ne yapabilirdim ki?"</span></p>

    <p style="; margin-bottom: 2.4pt; text-indent: 18pt;"><span style="">"Belki de peşini bırakmanız gerektiğini anlamalıydınız."</span></p>

    <p style="; margin-bottom: 2.4pt; text-indent: 18pt;"><span style="">"Ben oturup başına bir şeyler gelmesini bekleyen insanlardan değilim Dedektif. Asla da olmadım. Bu sayede bu eve ve o gördüğünüz manzaraya sahip oldum. Eğer bir şeyi gerçekten istiyorsam onun için canla başla çalışırım. Sonra da ona sıkı sıkı sarılırım. Hayatımdan öylece çekip gitmesine izin veremezdim."</span></p>

    <p style="; margin-bottom: 2.4pt; text-indent: 18pt;"><span style="">"Anna sizin için tam olarak ne ifade ediyordu? Mallarınızdan biri olarak mı görüyordunuz onu?"</span></p>

    <p style="; margin-bottom: 2.4pt; text-indent: 18pt;"><span style="">"Hayır." Cassell başını kaldırıp Rizzoli'nin gözlerine baktı. Bakışlarında sadece kocaman bir kaybetmiştik duygusu vardı. "Anna Leoni hayatımın aşkıydı," dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">Bu cevap Rizzoli'yi şaşırtmıştı. Adamın usulca söylediği bu basit, bir tanecik cümlede bir parça da olsa doğru payı olduğunu seziyordu.</span></p>

    <p style="; margin-bottom: 2.4pt; text-indent: 18pt;"><span style="">"Anladığım kadarıyla üç yıl beraber kalmışsınız," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Cassell başını salladı. "Benim araştırma departmanımda mikrobiyolog olarak çalışıyordu. Öyle tanıştık. Bir gün antibiyotik denemeleri konusunda bilgi vermek üzere kurul toplantılarından birine katıldı. Ona bir kez baktım ve işte o dedim. Hayatımın kadını. Çok sevdiğiniz birinin sizi terk edip gitmesini izlemek nasıl bir şey biliyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Sizi neden terk etti?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Mutlaka bir fikriniz vardır."</span></p>

    <p style="; margin-bottom: 2.4pt; text-indent: 18pt;"><span style="">"Yok. Burada sahip olduğu şeylere bakın! Bu ev. İstediği her şey var. Çirkin olduğumu sanmıyorum. Her kadın bana ilgi duyardı."</span></p>

    <p style="; margin-bottom: 2.4pt; text-indent: 18pt;"><span style="">"Ta ki ona vurmaya başlayana kadar."</span></p>

    <p style="; margin-bottom: 2.4pt; text-indent: 18pt;"><span style="">Sessizlik.</span></p>

    <p style="; margin-bottom: 2.4pt; text-indent: 18pt;"><span style="">"Bu ne sıklıkta oluyordu Dr. Cassell?"</span></p>

    <p style="; margin-bottom: 2.4pt; text-indent: 18pt;"><span style="">Cassell iç geçirdi. "Stresli bir işim var... "</span></p>

    <p style="; margin-bottom: 2.4pt; text-indent: 18pt;"><span style="">"Mazeretiniz bu mu? Ofiste zor bir gün geçirince eve gelip kız arkadaşınızı mı tokatlıyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Cassell cevap vermemişti. Bunun yerine uzanıp içkisinden büyük bir yudum aldı. Ve bu da duruma tuz biber ekiyordu tabii, diye düşündü Jane. Gergin bir şirket yöneticisi artı aşırı içki; al sana gözü morarmış kız arkadaş.</span></p>

    <p style="; margin-bottom: 2.4pt; text-indent: 18pt;"><span style="">Cassell bardağı yerine bıraktı. "Sadece eve geri dönmesini istedim."</span></p>

    <p style="; margin-bottom: 2.4pt; text-indent: 18pt;"><span style="">"Ve ikna yöntemi olarak da kapısının önüne ölüm tehditleri bırakmayı seçtiniz?"</span></p>

    <p style="; margin-bottom: 2.4pt; text-indent: 18pt;"><span style="">"Onu ben yapmadım."</span></p>

    <p style="; margin-bottom: 2.4pt; text-indent: 18pt;"><span style="">"Polise defalarca şikâyette bulunmuş."</span></p>

    <p style="; margin-bottom: 2.4pt; text-indent: 18pt;"><span style="">"Bu asla olmadı."</span></p>

    <p style="; margin-bottom: 2.4pt; text-indent: 18pt;"><span style="">"Dedektif Ballard olduğunu söylüyor ama."</span></p>

    <p style="; margin-bottom: 2.4pt; text-indent: 18pt;"><span style="">Cassell yüzünü buruşturdu. "O moron Anna’nın söylediği her şeye inanıyordu. Kral Arthur'un Sör Galahad'ını oynamayı seviyor. Kendini önemli hissediyor böylece. Bir keresinde buraya gelip bir daha ona dokunursam beni eşek</span> <span style="font-family: &quot;Times New Roman&quot;,&quot;serif&quot;">sudan</span> <span style="">gelene kadar döveceğini söylediğini biliyor muydunuz? Bence adam acınacak hâlde."</span></p>

    <p style="; margin-bottom: 2.4pt; text-indent: 18pt;"><span style="">"Anna camlarını kırdığınızı söylemiş."</span></p>

    <p style="; margin-bottom: 2.4pt; text-indent: 18pt;"><span style="">"Ben yapmadım."</span></p>

    <p style="; margin-bottom: 2.4pt; text-indent: 18pt;"><span style="">"Bunu kendi kendine yaptığını mı söylüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Sadece ben yapmadım diyorum."</span></p>

    <p style="; margin-bottom: 2.4pt; text-indent: 18pt;"><span style="">"Onun arabasını çizdiniz mi?"</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Arabasının kapısını çizdiniz mi?"</span></p>

    <p style="; margin-bottom: 2.4pt; text-indent: 18pt;"><span style="">"Bunu da duymamıştım daha. Bu ne zaman olmuş?"</span></p>

    <p style="; margin-bottom: 2.4pt; text-indent: 18pt;"><span style="">"Ve posta kutusuna ölü bir kanarya bırakmışsınız. Doğru mu?"</span></p>

    <p style="; margin-bottom: 2.4pt; text-indent: 18pt;"><span style="">Cassell duyduklarına inanamıyormuş gibi gülmeye başladı. "Böyle sapkınca bir şey yapacak birine benziyor muyum ben? Bunlar olurken şehirde bile değildim? Benim yaptığıma dair kanıtınız var mı?"</span></p>

    <p style="; margin-bottom: 2.4pt; text-indent: 18pt;"><span style="">Jane bir süre durup düşündü. Elbette inkâr edecek, çünkü haklı; camları kıranın, arabayı çizenin ya da posta kutusuna ölü kanaryayı koyanın o olduğunu kanıtlayamıyoruz. Bu adam aklıyla gelmiş buralara. Aptal değil ya.</span></p>

    <p style="; margin-bottom: 2.4pt; text-indent: 18pt;"><span style="">"Anna neden bu konuda yalan söylesin?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum," dedi Cassell. "Ama söylemiş işte."</span></p>

    <p style="margin-bottom:2.4pt"></p>
  </div>
</body>
</html>
