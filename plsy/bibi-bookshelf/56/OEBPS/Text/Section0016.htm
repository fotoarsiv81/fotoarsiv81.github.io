<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON DÖRT</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MATTİE PURVİS gece mi yoksa gündüz mü olduğunu bilmiyordu. Saati yoktu, bu yüzden kaç gün, kaç saattir orada olduğunu bilemiyordu. En zor kısmı da buydu. Ne zamandır o kumda hapsolduğunu bilememek. Kaç kalp atışı, kaç nefes olmuştu? Ne kadardır korkusuyla tek başına orada yaşam savaşı veriyordu? Bir ara saniyeleri saymaya çalışmıştı. Sonra dakikaları. Ama beş dakika sonra pes etti. Birazcık da olsa çaresizliğini unutturmasına rağmen hiçbir faydası yoktu bu egzersizin.</span></p>

    <p style="; margin-bottom: 2.4pt; text-indent: 18pt;"><span style="">Hücresinin her köşesini karış karış aramıştı. En ufak zayıf bir köşe, kazılıp, genişletilecek bir delik ya da en ufak bir çatlak bile yoktu. Battaniyeyi altına sermişti. Sert, tahta zeminin üzerinde sırtı biraz olsun rahat etmişti böylece. Etrafa çok fazla sıçratmadan lazımlığı kullanmayı öğrenmişti. İnsan bir kutunun içine hapsolmuş da olsa hayat bir takım rutinlere bağlanıyordu işte. Uyu. Su iç. Tuvaletini yap. Geçen zamana dair tek bir ölçütü varsa o da yiyecek miktarının giderek azalmasıydı. Kaç tane Hershey çikolatası yediğini, geriye kaç tane kaldığını sayıyordu işte.</span></p>

    <p style="; margin-bottom: 2.4pt; text-indent: 18pt;"><span style="">Çantanın içinde hâlâ bir düzine kadar vardı.</span></p>

    <p style="; margin-bottom: 2.4pt; text-indent: 18pt;"><span style="">Ağzına bir parça çikolata attı ama çiğnemedi. Çikolatanın o yoğun tadının dilinde erimesini bekledi. Hayatı boyunca çikolatayı sevmişti. Ne zaman bir şekerci dükkânının önünden geçse kâğıt ambalajlarının içinde parlak, kapkara mücevherler gibi sergilenen çikolatalara bakmadan edemezdi. Çikolataların üzerlerine serpilmiş kakaoyu hayal etti. Çilekli turtanın iç malzemesinin ağzında eridiğini ve rom şurubunun çenesinden damladığını. Ağzındaki çikolatayla yakından uzaktan</span> <span style="font-family: &quot;Times New Roman&quot;,&quot;serif&quot;">alakası yoktu bunun tabii. Çikolata çikolataydı sadece. Böylece elindekilerle tatmin olmaya çalıştı.</span></p>

    <p style="; margin-bottom: 2.4pt; text-indent: 18pt;"><span style="">Bu durum sonsuza dek sürecek değildi ya.</span></p>

    <p style="; margin-bottom: 2.4pt; text-indent: 18pt;"><span style="">Başını eğip hücresini dolduran buruşturulup atılmış yiyecek ambalajlarına baktı ve yiyeceklerini bu kadar çabuk tükettiğine pişman oldu. Bütün yemeği bitince ne olacaktı? Mutlaka yenisini vereceklerdi. Açlıktan ölmesini isteselerdi en başında su ve yiyecek vermezlerdi.</span></p>

    <p style="; margin-bottom: 2.4pt; text-indent: 18pt;"><i><span style="">Hayır, hayır, hayır. Yaşayacağım. Ölmeyeceğim.</span></i></p>

    <p style="; margin-bottom: 2.4pt; text-indent: 18pt;"><i><span style="">Mattie</span></i> <i><span style="">başını mazgala doğru uzatıp derin derin nefes aldı. Yaşayacağım, yaşayacağım, diye tekrar etti kendine. Yaşayacağım.</span></i></p>

    <p style="; margin-bottom: 2.4pt; text-indent: 18pt;"><i><span style="">Neden!</span></i></p>

    <p style="; margin-bottom: 2.4pt; text-indent: 18pt;"><span style="">Başını duvara yasladığında kafasında bir tek bu sözcük çınlıyordu sadece. Ve buna verebileceği sadece bir cevap vardı: fidye. Ah, onu kaçıran adam ne kadar da aptaldı.</span> <span style="">Dwayne'in</span> <span style="">görünüşüne aldanmıştı. O</span> <span style="">BMW'ler, Breitling</span> <span style="">marka saat, özel üretim kravatlar. Bunun gibi bir makineyi kullanırken belli bir imaj veriyorsun.</span> <span style="">Mattie</span> <span style="">histeriyle gülmeye başladı. Borç parayla oluşturulan bir imaj yüzünden kaçırıldım.</span> <span style="">Dwayne</span> <span style="">fidyeyi ödeyemez ki.</span></p>

    <p style="; margin-bottom: 2.4pt; text-indent: 18pt;"><span style="">Dwayne'in</span> <span style="">eve geldiğini ve onu bulamadığını hayal etti. Arabamın garajda olduğunu görecek. Sandalyenin yere devrildiğini görecek, diye düşündü. Ama fidye notunu görene dek neler olduğunu anlayamazdı. Para istediklerini görene dek anlayamazdı. Benim için o parayı ödeyeceksin değil mi?</span></p>

    <p style="; margin-bottom: 2.4pt; text-indent: 18pt;"><span style="">Değil mi?</span></p>

    <p style="; margin-bottom: 2.4pt; text-indent: 18pt;"><span style="">O sırada fenerin ışığı zayıfladı. Mattie feneri birkaç kez salladı. Bir an için yeniden eski parlaklığına kavuşmuştu ama sonra yeniden zayıfladı. Oh tanrım, piller. Seni aptal. Bu kadar süre açık tutmamalıydın! Uzanıp poşetin içinden yeni pilleri aldı ve ambalajını açtı. Piller bir anda etrafa saçılmıştı.</span></p>

    <p style="; margin-bottom: 2.4pt; text-indent: 18pt;"><span style="">O anda ışık söndü.</span></p>

    <p style="; margin-bottom: 2.4pt; text-indent: 18pt;"><span style="">Karanlıkta yalnızca kendi nefes alıp vermelerini duyuyordu. Giderek içinde büyüyen paniğin sesini. Tamam, tamam Mattie. Sakin ol. bir sürü pilin olduğunu biliyorsun. Sadece onları doğru şekilde yerleştirmen gerekiyor.</span></p>

    <p style="; margin-bottom: 2.4pt; text-indent: 18pt;"><span style="">Elleriyle yeri yoklayıp dökülen pilleri topladı. Derin bir nefes alıp fenerin kapağını çevirdi ve çıkan parçayı dikkatlice kıvırdığı dizinin üzerine koydu. Biten pilleri çıkarıp kenara koydu. Bütün bunları zifiri karanlıkta yapıyordu. Fenerin önemli bir parçasını kaybettiği anda karanlıkta bulması mümkün değildi. Sakin ol Mattie. Daha önce de pil değiştirdin, ilk önce artı kısımları girecek. Şimdi üst kısmını kapat...</span></p>

    <p style="; margin-bottom: 2.4pt; text-indent: 18pt;"><span style="">Işık bir anda yanıvermişti. Mattie iç geçirerek arkasına devrildi. Bir mil koşmuş gibi yorulmuştu. Fenerine kavuştun. Şimdi onu tasarruflu kullanmaya bak. Feneri kapatıp karanlıkta oturmaya devam etti. Nefes alıp vermeleri düzene girmişti. Bu kez paniklememişti. Gözü hiçbir şey görmüyordu ama eli fenerin düğmesindeydi ve istediği zaman ışığı yakabilirdi. <i>Kontrol bende</i>, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">Ama kontrol edemediği bir şey vardı. Karanlıkta oturduğu sırada bir anda boynuna dolanan korkular.</span> <span style="">Dwayne</span> <span style="">şimdiye kadar kaçırıldığımı öğrenmiştir, diye düşündü. Notu görmüştür. Ya da onu aramışlardır. Ya paran ya da karın. Dwayne'in telefondaki adama çılgınca yalvardığını hayal etti. <i>Ona zarar vermeyin! Ne olur ona zarar vermeyin</i>! Mutfak masasının başında hıçkırıklara boğulduğunu hayal etti. Ona söylediği tüm o kötü sözler için ne kadar da pişman olduğunu. Defalarca ona kendini zayıf ve değersiz hissettirdiği için ne kadar üzüldüğünü. Şimdi tüm sözlerini geri alabilmeyi diliyor olmalıydı. Onun için ne kadar değerli olduğunu söyleyebilmeyi umuyor olmalıydı.</span></p>

    <p style="; margin-bottom: 2.4pt; text-indent: 18pt;"><i><span style="">Hayal görüyorsun</span></i> <i><span style="">Mattie.</span></i></p>

    <p style="; margin-bottom: 2.4pt; text-indent: 18pt;"><span style="">Acıyla gözlerini yumdu. Öyle derin bir keder duyuyordu ki, acı o soğuk elleriyle kalbine uzanıp onu paramparça edecekti. O acıyı durdurmak için gözlerini sıkı sıkı yumdu.</span></p>

    <p style="; margin-bottom: 2.4pt; text-indent: 18pt;"><i><span style="">Seni sevmediğini biliyorsun. Aylardır farkındaydın bunun.</span></i></p>

    <p style="; margin-bottom: 2.4pt; text-indent: 18pt;"><span style="">Kollarını karnına, bebeğine doladı. Hücresinin bir köşesinde kıvrılıp kalmıştı. Gerçekleri daha fazla inkâr edemiyordu. Bir gece duştan çıktığı zaman</span> <span style="">Dwayne'in</span> <span style="">ona nasıl da iğrenerek baktığını anımsadı. Kamına nasıl da tiksintiyle baktığını. Ve geceleri boynuna dokunmak istediği zaman nasıl da elini itelediğini. Aylar önce Everett'lerin partisinde onu kaybedip sonra arka bahçedeki taraçada Jen Hockmesiter'la flört ederken yakaladığı o anı. Öyle çok şey olmuştu ki; bir sürü, bir sürü ip ucu vardı. Ve</span> <span style="">Mattie</span> <span style="">gerçek aşka inandığı için bütün bunları görmezden gelmişti. Bir doğum günü partisinde</span> <span style="">Dwayne</span> <span style="">Purvis'le tanıştığından beri gerçek aşka inanıyordu ve onu gördüğü andan beri, her ne kadar içine sinmeyen şeyler olsa da onun hayatının erkeği olduğunu biliyordu. Mesela çıktıkları zamanlarda faturayı paylaşmak istemesinden hoşlanmamıştı. Ve her gördüğü aynanın önünde saçını düzeltmesi ona o zamanlarda bile batmıştı. Yine de uzun vadede bunların hepsi değersiz küçük ayrıntılar gibi gelmişti ona çünkü aşk onları bir arada tutmaya yeterdi. Sürekli kendine bunları söylemişti. Başka birine ait bir romantizmin ürünüydü bu aslında. Ona ait değildi. Belki filmlerde görmüştü bunu ama onun hayatında öyle bir aşka yer yoktu.</span></p>

    <p style="; margin-bottom: 2.4pt; text-indent: 18pt;"><span style="">Onun hayatı buydu işte. Bir kutuya hapsolmuş vaziyette kendisini istemeyen bir kocanın fidyesini ödeyip onu kurtarmasını beklemek.</span></p>

    <p style="; margin-bottom: 2.4pt; text-indent: 18pt;"><span style="">Mutfak masasında fidye notunu görüp ağladığını hayal ettiği</span> <span style="">Dwayne'i</span> <span style="">değil gerçek hayattaki</span> <span style="">Dwayne'i</span> <span style="">düşündü. Karın elimizde. Hemen bir milyon dolar fidyeyi ödemezsen...</span></p>

    <p style="; margin-bottom: 2.4pt; text-indent: 18pt;"><span style="">Yok, bu çok fazla olmuştu. Hiçbir fidyeci bu kadar para istemezdi. Bu aralar fidyeciler eşler için ne kadar istiyordu acaba? Yüz bin dolar kulağa daha inandırıcı geliyordu. Öyle bile olsa</span> <span style="">Dwayne</span> <span style="">kesinlikle tereddüt edecekti. Mal varlığını gözden geçirecekti. Beemer'lar. Ev. Bir eşin değeri neydi ki?</span></p>

    <p style="; margin-bottom: 2.4pt; text-indent: 18pt;"><span style="">Eğer bir an için bile olsa beni sevdiysen o parayı ödersin. Lütfen, lütfen parayı ver.</span></p>

    <p style="; margin-bottom: 2.4pt; text-indent: 18pt;"><span style="">"Bayan. Bayan."</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">hıçkırıklarının arasında bir anda donakalmıştı. O fısıltıyı duyduğundan emin olamıyordu. Şimdi de gaipten sesler mi duymaya başlamıştı yoksa? Aklını kaçırıyordu her</span></p>

    <p style="; margin-bottom: 2.4pt;"><span style="">hâlde.</span></p>

    <p style="; margin-bottom: 2.4pt; text-indent: 18pt;"><span style="">"Cevap verin bayan."</span></p>

    <p style="; margin-bottom: 2.4pt; text-indent: 18pt;"><span style="">Mattie feneri yakıp tepesine doğru tuttu, ses oradan geliyordu. Havalandırma mazgalından.</span></p>

    <p style="; margin-bottom: 2.4pt; text-indent: 18pt;"><span style="">"Beni duyabiliyor musun?" Bu bir erkek sesiydi. Kısık, tatlı bir erkek sesi.</span></p>

    <p style="; margin-bottom: 2.4pt; text-indent: 18pt;"><span style="">"Kimsin sen?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">"Yemekleri buldun mu?"</span></p>

    <p style="; margin-bottom: 2.4pt; text-indent: 18pt;"><span style="">"Kimsin sen?"</span></p>

    <p style="; margin-bottom: 2.4pt; text-indent: 18pt;"><span style="">"Yemeğini dikkatli harca. Onunla idare etmek zorundasın."</span></p>

    <p style="; margin-bottom: 2.4pt; text-indent: 18pt;"><span style="">"Kocam paranı verecek. Biliyorum; parayı ödeyecek. Lütfen beni buradan çıkar!"</span></p>

    <p style="; margin-bottom: 2.4pt; text-indent: 18pt;"><span style="">"Ağrın var mı?"</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Ağrın, sızın var mı?"</span></p>

    <p style="; margin-bottom: 2.4pt; text-indent: 18pt;"><span style="">"Buradan çıkmak istiyorum sadece! Çıkar beni buradan!"</span></p>

    <p style="; margin-bottom: 2.4pt; text-indent: 18pt;"><span style="">"Zamanı gelince çıkaracağım."</span></p>

    <p style="; margin-bottom: 2.4pt; text-indent: 18pt;"><span style="">"Ne zamandır burada tutuyorsun beni? Ne zaman dışarı çıkaracaksın?"</span></p>

    <p style="; margin-bottom: 2.4pt; text-indent: 18pt;"><span style="">"Sonra."</span></p>

    <p style="; margin-bottom: 2.4pt; text-indent: 18pt;"><span style="">"Ne demek bu şimdi?"</span></p>

    <p style="; margin-bottom: 2.4pt; text-indent: 18pt;"><span style="">Cevap gelmemişti.</span></p>

    <p style="; margin-bottom: 2.4pt; text-indent: 18pt;"><span style="">"Merhaba. Bayım, orada mısınız? Kocama hayatta olduğumu söyleyin. Fidyeyi ödemek zorunda."</span></p>

    <p style="; margin-bottom: 2.4pt; text-indent: 18pt;"><span style="">Ayak sesleri uzaklaşıyordu.</span></p>

    <p style="; margin-bottom: 2.4pt; text-indent: 18pt;"><span style="">"Gitme!" diye bağırdı Mattie. "Beni buradan çıkar!" Uzanıp tavana vurmaya başladı. "Beni çıkarmak zorundasın!" diye haykırdı.</span></p>

    <p style="; margin-bottom: 2.4pt; text-indent: 18pt;"><span style="">Ayak sesleri kesilmişti.</span> <span style="">Mattie</span> <span style="">mazgala doğru baktı. <i>Geri döneceğini söyledi</i>, diye düşündü. Yarın geri dönecek.</span> <span style="">Dwayne</span> <span style="">parasını ödeyince beni bırakacak.</span></p>

    <p style="; margin-bottom: 2.4pt; text-indent: 18pt;"><span style="">Sonra bir anda fark ediverdi. Mazgalın diğer tarafındaki adam kocasından bahsetmemişti bile.</span></p>

    <p style="margin-bottom:2.4pt"></p>

    <p style="margin-bottom:2.4pt"></p>
  </div>
</body>
</html>
