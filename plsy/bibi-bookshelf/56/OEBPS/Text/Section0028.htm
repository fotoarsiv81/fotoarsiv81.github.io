<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ ALTI</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MATTİE SIRTINI BİR DUVARA YASLAYIP ayaklarını da diğerine bastırarak ittirdi. Sonunda ayakları titremeye başlayıp alnından terler akana dek saniyeleri saymıştı. <i>Haydi, beş saniye daha. On.</i> Sonra nefes nefese kendini bıraktı. Baldırları ve kalçaları tatlı tatlı sızlıyordu. Bu kutunun içine hapsolduğundan beri bacaklarını kullanmamıştı. Kendine acıyarak iki büklüm uzandığı saatler boyunca kasları püreye dönmüştü. Bir keresinde fena hâlde grip olduğu zaman ateşler içinde titreyerek yataklara düştüğünü anımsadı. Birkaç gün sonra yatağından çıktığı zaman kendisini öyle zayıf hissetmişti ki tuvalete kadar emeklemek zorunda kalmıştı. Günlerce yatınca böyle olmuştu işte. Bütün gücümü alıp götürmüştü yatmak. Yakında o kaslara ihtiyacı olacaktı. O zamana kadar hazır olması gerekiyordu.</span></p>

    <p style="; margin-bottom: 2.4pt; text-indent: 18pt;"><i><span style="">Çünkü o eninde sonunda geri dönecekti.</span></i></p>

    <p style="; margin-bottom: 2.4pt; text-indent: 18pt;"><span style="">Bu kadar dinlenmek yeter. Bacaklar duvara. İttir!</span></p>

    <p style="; margin-bottom: 2.4pt; text-indent: 18pt;"><span style="">Mattie acıyla inledi. Alnından terler akıyordu. GI Jane filmini düşündü. O ağırlıkları kaldırırken Demi Moore'un cildi nasıl da pürüzsüz görünüyordu. Mattie de hapishanesinin duvarlarını ittirirken bu düşünceye odaklandı. Kasları gözünün önünde canlandırıyordu. Demi Moore'un sonunda o adama karşılık verdiği sahneyi düşündü. Ve o pisliği eşek sudan gelene kadar dövdüğü zamanı.</span></p>

    <p style="; margin-bottom: 2.4pt; text-indent: 18pt;"><span style="">Mattie soluk soluğa bir kez daha sırtını duvara yaslayıp derin derin nefes alarak bacaklarını dinlendirdi. Tam yeniden başlayacaktı ki o sırada karnının kasıldığını hissetti.</span></p>

    <p style="; margin-bottom: 2.4pt; text-indent: 18pt;"><span style="">Bir sancı daha.</span></p>

    <p style="; margin-bottom: 2.4pt; text-indent: 18pt;"><span style="">Mattie nefesini tutup sancının çabucak geçmesi için dua etti. Acısı şimdiden dinmeye başlamıştı. O kaslarını çalıştırırken rahmi de kendi kaslarını deniyordu işte. Çok ağrılı bir sancı değildi ama zamanın geldiğini haber veriyordu.</span></p>

    <p style="; margin-bottom: 2.4pt; text-indent: 18pt;"><i><span style="">Bekle bebeğim. Biraz daha beklemen gerekiyor.</span></i></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
