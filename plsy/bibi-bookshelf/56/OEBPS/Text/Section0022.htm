<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">YOSHİMA CESEDİN ÜZERİNE eğilmişti. Eldivenli elinde on altılık bir şırınga tutuyordu. Bu genç bir kadının cesediydi. Kadın öyle zayıftı ki karnı bel kemiğinin içine göçmüştü. Yoshima kadının derisini kasıklarının üzerinden gerdi ve iğneyi uyluk damarına sapladı. Sonra şırınganın pompasını çekerek kadının koyu, neredeyse kapkara renkteki kanını şırınganın içine doldurmaya başladı.</span></p>

    <p style="; margin-bottom: 2.4pt; text-indent: 18pt;"><span style="">Maura içeri girdiği zaman başını kaldırıp bakmamıştı bile. Tamamen işine odaklanmıştı. Maura sessizce bir köşede durup Yoshima'nın kanı tüplere doldurmasını izledi. Öyle sakindi ki. Bunu defalarca yapmış olmanın getirdiği bir özgüvenle işine devam ediyordu. Binlerce cesetten binlerce defa kan almış olmalıydı. <i>Eğer ben ölüler kraliçesiysem o ne oluyor?</i> diye düşündü Maura. <i>Cesetleri soyup onları tartan, kasıklarını ve enselerine damar açan, organlarını çıkarıp jel formaline bastıran o. Ve otopsi bittiği zaman, ben kesip biçme işini bitirdiğim zaman iğne ipliği alıp onları diken yine o.</i></span></p>

    <p style="; margin-bottom: 2.4pt; text-indent: 18pt;"><span style="">Yoshima iğneyi kırıp kullanılan şırıngayı çöpe attı. Sonra durup kadından aldığı kanı inceledi. "Bu sabah geldi," dedi Maura'ya. "Erkek arkadaşı sabah kalktığı zaman onu kanepede bulmuş."</span></p>

    <p style="; margin-bottom: 2.4pt; text-indent: 18pt;"><span style="">Maura cesedin kolundaki iğne izlerini gördü. "Ne yazık."</span></p>

    <p style="; margin-bottom: 2.4pt; text-indent: 18pt;"><span style="">"Maalesef öyle."</span></p>

    <p style="; margin-bottom: 2.4pt; text-indent: 18pt;"><span style="">"Buna kim bakıyor."</span></p>

    <p style="; margin-bottom: 2.4pt; text-indent: 18pt;"><span style="">"Dr. Costas. Dr. Bristol bugün mahkemede." Yoshima otopsi masasının yanına bir sehpa çekip aletlerini dizmeye başladı. O tuhaf sessizliğin içinde birbirine çarpan</span> <span style="">metallerin</span> <span style="">çıkardığı ses insanın kulağını delecek gibi çınlıyordu. Yoshima'yla her zamanki gibi resmi şekilde konuşmuşlardı ama adam bu sabah Maura'nın yüzüne bakmamaya çalışıyordu sanki. Ne zaman göz göze gelecek olsalar utanarak gözlerini başka tarafa çeviriyordu. Ayrıca önceki gece otoparkta olanlardan bahsetmemişti bile. Ama meselenin bilincindeydi. Aralarındaki bu sessiz gerginliği görmezden gelmek mümkün değildi.</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli seni aradı dün gece sanırım," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Yoshima, elleri sehpanın üzerinde, öylece durup kalmıştı. Maura onu yandan görüyordu yalnızca.</span></p>

    <p style="; margin-bottom: 2.4pt; text-indent: 18pt;"><span style="">"Yoshima, eğer herhangi bir şey ima ettiyse bunun için çok üzgünüm."</span></p>

    <p style="; margin-bottom: 2.4pt; text-indent: 18pt;"><span style="">"Kaç senedir adli tıpta çalışıyorum biliyor musunuz Dr. Isles?" diye araya girdi Yoshima.</span></p>

    <p style="; margin-bottom: 2.4pt; text-indent: 18pt;"><span style="">"Hepimizden önce bile burada olduğunu biliyorum," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"On sekiz yıldır. Dr. Tierney, ordundan ayrıldığım zaman işe aldı beni. Orada morg biriminde çalıştım. O kadar insanın üzerinde çalışmak öyle zordu ki. Çoğu kaza kurbanıydı. Ve intihar vakaları. Ama bölgeye has bir durum tabii. Genç adamlar şanslarını zorlamayı severler. Kavgalara tutuşur ya da süratli araba kullanırlar. Ya da karıları onları terk edince silaha sarılıp kendilerini vururlar. Ben onlar için en azından bu kadarını yapabilirim diye düşündüm. Bir askere yaraşan şekilde saygılı olmaya çalıştım. Bazıları daha çocuktu. Sakalları bile çıkmamıştı daha. En üzücü kısmı da buydu işte. O gencecik çocuklar. Ama bir şekilde bununla baş etmeyi öğrendim. Burada da aynı şey söz konusu. Bir şekilde baş ediyorum işte çünkü benim işim bu." Yoshima bir an için duraksadı. "En son ne zaman hasta olduğum için izin aldığımı hatırlamıyorum bile. Ama inanın bugün işe gelmemeyi düşündüm."</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">Yoshima, Maura'ya dönmüştü şimdi. "On sekiz yıl burada çalıştıktan sonra şüpheli muamelesi görmek nasıl bir his biliyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Kendini böyle hissetmene neden olduğum için özür dilerim. Rizzoli bazen çok kaba olabiliyor... "</span></p>

    <p style="; margin-bottom: 2.4pt; text-indent: 18pt;"><span style="">"Hayır. Hiç kaba değildi. Son derece kibar ve dost canlısıydı hatta. Ama sorularını duyunca nereye varmaya çalıştığını anladım. Dr. Isles 'la çalışmak nasıl? İkiniz iyi anlaşıyor musunuz?” Yoshima gülmeye başladı. "Sizce neden sordu bunları bana?"</span></p>

    <p style="; margin-bottom: 2.4pt; text-indent: 18pt;"><span style="">"İşini yapıyordu sadece. Bir suçlamada bulunduğu filan yoktu."</span></p>

    <p style="; margin-bottom: 2.4pt; text-indent: 18pt;"><span style="">"Bana öyle geldi ama." Yoshima önüne dönüp doku örneklerini koymak üzere formalin kaplarını dizmeye başladı. "Neredeyse iki yıldır birlikte çalışıyoruz Dr. Isles."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Daha önce, en azından benim bildiğim kadarıyla bir kere olsun çalışmamla ilgili olarak sizi hayal kırıklığına uğratmadım."</span></p>

    <p style="; margin-bottom: 2.4pt; text-indent: 18pt;"><span style="">"Asla. Senden son derece memnunum."</span></p>

    <p style="; margin-bottom: 2.4pt; text-indent: 18pt;"><span style="">Yoshima, Maura'nın gözlerinin içine baktı. Maura sert florasan lambalarının altında adamın saçlarının nasıl da aklandığını görebiliyordu. İlk başta Yoshima'nın otuzlu yaşlarında olduğunu zannetmişti. O uysal, kırışıksız yüzü ve incecik bedeniyle yaşını belli etmiyordu. Ama şimdi huzursuzca bakan gözlerinin altındaki çizgileri görünce adamın gerçek yaşını açık açık seçebiliyordu: orta yaşa merdiveni dayamış bir adamdı işte. Tıpkı benim gibi, diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">"Bir an bile olmadı," dedi Maura. "Bir saniye olsun senin böyle bir şey yapabileceği... "</span></p>

    <p style="; margin-bottom: 2.4pt; text-indent: 18pt;"><span style="">"Ama artık düşünüyorsunuz değil mi? Dedektif Rizzoli konuyu açtı bir kere. Siz de arabanızı darp edenin ve sizi takip eden sapığın ben olduğumu düşünmeden edemezsiniz artık."</span></p>

    <p style="; margin-bottom: 2.4pt; text-indent: 18pt;"><span style="">"Hayır Yoshima. Düşünmüyorum. Bunu kabul etmiyorum asla."</span></p>

    <p style="; margin-bottom: 2.4pt; text-indent: 18pt;"><span style="">Yoshima, hâlâ Maura'nın gözlerinin içine bakıyordu. "O zaman ya bana ya da kendinize yalan söylüyorsunuz. Çünkü bu düşünce orada. Aklınızda. Ve içinizde bir parça bile güvensizlik varsa benim yanımdayken huzursuz olacaksınız demektir. Bunu ikimiz de hissediyoruz zaten." Yoshima eldivenlerini çıkarıp arkasını döndü ve formun üzerine merhumun adını yazdı. Maura adamın omuzlarının nasıl gerginlikle kasıldığını, boyun kaslarının nasıl da sertleştiğini görebiliyordu.</span></p>

    <p style="; margin-bottom: 2.4pt; text-indent: 18pt;"><span style="">"Bunu aşacağız," dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">"Belki."</span></p>

    <p style="; margin-bottom: 2.4pt; text-indent: 18pt;"><span style="">"Belki değil. Aşacağız. Birlikte çalışmak zorundayız neticede."</span></p>

    <p style="; margin-bottom: 2.4pt; text-indent: 18pt;"><span style="">"Sanırım bu size bağlı."</span></p>

    <p style="; margin-bottom: 2.4pt; text-indent: 18pt;"><span style="">Maura eski samimi ilişkilerine dönebilmeleri için ne yapması gerektiğini düşünerek bir süre durup Yoshima'ya baktı. Belki de o kadar da samimi olmamışlardı hiç. Tüm bu zaman boyunca ikimiz de duygularımızı birbirimizden gizliyorduk aslında ama ben samimi bir ortaklığımız olduğuna inandım, diye düşündü. Ne ekibiz ama poker oyuncuları gibi ifadeden yoksun, ruhsuz bir ikili. Her hafta elimizin altındaki otopsi masasının üzerinden trajedilerin biri geliyor biri gidiyor. Ama ne o beni ağlarken gördü ne de ben onu. Ölüme bile fabrikada çalışan iki işçinin önündeki vardiyasına baktığı gibi bakıyoruz.</span></p>

    <p style="; margin-bottom: 2.4pt; text-indent: 18pt;"><span style="">Yoshima kavanozların üzerindeki etiketleri tamamlamıştı. "Bir şey mi lazımdı Dr. Isles?" diye sordu arkasını dönüp de Maura’nın hâlâ arkasında olduğunu görünce. Sesinde ve yüzünde az önce aralarında geçen gerginlikten eser yoktu. Her zamanki Yoshima'ydı bu karşısındaki. Görevine sadık, yetkin ve yardımsever.</span></p>

    <p style="; margin-bottom: 2.4pt; text-indent: 18pt;"><span style="">Maura da aynı şekilde karşılık vermişti. Elindeki zarftan Nikki Wells'in röntgenlerini çıkardı ve ışık kutusuna yerleştirdi. "Bu davayı hatırlarsın diye umuyordum," dedi kutunun ışığını yakarak. "Beş yıl önceye ait bir dava. Olay Fitchburg'da gerçekleşmiş."</span></p>

    <p style="; margin-bottom: 2.4pt; text-indent: 18pt;"><span style="">"İsim nedir?"</span></p>

    <p style="; margin-bottom: 2.4pt; text-indent: 18pt;"><span style="">"Nikki Wells."</span></p>

    <p style="; margin-bottom: 2.4pt; text-indent: 18pt;"><span style="">Yoshima kaşlarını çatarak röntgenlere baktı. Annenin leğen kemiğindeki cenin iskeleti dikkatini çekmişti hemen. "Bu hamile kadın değil mi? Kardeşi ile birlikte ölü bulunmuştu."</span></p>

    <p style="; margin-bottom: 2.4pt; text-indent: 18pt;"><span style="">"Onu hatırlıyor musun?"</span></p>

    <p style="; margin-bottom: 2.4pt; text-indent: 18pt;"><span style="">"İki ceset de yanmış hâlde bulunmuştu değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Hatırlıyorum. Bu davaya Dr. Hobart bakmıştı."</span></p>

    <p style="; margin-bottom: 2.4pt; text-indent: 18pt;"><span style="">"Ben Dr. Hobart'la hiç tanışmadım."</span></p>

    <p style="; margin-bottom: 2.4pt; text-indent: 18pt;"><span style="">"Bu mümkün değil zaten. Öldü çünkü."</span></p>

    <p style="; margin-bottom: 2.4pt; text-indent: 18pt;"><span style="">Maura kaşlarını çatıp Yoshima'ya baktı. "Ne?"</span></p>

    <p style="; margin-bottom: 2.4pt; text-indent: 18pt;"><span style="">Yoshima üzüntüyle başını iki yana salladı. "Dr. Tierney için çok zor olmuştu. Başka çaresi yoktu onun da ama yine de kendini olanlardan sorumlu hissetti sonunda."</span></p>

    <p style="; margin-bottom: 2.4pt; text-indent: 18pt;"><span style="">"Ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Dr. Hobart'ın:.. Dr. Hobart'la ilgili bazı sorunlar vardı. Her şey birkaç tane lamı kaybetmesiyle başladı. Sonra bir vakada merhumun organlarını yerlerine yanlış yerleştirmiş. Aile de bunu fark edince ofise dava açıldı. Tam bir rezaletti. Hakkımızda kötü reklam oldu tabii. Ama Dr. Tierney onun arkasında durdu. Sonra birinin şahsi eşyalarının içinden bir iki tane ilaç çalındı. Bunun üzerine Dr. Tierney, Dr. Hobart'tan istifa etmesini istemek zorunda kaldı."</span></p>

    <p style="; margin-bottom: 2.4pt; text-indent: 18pt;"><span style="">"Sonra ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Dr. Hobart eve gidip bir avuç dolusu Oxycontin yutmuş. Cesedini üç gün sonra buldular ancak." Yoshima duraksamıştı. "Burada kimse o otopsiyi yapmak istememişti."</span></p>

    <p style="; margin-bottom: 2.4pt; text-indent: 18pt;"><span style="">"Peki, işindeki yeterliliğiyle ilgili bir durum söz konusu muydu?"</span></p>

    <p style="; margin-bottom: 2.4pt; text-indent: 18pt;"><span style="">"Bazı hatalar yapmış olabilir."</span></p>

    <p style="; margin-bottom: 2.4pt; text-indent: 18pt;"><span style="">"Ciddi hatalar mı?"</span></p>

    <p style="; margin-bottom: 2.4pt; text-indent: 18pt;"><span style="">"Bununla ne demek istediğinizden emin değilim."</span></p>

    <p style="; margin-bottom: 2.4pt; text-indent: 18pt;"><span style="">"Bunu gözden kaçırmış olabilir mi diye merak ediyorum." Maura röntgende, kasık kemiğinin üzerinde görünen metal parçasına işaret etti. "Nikki</span> <span style="">Wells'in</span> <span style="">otopsi raporunda buradaki metalik maddeden bahsedilmiyor."</span></p>

    <p style="; margin-bottom: 2.4pt; text-indent: 18pt;"><span style="">"Röntgende başka metal parçalar da var," dedi Yoshima. Onları yeni fark etmişti. "Şurada bir sutyen kopçası var. Bu da bir çıtçıt olmalı."</span></p>

    <p style="; margin-bottom: 2.4pt; text-indent: 18pt;"><span style="">"Evet. Ama bir de profilden çekilen röntgene bak. O metal parçası kemiğin içinde. Üzerinde değil. Dr. Hobart sana bununla ilgili bir şey söylemiş miydi?"</span></p>

    <p style="; margin-bottom: 2.4pt; text-indent: 18pt;"><span style="">"Hatırladığım kadarıyla hayır. Raporda yazmıyor mu?"</span></p>

    <p style="; margin-bottom: 2.4pt; text-indent: 18pt;"><span style="">"Hayır."</span></p>

    <p style="; margin-bottom: 2.4pt; text-indent: 18pt;"><span style="">"Bunun önemsiz bir şey olduğunu düşünmüştür belki de."</span></p>

    <p style="; margin-bottom: 2.4pt; text-indent: 18pt;"><span style="">Yani Amalthea’nın mahkemesinde de bundan bahsedilmedi o zaman, diye düşündü Maura. Yoshima yine kendi işine dönmüştü. Metal kapları ve kovaları düzenleyip dosyasına notlar alıyordu. Sadece bir metre kadar ötesinde gencecik bir kadının cansız bedeni uzandığı hâlde Maura’nın bütün dikkati Nikki Wells'in ve karnındaki ceninin yangında eriyip birbirine geçmiş kemiklerinin üzerindeydi.</span></p>

    <p style="; margin-bottom: 2.4pt; text-indent: 18pt;"><i><span style="">Onları neden yaktın? Ne anlamı vardı ki</span></i><span style="">? Alevlerin içinde yanıp kül olan bedenleri görmek ona haz mı veriyordu? Yoksa o alevlerin yakıp kül etmesini istediği şey başka bir şey miydi? Ona dair izleri, ip uçlarını mı yok etmeye çalışıyordu?</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">ceninin kafatası kemeri üzerinden Nikki'nin kasığının içine gömülmüş metal parçasına baktı. İncecik bir şeydi bu. Kırık bir parça. Sanki...</span></p>

    <p style="; margin-bottom: 2.4pt; text-indent: 18pt;"><i><span style="">Bir bıçağın ucu gibi. Bir bıçaktan kopan bir parça gibi.</span></i></p>

    <p style="; margin-bottom: 2.4pt; text-indent: 18pt;"><span style="">Ama Nikki kafasına aldığı darbe sonucu ölmüştü. Yüzünü manivelayla paramparça edip öldürdüğün kurbanın üzerine neden bir de bıçak saplayasın ki?</span> <span style="">Maura</span> <span style="">uzun uzun röntgendeki</span> <span style="">metal</span> <span style="">parçasına baktı ve bir anda bunun neden bu kadar önemli olduğunu kavrayıverdi bu öyle önemli bir ayrıntıydı ki bir anda iliklerine kadar ürperdiğini hissetti.</span></p>

    <p style="; margin-bottom: 2.4pt; text-indent: 18pt;"><span style="">Hemen telefona uzanıp dahili hattı çevirdi. "Louise?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Buyurun Dr Isles?"</span></p>

    <p style="; margin-bottom: 2.4pt; text-indent: 18pt;"><span style="">"Beni hemen Dr. Daljeet Singh'e bağlar mısın? Maine, Augusta'daki adli tıp ofisi."</span></p>

    <p style="; margin-bottom: 2.4pt; text-indent: 18pt;"><span style="">"Hemen bağlıyorum. Ayrılmayın." Louise bir dakika sonra yeniden cevap verdi: "Dr. Singh hatta."</span></p>

    <p style="; margin-bottom: 2.4pt; text-indent: 18pt;"><span style="">"Daljeet?"</span></p>

    <p style="; margin-bottom: 2.4pt; text-indent: 18pt;"><span style="">"Sana olan yemek borcumu soracaksan unutmadım," diye cevap verdi Dr. Singh.</span></p>

    <p style="; margin-bottom: 2.4pt; text-indent: 18pt;"><span style="">"Eğer şu sorumu cevaplayabilirsen asıl benim sana bir yemek borcum olacak."</span></p>

    <p style="; margin-bottom: 2.4pt; text-indent: 18pt;"><span style="">"Söyle bakalım. Neymiş?"</span></p>

    <p style="; margin-bottom: 2.4pt; text-indent: 18pt;"><span style="">"Fox</span> <span style="">Harbor'da bulduğumuz iskeletler vardı ya. Kimliklerini belirleyebildin mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Bu biraz zaman alabilir. Ne</span> <span style="">Wlado</span> <span style="">ne de</span> <span style="">Hancock</span> <span style="">vilayetlerinde maktullere uyan kayıp raporlarına rastlanmadı. Ya o kemikler çok eski ya da insanlar bu bölgeden değillermiş."</span></p>

    <p style="; margin-bottom: 2.4pt; text-indent: 18pt;"><span style="">"USÍM'nden</span> <span style="">arama talep ettin mi?" diye sordu</span> <span style="">Maura.</span> <span style="">"Ulusal Suç İstihbarat Merkezi, FBI tarafından yönetiliyor. Tüm ülkedeki kayıp vakalarına ulaşabileceğin bir veritabanı var."</span></p>

    <p style="; margin-bottom: 2.4pt; text-indent: 18pt;"><span style="">"Evet, ama olayı belli bir on yıla bile indiremediğimiz için elimde sayfalar dolusu isim var. Hepsi de</span> <span style="">New England</span> <span style="">bölgesine ait."</span></p>

    <p style="; margin-bottom: 2.4pt; text-indent: 18pt;"><span style="">"Arama kriterlerini daraltmak konusunda belki ben yardımcı olabilirim."</span></p>

    <p style="; margin-bottom: 2.4pt; text-indent: 18pt;"><span style="">"Nasıl olacak bu?"</span></p>

    <p style="; margin-bottom: 2.4pt; text-indent: 18pt;"><span style="">"1955 ile 1965 yılları arasında kaybolanlara bak."</span></p>

    <p style="; margin-bottom: 2.4pt; text-indent: 18pt;"><span style="">"Olayın tam da bu yıllar içerisinde olduğu sonucuna nasıl vardığını sorabilir miyim?"</span></p>

    <p style="; margin-bottom: 2.4pt; text-indent: 18pt;"><span style="">Annemin</span> <span style="">Fox Harbor</span> <span style="">'da yaşadığı yıllar bunlar, diye geçirdi içinden</span> <span style="">Maura.</span> <span style="">Belki de daha bir sürü insanın canına kıymış olan annemin orada yaşadığı yıllar.</span></p>

    <p style="; margin-bottom: 2.4pt; text-indent: 18pt;"><span style="">"Bilgiye dayalı bir tahmin olduğundan emin olabilirsin,"</span> <span style="">diye cevap verdi ama sadece.</span></p>

    <p style="; margin-bottom: 2.4pt; text-indent: 18pt;"><span style="">"Çok gizemli davranıyorsun."</span></p>

    <p style="; margin-bottom: 2.4pt; text-indent: 18pt;"><span style="">"Yüz yüze geldiğimiz zaman açıklarım."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Rizzoli bir kereliğine olsun arabayı Maura'nın kullanmasına izin vermişti. O da Maura'nın</span> <span style="">Lexus'uyla</span> <span style="">gittikleri için. Kuzey yönünde</span> <span style="">Maine</span> <span style="">paralı otobanının turnikelerine doğru ilerliyorlardı. Önceki gece boyunca batıdan gelen fırtına şehri silip süpürmüştü.</span> <span style="">Maura</span> <span style="">sabah çatıya vuran yağmur damlalarının sesine uyanmıştı. Uyanır uyanmaz sanki normal bir sabahmış gibi kendisine bir kahve yapıp gazete okumuştu. İnsan korkuyla burun buruna olduğu hâlde eski rutinlerine dönüveriyordu işte. Önceki gece motelde kalmamıştı artık. Evine dönmüştü. Yatmadan önce bütün kapıları ve pencereleri kilitleyip ön verandanın ışığını açık bırakmıştı. Gecenin barındırdığı tehditlere karşı ufacık da olsa bir önlemdi işte. Yine de fırtınanın tüm gürültüsüne rağmen iyi bir uyku çekmişti ve uyandığında hayatının kontrolünü yeniden eline aldığını hissetmişti.</span></p>

    <p style="; margin-bottom: 2.4pt; text-indent: 18pt;"><i><span style="">Sürekli korkuyla yaşamaya paydos</span></i><span style="">, diye düşünmüştü. <i>Bunun beni kendi evimden sürmesine bir daha izin vermeyeceğim.</i></span></p>

    <p style="; margin-bottom: 2.4pt; text-indent: 18pt;"><span style="">Şimdi Rizzoli'yle birlikte kara yağmur bulutlarının iyice toplandığı Maine'e doğru giderlerken Maura savaşmaya ve ortalığın tozunu attırmaya hazırdı artık. <i>Her kimsen peşindeyim artık</i>, diye düşündü<i>. Peşindeyim ve seni bulacağım. Ben de pekâlâ avcı olabilirim</i>.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maine, Augusta'daki adli tıp binasına ulaştıklarında</span> <span style="">saat</span> <span style="">öğleden sonra ikiyi bulmuştu. Dr. Daljeet Singh onları resepsiyonda karşılayıp otopsi laboratuarına götürdü. Tezgâhın üzerinde iki farklı kutunun içindeki kemikler onları bekliyordu.</span></p>

    <p style="; margin-bottom: 2.4pt; text-indent: 18pt;"><span style="">"Bu dava benim için çok da öncelikli değildi," diye itiraf etti Dr. Singh. İnce bir muşambayı çarşaf gibi silkeleyip açtı. Muşambayı çelik sehpanın üzerine serdiğinde bir paraşütün ipekten kumaşı açılıverdiğinde çıkan o ses gibi yumuşak bir hışırtı çıkmıştı. "Yıllardır toprağın altındaydılar ne de olsa. Birkaç gün daha bekleyebilir diye düşünmüştüm."</span></p>

    <p style="; margin-bottom: 2.4pt; text-indent: 18pt;"><span style="">"USİM'nden arama sonuçları geldi mi?" diye sordu</span> <span style="">Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu sabah geldi. İsim listesini çıkarttım. Şu masada duruyor."</span></p>

    <p style="; margin-bottom: 2.4pt; text-indent: 18pt;"><span style="">"Peki, diş röntgenleri?"</span></p>

    <p style="; margin-bottom: 2.4pt; text-indent: 18pt;"><span style="">"Elektronik postayla yolladıkları dosyaları indirdim ama henüz gözden geçirecek vaktim olmadı. Sizin gelmenizi bekliyordum." Dr. Singh kutulardan birini açıp kemikleri dikkatlice muşambanın üzerine dizmeye başladı. Üstü çatlamış bir kafatası çıkmıştı önce. Daha sonra toz toprak içindeki leğen kemiği, uzun kemikler ve bodur omurgalar. Daljeet bir tomar kaburga kemiğini çıkardığı sırada kemikler bambudan rüzgâr çanları gibi birbirine çarpıp takırdamışlardı. Daljeet'in laboratuarında bunun dışında çıt çıkmıyordu zaten. Tıpkı Maura'nın Boston'daki otopsi salonu gibi burası da fazlasıyla aydınlık ve sadeydi. İyi patologlar doğuştan mükemmeliyetçi oluyorlardı. Daljeet de karakterinin bu özelliğini gözler önüne seriyordu şimdi. Kemikleri anatomik pozisyonlarına göre yerleştirirken âdeta kadınsı bir zarafetle masanın etrafında dans ediyordu.</span></p>

    <p style="; margin-bottom: 2.4pt; text-indent: 18pt;"><span style="">"Bu hangisi?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Erkek olan," dedi Dr. Singh. "Uyluk kemiğinin uzunluğuna bakılırsa boyu bir elli beş ile bir seksen arasında olmalı. Sağ kafatası kemiğinde gözle görülür bir darbe var. Ayrıca eski bir Colles çatlağı var ama iyi kaynamış." Singh, şaşkın gözlerle kendisini izleyen Rizzoli'ye baktı. "Bileği kırılmış yani."</span></p>

    <p style="; margin-bottom: 2.4pt; text-indent: 18pt;"><span style="">"Siz doktorlar bunu neden yapıyorsunuz anlamıyorum."</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Süslü püslü isimler buluyorsunuz. Neden sadece bileği kırılmış demiyorsunuz ki sanki?"</span></p>

    <p style="; margin-bottom: 2.4pt; text-indent: 18pt;"><span style="">Daljeet gülümsedi. "Bazı sorulara cevap vermesi zordur Dedektif Rizzoli."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kemiklere baktı. "Hakkında başka ne biliyoruz?"</span></p>

    <p style="; margin-bottom: 2.4pt; text-indent: 18pt;"><span style="">"Göründüğü kadarıyla omurgasında kemiksel ya da romatizmayla ilgili bir sorun yok. Genç, beyaz bir erkek. Burada bir dişçi işi görülüyor, on sekiz ve on dokuz numaralı dişlere gümüş dolgu yapılmış.</span></p>

    <p style="; margin-bottom: 2.4pt; text-indent: 18pt;"><span style="">Rizzoli kafatasındaki çatlağa işaret etti. "Ölüm sebebi bu mu?"</span></p>

    <p style="; margin-bottom: 2.4pt; text-indent: 18pt;"><span style="">"Bunun ölümcül bir darbe olduğu kesin," dedi Dr. Singh. Sonra dönüp diğer kutuya baktı. "Sıra kadında. Onu adamdan yirmi metre kadar ötede bulduk."</span></p>

    <p style="; margin-bottom: 2.4pt; text-indent: 18pt;"><span style="">Dr. Singh ikinci otopsi masasına da bir muşamba serdi. Maura'yla birlikte bu kemikleri de anatomik pozisyonlarına göre yerleştirdiler. Akşam yemeği için sofrayı hazırlayan iki garson gibiydiler. Kemikler masanın üzerine çarpıp takırdıyorlardı. Toz toprak içindeki leğen kemiği. Diğerinden daha küçük bir kafatası. Göz çukurlarının üst kısımları erkeğinkinden daha kırılgandı. Bacak kemikleri, kol kemikleri ve göğüs kemiği. Bir tomar kaburga ve bir kese kâğıdı içindeki el ve ayak bilek kemikleri.</span></p>

    <p style="; margin-bottom: 2.4pt; text-indent: 18pt;"><span style="">"Jane Doe<a href="../Text/Section0037.htm#_ftn2" name="_ftnref2" title=""><span class="MsoFootnoteReference"><span class="MsoFootnoteReference"><span style="font-size:12.0pt;; color:black">[2]</span></span></span></a>"muz hazır," dedi Daljeet tamamladığı işi son bir kez gözden geçirerek. "Burada ölüm sebebini kesin olarak telaffuz edemiyorum çünkü görünürde hiçbir hasar yok. Beyaz, genç bir kadın olduğunu sanıyorum. Yirmiyle otuz beş yaş arası olmalı. Boyu yaklaşık olarak bir metre altmış santim. Herhangi bir kırık ya da çatlak yok. Dişleri de gayet sağlıklı. Şurada, köpekdişinde ufak bir kırık var. Bir de dört numara altın kaplama."</span></p>

    <p style="; margin-bottom: 2.4pt; text-indent: 18pt;"><span style="">Maura röntgen kutusunda sergilenen filmlere baktı. "Bunlar onların diş röntgenleri mi?"</span></p>

    <p style="; margin-bottom: 2.4pt; text-indent: 18pt;"><span style="">"Soldaki erkeğin, sağdaki de kadının." Daljeet lavaboya gidip çamurlu ellerini yıkadı ve bir kâğıt havluyla kuruladı. "Tamamdır. John ve</span> <span style="font-family: &quot;Times New Roman&quot;,&quot;serif&quot;">Jane</span> <span style="">Doe hazır."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, sabah USİM'in Daljeet'e postaladığı isim listelerine baktı. "Tanrım, burada düzinelerce isim var. Ne kadar çok kayıp insan</span> <span style="">var."</span></p>

    <p style="; margin-bottom: 2.4pt; text-indent: 18pt;"><span style="">"Ve bu sadece</span> <span style="">New England</span> <span style="">bölgesinde kaybolan, yirmi-kırk beş yaş arası beyazların listesi.</span></p>

    <p style="; margin-bottom: 2.4pt; text-indent: 18pt;"><span style="">"Bu raporların hepsi 1950'ler ve 1960'lara ait</span></p>

    <p style="; margin-bottom: 2.4pt; text-indent: 18pt;"><span style="">"Maura'nın belirlediği zaman aralığı buydu." Daljeet diz üstü bilgisayarın başına oturdu. "Pekâlâ gönderilen röntgenlere bir bakalım." USİM'den gönderilen dosyayı açtı. Dava numaralarıyla isimlendirilen bir dizi ikon belirmişti. Daljeet ilk ikonun üzerine tıkladı ve ekranda röntgen filmi belirdi. Domino taşlan gibi yıkılmış kırık dökük bir dizi diş vardı bunda.</span></p>

    <p style="; margin-bottom: 2.4pt; text-indent: 18pt;"><span style="">"Bunun bizimkisi olmadığı kesin," dedi. "Şu dişlere bak! Dişçilerin kâbusu olmalı."</span></p>

    <p style="; margin-bottom: 2.4pt; text-indent: 18pt;"><span style="">"Ya da altın madeni," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Daljeet resmi kapadı ve başka bir ikona tıkladı. Bu</span> <span style="">röntgende</span> <span style="">de ön dişlerin arasında boşluk vardı. "Bu da değil," dedi.</span></p>

    <p style="; margin-bottom: 2.4pt; text-indent: 18pt;"><span style="">Maura'nın dikkati yeniden otopsi masasına yönelmişti. Kimliği belirsiz kadının kemikleri üzerine. İncecik kaş çizgisi ve kırılgan elmacık kavisiyle kafatasına. Bu zarif hatları olan bir yüzdü.</span></p>

    <p style="; margin-bottom: 2.4pt; text-indent: 18pt;"><span style="">"Hey, merhaba” dedi Daljeet. "Sanırım bu dişleri bir yerden tanıyorum."</span></p>

    <p style="; margin-bottom: 2.4pt; text-indent: 18pt;"><span style="">Maura bilgisayar ekranını görebilmek için arkasını döndü. Röntgendeki alt azı dişlerinin üzerindeki dolgular pırıl pırıl parlıyordu."</span></p>

    <p style="; margin-bottom: 2.4pt; text-indent: 18pt;"><span style="">Daljeet sandalyesinden kalkıp erkek iskeletinin bulunduğu masanın başına geçti. Alt çene kemiğini alıp bilgisayarın başına döndü sonra.</span></p>

    <p style="; margin-bottom: 2.4pt; text-indent: 18pt;"><span style="">"Cıva alaşımından dolgular. On sekiz ve on dokuz numarada," dedi. "Evet. Evet, bu..."</span></p>

    <p style="; margin-bottom: 2.4pt; text-indent: 18pt;"><span style="">"İsmi neymiş?"</span></p>

    <p style="; margin-bottom: 2.4pt; text-indent: 18pt;"><span style="">"Robert Sadler."</span></p>

    <p style="; margin-bottom: 2.4pt; text-indent: 18pt;"><span style="">"Sadler... Sadler..." diye mırıldanarak bilgisayar çıktılarını gözden geçirdi Rizzoli. "Tamam. Kaydı buldum. Beyaz. Yaş yirmi dokuz. Boy bir metre elli yedi santim. Kahverengi saçlar, kahverengi gözler." Başını kaldırıp Daljeet'e baktı sonra. O da başını sallıyordu.</span></p>

    <p style="; margin-bottom: 2.4pt; text-indent: 18pt;"><span style="">"Elimizdeki kemiklere uyuyor bu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli raporu okumaya devam etti. "İnşaat müteahhidi. En son, doğum yeri olan Kennebunkport, Maine'de görülmüş. 3 Temmuz 1960 yılında kayıp olduğu bildirilmiş. Yanında Rizzoli bir an için duraksadı. "Karısı da kayıpmış."</span></p>

    <p style="; margin-bottom: 2.4pt; text-indent: 18pt;"><span style="">"Adı neymiş?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Karen. Karen Sadler. Dosya numarasını vereyim."</span></p>

    <p style="; margin-bottom: 2.4pt; text-indent: 18pt;"><span style="">"Evet, numarayı söyle," dedi Daljeet bilgisayarına dönerek."Bakalım röntgenleri var mı burada." Maura, Daljeet'in ensesinin dibinde durmuş ekrana bakıyordu. Daljeet sonunda doğru ikonu tuşladı ve ekranda yeni bir röntgen filmi belirdi. Bu röntgen Karen Sadler henüz hayattayken, dişçi koltuğunda otururken çekilmişti. Bayan Sadler o sırada dişinde çürük olduğundan endişe ediyordu belki. Dişçinin sondaj kullanmasından korkuyordu. Dişçisinin çektiği bu röntgeni zarfına yerleştirirken seneler sonra aynı röntgen filminin bir patologun bilgisayar ekranında sergileneceği aklının ucundan bile geçmemişti herhalde.</span></p>

    <p style="; margin-bottom: 2.4pt; text-indent: 18pt;"><span style="">Maura bir dizi azı dişinin arasında parıldayan altın kaplama dişi görmüştü. Daljeet'in kimliği belirsiz kadının dişlerini çektiği pantografların bulunduğu ışık kutusuna doğru ilerledi. "Bu o. Bu kemikler Karen Sadler'a ait."</span></p>

    <p style="; margin-bottom: 2.4pt; text-indent: 18pt;"><span style="">"O zaman ikisi de uyuyor," dedi Daljeet. "Karı kocayı bulduk."</span></p>

    <p style="; margin-bottom: 2.4pt; text-indent: 18pt;"><span style="">Daljeet ve Maura'nın hemen arkasında duran Rizzoli bilgisayar çıktılarının arasında Karen Sadler'ın kayıp raporunu aramaya başladı. "Tamam, işte burada. Beyaz bayan. Yaş yirmi beş. Sarı saç, mavi gözler..." Rizzoli bir anda susmuştu. "Burada bir terslik var. Şu röntgenlere bir daha bakın."</span></p>

    <p style="; margin-bottom: 2.4pt; text-indent: 18pt;"><span style="">"Neden?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Bir daha kontrol edin işte."</span></p>

    <p style="; margin-bottom: 2.4pt; text-indent: 18pt;"><span style="">Maura pantografı yeniden inceledi ve sonra bilgisayarın başına döndü. "Aynılar işte Jane. Sorun nedir?"</span></p>

    <p style="; margin-bottom: 2.4pt; text-indent: 18pt;"><span style="">"O zaman kemiklerde bir eksiklik var."</span></p>

    <p style="; margin-bottom: 2.4pt; text-indent: 18pt;"><span style="">"Ne kemiği?"</span></p>

    <p style="; margin-bottom: 2.4pt; text-indent: 18pt;"><span style="">"Cenin kemikleri." Rizzoli şaşkınlık dolu bir yüz ifadesiyle Maura'ya bakıyordu. "Karen Sadler sekiz aylık hamileymiş."</span></p>

    <p style="; margin-bottom: 2.4pt; text-indent: 18pt;"><span style="">Uzun süre kimseden ses çıkmamıştı.</span></p>

    <p style="; margin-bottom: 2.4pt; text-indent: 18pt;"><span style="">"Başka kalıntılara rastlamadık," dedi Daljeet.</span></p>

    <p style="; margin-bottom: 2.4pt; text-indent: 18pt;"><span style="">"Belki de gözden kaçırmışsınızdır."</span></p>

    <p style="; margin-bottom: 2.4pt; text-indent: 18pt;"><span style="">"Toprağın altını üstüne getirdik. Gömü bölgesini baştan aşağı kazdık."</span></p>

    <p style="; margin-bottom: 2.4pt; text-indent: 18pt;"><span style="">"Leşçiller kemikleri başka yere taşımış olabilir."</span></p>

    <p style="; margin-bottom: 2.4pt; text-indent: 18pt;"><span style="">"Evet, bu mümkün. Ama bu kemiklerin Karen Sadler'a ait olduğu kesin."</span></p>

    <p style="; margin-bottom: 2.4pt; text-indent: 18pt;"><span style="">Maura otopsi masasının başına geçip kadının leğen kemiğini inceledi. O sırada aklında başka bir kadının ışık kutusunun üzerinde parıldayan röntgen filmi vardı. Nikki Wells de hamileydi.</span></p>

    <p style="; margin-bottom: 2.4pt; text-indent: 18pt;"><span style="">Maura büyüteci masanın üzerine doğrultup ışığı yaktı. Lensi kasık çıkıntısının üzerine odaklamıştı. İki çıkıntının ve kıkırdağın birleştiği yerde semfızin üzeri kızıla dönük topraklarla kaplanmıştı. "Daljeet şu toprağı temizlemek için ıslak bir pamuklu çubuk ya da gazlı bez verebilir misin?"</span></p>

    <p style="; margin-bottom: 2.4pt; text-indent: 18pt;"><span style="">Daljeet kaplardan birine su doldurup bir pamuklu çubuk paketi açtı ve onları Maura'nın yanındaki sehpaya bıraktı. "Ne arıyorsun?"</span></p>

    <p style="; margin-bottom: 2.4pt; text-indent: 18pt;"><span style="">Maura cevap vermemişti. Bütün dikkatini işine vermişti. Toprak tabakasının altındaki gizemi ortaya çıkarmak üzereydi. Toprak çamura dönüp çözülmeye başladığında nabzı hızlanmıştı. O sırada son toprak parçası da dökülüverdi.</span></p>

    <p style="; margin-bottom: 2.4pt; text-indent: 18pt;"><span style="">Maura büyüteçle kemiğin üzerine eğildi. Sonra doğrulup Daljeet'in gözlerinin içine baktı.</span></p>

    <p style="; margin-bottom: 2.4pt; text-indent: 18pt;"><span style="">"Ne buldun?"</span></p>

    <p style="; margin-bottom: 2.4pt; text-indent: 18pt;"><span style="">"Şuna bir baksana. En uçta. Kemiklerin eklendiği yerde."</span></p>

    <p style="; margin-bottom: 2.4pt; text-indent: 18pt;"><span style="">Daljeet de eğilip büyüteçle Maura'nın gösterdiği yere baktı. "Şu küçük çentik mi? Onu mu söylüyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Belli belirsiz bir şey."</span></p>

    <p style="; margin-bottom: 2.4pt; text-indent: 18pt;"><span style="">"Ama orada değil mi?" Maura derin bir nefes aldı.</span> <span style="">"Buraya</span> <span style="">gelirken yanımda bir röntgen getirdim. Arabada. Sanırım bunu görmen gerekiyor."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura aceleyle otoparka çıktı. Yağmur damlaları hunharca şemsiyesini dövüyordu. Anahtarının AÇ tuşuna bastığı sırada yolcu kapısının üzerindeki çizikleri görmezden gelememişti. Ona gözdağı veren bir pençe izi. Beni öfkelendirmekten başka bir işe yaramadı bu. Savaşmaya hazırım şimdi. Maura arka koltuktan zarfı alıp ıslanmaması için montunun içine sıkıştırdı ve binaya geri döndü.</span></p>

    <p style="; margin-bottom: 2.4pt; text-indent: 18pt;"><span style="">Maura, Nikki Wells'in röntgenlerini ışık kutusuna yerleştirdiği sırada Daljeet şaşkın gözlerle onu izliyordu. "Bana göstermek istediğin bu dava da neyin nesi?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">"Beş yıl önce Fitchburg, Massachusetts'te işlenen bir cinayet. Kurbanın kafası kırıldıktan sonra cesedi yakılmış."</span></p>

    <p style="; margin-bottom: 2.4pt; text-indent: 18pt;"><span style="">Daljeet kaşlarını çatıp röntgene baktı. "Hamile bir kadın. Ceninin durumuna bakılırsa doğuma yakınmış."</span></p>

    <p style="; margin-bottom: 2.4pt; text-indent: 18pt;"><span style="">"Benim dikkatimi çeken şuydu." Maura, Nikki Wells'in kasık semfızinin üzerindeki parlak kıymığa işaret etti. "Sanırım bu bir bıçak ucu. Kırılmış olmalı."</span></p>

    <p style="; margin-bottom: 2.4pt; text-indent: 18pt;"><span style="">"Ama Nikki Wells lastik levyesiyle öldürülmüş," dedi Rizzoli. "Kafatası oyulmuş âdeta."</span></p>

    <p style="; margin-bottom: 2.4pt; text-indent: 18pt;"><span style="">"Bu doğru," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"O zaman neden bir de bıçak kullanmış ki?"</span></p>

    <p style="; margin-bottom: 2.4pt; text-indent: 18pt;"><span style="">Maura röntgene işaret etti. Nikki Wells'in kasığında toplanmış cenin kemiklerine. "Bu yüzden. Katilin istediği şey buydu."</span></p>

    <p style="; margin-bottom: 2.4pt; text-indent: 18pt;"><span style="">Daljeet bir an için susmuştu. Ama Maura, Daljeet'in, ne demek istediğini şıp diye anladığının farkındaydı. Karen Sadler'ın kemiklerine dönmüştü hemen. "Bıçak kemiğe dayanmış olmalı; tam da çentiğin olduğu yere..."</span></p>

    <p style="; margin-bottom: 2.4pt; text-indent: 18pt;"><span style="">Maura, Amalthea'nın bıçağıyla genç bir kadının karnını yardığını hayal etti. Hem de öyle bir kararlılıkla yapmıştı ki bunu bıçak kemiğe saplanınca durmuştu ancak. Sonra kendi mesleğini düşündü. Sürekli bıçaklarla haşır neşirdi o da. Ve otopsi laboratuarında derileri yüzüp organları keserek geçirdiği onca zamanı düşündü. <i>Annem ve ben. İkimiz de insan kesiyoruz. Ama ben ölüleri kesiyorum, o ise hayattakileri.</i></span></p>

    <p style="; margin-bottom: 2.4pt; text-indent: 18pt;"><span style="">"İşte bu yüzden Karen Sadler'ın mezarında cenin kemiklerini bulamadınız," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Ama senin davanda... " Daljeet, Nikki Wells'in</span> <span style="">rontgenine</span> <span style="">işaret etmişti. "Bu cenin alınmamış. Anneyle birlikte yakılmış. Neden onu çıkarmak için karnını yardıktan sonra onu öldürmüş ki?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü Nikki Wells'in bebeğinde kalıtımsal bir bozukluk vardı. Amniyotik band sendromu."</span></p>

    <p style="; margin-bottom: 2.4pt; text-indent: 18pt;"><span style="">"O nedir?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Zar üzerinde oluşan bir tür tel. Bazen amniyotik keseyi yırtabiliyor," dedi Maura. "Eğer ceninin uzuvlarından birine dolanırsa kan akışına engel oluyor ve hatta bazen uzvu kesebiliyor. Bu rahatsızlık Nikki'nin ikinci üç aylık evresinde tespit edilmiş." Maura röntgene işaret etti. "Gördüğün gibi ceninin tek bacağının dizinden aşağısı eksik."</span></p>

    <p style="; margin-bottom: 2.4pt; text-indent: 18pt;"><span style="">"Bu ölümcül bir sakatlık değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Doğsaydı yaşayabilirdi. Ama katil sakatlığı hemen fark etmiş olmalı. Bunun kusursuz bir bebek olmadığını görmüş olmalı. Sanırım bu yüzden onu almak istemedi."</span> <span style="">Maura</span> <span style="">dönüp Rizzoli'ye baktı. O anda Rizzoli'nin de hamile olduğu gerçeğini görmezden gelememişti. O kocaman karnı, östrojenden kızarmış yanakları. "O kusursuz bir bebek arıyordu."</span></p>

    <p style="; margin-bottom: 2.4pt; text-indent: 18pt;"><span style="">"Ama bu sakatlık olmasa da Karen Sadler kusursuz bir aday olamazdı," dedi Rizzoli. "Daha sekiz aylık hamileydi. Bebeğin ciğerleri henüz yeterince gelişmemiş olmalıydı. Değil mi? Yaşaması için kuvözde kalması gerekirdi."</span></p>

    <p style="; margin-bottom: 2.4pt; text-indent: 18pt;"><span style="">Maura, Karen Sadler'ın kemiklerine baktı. Kemikleri buldukları araziyi getirdi gözünün önüne. Sonra kadının kemiklerinin kocasının kemiklerinin bulunduğu yerin yirmi metre ötesinde bulunduğu geldi aklına. İkisi aynı yere gömülmemişti iki farklı yere gömülmüşlerdi. Neden iki ayrı delik kazılmıştı ki? Neden karı kocayı aynı yere gömmemişti?</span></p>

    <p style="; margin-bottom: 2.4pt; text-indent: 18pt;"><span style="">Maura'nın ağzı kurumuştu bir anda. Bu sorunun cevabı onu dehşete düşürmüştü.</span></p>

    <p style="; margin-bottom: 2.4pt; text-indent: 18pt;"><i><span style="">İkisi aynı anda gömülmediler çünkü.</span></i></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
