<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON BİR</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MAURA,</span> <span style="">KIRK BEŞ DAKİKA sonra</span> <span style="">Fox</span> <span style="">Harbor polisi devriye aracının toprak yoldan sarsıla sarsıla geldiğini gördü. Araç kulübenin önüne park etti ve içinden bir polis indi. Ellili yaşlarında, boğa gibi bir boynu olan, sarı saçları tepesinde seyrelmeye başlamış bir adamdı bu.</span></p>

    <p style="; margin-bottom: 2.4pt; text-indent: 18pt;"><span style="">"Dr. Isles?" dedi adam etli avuçlarıyla Maura'nın elini sıkarak. "Komiser Roger Gresham."</span></p>

    <p style="; margin-bottom: 2.4pt; text-indent: 18pt;"><span style="">"Bizzat komiserin gelmesini beklemiyordum."</span></p>

    <p style="; margin-bottom: 2.4pt; text-indent: 18pt;"><span style="">"Ya, evet. Aradığınızda biz de bu tarafa geliyorduk zaten."</span></p>

    <p style="; margin-bottom: 2.4pt; text-indent: 18pt;"><span style="">"Biz derken?" O sırada garaj yolunda başka bir araba göründü. Maura kaşlarını çatıp yola baktı. Bir Ford Explorer'dı bu. Gresham'ın devriye aracının yanına park etmişti. Sürücü arabadan inip Maura'ya el salladı.</span></p>

    <p style="; margin-bottom: 2.4pt; text-indent: 18pt;"><span style="">"Merhaba</span> <span style="">Maura,"</span> <span style="">dedi Rick Ballard.</span></p>

    <p style="; margin-bottom: 2.4pt; text-indent: 18pt;"><span style="">Maura bir an için şaşkınlıkla Ballard'a baktı. Bu beklenmedik ziyaret onu şaşırtmıştı. "Burada olduğunu bilmiyordum," dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">"Dün gece yola çıktım. Sen ne zaman geldin?"</span></p>

    <p style="; margin-bottom: 2.4pt; text-indent: 18pt;"><span style="">"Dün, akşamüstü."</span></p>

    <p style="; margin-bottom: 2.4pt; text-indent: 18pt;"><span style="">"Geceyi bu evde mi geçirdin?"</span></p>

    <p style="; margin-bottom: 2.4pt; text-indent: 18pt;"><span style="">"Motellerin hepsi doluydu. Bayan Clausen yani emlakçı burada kalabileceğimi söyledi." Maura bir an için duraksadı. "Polisin burada bir işi kalmadığını söyledi," diye ekledi kendini savunmak istercesine.</span></p>

    <p style="; margin-bottom: 2.4pt; text-indent: 18pt;"><span style="">Gresham suratını buruşturdu. "Bunun için sizden para da almıştır tabii. Aldı değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Ah şu Britta. Alem kadın. Elinden gelse soluduğu hava için bile ücret alır adamdan." Komiser eve doğru döndü sonra. "Pekâlâ. Şu ayak izleri nerede?"</span></p>

    <p style="; margin-bottom: 2.4pt; text-indent: 18pt;"><span style="">Maura adamları ön verandadan evin arka tarafına götürdü. Yol boyunca kenardan kenardan yürüyerek yerleri incelediler. Buldozerin sesi kesilmişti. Şimdi sadece yaprakların halı gibi örttüğü yolun üzerindeki ayak sesleri duyuluyordu.</span></p>

    <p style="; margin-bottom: 2.4pt; text-indent: 18pt;"><span style="">"Burada geyiklerin ayak izleri var," dedi Gresham yere işaret ederek. "Taze izler bunlar."</span></p>

    <p style="; margin-bottom: 2.4pt; text-indent: 18pt;"><span style="">"Evet, bu sabah iki tane geyiğin buradan geçtiğini gördüm," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu gördüğünüz ayak izlerini açıklıyor olabilir."</span></p>

    <p style="; margin-bottom: 2.4pt; text-indent: 18pt;"><span style="">"Komiser Gresham," dedi Maura iç geçirerek. "Geyiklerin ayak izleriyle bir çizme izini ayırabilirim."</span></p>

    <p style="; margin-bottom: 2.4pt; text-indent: 18pt;"><span style="">"Hayır. Demek istediğim belki adamın biri burada avlanıyordu. Av sezonu kapandı. Şimdi yasak. Ne demek istediğimi anlıyor musunuz? Belki geyikleri buraya kadar takip etmiştir."</span></p>

    <p style="; margin-bottom: 2.4pt; text-indent: 18pt;"><span style="">Ballard bir anda duruvermişti. Gözleri toprağın üzerindeydi.</span></p>

    <p style="; margin-bottom: 2.4pt; text-indent: 18pt;"><span style="">"Gördün mü?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Evet," dedi Ballard. Tuhaf bir şekilde sessiz konuşmuştu.</span></p>

    <p style="; margin-bottom: 2.4pt; text-indent: 18pt;"><span style="">Gresham da Ballard'ın yanına çömeldi. Bir süre öylece yere baktılar. Neden bir şey söylemiyorlardı ki sanki? Bir esintiyle birlikte yapraklar hışırdadı. Maura titreyerek rüzgârda eğilen dallara baktı. Önceki gece adamın biri ormandan çıkıp penceresinin önünde durmuştu. Uyurken onu izlemişti.</span></p>

    <p style="; margin-bottom: 2.4pt; text-indent: 18pt;"><span style="">Ballard eve doğru döndü. "Bu yatak odasının penceresi mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Orada mı uyuyordun?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Gece perdeleri kapamış mıydın?" Ballard bunu söylerken omzunun üzerinden Maura'ya bakmıştı. Maura bunun ne anlama geldiğini biliyordu: Dün gece adamlara güzel bir göz ziyafeti mi çektin? demeye getiriyordu.</span></p>

    <p style="; margin-bottom: 2.4pt; text-indent: 18pt;"><span style="">Maura kıpkırmızı kesildi. "O odada perde yoktu."</span></p>

    <p style="; margin-bottom: 2.4pt; text-indent: 18pt;"><span style="">"Bu izler Britta'nın olamaz. Fazla büyükler," dedi Gresham. "Ondan başka da kimsenin evin bu kısmında dolaşacağını sanmıyorum."</span></p>

    <p style="; margin-bottom: 2.4pt; text-indent: 18pt;"><span style="">"Vibram marka çizmelere benziyor," dedi Ballard. "Kırk bir ya da kırk iki numara olmalı." Gözleriyle ayak izlerini ormana kadar takip etti. "Geyikler ayak izlerinin üzerinden geçmiş," dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">"Yani adam onlardan önce buradaymış," dedi Maura. "Geyiklerden önce gelmiş. Ben uyanmadan önce."</span></p>

    <p style="; margin-bottom: 2.4pt; text-indent: 18pt;"><span style="">"Evet, ama ne kadar önce?" dedi Ballard ayağa kalkıp yatak odası penceresinden içeri bakarak. Uzun bir süre hiçbir şey söylemedi. Maura bir şeyler söylemelerini bekliyordu. Sessiz kalmaları onu sinirlendiriyordu. Bu adamların herhangi bir tepki vermeleri için çıldırıyordu.</span></p>

    <p style="; margin-bottom: 2.4pt; text-indent: 18pt;"><span style="">"Aslında bir haftadır yağmur yağmıyor burada," dedi Gresham. "Bu izler o kadar da yeni olmayabilir."</span></p>

    <p style="; margin-bottom: 2.4pt; text-indent: 18pt;"><span style="">"Ama kim buraya gelip camdan içeri bakar ki?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Britta'yı arayayım. Belki bir işçi filan getirmiştir buraya. Ya da birileri meraktan gelip bakmıştır."</span></p>

    <p style="; margin-bottom: 2.4pt; text-indent: 18pt;"><span style="">"Meraktan mı?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Buradaki herkes Boston'da kardeşinize olanları duydu. Yerli halktan birileri gelip evine bakmak istemiş olabilir."</span></p>

    <p style="; margin-bottom: 2.4pt; text-indent: 18pt;"><span style="">"Ne hastalıklı bir merak bu böyle. Ben kimseyi merak etmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Rick bana adli tıp uzmanı olduğunuzu söylemişti. Sizin de başınıza geliyordur mutlaka. İnsanlar her şeyi merak ediyorlar. Ayrıntıları öğrenmek istiyorlar. Vurulma olayından sonra kaç kişi gelip olanları sordu biliyor musunuz? Evi gözetleyen de belki de bu meraklılardan biridir."</span></p>

    <p style="; margin-bottom: 2.4pt; text-indent: 18pt;"><span style="">Maura gözlerini dikip adama baktı. Duyduklarına inanamıyordu. O sırada Gresham 'ın arabasındaki telsizden cızırtılar gelmeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Affedersiniz," diyerek devriye aracına doğru yürüme ye başladı.</span></p>

    <p style="; margin-bottom: 2.4pt; text-indent: 18pt;"><span style="">"Evet," dedi Maura. "Sanırım benim şüphelerim de yersiz oluyor bu durumda değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Şüphelerini son derece ciddiye aldığımdan emin olabilirsin."</span></p>

    <p style="; margin-bottom: 2.4pt; text-indent: 18pt;"><span style="">"Gerçekten mi?" diye sordu Maura, Ballard'a bakarak. "İçeri gel Rick. Sana göstermek istediğim bir şey var."</span></p>

    <p style="; margin-bottom: 2.4pt; text-indent: 18pt;"><span style="">Ballard, Maura'nın peşinden merdivenleri çıktı ve eve girdi. Maura kapıyı kapatıp pirinç kilitlere işaret etti.</span></p>

    <p style="; margin-bottom: 2.4pt; text-indent: 18pt;"><span style="">"Görmeni istediğim şey buydu," dedi.</span></p>

    <p style="; margin-bottom: 2.4pt; text-indent: 18pt;"><span style="">Ballard kaşlarını çatıp kilitlere baktı. "Vay canına."</span></p>

    <p style="; margin-bottom: 2.4pt; text-indent: 18pt;"><span style="">"Dahası da var. Benimle gel."</span></p>

    <p style="; margin-bottom: 2.4pt; text-indent: 18pt;"><span style="">Maura, Ballard'ı mutfağa götürdü ve arka taraftaki gıcır gıcır parlayan kilitleri de gösterdi. "Bunların hepsi yeni.</span> <span style="">Anna</span> <span style="">taktırmış olmalı. Belli ki bir şeylerden korkuyormuş."</span></p>

    <p style="; margin-bottom: 2.4pt; text-indent: 18pt;"><span style="">"Korkmakta da haklıydı. Tüm o ölüm tehditleri. Cassell'in ne zaman gelip onu bulacağını bilmiyordu."</span></p>

    <p style="; margin-bottom: 2.4pt; text-indent: 18pt;"><span style="">Maura gözlerini Ballard'a çevirdi. "Sen de bu yüzden buradasın değil mi? Cassell'in buraya gelip gelmediğini öğrenmeye çalışıyorsun."</span></p>

    <p style="; margin-bottom: 2.4pt; text-indent: 18pt;"><span style="">"Şehirde insanlara fotoğrafını gösterdim."</span></p>

    <p style="; margin-bottom: 2.4pt; text-indent: 18pt;"><span style="">"Ve?"</span></p>

    <p style="; margin-bottom: 2.4pt; text-indent: 18pt;"><span style="">"Onu gören kimse yok şimdilik. Ama bu, buraya gelmediği anlamına gelmez," diyerek kilitlere işaret etti Ballard. "Anna’nın bunları neden yaptırmak istediğini çok iyi anlıyorum."</span></p>

    <p style="; margin-bottom: 2.4pt; text-indent: 18pt;"><span style="">Maura iç geçirerek mutfak masasına oturdu. " Hayatlarımız nasıl bu kadar farklı gelişmiş? Ben orada Paris'ten gelen bir uçaktan iniyorum, o ise..." Maura yutkundu. "Ya Anna’nın yerinde ben olsaydım? Anna’nın verildiği aileye ben verilseydim? O zaman da her şey aynı mı olurdu acaba? Belki de şu anda benim yerime onunla konuşuyor olurdun."</span></p>

    <p style="; margin-bottom: 2.4pt; text-indent: 18pt;"><span style="">"İkiniz farklı insanlarsınız Maura. Yüzleriniz, sesleriniz aynı olabilir. Ama sen Anna değilsin."</span></p>

    <p style="; margin-bottom: 2.4pt; text-indent: 18pt;"><span style="">Maura başını kaldırıp ona baktı. "Bana kardeşimden bahseder misin?"</span></p>

    <p style="; margin-bottom: 2.4pt; text-indent: 18pt;"><span style="">"Nereden başlayacağımı bilemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Herhangi bir şeyden bahset. Her şeyi bilmek istiyorum. Az önce seslerimizin benzediğini söyledin mesela."</span></p>

    <p style="; margin-bottom: 2.4pt; text-indent: 18pt;"><span style="">Ballard başını salladı. "Evet, benziyor. Aynı tonlama. Aynı vurgu."</span></p>

    <p style="; margin-bottom: 2.4pt; text-indent: 18pt;"><span style="">"Bunu bile hatırlıyorsun ha?"</span></p>

    <p style="; margin-bottom: 2.4pt; text-indent: 18pt;"><span style="">"Anna unutulacak bir kadın değildi," dedi Ballard. Maura'nın gözlerinin içine bakıyordu. Bir süre öylece birbirlerine baktılar. Evin içinde ayak sesleri duymaya başladıklarında bile gözlerini çevirmemişlerdi. Sonunda, ancak Gresham mutfağa girdiği zaman Maura komisere döndü.</span></p>

    <p style="; margin-bottom: 2.4pt; text-indent: 18pt;"><span style="">"Dr. Isles," dedi Gresham. "Sizden bir iyilik isteyecektim. Benimle şu yolun başına kadar gelebilir misiniz acaba? Size göstermek istediğim bir şey var da?"</span></p>

    <p style="; margin-bottom: 2.4pt; text-indent: 18pt;"><span style="">"Nasıl bir şey?"</span></p>

    <p style="; margin-bottom: 2.4pt; text-indent: 18pt;"><span style="">"Telsizden bildirdiler de. Yolun başındaki inşaattan bir telefon almışlar. Görünüşe bakılırsa buldozerleri bir şeye çarpmış şey bazı kemikler bulmuşlar."</span></p>

    <p style="; margin-bottom: 2.4pt; text-indent: 18pt;"><span style="">Maura kaşlarını çattı. "İnsan kemikleri mi?"</span></p>

    <p style="; margin-bottom: 2.4pt; text-indent: 18pt;"><span style="">"Biz de bunu merak ediyoruz."</span></p>

    <p style="; margin-bottom: 2.4pt; text-indent: 18pt;"><span style="">Maura, Gresham'la birlikte devriye aracına binmişti. Ballard da Explorer'ıyla arkalarından takip ediyordu. Arabaya bindiklerine bile değmemişti aslında. Virajı döner dönmez yeni açılıp temizlenen arazinin ortasında duran buldozerle burun buruna gelmişlerdi. Dört tane işçi başlarında baretlerle kamyonetlerinin gölgesinde durmuş onları bekliyorlardı. Maura, Gresham ve Ballard arabalarından inince adamlardan bir tanesi yanlarına yaklaştı.</span></p>

    <p style="; margin-bottom: 2.4pt; text-indent: 18pt;"><span style="">"Merhaba komiserim."</span></p>

    <p style="; margin-bottom: 2.4pt; text-indent: 18pt;"><span style="">"Merhaba Mitch. Kemikler nerede?"</span></p>

    <p style="; margin-bottom: 2.4pt; text-indent: 18pt;"><span style="">"Buldozerin yanında. Şurada. Kemiği ben gördüm. Görür görmez de motora durdurdum. Eskiden burada bir çiftlik evi vardı. Bir aile mezarlığını kazmak istemem doğrusu."</span></p>

    <p style="; margin-bottom: 2.4pt; text-indent: 18pt;"><span style="">"Kimseyi ayaklandırmadan önce Dr. Isles bir bakacak. Birkaç tane ayı kemiği yüzünden Maine'deki adli tıpçıları buraya kadar sürüklemeyelim."</span></p>

    <p style="; margin-bottom: 2.4pt; text-indent: 18pt;"><span style="">Mitch'in peşinden kemiklerin olduğu yere doğru yürümeye başladılar. Yeni kazılmış toprağın üzeri ters düz edilmiş kayalar ve insanın bileğinin takılıp düşeceği uzunlukta köklerle doluydu. Maura'nın ayakkabıları arazide yürümeye müsait değildi. Yürürken ne kadar dikkat ettiyse de siyah süet ayakkabıları toz toprak içinde kalmıştı.</span></p>

    <p style="; margin-bottom: 2.4pt; text-indent: 18pt;"><span style="">Gresham yanağına bir tokat attı. "Lanet olası sivrisinekler. Hemen başımıza üşüştüler."</span></p>

    <p style="; margin-bottom: 2.4pt; text-indent: 18pt;"><span style="">Açık arazinin etrafı sık ağaçlarla çevriliydi. Burası biraz olsun esinti almıyordu ve havasızdı. Kana susamış böcekler de kokularını alıp etraflarına toplaşmaya başlamışlardı bile. Maura o sabah uzun pantolonunu giymeye karar verdiği için şanslıydı. Açıkta kalan kolları ve yüzü şimdiden sivrisinekler için açık büfeye dönüşmüştü.</span></p>

    <p style="; margin-bottom: 2.4pt; text-indent: 18pt;"><span style="">Buldozerin yanına ulaştıklarında pantolonunun paçaları batmıştı bile. Güneş tam tepelerindeydi ve kırık camlar güneş ışığında pırıl pırıl parlıyordu. Kökünden sökülüp atılmış bir gül ağacının gövdesi orada sıcağın altında kuruyup gitmişti.</span></p>

    <p style="; margin-bottom: 2.4pt; text-indent: 18pt;"><span style="">"İşte orada," dedi Mitch eliyle yere işaret ederek.</span></p>

    <p style="; margin-bottom: 2.4pt; text-indent: 18pt;"><span style="">Orada, toprağın içine saplanıp kalmış olan kemiğin ne olduğunu anlamak için Maura'nın eğilip yakından bakmasına bile gerek yoktu. Yine de kemiğe dokunmadan çömelip bir daha baktı. Ayakkabıları yeni ters düz edilmiş toprağın içine gömülmüştü bile. Kum toprağın içinde bembeyaz kemik ayna gibi parlıyordu. Maura bir kuş sesi duyup arkasına baktı. Ağaçların tepesindeki kargalar siyah hortlaklar gibi daldan dala dolaşıyorlardı<i>. Onlar da bunun ne olduğunu biliyorlar,</i> diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">"Ne düşünüyorsunuz?" diye sordu Gresham.</span></p>

    <p style="; margin-bottom: 2.4pt; text-indent: 18pt;"><span style="">"Bu bir ilye kemiği."</span></p>

    <p style="; margin-bottom: 2.4pt; text-indent: 18pt;"><span style="">"O nedir?"</span></p>

    <p style="; margin-bottom: 2.4pt; text-indent: 18pt;"><span style="">"Bu kemik," dedi Maura pantolonunun üzerinden leğen kemiğini göstererek. Birdenbire derisinin ve kaslarının altında kendisinin de aslında sadece bir iskeletten ibaret olduğu gerçeğini hatırlamıştı. Kalsiyum peteklerinin ve fosforun oluşturduğu bir yapı. İnsanın derisi ve eti çürüyüp gittikten sonra bile var olmaya devam eden bir çerçeve. "Bu insan kemiği," dedi Maura sonunda.</span></p>

    <p style="; margin-bottom: 2.4pt; text-indent: 18pt;"><span style="">Bir süre kimse sesini çıkarmamıştı. O sıcak haziran gününde sadece kargaların sesi duyuluyordu. Sürü hâlinde gelip tepelerindeki ağaçlara konmuşlardı. Dalların üzerinde</span> <span style="">kara</span> <span style="">meyveler gibi görünüyorlardı. Altlarındaki insanlara tuhaf, rahatsız edici bir metanet ve bilmişlikle bakıyorlardı. Hep bir ağızdan kulakları sağır eden bir şarkı tutturmuşlardı. Çığlıkları bir anda kesiliverdi sonra.</span></p>

    <p style="; margin-bottom: 2.4pt; text-indent: 18pt;"><span style="">"Burası hakkında ne biliyorsunuz?" diye sordu Maura buldozer işçisine. "Eskiden ne varmış burada?"</span></p>

    <p style="; margin-bottom: 2.4pt; text-indent: 18pt;"><span style="">"Burada eski taştan duvarlar vardı. Bir evin temeli sanırım. Belki birilerinin işine yarar diye bütün molozları oraya yığdık," dedi Mitch arazinin öteki ucuna işaret ederek. "Sadece eski duvarlar işte. Olağanüstü bir şey yoktu. Ormanda dolaşırsanız bunun gibi bir sürü eski temele rastlarsınız. Eskiden sahil boyunca koyun çiftlikleri uzanırmış burada. Şimdi hepsi yıkıldı tabii."</span></p>

    <p style="; margin-bottom: 2.4pt; text-indent: 18pt;"><span style="">"Yani eski bir mezarlık olabilir burası," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Ama bu kemikler tam da duvarların altında kalıyor," dedi Mitch. "Sevgili annenizi evin dibine gömmeyi istemezsiniz herhalde. Kötü şans getirir," dedi Mitch.</span></p>

    <p style="; margin-bottom: 2.4pt; text-indent: 18pt;"><span style="">"Bazı insanlara göre de tam tersi. İyi şans getireceğine inananlar da var."</span></p>

    <p style="; margin-bottom: 2.4pt; text-indent: 18pt;"><span style="">Mitch, <i>Sen nasıl bir insansın be kadın?</i> der gibilerinden gözlerini dikip Maura'ya baktı.</span></p>

    <p style="; margin-bottom: 2.4pt; text-indent: 18pt;"><span style="">"Demek istediğim yüzyıllar içinde cenaze törenlerine ilişkin alışkanlıklar bir takım değişiklikler göstermiş," dedi Maura. "Bu pekâlâ antik bir mezar olabilir."</span></p>

    <p style="; margin-bottom: 2.4pt; text-indent: 18pt;"><span style="">Başlarının üzerinde bir gürültü koptu yine. Kargalar bir anda kanatlarıyla havayı döverek uçmaya başlamışlardı. Aynı anda, sanki emir verilmiş gibi kara kanatlarını açıp gökyüzüne süzülen kargalar Maura'nın sinirini bozmuştu.</span></p>

    <p style="; margin-bottom: 2.4pt; text-indent: 18pt;"><span style="">"Tuhaf," dedi Gresham.</span></p>

    <p style="; margin-bottom: 2.4pt; text-indent: 18pt;"><span style="">Maura ayağa kalkıp ağaçlara doğru baktı. Sabah buldozerin sesini duyduğunu anımsadı. Öyle yakınından geliyordu ki. "Peki, ev ne tarafta kalıyor? Yani dün gece benin kaldığım ev," diye sordu.</span></p>

    <p style="; margin-bottom: 2.4pt; text-indent: 18pt;"><span style="">Gresham yönünü belirlemek istercesine güneşe baktı. "O tarafta. Tam karşınızda kalıyor şimdi," dedi o yöne doğru işaret ederek.</span></p>

    <p style="; margin-bottom: 2.4pt; text-indent: 18pt;"><span style="">"Ne kadar uzaklıkta?"</span></p>

    <p style="; margin-bottom: 2.4pt; text-indent: 18pt;"><span style="">"Şu ağaçların arkasında hemen. Yürüyerek gidebileceğiniz mesafede."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maine eyaleti adli tıp uzmanının Augusta'dan gelmesi bir buçuk saat sürmüştü. Maura, elinde alet çantasıyla arabasından indiği anda beyaz türbanı ve düzgünce kesilmiş sakalıyla adli tıp uzmanını bir bakışta tanıdı. Dr. Daljeet Singh'le bir yıl önce bir patoloji konferansında tanışmışlardı. Ve daha sonra şubat ayında Dr. Singh bölgesel bir adli tıp toplantısı için Boston'a geldiğinde birlikte öğlen yemeği yemişlerdi. Uzun boylu bir adam değildi aslında ama soylu duruşu ve Şeyhlere özgü türbanıyla olduğundan daha heybetli görünüyordu.</span> <span style="font-family: &quot;Times New Roman&quot;,&quot;serif&quot;">Maura,</span> <span style="">adamın bu gizli liyakatine hayranlık duyuyordu. Ve de gözlerine; Daljeet'in parlak, kahverengi gözleri vardı ve Maura'nın bir erkekte gördüğü en uzun kirpiklere sahipti.</span></p>

    <p style="; margin-bottom: 2.4pt; text-indent: 18pt;"><span style="">Birbirlerini görünce hemen dostça el sıkıştılar. Birbirini içtenlikle seven iki meslektaş oldukları belliydi. "Burada ne işin var Maura? Boston'da iş kalmadı mı? Benim davalarıma mı göz koydun yoksa?"</span></p>

    <p style="; margin-bottom: 2.4pt; text-indent: 18pt;"><span style="">"Hafta sonum da iş gününe döndü."</span></p>

    <p style="; margin-bottom: 2.4pt; text-indent: 18pt;"><span style="">"Kalıntıları gördün mü?"</span></p>

    <p style="; margin-bottom: 2.4pt; text-indent: 18pt;"><span style="">Maura başını salladı. Gülümsemesi silinivermişti bir anda. "Bir anat kemiğinin sol kısmı görünüyor. Gerisi toprak altında hâlâ. Henüz hiçbir şeye dokunmadık. Doğal hâlinde görmek isteyeceğini düşündüm."</span></p>

    <p style="; margin-bottom: 2.4pt; text-indent: 18pt;"><span style="">"Başka kemik yok mu Peki,?"</span></p>

    <p style="; margin-bottom: 2.4pt; text-indent: 18pt;"><span style="">"Şimdilik görünürde yok."</span></p>

    <p style="; margin-bottom: 2.4pt; text-indent: 18pt;"><span style="">"Peki, o zaman." Daljeet kendisini çamur içindeki araziye girmeye hazırlar gibi şöyle bir araziye baktı. Maura adamın hazırlıklı geldiğini görebiliyordu. Ayağında L.L. Bean çizmeleri vardı. Yeni görünüyorlardı. Herhalde tozlu arazide ilk turlarını atacaklardı. "Buldozer ne bulmuş görelim bakalım."</span></p>

    <p style="; margin-bottom: 2.4pt; text-indent: 18pt;"><span style="">Saat öğleden sonrayı bulmuştu bile. Hava öyle sıcak ve nemliydi ki Daljeet'in yüzü alnında biriken terden parlamaya başlamıştı. Araziye girdikleri anda sinekler taze etin kokusunu almış gibi üstlerine üşüşmüşlerdi yine. Yirmi dakika önce Maine Eyalet Polisimden Dedektif Corso ve Dedektif Yates de olay yerine gelmişlerdi. Şimdi Ballard ve Gresham'la birlikte arazide volta atıyorlardı.</span></p>

    <p style="; margin-bottom: 2.4pt; text-indent: 18pt;"><span style="">Corso el sallayarak onlara doğru seslendi: "Bu güzel pazar gününü geçirmek için şahane bir yer değil Dr. Singh?"</span></p>

    <p style="; margin-bottom: 2.4pt; text-indent: 18pt;"><span style="">Daljeet de el salladı ve sonra ilye kemiğini incelemek için yere çömeldi.</span></p>

    <p style="; margin-bottom: 2.4pt; text-indent: 18pt;"><span style="">"Burası eski bir yerleşkeymiş," dedi Maura. "İşçilerin söylediğine göre evin temeli burasıymış."</span></p>

    <p style="; margin-bottom: 2.4pt; text-indent: 18pt;"><span style="">"Tabut kalıntıları yok ama değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Biz görmedik."</span></p>

    <p style="; margin-bottom: 2.4pt; text-indent: 18pt;"><span style="">Daljeet çamur içindeki kayalara, ağaç kütüklerine ve kökleriyle birlikte savrulup gitmiş otlara baktı. "Buldozer bütün kemikleri sağa sola fırlatmış olabilir."</span></p>

    <p style="; margin-bottom: 2.4pt; text-indent: 18pt;"><span style="">O sırada Dedektif Yates'in sesi duyuldu: "Burada bir şey daha buldum!"</span></p>

    <p style="; margin-bottom: 2.4pt; text-indent: 18pt;"><span style="">"Ta orada mı?" dedi Daljeet, Maura'yla birlikte Yates'in yanına doğru yürüdükleri sırada.</span></p>

    <p style="; margin-bottom: 2.4pt; text-indent: 18pt;"><span style="">"Yürürken ayağım şu böğürtlen köklerine takıldı," dedi Yates. "O sırada üstüne bastım sanırım ve birden fırlayıverdi."</span></p>

    <p style="; margin-bottom: 2.4pt; text-indent: 18pt;"><span style="">Maura yanına çömelince Yates de usulca köküyle birlikte dışarı çıkmış dikenli böğürtlen saplarını kenara çekti. Maura yerde ne olduğunu görmek için eğildiği zaman nemli toprağın üzerinden bir anda bir tabur sivrisinek havalanmıştı ve doğru Maura'nın yüzüne doğru uçuştular. Bu bir kafatasıydı. Böğürtlen köklerinin paramparça edip her tarafına dolandığı göz çukurlarından biri Maura'ya bakıyordu sanki.</span></p>

    <p style="; margin-bottom: 2.4pt; text-indent: 18pt;"><span style="">Maura, Daljeet'e baktı. "Budama makası var mı?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">Daljeet alet çantasını açtı ve içinden eldivenleri, gül budama makası ve bir de bahçe küreği çıkardı. Maura'yla birlikte yere çömelip kafatasının etrafını temizlemeye koyuldular. Maura otlan keserken Daljeet de usulca toprakları temizliyordu. Güneş ortalığı yakıp kavuruyordu ve toprağın kendisi bile ısı veriyordu sanki. Maura birkaç kez durup alnının terini silmek zorunda kalmıştı. Bir saat önce sıktığı sinek kovucunun etkisi geçmeye başlamıştı ve sivrisinekler yine yüzüne doluşmuşlardı.</span></p>

    <p style="; margin-bottom: 2.4pt; text-indent: 18pt;"><span style="">Bir süre sonra aletleri bir kenara bırakıp eldivenleriyle toprağı kazmaya başladılar. Birbirlerine öyle yakın duruyorlardı ki bir ara kafa kafaya çarpıştılar. Maura derine indikçe parmaklarının altındaki toprağın giderek serinlediğini hissediyordu. Kafatasının etrafı iyice açılmaya başlamıştı ve sonunda temporal kemiği göründü. Maura bir an için durup kafatasının üzerindeki çatlağa baktı.</span></p>

    <p style="; margin-bottom: 2.4pt; text-indent: 18pt;"><span style="">O anda Daljeet'le göz göze gelmişlerdi. İkisi de aynı şeyi düşünüyorlardı: Bu doğal bir ölüm değil.</span></p>

    <p style="; margin-bottom: 2.4pt; text-indent: 18pt;"><span style="">"İyice açıldı sanırım," dedi Daljeet. "Artık çıkarabiliriz."</span></p>

    <p style="; margin-bottom: 2.4pt; text-indent: 18pt;"><span style="">Daljeet plastik bir muşamba serip parmaklarını kazdıkları çukura daldırdı. Sonunda kafatasını avuçlarının içine almayı başarmıştı. Çene kemiği, üzerine dolanan böğürtlen kökleri sayesinde kafatasına bağlı duruyordu. Daljeet avuçlarında tuttuğu mühim hazinesini muşambanın üzerine bıraktı sonunda.</span></p>

    <p style="; margin-bottom: 2.4pt; text-indent: 18pt;"><span style="">Bir süre kimse tek kelime etmemişti. Hepsi de orada öylece durmuş paramparça vaziyetteki temporal kemiğine bakıyorlardı.</span></p>

    <p style="; margin-bottom: 2.4pt; text-indent: 18pt;"><span style="">Dedektif Yates azıdişlerinden birinin içinde parıldayan metal parçaya işaret etti. "Şu bir dolgu mu?" diye sordu. "Dişin üzerindeki."</span></p>

    <p style="; margin-bottom: 2.4pt; text-indent: 18pt;"><span style="">"Evet. Ama dişçiler malgama dolguları yüz yıl önce kullanıyorlardı," dedi Daljeet.</span></p>

    <p style="; margin-bottom: 2.4pt; text-indent: 18pt;"><span style="">"Yani bu eski bir cenaze olabilir."</span></p>

    <p style="; margin-bottom: 2.4pt; text-indent: 18pt;"><span style="">"Öyleyse tabut kalıntıları nerede? Bu resmi bir cenaze olsa mutlaka bir tabut da olurdu. Ayrıca şurada küçük bir ayrıntı daha var." Daljeet kemik üzerindeki çatlağa işaret etti. "Bu kalıntılar kaç yaşında olursa olsun burasının bir suç mahalli olduğundan emin olabilirsiniz."</span></p>

    <p style="; margin-bottom: 2.4pt; text-indent: 18pt;"><span style="">Diğer adamlar da etraflarına toplanmıştı şimdi. Birdenbire nefes alacak yer kalmamıştı sanki. Sivrisinek vızıltıları ardı arkası kesilmeyen bir uğultuya dönüşmüştü. Çok sıcak, diye geçirdi Maura içinden. Ayağa kalkıp uyuşmuş bacaklarının üzerinde sendeleye sendeleye ağaçlık alan doğru yürüdü. Biraz sersemlemişti. Akçaağaçların ve meşelerin altında kendine gölge bir yer buldu ve bir kayanın üzerine oturup başını avuçlarının arasına aldı. <i>Kahvaltı etmezsen böyle olur,</i> dedi kendi kendine.</span></p>

    <p style="; margin-bottom: 2.4pt; text-indent: 18pt;"><span style="">"Maura?" diye seslendi Ballard. "Sen iyi misin?"</span></p>

    <p style="; margin-bottom: 2.4pt; text-indent: 18pt;"><span style="">"Sıcaktan. Biraz serinleyip kendime gelmem lazım."</span></p>

    <p style="; margin-bottom: 2.4pt; text-indent: 18pt;"><span style="">"Su ister misin? Kamyonette bir şişe olacaktı. Aynı şişeden içmeye aldırmazsan getirebilirim."</span></p>

    <p style="; margin-bottom: 2.4pt; text-indent: 18pt;"><span style="">"Teşekkürler. Çok iyi olur."</span></p>

    <p style="; margin-bottom: 2.4pt; text-indent: 18pt;"><span style="">Maura arabasına doğru ilerleyen Ballard'ı izliyordu. Tişörtünün arkasında ter lekeleri oluşmuştu. Kenardan yürümek yerine altı üstüne gelmiş arazinin orta yerinden bata çıka yürümeyi seçmişti. Çizmeleri engebeli toprağın üzerine sağlam basıyordu. Hedefine odaklanan biri. Ballard böyle yürüyordu işte; ne yapılması gerektiği bilen ve gerekeni yapan bir erkek gibi.</span></p>

    <p style="; margin-bottom: 2.4pt; text-indent: 18pt;"><span style="">Getirdiği şişedeki su kamyonette beklemekten ısınmıştı. Maura yine de açgözlülükle şişeden büyük bir yudum aldı. Çenesinden aşağı sular damlıyordu. Şişeyi indirdiği zaman Ballard'ın onu izlediğini gördü. Bir an için sineklerin vızıltısını ya da birkaç metre ötelerinde çalışan adamların mırıltılarını duymaz olmuştu. Orada, ağaçların gölgesindeki yeşilliğin ortasında bir tek ona odaklanmıştı. Şişeyi elinden alırken bir saniyeliğine eline değen parmaklarına. Saçlarının uçlarındaki açık renk kısımlara, gülümsemesiyle gözlerinin etrafında beliren kırışıklıklara. O sırada Daljeet'in kendisine seslendiğini duydu ama cevap vermemişti. Başını çevirip bakmadı bile. Gözlerini Ballard'dan çevirmemişti. O da o anın içinde tutsak kalmıştı sanki. <i>Birimizin bu büyüyü bozması gerekiyor,</i> diye düşündü Maura, <i>ikimizden birinin bunun içinden sıyrılıp çıkması gerekiyor. Ama sanırım ben yapamayacağım.</i></span></p>

    <p style="; margin-bottom: 2.4pt; text-indent: 18pt;"><span style="">"Maura?" Daljeet bir anda yanında bitivermişti. Maura adamın geldiğini duymamıştı bile. "Burada ilginç bir sorunla karşı karşıyayız."</span></p>

    <p style="; margin-bottom: 2.4pt; text-indent: 18pt;"><span style="">"Ne sorunu?"</span></p>

    <p style="; margin-bottom: 2.4pt; text-indent: 18pt;"><span style="">"Gelip şu ilye kemiğine baksana," dedi Daljeet.</span></p>

    <p style="; margin-bottom: 2.4pt; text-indent: 18pt;"><span style="">Maura usulca oturduğu yerden kalktı. Şimdi daha iyi hissediyordu kendini. Zihni açılmıştı. Bir parça su ve birazcık gölge onu kendine getirmişti. Ballard'la birlikte Daljeet'in peşinden kalça kemiğinin bulunduğu yere doğru yürümeye başladılar. Daljeet kemiğin etrafındaki toprağın bir kısmını temizlemişti bile. Leğen kemiğinin büyük kısmı görünüyordu şimdi.</span></p>

    <p style="; margin-bottom: 2.4pt; text-indent: 18pt;"><span style="">"Bu taraftan kuyruksokumuna kadar indim," dedi. "Pelvik çıkışı ve iskiyum çıkıntısı şuradan görebilirsin."</span></p>

    <p style="; margin-bottom: 2.4pt; text-indent: 18pt;"><span style="">Maura adamın yanına çömeldi. Bir süre hiçbir şey söylemeden kemiği incelemişti.</span></p>

    <p style="; margin-bottom: 2.4pt; text-indent: 18pt;"><span style="">"Sorun ne?" diye sordu Ballard.</span></p>

    <p style="; margin-bottom: 2.4pt; text-indent: 18pt;"><span style="">"Bunu tamamen çıkarmamız gerek," dedi Maura. Sonra Daljeet'e döndü. "Yanında başka kürek var mı?"</span></p>

    <p style="; margin-bottom: 2.4pt; text-indent: 18pt;"><span style="">Daljeet bir kürek de Maura'ya uzattı. Küreğin sapı neşterin sapı gibi gelmişti eline. Sanki bir anda işe gitmiş gibi hissetti. Her zamanki tatsız işini yapıyor gibiydi. Daljeet'le birlikte yan yana çömelip ellerinde küreklerle taşlı toprağın çoğunu temizlemişlerdi. Ağaç kökleri kemiğin üzerindeki küçük girintilere dolanıp kemiği toprağa saplamışlardı resmen. Leğen kemiğini çıkarabilmek için arapsaçına dönmüş tel tel köklerin hepsini kesmeleri gerekmişti. Toprağı kazdıkça Maura'nın kalp atışları da hızlanmaya başlamıştı. Hazine avcıları altın bulma umuduyla kazarlardı toprağı. Maura da sırlar için kazıyordu. Bir mezarın sunabileceği cevaplar için. Her kürek darbesinde leğen kemiği daha da ortaya çıkıyordu. Hararetle çalışıyorlardı şimdi. Kürekleri daha derine, daha derine iniyordu.</span></p>

    <p style="; margin-bottom: 2.4pt; text-indent: 18pt;"><span style="">Sonunda leğen kemiği olduğu gibi ortaya çıkmıştı. Ama Maura'nın da Daljeet'in de şaşkınlıktan dilleri tutulmuştu o anda.</span></p>

    <p style="; margin-bottom: 2.4pt; text-indent: 18pt;"><span style="">Maura ayağa kalkıp hâlâ diğer tarafta, muşambanın üzerinde duran kafatasına bakmaya gitti. Eldivenlerini çıkarıp yere eğildi ve parmaklarını göz çukurunun üzerinde,</span> <span style="">supraorbital</span> <span style="">bombenin sert kıvrımı üzerinde dolaştırdı. Sonra kafatasının tersini çevirip oksipital çıkıntıyı inceledi.</span></p>

    <p style="; margin-bottom: 2.4pt; text-indent: 18pt;"><i><span style="">Bu çok saçma.</span></i></p>

    <p style="; margin-bottom: 2.4pt; text-indent: 18pt;"><span style="">Maura dizlerinin üzerinde doğruldu. Bluzu sıcaktan ter içinde kalmıştı. Sineklerin vızıltıları dışında arazide çıt çıkmıyordu. Dört bir tarafı çeviren ağaçlar burayı gözlerden ve diğer her şeyden gizliyordu. Bu yemyeşil, ağaçtan duvarlara bakınca sanki orman da onu izliyormuş gibi bir hisse kapıldı. Sanki sessizce bir köşede durmuş onun sonraki adımını görmeyi bekliyordu.</span></p>

    <p style="; margin-bottom: 2.4pt; text-indent: 18pt;"><span style="">"Neler oluyor Dr. Isles?"</span></p>

    <p style="; margin-bottom: 2.4pt; text-indent: 18pt;"><span style="">Maura başını kaldırıp Dedektif Corso'ya baktı. "Bir sorunumuz var," dedi. "Bu kafatası... "</span></p>

    <p style="; margin-bottom: 2.4pt; text-indent: 18pt;"><span style="">"Ne olmuş ona?"</span></p>

    <p style="; margin-bottom: 2.4pt; text-indent: 18pt;"><span style="">"Şuradaki sert bombeleri görüyor musunuz, göz çukurlarının üzerinde? Ve bir de şuna bakın. Kafatasının alt art kısmına. Parmağınızla şuraya dokunursanız çıkıntıyı hissedeceksiniz. Buna oksipital çıkıntı denir."</span></p>

    <p style="; margin-bottom: 2.4pt; text-indent: 18pt;"><span style="">"Yani?"</span></p>

    <p style="; margin-bottom: 2.4pt; text-indent: 18pt;"><span style="">"Burası ense bağının bağlandığı yerdir. Ensedeki kasları kafatasına bağlar. Fakat arka kısımdaki çıkıntının bu kadar bariz olması maktulün kas sisteminin oldukça sert olduğunu gösteriyor. Bu da kafatasının çok büyük ihtimalle bir erkeğe ait olduğu anlamına geliyor</span></p>

    <p style="; margin-bottom: 2.4pt; text-indent: 18pt;"><span style="">"Peki, sorun ne?"</span></p>

    <p style="; margin-bottom: 2.4pt; text-indent: 18pt;"><span style="">"Oradaki leğen kemiği bir kadına ait."</span></p>

    <p style="; margin-bottom: 2.4pt; text-indent: 18pt;"><span style="">Corso, önce Maura'ya sonra da dönüp Dr. Singh'e baktı.</span></p>

    <p style="; margin-bottom: 2.4pt; text-indent: 18pt;"><span style="">"Dr. Isles’e tamamen katılıyorum," dedi Daljeet.</span></p>

    <p style="; margin-bottom: 2.4pt; text-indent: 18pt;"><span style="">"O zaman... "</span></p>

    <p style="; margin-bottom: 2.4pt; text-indent: 18pt;"><span style="">"Burada iki farklı kişiye ait kalıntılar var," dedi Maura. "Bir kadın ve bir erkek." Maura ayağa kalkıp Corso'nun gözlerinin içine baktı. "Asıl soru burada daha kaç kişinin mezarı var acaba?"</span></p>

    <p style="; margin-bottom: 2.4pt; text-indent: 18pt;"><span style="">Corso öyle şaşırmıştı ki bir süre ne cevap vereceğini bilemedi. Sonra arkasını dönüp sanki orayı ilk defa görüyormuş gibi araziye bir kez daha baktı.</span></p>

    <p style="; margin-bottom: 2.4pt; text-indent: 18pt;"><span style="">"Komiser Gresham, gönüllülere ihtiyacımız olacak," dedi soma. "Bir sürü gönüllü lazım. Polisler, itfaiyeciler. Augusta'dan bizim ekibi de çağıracağım ama bu yeterli olmaz. Çok işimiz var."</span></p>

    <p style="; margin-bottom: 2.4pt; text-indent: 18pt;"><span style="">"Tam olarak kaç kişiden söz ediyoruz?"</span></p>

    <p style="; margin-bottom: 2.4pt; text-indent: 18pt;"><span style="">"Burayı aramaya yetecek kadar." Corso araziyi çeviren ağaçlara baktı. "Bu alanın her metrekaresini karış karış inceleyeceğiz. Araziyi, ormanı. Eğer burada ikiden fazla ceset</span> <span style="">varsa</span> <span style="">onları bulacağımdan emin olabilirsiniz."</span></p>

    <p style="margin-bottom:2.4pt"></p>
  </div>
</body>
</html>
