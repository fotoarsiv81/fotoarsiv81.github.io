<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON SEKİZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">"DOĞRU OLANI YAPTIN. O lanet olası yerden kaçıp kendini güvenli bir yere atmakla doğru olanı yaptın," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura masasında oturmuş Rizzoli'nin otoparkın asfaltından toplayıp getirdiği kâğıtları düzenliyordu. Nikki Wells'in dosyası panikle yere fırlattığı zaman darmadağın olmuştu ve her tarafına çamur bulaşmıştı. O anda Rizzoli'nin yanında olduğu hâlde Maura hâlâ yaşadığı şoku üzerinden atamıyordu.</span></p>

    <p style="; margin-bottom: 2.4pt; text-indent: 18pt;"><span style="">"Kapının üzerinde parmak izlerine rastladın mı?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"İki tane vardı. Ama araba kapısının üzerinde herkesin parmak izi olabilir."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Maura'nın çalışma masasının yanına bir sandalye çekip oturdu ve ellerini göbeğine yasladı. Anne Rizzoli, hamile ve silahlı, diye düşündü Maura. Kendime daha güçlü bir kurtarıcı bulamazdım herhalde.</span></p>

    <p style="; margin-bottom: 2.4pt; text-indent: 18pt;"><span style="">"Araban otoparkta ne kadar kaldı? Buraya altı gibi geldim demiştin değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Ama çizikler daha önce de olmuş olabilir. Yolcu kapısını görmemiş olabilirim. O tarafı kullanmıyorum ki. Alışverişe çıkarsam filan ancak. Bu gece de arabayı yan park ettiğim için gördüm. Ayrıca lambanın altında olmasa yine görmeyebilirdim."</span></p>

    <p style="; margin-bottom: 2.4pt; text-indent: 18pt;"><span style="">"O kapıyı en son ne zaman kullandın?"</span></p>

    <p style="; margin-bottom: 2.4pt; text-indent: 18pt;"><span style="">Maura ellerini şakaklarına bastırdı. "Dün sabah hiçbir şey yoktu. Eminim. Main'den ayrılırken çantamı ön koltuğa koymuştum. Herhangi bir şey olsa o zaman görürdüm."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Yani dün oradan eve geldin. Sonra ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Araba bütün gece garajdaydı. Sonra bu sabah seninle buluşmak için Schroeder Plaza'ya geldim."</span></p>

    <p style="; margin-bottom: 2.4pt; text-indent: 18pt;"><span style="">"Arabayı nereye park ettin?"</span></p>

    <p style="; margin-bottom: 2.4pt; text-indent: 18pt;"><span style="">"Polis karakolunun oradaki otoparka. Biz hapishaneye gittiğimiz zaman araba oradaydı."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"O otoparkta bir sürü kamera var."</span></p>

    <p style="; margin-bottom: 2.4pt; text-indent: 18pt;"><span style="">"Öyle mi? Fark etmemiştim ..."</span></p>

    <p style="; margin-bottom: 2.4pt; text-indent: 18pt;"><span style="">"Sonra nereye gittin? Biz Framingham'dan dönünce yani."</span></p>

    <p style="; margin-bottom: 2.4pt; text-indent: 18pt;"><span style="">Maura duraksadı.</span></p>

    <p style="; margin-bottom: 2.4pt; text-indent: 18pt;"><span style="">"Doktor?"</span></p>

    <p style="; margin-bottom: 2.4pt; text-indent: 18pt;"><span style="">"Joyce O'Donnell'ı görmeye gittim." Maura, Rizzoli'nin gözlerinin içine baktı. "Bana öyle bakma. O kadını görmek zorundaydım."</span></p>

    <p style="; margin-bottom: 2.4pt; text-indent: 18pt;"><span style="">"Bana söylemeyi düşünmüyor muydun?"</span></p>

    <p style="; margin-bottom: 2.4pt; text-indent: 18pt;"><span style="">"Elbette söyleyecektim. Bak. Sadece annem hakkında daha fazla şey öğrenmem gerekiyordu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli arkasına yaslandı. Gergin bir biçimde dudaklarını büzmüştü. Bundan hiç hoşlanmadı, diye düşündü Maura. Bana O'Donnell'dan uzak durmamı söylemişti ve ben onun tavsiyesini hiçe saydım.</span></p>

    <p style="; margin-bottom: 2.4pt; text-indent: 18pt;"><span style="">"Onun evinde ne kadar kaldın?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Bir saat kadar.</span> <span style="">Jane,</span> <span style="">bana bir sürü şey anlattı. Amalthea,</span> <span style="">Fox</span> <span style="">Harbor'da büyümüş. Anna bu yüzden Maine'e gitmiş olmalı."</span></p>

    <p style="; margin-bottom: 2.4pt; text-indent: 18pt;"><span style="">"Peki, O'Donnell'ın evinden çıktıktan sonra? Sonra ne oldu?"</span></p>

    <p style="; margin-bottom: 2.4pt; text-indent: 18pt;"><span style="">Maura iç geçirdi. "Direk buraya geldim."</span></p>

    <p style="; margin-bottom: 2.4pt; text-indent: 18pt;"><span style="">"Seni takip eden biri var mıydı?"</span></p>

    <p style="; margin-bottom: 2.4pt; text-indent: 18pt;"><span style="">"Neden buna dikkat edeyim ki? Kafamda bir sürü düşünce vardı."</span></p>

    <p style="; margin-bottom: 2.4pt; text-indent: 18pt;"><span style="">Bir süre hiçbir şey söylemeden birbirlerine baktılar. Maura'nın, O'Donnell'ı ziyaret etmesinden kaynaklanan gerginlik sürüyordu hâlâ.</span></p>

    <p style="; margin-bottom: 2.4pt; text-indent: 18pt;"><span style="">"Buradaki güvenlik kameranızın bozuk olduğunu biliyor muydun?" dedi Rizzoli. "Otoparktaki kamera."</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">gülerek omuz silkti.</span> <span style="">"Bu</span> <span style="">yıl bütçemizden ne kadar kesildi biliyor musun? Kamera aylardır bozuktu. Kabloları bile dışarıda."</span></p>

    <p style="; margin-bottom: 2.4pt; text-indent: 18pt;"><span style="">"Demek istediğim kamera tacizcileri korkuturdu aslında."</span></p>

    <p style="; margin-bottom: 2.4pt; text-indent: 18pt;"><span style="">"Ama korkmamış işte."</span></p>

    <p style="; margin-bottom: 2.4pt; text-indent: 18pt;"><span style="">"Kameranın bozuk olduğunu bilen başka birileri var mıydı? Bu ofiste çalışan herkes biliyor herhalde değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">bir parça kaygılanmıştı şimdi. "Ne ima ettiğini anlıyorum ama bundan hiç hoşlanmadım. Bir sürü insan biliyordu bunu. Polisler. Cenaze araçlarını süren şoförler. Öyle ya da böyle buraya cenaze getiren herkes. Bakınca görünüyor zaten."</span></p>

    <p style="; margin-bottom: 2.4pt; text-indent: 18pt;"><span style="">"Buraya geldiğinde otoparkta iki araba daha vardı dedin. Dr Costas’ın ve Yoshima’nın arabaları."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Ve binadan ayrıldığında saat sekize geliyordu ve arabalar gitmişti."</span></p>

    <p style="; margin-bottom: 2.4pt; text-indent: 18pt;"><span style="">"Benden önce çıkmışlar."</span></p>

    <p style="; margin-bottom: 2.4pt; text-indent: 18pt;"><span style="">"İkisiyle de aran iyi değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura duyduklarına inanamayarak gülmeye başladı. "Dalga geçiyorsun herhalde. Hayatımda duyduğum en saçma soruydu bu."</span></p>

    <p style="; margin-bottom: 2.4pt; text-indent: 18pt;"><span style="">"Ben de buna bayılmıyorum değil mi?"</span></p>

    <p style="; margin-bottom: 2.4pt; text-indent: 18pt;"><span style="">"O zaman neden soruyorsun? Dr. Costas’ı tanıyorsun Jane. Yoshima'yı da. Onlara şüpheli gözüyle bakamazsın."</span></p>

    <p style="; margin-bottom: 2.4pt; text-indent: 18pt;"><span style="">"İkisi de bu otoparktan geçtiler. Araban burunlarının uçundaydı. Önce Dr. Costas çıkmış. Saat altı kırk beş gibi binadan ayrılmış. Yoshima da ondan biraz daha sonra, yediyi çeyrek geçe gibi çıkmış."</span></p>

    <p style="; margin-bottom: 2.4pt; text-indent: 18pt;"><span style="">"Onlarla konuştun mu?"</span></p>

    <p style="; margin-bottom: 2.4pt; text-indent: 18pt;"><span style="">"İkisi de arabanın üzerinde herhangi bir çizik görmediklerini söylediler. Sence bunu görmemeleri mümkün mü? Özellikle de Yoshima. Arabası seninkinin yanında duruyormuş."</span></p>

    <p style="; margin-bottom: 2.4pt; text-indent: 18pt;"><span style="">"Neredeyse iki yıldır birlikte çalışıyoruz. Onu tanıyorum. Sen de tanıyorsun."</span></p>

    <p style="; margin-bottom: 2.4pt; text-indent: 18pt;"><span style="">"Tanıdığımızı sanıyoruz."</span></p>

    <p style="; margin-bottom: 2.4pt; text-indent: 18pt;"><span style="">Yapma Jane, diye geçirdi Maura içinden. Beni korkutuyorsun. Meslektaşlarımdan da mı şüphe edeyim şimdi?</span></p>

    <p style="; margin-bottom: 2.4pt; text-indent: 18pt;"><span style="">"On sekiz yıldır burada çalışıyor," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Abe de Louise de hemen hemen on sekiz yıldır buradalar."</span></p>

    <p style="; margin-bottom: 2.4pt; text-indent: 18pt;"><span style="">"Yoshima'nın yalnız yaşadığını biliyor muydun?"</span></p>

    <p style="; margin-bottom: 2.4pt; text-indent: 18pt;"><span style="">"Ne olmuş? Ben de yalnız yaşıyorum."</span></p>

    <p style="; margin-bottom: 2.4pt; text-indent: 18pt;"><span style="">"Kırk sekiz yaşında, hiç evlenmemiş ve kendi başına yaşıyor. Her gün işe geliyor ve sen buradasın. Samimi, özel bir ilişkiniz var. ikiniz de cesetler üzerinde çalışıyorsunuz. Her gün korkunç davalarla haşır neşir oluyorsunuz. Bu aranızda bir bağ oluşturmuş olmalı. Sadece senin ve onun tanık olduğu o korkunç şeyler sizi birbirinize yakınlaştırmış olmalı."</span></p>

    <p style="; margin-bottom: 2.4pt; text-indent: 18pt;"><span style="">Maura, birlikte paslanmaz çelikten otopsi masalarının ve keskin aletlerin bulunduğu o odada Yoshima'yla geçirdiği saatleri düşündü. Yoshima, Maura ağzını bile açmadan neye ihtiyacı olduğunu bilip hemen temin ederdi. Evet, aralarında bir bağ olduğu doğruydu. Elbette vardı, çünkü onlar bir takımdılar. Ama üniformalarını çıkarıp galoşlarını attıkları anda ikisi de kendi yollarına giderlerdi. Birlikte herhangi bir sosyal aktivitede bulunmamışlardı. İşten sonra bir içki içmeye bile gitmemişlerdi. <i>Bu açıdan birbirimize benziyoruz,</i> diye düşündü Maura. <i>Yalnızca cesetlerin başında buluşan iki yalnız insan.</i></span></p>

    <p style="; margin-bottom: 2.4pt; text-indent: 18pt;"><span style="">"Bak," dedi Rizzoli iç geçirerek. "Yoshima'yı severim. Bu olasılığı dile getirmekten ben de nefret ediyorum. Ama bunu göz önünde bulundurmak zorundayım. Yoksa işimi düzgün yapmamış olurum."</span></p>

    <p style="; margin-bottom: 2.4pt; text-indent: 18pt;"><span style="">"İşin tam olarak ne oluyor bu durumda? Beni</span> <span style="">paranoyak</span> <span style="">etmek mi? Yeterince korktum zaten Jane. En güvendiğim insanlardan bile tereddüt etmeme sebep oluyorsun şu anda." Maura masanın üzerindeki evrakları topladı. "Arabayla işiniz bitti mi? Eve gitmek istiyorum artık."</span></p>

    <p style="; margin-bottom: 2.4pt; text-indent: 18pt;"><span style="">"Evet. İşimiz bitti. Ama eve gitmenin doğru olacağından emin değilim?"</span></p>

    <p style="; margin-bottom: 2.4pt; text-indent: 18pt;"><span style="">"Başka ne yapacağım ki?"</span></p>

    <p style="; margin-bottom: 2.4pt; text-indent: 18pt;"><span style="">"Başka seçeneklerin de var. Bir otelde kalabilirsin. Ya da benim kanepemde uyuyabilirsin. Az önce Dedektif Ballard'la konuştum. O da fazladan bir odası olduğundan bahsetti."</span></p>

    <p style="; margin-bottom: 2.4pt; text-indent: 18pt;"><span style="">"Ballard'la neden konuştun ki?"</span></p>

    <p style="; margin-bottom: 2.4pt; text-indent: 18pt;"><span style="">"Her gün beni arayıp davanın durumunu soruyor. Bir saat önce yine aradı. Ben de arabana olanları anlattım. O da arabayı incelemeye geldi."</span></p>

    <p style="; margin-bottom: 2.4pt; text-indent: 18pt;"><span style="">"Rick otoparkta mı şimdi yani?"</span></p>

    <p style="; margin-bottom: 2.4pt; text-indent: 18pt;"><span style="">"Biraz önce geldi. Senin için endişeleniyor Doktor. Ben de endişeleniyorum." Rizzoli bir an için sustu. "Ne yapacaksın peki?" diye sordu sonra.</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum... "</span></p>

    <p style="; margin-bottom: 2.4pt; text-indent: 18pt;"><span style="">"Düşünmek için birkaç dakikan var hâlâ," dedi Rizzoli güçlükle ayağa doğrularak. "Haydi. Gel seni kapıya kadar geçireyim."</span></p>

    <p style="; margin-bottom: 2.4pt; text-indent: 18pt;"><span style="">İşte bu çok saçma, diye düşündü Maura koridorda yürüdükleri sırada. Oturduğu yerden kalkamayan hamile bir kadın tarafından korunuyorum. Ama Rizzoli kontrolün kendisinde olduğunu açık açık belli ediyordu. Koruma rolünü iyice üstlenmişti. Kapıyı açıp dışarı ilk çıkan da o olmuştu.</span></p>

    <p style="; margin-bottom: 2.4pt; text-indent: 18pt;"><span style="">Maura, Rizzoli'nin peşinden Lexus'un yanına doğru yürümeye başladı. Frost ve Ballard da arabanın önündeydiler.</span></p>

    <p style="; margin-bottom: 2.4pt; text-indent: 18pt;"><span style="">"Sen iyi misin Maura?" diye sordu Ballard. Sokak lambasının ışığı yüzünden gözleri gölgede kalıyordu. Maura yüzündeki ifadeyi seçemiyordu.</span></p>

    <p style="; margin-bottom: 2.4pt; text-indent: 18pt;"><span style="">"Ben iyiyim."</span></p>

    <p style="; margin-bottom: 2.4pt; text-indent: 18pt;"><span style="">"Çok daha kötüsü olabilirdi," dedi Ballard, Rizzoli'ye bakarak. "Konuştuğumuz şeyden bahsettin mi ona?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">"Bu gece eve gitmesinin iyi bir fikir olmayabileceğim söyledim."</span></p>

    <p style="; margin-bottom: 2.4pt; text-indent: 18pt;"><span style="">Maura arabasına baktı. Çizikler hatırladığından daha çirkin görünüyorlardı. Bir avcının pençe izleri. Anna’nın katili benimle konuşmak istiyor. Bana ne kadar yaklaştığını asla bilemeyeceğim.</span></p>

    <p style="; margin-bottom: 2.4pt; text-indent: 18pt;"><span style="">"Olay yeri araştırma timi sürücü kapısında bir oyuğa rastlamış," dedi Frost.</span></p>

    <p style="; margin-bottom: 2.4pt; text-indent: 18pt;"><span style="">"O eski. Birkaç ay önce otoparkta bir arabayla çarpıştık."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Sadece çizikler yani. İki tane parmak izi buldular. Sizin parmak izinizi de almaları gerek Doktor. Laboratuara gidip bir an evvel o işi halledin."</span></p>

    <p style="; margin-bottom: 2.4pt; text-indent: 18pt;"><span style="">"Tabii." Maura morgda parmak izlerini almak için nasıl da cesetlerin buz gibi parmaklarını mürekkebe batırdıklarını anımsadı. <i>Benimkini önceden alacaklar. Daha ölmeden</i>. Ilık bir gece olmasına rağmen içi ürpermişti. Kollarını göğsüne doladı. Bomboş evine gidip kendini yatak odasına kilitlediğini hayal etti. Kapısının önüne kuracağı bütün barikatlara rağmen sadece bir evdi orası; bir kale değil. Kolaylıkla kırılabilecek camlan ve bir bıçakla bile kesilebilecek çerçeveleriyle sadece bir evdi orası.</span></p>

    <p style="; margin-bottom: 2.4pt; text-indent: 18pt;"><span style="">"Anna’nın arabasını Charles Cassell'in çizdiğini söylemiştiniz." Maura gözlerini Rizzoli'ye çevirdi. "Bunu Cassell yapmış olamaz. Benim arabamı niye çizsin ki?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Bunun için hiçbir sebep yok. Belli ki biri sana gözdağı vermeye çalışıyor," dedi Rizzoli ve usulca ekledi. "Belki de Anna yanlış hedefti."</span></p>

    <p style="; margin-bottom: 2.4pt; text-indent: 18pt;"><i><span style="">Asıl hedef bendim. Ölmesi gereken bendim.</span></i></p>

    <p style="; margin-bottom: 2.4pt; text-indent: 18pt;"><span style="">"Nerede kalmayı düşünüyorsun Doktor?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum," dedi Maura. "Ne yapacağımı bilmiyorum... "</span></p>

    <p style="; margin-bottom: 2.4pt; text-indent: 18pt;"><span style="">"Şey, sakıncası yoksa bir öneride bulunabilir miyim?" dedi Ballard. "Bence burada fazla oyalanmamalısın. Herkesin gözü üzerinde."</span></p>

    <p style="; margin-bottom: 2.4pt; text-indent: 18pt;"><span style="">Maura kaldırıma doğru baktı. Polis arabasının ışıklarını görenler oraya toplanmışlardı. Işığın diğer tarafında kaldıkları için Maura yüzlerini göremiyordu ama Maura tam ışığın altındaydı. Film yıldızları gibi parlıyordu orada.</span></p>

    <p style="; margin-bottom: 2.4pt; text-indent: 18pt;"><span style="">"Benim boş bir odam var," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">Maura, Ballard'a bakmamıştı. Gözü hâlâ gölgelerin arasında gizlenen yüzlerin üzerindeydi. Her şey çok hızlı ilerliyor, diye düşündü. Olayların akışı içinde bir sürü karar alınıyor. Sonradan bu seçimlerden pişmanlık duyabilirim.</span></p>

    <p style="; margin-bottom: 2.4pt; text-indent: 18pt;"><span style="">"Doktor?" dedi Rizzoli. "Ne düşünüyorsun?"</span></p>

    <p style="; margin-bottom: 2.4pt; text-indent: 18pt;"><span style="">Maura sonunda Ballard'a baktı. Ve bir kez daha o rahatsız edici çekimi hissetti. "Başka nereye gidebileceğimi bilmiyorum," dedi sonunda.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Ballard trafikte onu kaybetmekten korkar gibi hemen arkasından geliyordu. Maura dikiz aynasından farlarını görebiliyordu. Sakin ve sessiz bir banliyö olan Newton'a geldiklerinde bile, önceden konuştukları üzere herhangi birinin onu takip edip etmediğini görebilmek için evinin iki blok ötesinden dolaştıkları hâlde bir an olsun peşinden ayrılmamıştı. Sonunda evine ulaştıklarında apar topar arabasından inip Maura'nın arabasının dibinde bitivermişti.</span></p>

    <p style="; margin-bottom: 2.4pt; text-indent: 18pt;"><span style="">"Arabayı benim garajıma park et," dedi Rick, Maura’nın camına tıklatarak.</span></p>

    <p style="; margin-bottom: 2.4pt; text-indent: 18pt;"><span style="">"Sen nereye park edeceksin o zaman?"</span></p>

    <p style="; margin-bottom: 2.4pt; text-indent: 18pt;"><span style="">"Önemli değil. Arabanın sokağın ortasında kalmasını istemiyorum. Hemen kapıyı açarım."</span></p>

    <p style="; margin-bottom: 2.4pt; text-indent: 18pt;"><span style="">Maura garaj yoluna döndü. Ballard garaj kapısını açıyordu. İçerisi öyle düzenliydi ki. Bütün aletler teker teker duvardaki yerlerine asılmışlardı. Boya kutuları özenle raflara dizilmişti. Yerler öyle temizdi ki asfalt bile gıcır gıcır parlıyordu neredeyse. Maura garaja girer girmez kapı kapanmaya başladı. Sokak görünmez olmuştu şimdi. Maura bir süre oturup arabasının motoru soğurken çıkan tik takları dinledi ve kendini önünde uzanan geceye hazırlamaya çalıştı. Daha birkaç dakikasına kadar kendi evine gitmenin aptalca ve tehlikeli olacağını düşünüyordu. Şimdi ise buraya gelmenin de pek de akıllıca olmadığını düşünmeye başlamıştı.</span></p>

    <p style="; margin-bottom: 2.4pt; text-indent: 18pt;"><span style="">Ballard onun için kapıyı açtı. "İn haydi. Sana güvenlik sisteminin nasıl çalıştığını göstereyim. Ne olur ne olmaz. Ben burada olmam filan, ihtiyacın olur."</span></p>

    <p style="; margin-bottom: 2.4pt; text-indent: 18pt;"><span style="">Böylece Ballard önde, Maura arkasında eve girdiler. Küçük bir koridoru geçip fuayeye ulaşmışlardı. Ballard sokak kapısının yan tarafındaki tuş takımına işaret etti.</span></p>

    <p style="; margin-bottom: 2.4pt; text-indent: 18pt;"><span style="">"Bunu daha birkaç ay önce yeniledim. İlk önce güvenlik kodunu giriyorsun. Sonra GÜVENLİK tuşuna basıyorsun. Güvenliği açtığın zaman eğer biri kapıyı ya da pencereyi açmaya kalkarsa kulakları sağır eden bir alarm çalmaya başlıyor. Ayrıca o anda otomatik olarak güvenlik şirketine alarm veriliyor ve onlar da hemen evi arıyorlar. Güvenliği kaldırmak için de yine şifreyi girip KAPAT tuşuna basıyorsun. Şimdiye kadar her şeyi anladın değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Bana şifreyi de söyleyecek misin?"</span></p>

    <p style="; margin-bottom: 2.4pt; text-indent: 18pt;"><span style="">"Ben de tam o konuya geliyordum." Ballard, Maura'nın gözlerinin içine baktı. "Sana evimin güvenlik şifresini vermek üzere olduğumun farkında mısın?"</span></p>

    <p style="; margin-bottom: 2.4pt; text-indent: 18pt;"><span style="">"Bana güvenip güvenemeyeceğini mi düşünüyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Sadece şifreyi serseri dostlarına söylemeyeceğine söz ver."</span></p>

    <p style="; margin-bottom: 2.4pt; text-indent: 18pt;"><span style="">"Tanrı biliyor ya öyle çok serseri dostum var ki."</span></p>

    <p style="; margin-bottom: 2.4pt; text-indent: 18pt;"><span style="">"Ya, öyledir," dedi Ballard gülerek. "Hepsi de rozet taşıyorlardır kesin. Pekâlâ, şifre on iki on yedi. Kızımın doğum günü. Aklında tutabilecek misin? İstersen bir yere yazayım."</span></p>

    <p style="; margin-bottom: 2.4pt; text-indent: 18pt;"><span style="">"Aklımda tutarım."</span></p>

    <p style="; margin-bottom: 2.4pt; text-indent: 18pt;"><span style="">"Güzel. Haydi kilitle bakalım şimdi. Sanırım bu gece bir daha dışarı çıkmayız artık."</span></p>

    <p style="; margin-bottom: 2.4pt; text-indent: 18pt;"><span style="">Maura numaraları girerken Ballard öyle yakınında duruyordu ki, Maura, nefesini saçlarında hissedebiliyordu. GÜVENLİK tuşuna bastığı zaman yumuşacık bir sinyal sesi geldi. Dijital ekranda SİSTEM GÜVENLİK MODUNDA yazısı belirmişti.</span></p>

    <p style="; margin-bottom: 2.4pt; text-indent: 18pt;"><span style="">"Kalemiz tamamen güvende," dedi Ballard.</span></p>

    <p style="; margin-bottom: 2.4pt; text-indent: 18pt;"><span style="">"Çok kolaymış," dedi Maura. Arkasını döndüğü anda Ballard'ın gözlerini dikmiş onu izlemekte olduğunu fark etti. Öyle derin bakıyordu ki aralarına belli bir mesafe koymak için bir adım bile gerileyemedi.</span></p>

    <p style="; margin-bottom: 2.4pt; text-indent: 18pt;"><span style="">"Akşam yemeği yemiş miydin?" diye sordu Ballard.</span></p>

    <p style="; margin-bottom: 2.4pt; text-indent: 18pt;"><span style="">"Ona vaktim olmadı. Bu akşam öyle çok şey oldu ki."</span></p>

    <p style="; margin-bottom: 2.4pt; text-indent: 18pt;"><span style="">"Gel o zaman. Seni aç yatıracak değilim ya."</span></p>

    <p style="; margin-bottom: 2.4pt; text-indent: 18pt;"><span style="">Ballard'ın mutfağı sağlam, akça ağaç kerestesinden dolapları ve kasap tahtası gibi tezgâhlarıyla tam da Maura’nın tahmin ettiği gibiydi. Tencereler ve tavalar tavandan monte edilen bir rafın üzerine düzenli bir biçimde dizilmişti. Hiçbir şeyde en ufak bir aşırılığa kaçılmamıştı. Sadece pratik bir erkeğin çalışma alanıydı işte.</span></p>

    <p style="; margin-bottom: 2.4pt; text-indent: 18pt;"><span style="">"Çok zahmete girmeni istemiyorum," dedi Maura. "Yumurta ve kızarmış ekmek yeter de artar bile."</span></p>

    <p style="; margin-bottom: 2.4pt; text-indent: 18pt;"><span style="">Ballard buzdolabını açıp bir karton yumurta çıkardı. "Omlet?"</span></p>

    <p style="; margin-bottom: 2.4pt; text-indent: 18pt;"><span style="">"Ben yaparım Rick."</span></p>

    <p style="; margin-bottom: 2.4pt; text-indent: 18pt;"><span style="">"Sen ekmekleri kızart olur mu? Ekmek şurada. Ben de bir tane alırım."</span></p>

    <p style="; margin-bottom: 2.4pt; text-indent: 18pt;"><span style="">Maura paketin içinden iki dilim ekmek çıkarıp ekmek kızartma makinesine koydu. Sonra dönüp ocağın yanında derin bir kâsenin içinde yumurtaları çırpan Ballard'ı izlemeye koyuldu. Geçen sefer çıplak ayaklarla yedikleri akşam yemeği gelmişti aklına. İkisi de çok eğlenmişlerdi. Gece boyunca gülmüşlerdi. Jane'in telefonu gelene kadar tabii. O telefondan sonra bir anda Ballard'dan şüphe duymaya başlamıştı. Peki, o gece Jane aramasaydı aralarında neler olacaktı? Ballard çırptığı yumurtaları bir tavaya döküp ocağın altını açtı. Maura da içinde az önce ocakta yanan ateş gibi bir alev parlamışçasına kızarmıştı.</span></p>

    <p style="; margin-bottom: 2.4pt; text-indent: 18pt;"><span style="">Arkasını dönüp gözlerini buzdolabına dikti. Buzdolabının kapağında Ballard'ın ve kızının fotoğrafları asılıydı. Kabe'nin bebekken annesinin kucağında çekilmiş bir resmi vardı.</span></p>

    <p style="; margin-bottom: 2.4pt; text-indent: 18pt;"><span style="">Daha sonra biraz daha büyümüş haliyle yüksek bir yemek sandalyesinde otururkenki hâli. Fotoğraflar değiştikçe Katie de gelişiyordu. Sonunda isteksizce gülümseyen sarışın bir ergene dönüşmüştü.</span></p>

    <p style="; margin-bottom: 2.4pt; text-indent: 18pt;"><span style="">"Çok hızlı değişiyor," dedi Ballard. "Bu fotoğrafların aynı çocuğa ait olduğuna inanamıyorum." Maura omzunun üzerinden Ballard'a baktı. "Dolabında bulunan şu esrarlı sigara meselesi ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Ah, o mesele." Ballard iç geçirdi. "Carmen ona ev cezası verdi. Dahası bir ay boyunca televizyon izlemesi yasak. Şimdi ben evde yokken izlemesin diye benim de TV setini kaldırmam gerekecek."</span></p>

    <p style="; margin-bottom: 2.4pt; text-indent: 18pt;"><span style="">"Bu konuda Carmen'le birlik olmanız güzel."</span></p>

    <p style="; margin-bottom: 2.4pt; text-indent: 18pt;"><span style="">"Başka şansımız yok ki. Boşanmalar ne denli zor olursa olsun çocuk için el ele vermek gerekiyor." Ballard ocağın altını kapatıp omletleri tabaklara servis etti. "Peki, ya sen? Çocuğun var mı"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Neyse ki olmadı?"</span></p>

    <p style="; margin-bottom: 2.4pt; text-indent: 18pt;"><span style="">"Neyse ki derken?"</span></p>

    <p style="; margin-bottom: 2.4pt; text-indent: 18pt;"><span style="">"Victor ve ben sizin kadar medeni olamazdık."</span></p>

    <p style="; margin-bottom: 2.4pt; text-indent: 18pt;"><span style="">"Göründüğü kadar kolay değil. Özellikle şeyden beri..."</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Görüntüde medeni olmayı başarıyoruz. Hepsi bu."</span></p>

    <p style="; margin-bottom: 2.4pt; text-indent: 18pt;"><span style="">Tabakları, kızarmış ekmekleri ve tereyağını masaya koyup karşı karşıya oturdular. Başarısız sonuçlanan evliliklerinden söz etmek ikisini de sessizleştirmişti. İkimiz de hâlâ yaralarımızı sarmaya çalışıyoruz, diye düşündü Maura. Birbirimize karşı ilgi duysak da bir ilişkiye başlamak için hiç de doğru bir zaman değil.</span></p>

    <p style="; margin-bottom: 2.4pt; text-indent: 18pt;"><span style="">Ama daha sonra Ballard onu odasına çıkardığı sırada ikisinin de aklından aynı düşünceler geçiyordu.</span></p>

    <p style="; margin-bottom: 2.4pt; text-indent: 18pt;"><span style="">"Burası senin odan," dedi Ballard, Katie'nin yatak odasının kapısını açarak. Maura içeri girdiği anda Britney Spears'ın şuh gözlerle kendisine bakan dev gibi bir posteriyle burun buruna gelmişti. Kitaplık rafları Britney Spears bebekleri ve CD'leriyle doluydu. <i>Bu odada kesin kâbus göreceğim</i>, diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">"Şurada kendine ait bir banyon var. Şu kapı," dedi Ballard. "Dolapta fazladan birkaç tane diş fırçası olacaktı. Ve Katie'nin geceliğini giyebilirsin."</span></p>

    <p style="; margin-bottom: 2.4pt; text-indent: 18pt;"><span style="">"Kızmaz mı?"</span></p>

    <p style="; margin-bottom: 2.4pt; text-indent: 18pt;"><span style="">"Bu hafta Carmen'le kalıyor. Burada kaldığından haberi bile olmaz."</span></p>

    <p style="; margin-bottom: 2.4pt; text-indent: 18pt;"><span style="">"Teşekkürler Rick."</span></p>

    <p style="; margin-bottom: 2.4pt; text-indent: 18pt;"><span style="">Ballard sanki daha fazlasını duymayı bekliyormuşçasına bir süre orada öylece durdu. Her şeyi baştan aşağı değiştirecek o sözleri duymayı bekliyordu.</span></p>

    <p style="; margin-bottom: 2.4pt; text-indent: 18pt;"><span style="">"Maura," dedi sonra.</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Sana çok iyi bakacağım. Bunu bilmeni istiyorum. Anna'ya olan şeyin sana da olmasına izin vermeyeceğim." Odadan çıkmak üzere arkasını döndü. "İyi geceler," dedi usulca ve dışarı çıkıp kapıyı kapattı.</span></p>

    <p style="; margin-bottom: 2.4pt; text-indent: 18pt;"><span style="">Sana çok iyi bakacağım.</span></p>

    <p style="; margin-bottom: 2.4pt; text-indent: 18pt;"><span style="">Hepimizin istediği şey aslında bu değil mi? diye düşündü Maura. Bizi koruyup kollayacak biri. Maura biri tarafından korunup kollanmanın nasıl bir şey olduğunu hatırlamıyordu bile. Victor'la evli olduğu zaman bile kendini onun korumasında hissetmemişti hiçbir zaman. Victor öyle bencildi ki kendinden başka kimseyi koruyup kollamakla ilgilenmezdi.</span></p>

    <p style="; margin-bottom: 2.4pt; text-indent: 18pt;"><i><span style="">O da şimdi yatağında uzanmış düşünüyor mu acaba?</span></i></p>

    <p style="; margin-bottom: 2.4pt; text-indent: 18pt;"><span style="">Maura bu adamı tanımıyordu. Tıpkı evlenirken Victor'u tanımadığı gibi. Ve o evlilik nasıl da felaketle sonuçlanmıştı. Hayatının üç senesini ona duyduğu tensel çekimden dolayı heba etmişti. O kıvılcım uğruna. Söz konusu olan şey erkekler olduğunda yargılarına güvenemiyordu. Deli gibi birlikte olmak istediğin bir erkekle olmayı seçmek aslında seçimlerin en kötüsü olabiliyordu.</span></p>

    <p style="; margin-bottom: 2.4pt; text-indent: 18pt;"><span style="">Saat sabaha karşı ikiyi bulmuştu.</span></p>

    <p style="; margin-bottom: 2.4pt; text-indent: 18pt;"><span style="">O sırada bir arabanın farları pencereyi aydınlattı. Arabanın motorundan çıkan sesler caddeyi doldurdu. Maura gerilmişti. <i>Önemli bir şey değil. Eve geç dönen bir komşu filan olmalı</i>, diye düşündü. Sonra verandada ayak sesleri duyuldu. Maura nefesini tutmuştu. Ve aniden karanlığın içinde kıyamet koptu. Maura korkuyla yatağında doğruldu.</span></p>

    <p style="; margin-bottom: 2.4pt; text-indent: 18pt;"><span style="">Güvenlik alarmı. Evde biri var.</span></p>

    <p style="; margin-bottom: 2.4pt; text-indent: 18pt;"><span style="">Ballard kapıya vurdu. "Maura? Maura? ” diye bağırdı.</span></p>

    <p style="; margin-bottom: 2.4pt; text-indent: 18pt;"><span style="">"Ben iyiyim!"</span></p>

    <p style="; margin-bottom: 2.4pt; text-indent: 18pt;"><span style="">"Kapını kilitle! Sakın dışarı çıkma."</span></p>

    <p style="; margin-bottom: 2.4pt; text-indent: 18pt;"><span style="">"Rick?"</span></p>

    <p style="; margin-bottom: 2.4pt; text-indent: 18pt;"><span style="">"Odada kal!"</span></p>

    <p style="; margin-bottom: 2.4pt; text-indent: 18pt;"><span style="">Maura yataktan kalkıp kapıyı kilitledi. Yere çömelip kulaklarını tıkadı. Alarmdan başka hiçbir şey duyamıyordu. Ballard'ın merdivenlerden aşağı indiğini hayal etti. Evin içinde gölgelerin kol gezdiğini. Aşağıda onları bekleyen bir yabancı. Neredesin Rick? Kulaklarında çınlayan alarmdan başka hiçbir şey duyamıyordu. Karanlıkta aşağıdan adım adım kendisine yaklaşmakta olan şey her neyse onu fak edemezdi. O anda hem kör hem de sağır olmuştu.</span></p>

    <p style="; margin-bottom: 2.4pt; text-indent: 18pt;"><span style="">Alarmın sesi bir anda kesiliverdi. Eve tamamen sessizlik çökmüştü. Maura panikle hızlanan kendi nefesini duyabiliyordu.</span></p>

    <p style="; margin-bottom: 2.4pt; text-indent: 18pt;"><span style="">Ve diğer sesler.</span></p>

    <p style="; margin-bottom: 2.4pt; text-indent: 18pt;"><span style="">"Yüce Tanrım!" diye bağırmıştı Rick. "Seni vurabilirdim! Lanet olsun. Aklından ne geçiyordu?"</span></p>

    <p style="; margin-bottom: 2.4pt; text-indent: 18pt;"><span style="">Ve bir kız sesi. Kırgın, öfkeli. "Kapıya zincir vurmuşsun! İçeri girmeden alarmı nasıl kapatacaktım!"</span></p>

    <p style="; margin-bottom: 2.4pt; text-indent: 18pt;"><span style="">"Bağırma bana."</span></p>

    <p style="; margin-bottom: 2.4pt; text-indent: 18pt;"><span style="">Maura kapıyı açıp hole çıktı. Öfke dolu sesler daha da yükselmişti şimdi. Merdivenin tırabzanından aşağı baktığında Ballard'ı gördü. Üstü çıplaktı. Aşağı inerken yanına aldığı silahını kot pantolonunun beline sıkıştırmıştı şimdi. Kızı öfke dolu gözlerle ona bakıyordu.</span></p>

    <p style="; margin-bottom: 2.4pt; text-indent: 18pt;"><span style="">"Saat sabahın ikisi Katie. Buraya nasıl geldin?"</span></p>

    <p style="; margin-bottom: 2.4pt; text-indent: 18pt;"><span style="">"Arkadaşım bıraktı."</span></p>

    <p style="; margin-bottom: 2.4pt; text-indent: 18pt;"><span style="">"Gecenin bir yarısı?"</span></p>

    <p style="; margin-bottom: 2.4pt; text-indent: 18pt;"><span style="">"Sırt çantamı almaya geldim tamam mı? Yarın lâzım olduğunu unutmuşum. Annemi uyandırmak istemedim."</span></p>

    <p style="; margin-bottom: 2.4pt; text-indent: 18pt;"><span style="">"Kimmiş o arkadaş? Söyle bana? Seni eve kim bıraktı?"</span></p>

    <p style="; margin-bottom: 2.4pt; text-indent: 18pt;"><span style="">"Şimdi gitti! Alarmdan koktu herhalde."</span></p>

    <p style="; margin-bottom: 2.4pt; text-indent: 18pt;"><span style="">"Ne erkekmiş ama. Kimdi o?"</span></p>

    <p style="; margin-bottom: 2.4pt; text-indent: 18pt;"><span style="">"Onun da başını belaya sokacağımı sanıyorsan yanılıyorsun!"</span></p>

    <p style="; margin-bottom: 2.4pt; text-indent: 18pt;"><span style="">"Kimdi o çocuk?"</span></p>

    <p style="; margin-bottom: 2.4pt; text-indent: 18pt;"><span style="">"Baba. Yapma. Bunu yapma.”</span></p>

    <p style="; margin-bottom: 2.4pt; text-indent: 18pt;"><span style="">"Katie buraya gel ve konuş benimle. Çıkma yukarı!"</span></p>

    <p style="; margin-bottom: 2.4pt; text-indent: 18pt;"><span style="">Merdivende paldır küldür ayak sesleri duyulmuştu. Ve sonra bir anda kesildi. Katie, merdivenin başında Maura'yı görünce donakalmıştı.</span></p>

    <p style="; margin-bottom: 2.4pt; text-indent: 18pt;"><span style="">"Çabuk buraya gel!" diye bağırdı Rick.</span></p>

    <p style="; margin-bottom: 2.4pt; text-indent: 18pt;"><span style="">"Ya, tabii baba," diye mırıldadı Katie gözlerini Maura'dan ayırmadan. "Şimdi neden kapıyı zincirlediğini anladım."</span></p>

    <p style="; margin-bottom: 2.4pt; text-indent: 18pt;"><span style="">"Katie!" O sırada telefon çalmaya başlamıştı. Rick susup telefona doğru yürüdü ve arkasını dönüp telefona cevap verdi. "Alo? Evet, ben Rick Ballard. Her şey yolunda. Hayır, birini yollamanıza gerek yok. Kızım eve girince alarmı zamanında kapatamamış..."</span></p>

    <p style="; margin-bottom: 2.4pt; text-indent: 18pt;"><span style="">Kız hâlâ düşmanca gözlerle Maura'ya bakıyordu ve öfkesini gizlemek gibi bir derdi yoktu. "Demek yeni kız arkadaşı sensin."</span></p>

    <p style="; margin-bottom: 2.4pt; text-indent: 18pt;"><span style="">"Lütfen. Kızmana hiç gerek yok," dedi Maura usulca. "Ben babanın kız arkadaşı değilim. Sadece geceyi geçirmek için bir yere ihtiyacım vardı."</span></p>

    <p style="; margin-bottom: 2.4pt; text-indent: 18pt;"><span style="">"Ah, tamam. Sen de babamla kalabileceğini düşündün."</span></p>

    <p style="; margin-bottom: 2.4pt; text-indent: 18pt;"><span style="">"Katie, doğru söylüyorum..."</span></p>

    <p style="; margin-bottom: 2.4pt; text-indent: 18pt;"><span style="">"Bu ailede kimse doğru söylemez."</span></p>

    <p style="; margin-bottom: 2.4pt; text-indent: 18pt;"><span style="">Alt katta telefonun sesi duyuldu yine. Rick telefona cevap verdi. "Carmen. Carmen, sakin ol! Katie burada. Evet, iyi. Çocuğun biri bırakmış. Sırt çantasını alacakmış..."</span></p>

    <p style="; margin-bottom: 2.4pt; text-indent: 18pt;"><span style="">Kız zehir gibi gözlerle Maura'ya son bir kez daha baktıktan sonra yeniden aşağı indi.</span></p>

    <p style="; margin-bottom: 2.4pt; text-indent: 18pt;"><span style="">"Annen arıyor," dedi Rick.</span></p>

    <p style="; margin-bottom: 2.4pt; text-indent: 18pt;"><span style="">"Ona yeni kız arkadaşından bahsedecek misin? Bunu ona nasıl yaparsın baba?"</span></p>

    <p style="; margin-bottom: 2.4pt; text-indent: 18pt;"><span style="">"Bu konuda konuşmamız gerek. Annenle ayrıldığımızı kabullenmek zorundasın. Artık her şey değişti."</span></p>

    <p style="; margin-bottom: 2.4pt; text-indent: 18pt;"><span style="">Maura yatak odasına dönüp kapıyı kapattı. Giysilerini giydiği sırada aşağıdaki tartışmayı duyabiliyordu. Rick'in sesi sakin ve katiydi. Kızınki ise öfke dolu. Maura birkaç dakika içinde giyinip hazırlanmıştı. Alt kata indi. Ballard ve kızı oturma odasındaydılar. Katie öfkeli bir kirpi gibi kanepeye tünemişti.</span></p>

    <p style="; margin-bottom: 2.4pt; text-indent: 18pt;"><span style="">"Rick, ben gidiyorum," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Rick hemen ayağa fırladı. "Gidemezsin."</span></p>

    <p style="; margin-bottom: 2.4pt; text-indent: 18pt;"><span style="">"Yo. Sorun değil. Ailenle baş başa olmalısın."</span></p>

    <p style="; margin-bottom: 2.4pt; text-indent: 18pt;"><span style="">"Eve gitmen güvenli değil."</span></p>

    <p style="; margin-bottom: 2.4pt; text-indent: 18pt;"><span style="">"Eve gitmeyeceğim. Bir otele yerleşeceğim. Gerçekten. Merak edilecek bir şey yok."</span></p>

    <p style="; margin-bottom: 2.4pt; text-indent: 18pt;"><span style="">"Maura, bekle... "</span></p>

    <p style="; margin-bottom: 2.4pt; text-indent: 18pt;"><span style="">"Gitmek istiyor işte, tamam mı?" diye atıldı Katie. "Bırak gitsin."</span></p>

    <p style="; margin-bottom: 2.4pt; text-indent: 18pt;"><span style="">"Otele gidince seni ararım," dedi Maura.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Arabasıyla garajdan geri geri çıkarken Rick de araba yolunda durmuş onu izliyordu. Bir an için göz göze geldiler. Rick öne doğru bir adım atmıştı. Sanki gitmeden önce Maura'yı kalması için, güvenli evine geri dönmesi için son bir kez ikna etmeye çalışıyordu.</span></p>

    <p style="; margin-bottom: 2.4pt; text-indent: 18pt;"><span style="">O sırada başka bir arabanın farları göründü. Carmen arabasını kaldırıma park edip aşağı indi. Sarı saçları darmadağındı. Sabahlığının altından geceliğinin etekleri görünüyordu. Gece yarısı başıboş bir ergen yüzünden yatağından fırlayan bir anne. Carmen, Maura'ya bir bakış fırlatıp Rick'e bir şeyler söyledi ve hemen içeri girdi. Maura pencereden anne ve kızın oturma odasında birbirlerine sarıldığını gördü.</span></p>

    <p style="; margin-bottom: 2.4pt; text-indent: 18pt;"><span style="">Ballard araba yolunda ne yapacağını bilemeden salınıyordu. Eve baktı, sonra da Maura'ya baktı. Sanki iki arada bir derede kalmış gibiydi.</span></p>

    <p style="; margin-bottom: 2.4pt; text-indent: 18pt;"><span style="">Onun adına Maura karar vermişti sonunda. Vitesi atıp gaza bastı ve oradan uzaklaştı. Dikiz aynasından Rick'in arkasını dönüp eve doğru ilerlediğini görebiliyordu. Ailesine geri dönüyordu işte. Yıllarca süren evliliğin getirdiği bağlar boşanmakla silinmiyor, diye düşündü. Kâğıtlar imzalanıp kararnameler noter tasdikinden geçtikten sonra bile düğümler olduğu gibi duruyor. Ve hayatta olabilecek en büyük bağ bir çocuğun etiyle, kanının üzerine imzalanan bağ olmalı.</span></p>

    <p style="; margin-bottom: 2.4pt; text-indent: 18pt;"><span style="">Maura derin bir iç geçirdi. Bir anda kendini bütün baştan çıkarıcı çekimlerden arınmış hissetti. Özgürdü.</span></p>

    <p style="; margin-bottom: 2.4pt; text-indent: 18pt;"><span style="">Ballard'a verdiği sözü tutacaktı. Eve gitmeyecekti. Batı yönünde ilerleyerek Boston'un eteklerinde genişçe bir yay çizen 95 numaralı karayoluna döndü. Yol üstünde karşısına çıkan ilk motelde durmuştu. Tuttuğu oda sigara ve beyaz sabun gibi kokuyordu. Tuvalet kapağının üzerine, "temizlendi" yazısı yazan bir kâğıt yapıştırılmıştı. Banyodaki bardaklar plastikti. Otobanın gürültüsü motelin kâğıt gibi duvarlarından olduğu gibi içeri süzülüyordu. Maura en son ne zaman bu kadar ucuz ve köhne bir motelde kaldığını anımsamıyordu. Rick'i arayıp nerede olduğunu bildirdi. Konuşmaları tam otuz iki saniye sürmüştü. Kısa ve öz. Sonra telefonunu kapatıp eski püskü çarşafların altına girdi.</span></p>

    <p style="; margin-bottom: 2.4pt;"><span style="">O gece bir haftadır uyumadığı kadar rahat uyumuştu.</span></p>

    <p style="margin-bottom:2.4pt"></p>
  </div>
</body>
</html>
