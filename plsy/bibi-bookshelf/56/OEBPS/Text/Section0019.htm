<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON YEDİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">DR. JOYCE</span> <span style="">O'DONELL'İN Cambridge’deki evi seçkin mülklerin bulunduğu bir mahallede,</span> <span style="">Brattle</span> <span style="">Caddesi üzerinde, kolonyal döneme ait mimarisi olan bir malikâneydi. Dövme demirden bahçe kapısının ardında kusursuz bir çimenlik uzanıyordu. Toprakla doldurulmuş çiçekliklerdeki güller de itaatkârca gonca açmışlardı. Bu bahçede disiplin vardı; en ufak bir düzensizliğe yer yoktu. Maura granit kaldırımların üzerinden kapıya doğru yürüdüğü sırada ev sahibesinin nasıl biri olduğunu tahmin etmeye başlamıştı. Son derece düzgün giyimli ve bakımlı biri olmalıydı. Bu bahçe gibi nizamlı bir beyin.</span></p>

    <p style="; margin-bottom: 2.4pt; text-indent: 18pt;"><span style="">Kapıyı açan kadın tam da Maura'nın kafasında canlandırdığı gibi biriydi.</span></p>

    <p style="; margin-bottom: 2.4pt; text-indent: 18pt;"><span style="">Dr. O'Donnell'in kül sarısı saçları ve açık renk, kusursuz bir cildi vardı. İncecik belinin hatlarını belirgin kılan</span> <span style="">Oxford</span> <span style="">yününden yapılma gömleğinin etekleri güzelce ütülenmiş, beyaz, kumaş pantolonunun içine sokulmuştu. Maura'yı pek de sıcak karşıladığı söylenemezdi. Kadının gözlerinde daha çok zapt etmekte zorlandığı açıkça belli olan bir merakın ışıltısı vardı. Yepyeni bir türü incelemeye hazırlanan bir bilim adamının bakışlarıydı bunlar.</span></p>

    <p style="; margin-bottom: 2.4pt; text-indent: 18pt;"><span style="">"Dr. O'Donnell? Ben Maura Isles.</span></p>

    <p style="; margin-bottom: 2.4pt; text-indent: 18pt;"><span style="">O'Donnell sertçe elini sıkarak karşılık vermişti. "İçeri gelin."</span></p>

    <p style="; margin-bottom: 2.4pt; text-indent: 18pt;"><span style="">Maura da en az ev sahibesi kadar serinkanlı bir zarafet takınarak eve girdi. Eve sıcak bir hava veren tek şey koyu renk hint meşesinden parkelerin üzerine serilen Doğu halılarıydı. O'Donnell öne geçip Maura'yı fuayeden oturma odasına yönlendirdi. Burada resmi bir hava hâkimdi. Maura beyaz ipekten koltuğun kenarına huzursuzca ilişti. O'Donnell tam karşısındaki koltuğa geçmişti. Aralarındaki gül ağacından sehpanın üzerinde dosya yığınları ve bir de dijital ses kayıt cihazı vardı. Ses kayıt cihazı açık değildi ama orada olması bile Maura için bir tehdit teşkil ediyordu sanki. Bu da huzursuzluğuna tuz biber ekmişti.</span></p>

    <p style="; margin-bottom: 2.4pt; text-indent: 18pt;"><span style="">"Benimle görüşmeyi kabul ettiğiniz için teşekkür ederim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Doğrusunu söylemek gerekirse ilgimi çektiniz. Amelthea'nın kızının nasıl biri olduğunu merak ettim. Sizi biliyordum Dr. Isles. Ama gazetelerden okuduğum kadarıyla işte." O'Donnell son derece rahat bir tavırla arkasına yaslanmıştı. Evde olmanın avantajı buydu işte. O etrafına iyilikler bahşeden ev sahibesiydi. Maura ise bunu talep eden misafir. "Sizi şahsen tanımıyorum tabii. Ama tanımayı isterdim."</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">"Amalthea'yla epey yakından tanıyoruz birbirimizi. İster istemez merak ettim... "</span></p>

    <p style="; margin-bottom: 2.4pt; text-indent: 18pt;"><span style="">"Kızının da anneye çekip çekmediğini mi?"</span></p>

    <p style="; margin-bottom: 2.4pt; text-indent: 18pt;"><span style="">O'Donnell zarifçe tek kaşını havaya kaldırmıştı. "Bunu siz söylediniz, ben değil."</span></p>

    <p style="; margin-bottom: 2.4pt; text-indent: 18pt;"><span style="">"Bana bu yüzden ilgi duydunuz değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Peki, sizin merakınız nedir? Siz neden buradasınız?"</span></p>

    <p style="; margin-bottom: 2.4pt; text-indent: 18pt;"><span style="">Maura'nın gözü şöminenin üzerindeki tabloya takılmıştı. Son derece modern, kırmızı-siyah bir yağlı boyaydı bu. "Bu kadının kim olduğunu öğrenmek istiyorum," diye cevap verdi sonunda.</span></p>

    <p style="; margin-bottom: 2.4pt; text-indent: 18pt;"><span style="">"Onun kim olduğunu biliyorsunuz. Sadece buna inanmak istemiyorsunuz. Kardeşiniz de inanmak istememişti."</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">kaşlarını çattı. "Anna'yla tanışmış mıydınız?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, aslında onunla hiç karşılaşmadım. Ama dört ay önce kendini Amalthea'nın kızı olarak tanıtan bir kadından bir telefon aldım. Oklahoma'da iki hafta sürecek bir davaya katılmak üzere yola çıkıyordum o sırada. Bu yüzden onunla tanışma fırsatım olmadı. Sadece telefonda konuştuk. MIE Framingham'da annesini ziyaret etmişti. Yani Amalthea'nın psikiyatrı olduğumu biliyordu. O da annesi hakkında daha çok şey öğrenmek istiyordu. Çocukluğuyla, ailesiyle ilgili şeyleri."</span></p>

    <p style="; margin-bottom: 2.4pt; text-indent: 18pt;"><span style="">"Siz bütün bunları biliyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Bazı bilgiler onun okul kayıtlarında var zaten. Bazılarını da kafası yerinde olduğu zamanlarda bana kendisi anlattı.</span> <span style="">Lowell'da</span> <span style="">doğduğunu biliyorum. Dokuz yaşındayken annesi ölmüş ve bunun üzerine amcası ve kuzeninin yanına, Maine'e taşınmış."</span></p>

    <p style="; margin-bottom: 2.4pt; text-indent: 18pt;"><span style="">Maura</span> <span style="">başını kaldırıp kadına baktı. "Maine mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Liseyi</span> <span style="">Fox</span> <span style="">Harbor adında bir kasabada okumuş"</span></p>

    <p style="; margin-bottom: 2.4pt; text-indent: 18pt;"><span style="">Şimdi Anna'nın neden o kasabayı seçtiğini anlıyorum. Ben Anna'nın ayak izlerini takip ediyordum; o da annemizinkini.</span></p>

    <p style="; margin-bottom: 2.4pt; text-indent: 18pt;"><span style="">"Liseden sonra kayıtlar siliniyor," dedi</span> <span style="">O'Donnell.</span> <span style="">"Daha sonra nereye taşındığını, nasıl geçindiğini bilmiyoruz. Şizofreni de tam da bu zamanlarda baş göstermiş olmalı. Genellikle yetişkinliğin başlarında kendini belli eder. Büyük olasılıkla senelerce oradan oraya savrulduktan sonra sonunda bu duruma geldi. Tamamen aklını kaybetmiş, sanrılar gören bir mahkûma."</span> <span style="">O'Donnell</span> <span style="">gözlerini Maura'ya dikti. "Gerçekten de çok acı bir tablo. Kız kardeşiniz bu insanın anneniz olduğuna inanmakta epey zorlanıyordu."</span></p>

    <p style="; margin-bottom: 2.4pt; text-indent: 18pt;"><span style="">"Ona baktığımda bana tanıdık gelen hiçbir şey göremiyorum. Kendime dair en ufak bir iz bulamıyorum."</span></p>

    <p style="; margin-bottom: 2.4pt; text-indent: 18pt;"><span style="">"Ama ben benzerliği açıkça görebiliyorum. Saçlarınız aynı renkte. Çeneniz de aynı."</span></p>

    <p style="; margin-bottom: 2.4pt; text-indent: 18pt;"><span style="">"Aramızda hiçbir benzerlik yok."</span></p>

    <p style="; margin-bottom: 2.4pt; text-indent: 18pt;"><span style="">"Gerçekten de benzerliği göremiyor musunuz?"</span> <span style="">O'Donnell</span> <span style="">bütün dikkatiyle Maura'nın gözlerinin içine bakarak öne doğru eğildi. "Bana söyler misiniz</span> <span style="">Dr. Isles;</span> <span style="">neden patolojiyi seçtiniz?"</span></p>

    <p style="; margin-bottom: 2.4pt; text-indent: 18pt;"><span style="">Maura yöneltilen bu soru karşısında şaşırarak O'Donnell'a baktı.</span></p>

    <p style="; margin-bottom: 2.4pt; text-indent: 18pt;"><span style="">"Tıpta herhangi bir alan seçebilirdiniz. Kadın doğum ya da pediatri. Hâlâ hayatta olan hastalarla çalışmayı seçebilirdiniz. Ama patolojiyi seçtiniz. Özellikle de adli tıbbı."</span></p>

    <p style="; margin-bottom: 2.4pt; text-indent: 18pt;"><span style="">"Bu soruyla nereye gelmeye çalışıyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Şuraya gelmeye çalışıyorum: bir şekilde siz de ölülere ilgi duyuyorsunuz."</span></p>

    <p style="; margin-bottom: 2.4pt; text-indent: 18pt;"><span style="">"Bu saçmalık."</span></p>

    <p style="; margin-bottom: 2.4pt; text-indent: 18pt;"><span style="">"O zaman neden bu alanı seçtiniz?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü ben kesin cevaplardan hoşlanırım. Tahmin yürütme oyunlarından haz etmem. Teşhisi mikroskop lenslerinin üzerinde görmeyi isterim."</span></p>

    <p style="; margin-bottom: 2.4pt; text-indent: 18pt;"><span style="">"Belirsizlikten hoşlanmıyorsunuz."</span></p>

    <p style="; margin-bottom: 2.4pt; text-indent: 18pt;"><span style="">"Belirsizliği kim sever ki?"</span></p>

    <p style="; margin-bottom: 2.4pt; text-indent: 18pt;"><span style="">"O zaman matematik veya mühendislik seçebilirdiniz. Katiyet üzerine kurulu, kesin cevapları olan pek çok alan var. Ama siz adli tıp ofisinde, cesetlerle haşır neşir olmayı seçtiniz." Dr. O'Donnell duraksadı. Sonra usulca sordu: "Bundan hiç hoşlandığınız oldu mu?"</span></p>

    <p style="; margin-bottom: 2.4pt; text-indent: 18pt;"><span style="">Maura anında kadının gözlerinin içine baktı. "Hayır."</span></p>

    <p style="; margin-bottom: 2.4pt; text-indent: 18pt;"><span style="">"Hoşlanmadığınız bir meslek mi seçtiniz yani?"</span></p>

    <p style="; margin-bottom: 2.4pt; text-indent: 18pt;"><span style="">"Ben zor olanı seçtim. Bu kendi başına tatmin edici bir şey. İşin kendisinin zevkli olmasına gerek yok."</span></p>

    <p style="; margin-bottom: 2.4pt; text-indent: 18pt;"><span style="">"Nereye gelmeye çalıştığımı görmüyor musunuz? Bana Amalthea Lank'le aranızda hiçbir benzerlik göremediğinizi söylüyorsunuz. Ona baktığınız zaman muhtemelen dehşet verici bir insan görüyorsunuz. Ya da dehşet verici şeyler yapan bir insan. Size bakıp da aynı şeyleri düşünen insanlar da var Dr. Isles."</span></p>

    <p style="; margin-bottom: 2.4pt; text-indent: 18pt;"><span style="">"İkimizi bu şekilde karşılaştırıyor olamazsınız."</span></p>

    <p style="; margin-bottom: 2.4pt; text-indent: 18pt;"><span style="">"Annenizin hangi suçtan hüküm giydiğini biliyor</span> <span style="">musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Anlattılar."</span></p>

    <p style="; margin-bottom: 2.4pt; text-indent: 18pt;"><span style="">"Peki, otopsi sonuçlarını gördünüz mü?"</span></p>

    <p style="; margin-bottom: 2.4pt; text-indent: 18pt;"><span style="">"Henüz görmedim."</span></p>

    <p style="; margin-bottom: 2.4pt; text-indent: 18pt;"><span style="">"Ben gördüm. Mahkeme sırasında savunma avukatı annenizin akli durumu konusunda görüş bildirmemi istedi. Fotoğrafları gördüm. Kanıtları gözden geçirdim. Kurbanların iki kız kardeş olduklarını biliyor muydunuz? Yolda kalan iki genç kadın."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Ve genç olanı dokuz aylık hamileymiş."</span></p>

    <p style="; margin-bottom: 2.4pt; text-indent: 18pt;"><span style="">"Bunların hepsini biliyorum."</span></p>

    <p style="; margin-bottom: 2.4pt; text-indent: 18pt;"><span style="">"Yani anneniz bu iki kadını otobanda arabasına alıyor. Otuz kilometre ötede bir kulübeye götürüyor. Kafataslarını bir levyeyle paramparça ediyor. Ve sonra bir anda tuhaf bir biçimde şaşırtıcı derecede akıllıca bir şey yapıyor. Bir benzin istasyonuna gidip bir bidon benzin alıyor. Kulübeye dönüyor ve cesetleri yakıyor."</span> <span style="">O'Donnell</span> <span style="">bir anda oturduğu yerde horoz gibi dikildi. "Sizce de enteresan değil mi bu?"</span></p>

    <p style="; margin-bottom: 2.4pt; text-indent: 18pt;"><span style="">"Bence son derece mide bulandırıcı."</span></p>

    <p style="; margin-bottom: 2.4pt; text-indent: 18pt;"><span style="">"Evet. Ama bir noktada belki içten içe farklı bir şey hissediyorsunuz, görmek dahi istemediğiniz başka bir şey. Bu davranışların her adımında insanı çeken bir şeyler. Sadece akılsal bir yapbozu çözme isteği de değil üstelik. Sizi şaşırtan, hatta cezbeden bir şeyler."</span></p>

    <p style="; margin-bottom: 2.4pt; text-indent: 18pt;"><span style="">"Sizi cezp ettiği gibi mi?"</span></p>

    <p style="; margin-bottom: 2.4pt; text-indent: 18pt;"><span style="">O'Donnell</span> <span style="">bu çıkışa hiç alınmamıştı. Tersine, gülümseyerek Maura’nın yorumunu basitçe tasdik etti. "Benimkisi sadece profesyonel bir ilgi. Cinayet olaylarını incelemek benim görevim. Sadece sizin Amalthea Lank'e duyduğunuz ilginin nedenlerini merak ediyorum."</span></p>

    <p style="; margin-bottom: 2.4pt; text-indent: 18pt;"><span style="">"İki gün öncesine kadar annemin kim olduğunu bilmiyordum. Şimdiyse gerçeklerle yüzleşmeye çalışıyorum. Sadece anlamaya çalışıyorum." ,</span></p>

    <p style="; margin-bottom: 2.4pt; text-indent: 18pt;"><span style="">"Kim olduğunuzu mu?" diye sordu O'Donnell usulca.</span></p>

    <p style="; margin-bottom: 2.4pt; text-indent: 18pt;"><span style="">Maura kadının gözlerinin içine baktı. "Kim olduğumu biliyorum.""</span></p>

    <p style="; margin-bottom: 2.4pt; text-indent: 18pt;"><span style="">"Emin misiniz?" diye sordu</span> <span style="">O'Donnell</span> <span style="">öne doğru eğilerek. "Otopsi laboratuarında bir kurbanın yaralarını incelerken, bir katilin kurbanın üzerinde bıraktığı tahribatı tarif ederken bir parça da olsa heyecan duymuyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Bunu da nereden çıkarıyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü siz Amalthea'nın kızısınız."</span></p>

    <p style="; margin-bottom: 2.4pt; text-indent: 18pt;"><span style="">"Ben sadece biyolojinin kurbanıyım. Beni o büyütmedi."</span></p>

    <p style="; margin-bottom: 2.4pt; text-indent: 18pt;"><span style="">O'Donnell</span> <span style="">yeniden sandalyesine yaslanıp o soğuk ve takdir eden ifadesini takındı. "Saldırganlığın kalıtsal olabileceğini biliyor muydunuz? Bazı aileler şiddet eğilimini DNA'larında taşıyorlar."</span></p>

    <p style="; margin-bottom: 2.4pt; text-indent: 18pt;"><span style="">Maura o anda Rizzoli'nin,</span> <span style="">O'Donnell</span> <span style="">hakkında söylediklerini anımsadı: <i>Onunki meraktan öte bir şey, insanın derisini kesmenin, bir kurbanı kanarken izlemenin nasıl bir şey olduğunu merak ediyor. O otorite duygusunun, o nihai gücün tadını anlamaya çalışıyor. Bir vampirin kana susadığı gibi ayrıntıların peşinde koşuyor.</i></span></p>

    <p style="; margin-bottom: 2.4pt; text-indent: 18pt;"><span style="">Şimdi O'Donnell'ın gözlerindeki o açlığı görebiliyordu. <i>Bu kadın canavarlarla iletişim kurmaktan haz alıyor,</i> diye düşündü. <i>Ve şimdi kendisine yeni bir canavar bulduğunu umuyor</i>.</span></p>

    <p style="; margin-bottom: 2.4pt; text-indent: 18pt;"><span style="">"Buraya Amalthea hakkında konuşmaya geldim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Biz de ondan bahsediyorduk değil mi?"</span></p>

    <p style="; margin-bottom: 2.4pt; text-indent: 18pt;"><span style="">"MIE Framingham'daki rapora göre onu en azından on kez ziyaret etmişsiniz. Neden bu kadar sık gidiyorsunuz? Amalthea'nın iyiliği için değil herhalde."</span></p>

    <p style="; margin-bottom: 2.4pt; text-indent: 18pt;"><span style="">"Bir araştırmacı olarak Amalthea'yla ilgileniyorum. İnsarılan öldüremeye iten güdüleri anlamaya çalışıyorum. Bundan neden zevk aldıklarını."</span></p>

    <p style="; margin-bottom: 2.4pt; text-indent: 18pt;"><span style="">"Bunu zevk için yaptığını mı söylüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Siz neden cinayet işlediğini biliyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Belli ki psikozlu."</span></p>

    <p style="; margin-bottom: 2.4pt; text-indent: 18pt;"><span style="">"Psikoz hastalarının çok az bir kısmı cinayet işliyor."</span></p>

    <p style="; margin-bottom: 2.4pt; text-indent: 18pt;"><span style="">"Ama hasta olduğunu kabul ediyorsunuz değil mi?"</span></p>

    <p style="; margin-bottom: 2.4pt; text-indent: 18pt;"><span style="">O'Donnell bir an için tereddüt etmişti. "Öyle görünüyor."</span></p>

    <p style="; margin-bottom: 2.4pt; text-indent: 18pt;"><span style="">"Emin değilsiniz galiba. Onca kez onu ziyaret ettiğiniz hâlde hem de?"</span></p>

    <p style="; margin-bottom: 2.4pt; text-indent: 18pt;"><span style="">"Annenizde psikozdan daha fazlası olduğuna inanıyorum. En azından iddia makamı böyle düşünüyordu."</span></p>

    <p style="; margin-bottom: 2.4pt; text-indent: 18pt;"><span style="">"Onu suçlu bulmaya yetecek kadar delil vardı."</span></p>

    <p style="; margin-bottom: 2.4pt; text-indent: 18pt;"><span style="">"Ah, bir sürü delil vardı hem de. Benzin istasyonunun kamerasında plakası görünüyordu. Levyenin üzerinde kadınların kanı bulundu. Cüzdanları bagajındaydı. Ama bunu görmemiştiniz herhalde," dedi</span> <span style="">O'Donnell</span> <span style="">sehpanın üzerindeki dosyalardan birini Maura'ya uzatarak. "Bu Amalthea'nın tutuklandığı yerden, Virginia'daki suç laboratuarından."</span></p>

    <p style="; margin-bottom: 2.4pt; text-indent: 18pt;"><span style="">Maura dosyayı açtı. İçinde</span> <span style="">Massachusetts</span> <span style="">plakalı beyaz bir sedanın fotoğrafı vardı.</span></p>

    <p style="; margin-bottom: 2.4pt; text-indent: 18pt;"><span style="">"Bu Amalthea'nın kullandığı araba," dedi</span> <span style="">O'Donnell.</span></p>

    <p style="; margin-bottom: 2.4pt; text-indent: 18pt;"><span style="">Maura sonraki sayfaya geçti. Araçtaki parmak izi raporuydu bu.</span></p>

    <p style="; margin-bottom: 2.4pt; text-indent: 18pt;"><span style="">"Arabada birden çok parmak izine rastlanmış," dedi</span> <span style="">O'Donnell.</span> <span style="">"Emniyet kemerlerinin üzerinde kurbanlar, Nikki ve Theresa Wells'e ait parmak izleri bulunmuş. Bu da arabaya binip emniyet kemerlerini bağladıklarını gösteriyor. Ve tabii direksiyonun ve vitesin üzerinde Amalthea'nın parmak izleri bulunmuş." O'Donnell bir an için duraksadı. "Ama araçta bir de dördüncü bir kişiye ait parmak izleri bulunuyor."</span></p>

    <p style="; margin-bottom: 2.4pt; text-indent: 18pt;"><span style="">"Dördüncü bir kişi mi?"</span></p>

    <p style="; margin-bottom: 2.4pt; text-indent: 18pt;"><span style="">"İşte orada, o raporda. Torpido gözünde, direksiyonda veher iki taraftaki kapılarda. Bu parmak izlerinin sahibi asla bulunamadı."</span></p>

    <p style="; margin-bottom: 2.4pt; text-indent: 18pt;"><span style="">"Bunun bir anlamı yok. Pekâlâ bir araba tamircisinin parmak izleri olabilir."</span></p>

    <p style="; margin-bottom: 2.4pt; text-indent: 18pt;"><span style="">"Bu da bir olasılık tabii. Şimdi bir de lif raporundaki saçlara bakın."</span></p>

    <p style="; margin-bottom: 2.4pt; text-indent: 18pt;"><span style="">Maura sonraki sayfayı çevirdi. Arka koltukta sarı saçlar bulunmuştu. Bunlar Theresa ve Nikki Wells'in saçlarıydı. "Bunda şaşırtıcı hiçbir taraf göremiyorum. Kurbanların arabada olduklarını zaten biliyoruz."</span></p>

    <p style="; margin-bottom: 2.4pt; text-indent: 18pt;"><span style="">"Ama ön koltukta saçlarına rastlanmadığını göreceksiniz. Bir düşünün. İki kadın yolda kalıyorlar. Biri durup onları gidecekleri yere kadar götürebileceğini söylüyor. Peki, kardeşler ne yapıyor? İkisi birden arka koltuğa geçiyorlar. Bu sizce de biraz kaba olmaz mıydı? Sürücüyü tek başına önde bırakıp arka koltuğa oturmak. Tabii... "</span></p>

    <p style="; margin-bottom: 2.4pt; text-indent: 18pt;"><span style="">Maura kadının gözlerine baktı. "Tabii önde başka biri oturmuyorsa."</span></p>

    <p style="; margin-bottom: 2.4pt; text-indent: 18pt;"><span style="">O'Donnell yüzünde tatmin olmuş bir gülümsemeyle arkasına yaslandı. "İşte insanı deli eden soru bu. Mahkemede asla cevabı bulunamayan soru. Bu yüzden tekrar tekrar annenizi ziyaret ediyorum. Polisin öğrenmek için zahmete girmediği bu sorunun cevabını öğrenmek istiyorum: Amalthea'nın yanındaki koltukta kim oturuyordu?"</span></p>

    <p style="; margin-bottom: 2.4pt; text-indent: 18pt;"><span style="">"Size söylemedi mi?"</span></p>

    <p style="; margin-bottom: 2.4pt; text-indent: 18pt;"><span style="">"Adamın adını söylemedi."</span></p>

    <p style="; margin-bottom: 2.4pt; text-indent: 18pt;"><span style="">"Adamın mı?"</span></p>

    <p style="; margin-bottom: 2.4pt; text-indent: 18pt;"><span style="">"Erkek olduğunu sadece tahmin ediyorum. Ama o kadınları yol kenarında bulduğu zaman Amalthea'nın yanında biri olduğundan eminim. Kurbanları kontrol altına almasına yardım eden biri. O cesetleri kulübeye taşımasına ve ateşe vermesine yardım edecek güçte biri." O'Donnell duraksadı. "Benim ilgilendiğim kişi aslında o Dr. Isles. Bulmak istediğim kişi o."</span></p>

    <p style="; margin-bottom: 2.4pt; text-indent: 18pt;"><span style="">"Amalthea'ya ziyaretleriniz bunların onunla hiçbir ilgisi yoktu."</span></p>

    <p style="; margin-bottom: 2.4pt; text-indent: 18pt;"><span style="">"Delilik beni ilgilendirmiyor. Ama şeytani kötülük kesinlikle ilgilendiriyor."</span></p>

    <p style="; margin-bottom: 2.4pt; text-indent: 18pt;"><span style="">Maura gözlerini O'Donnell'a dikti<i>: Elbette ilgilendirir. Şeytana yanaşıp onun kokusunu almak istiyorsun. İlgini çeken Amalthea değil. O sadece ikiniz arasında bir aracı; seni arzuladığın şeye götürecek bir köprü.</i></span></p>

    <p style="; margin-bottom: 2.4pt; text-indent: 18pt;"><span style="">"Bir suç ortağı," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Kim olduğunu bilmiyoruz; neye benzediğini de. Ama anneniz biliyor."</span></p>

    <p style="; margin-bottom: 2.4pt; text-indent: 18pt;"><span style="">"O zaman neden adını söylemiyor ki?"</span></p>

    <p style="; margin-bottom: 2.4pt; text-indent: 18pt;"><span style="">"Asıl soru da bu zaten onu neden gizliyor? Ondan korkuyor mu? Onu korumak mı istiyor?"</span></p>

    <p style="; margin-bottom: 2.4pt; text-indent: 18pt;"><span style="">"Gerçekten böyle bir insan olduğundan bile emin değilsiniz. Elinizde sadece kimliği belirsiz bir parmak izi var. Bu yalnızca bir teori."</span></p>

    <p style="; margin-bottom: 2.4pt; text-indent: 18pt;"><span style="">"Teoriden daha fazlası. Canavar gerçek." O'Donnell öne doğru eğilip sessizce, neredeyse sır verir gibi bir samimiyetle ekledi: "Virginia'da tutuklandığı zaman ilk ifadesinde bu ismi kullanmış. Polis onu sorguladığı zaman <i>'Bunu yapmamı Canavar istedi</i>,' demiş<i>. O kadınları öldürmesini o söyledi</i>."</span></p>

    <p style="; margin-bottom: 2.4pt; text-indent: 18pt;"><span style="">Sonrasında bir sessizlik oldu. Maura, giderek daha hızla çalınan bir davul gibi kalbinin güm güm attığını duyabiliyordu. Gözlerini indirip yutkundu. "Burada bir şizofrenden söz ediyoruz. Muhtemelen işitsel sanrılar yaşayan bir kadından."</span></p>

    <p style="; margin-bottom: 2.4pt; text-indent: 18pt;"><span style="">"Belki de gerçek birinden söz ediyordur."</span></p>

    <p style="; margin-bottom: 2.4pt; text-indent: 18pt;"><span style="">"Canavar mı yani?" Maura kendini gülmeye zorlamıştı. "Belki de kendine özgü bir iblisten bahsediyordur. Kâbuslarındaki canavarlardan."</span></p>

    <p style="; margin-bottom: 2.4pt; text-indent: 18pt;"><span style="">"Geride parmak izi bırakan canavarlar mı?"</span></p>

    <p style="; margin-bottom: 2.4pt; text-indent: 18pt;"><span style="">"Görünüşe bakılırsa bu iddia jüriyi de pek etkilememiş."</span></p>

    <p style="; margin-bottom: 2.4pt; text-indent: 18pt;"><span style="">"Delili görmezden geldiler. Ben de mahkemedeydim. İddia makamının bütün davayı psikozlu bir kadının üzerine yıkmasına tanık oldum. İşin aslı bu derece hasta bir kadının yaptıklarından sorumlu olamayacak durumda olduğunu onlar bile kolaylıkla görebilirlerdi. Ama o kolay bir hedefti. Mahkûm edilmesi hiç de zor olmadı."</span></p>

    <p style="; margin-bottom: 2.4pt; text-indent: 18pt;"><span style="">"Deli olduğu apaçık ortada olduğu hâlde."</span></p>

    <p style="; margin-bottom: 2.4pt; text-indent: 18pt;"><span style="">"Oh, hayır. Herkes onun deli olduğunda ve gaipten sesler duyduğunda hem fikirdi. O sesler insana kadınların kafataslarını parçalayıp cesetlerini yakmasını söyleyebilir. Ama jüri yine de onun doğruyu yanlıştan ayırabildiğini farz ediyor. Amalthea bir savcının gözünde kesinlikle suçluydu. Jüri de buna karar verdi. Her şeyi yanlış anladılar. Asıl katili ellerinden kaçırdılar." O'Donnell yeniden sandalyesine yaslandı. "Ve onun kim olduğunu bilen tek kişi anneniz."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura adli tıp binasının önüne park ettiğinde saat altı olmuştu. Otoparkta hâlâ iki araç duruyordu. Yoshima'nın mavi Honda'sı ve Costas'ın siyah Saab'ı. Geç saatte gelen bir otopsi oldu herhalde, diye düşündü Maura bir parça da suçluluk duyarak. Bugün nöbet sırası ondaydı ama meslektaşlarından onu idare etmelerini rica etmişti.</span></p>

    <p style="; margin-bottom: 2.4pt; text-indent: 18pt;"><span style="">Maura arka kapıdan binaya girdi ve hemen kendi ofisine geçti. Yolda kimseyle karşılaşmamıştı. Aradığı şey masasının üzerindeydi: iki adet dosya. Louise dosyalardan birinin üzerine sarı bir yapıştırmalı kâğıdın üzerinde bir not iliştirmişti: İstediğiniz dosyalar. Maura çalışma masasına oturup derin bir nefes aldı ve ilk dosyayı açtı.</span></p>

    <p style="; margin-bottom: 2.4pt; text-indent: 18pt;"><span style="">Bu ablanın dosyasıydı; Theresa Wells'in. Baştaki sayfada kurbanın adı, dava numarası ve otopsi tarihi yazıyordu. Maura adı geçen patologu tanımıyordu. Dr. James Hobart diye biriydi. Ama adli tıpta sadece iki yıldır çalışıyordu neticede ve bu rapor beş yıl öncesine aitti. Böylece sayfayı çevirip Dr. Hobart'ın diktesini okumaya başladı.</span></p>

    <p style="; margin-bottom: 2.4pt; text-indent: 18pt;"><span style="">Merhum sağlıklı bir bayan, yaşı belli değil, boyu bir metre atmış yedi santim, kilosu elli iki. Kimliği diş röntgenleriyle belirlendi; parmak izi belirlenemiyor. Gövdede, kol ve bacaklarda ciddi yanıklar, deride ve açıkta kalan kısımlarda ciddi kömürleşmeler görülüyor. Yüz ve bedenin ön kısmı bir şekilde hasar almamış. Giysiler çıkarılmamış. Gap marka, otuz sekiz beden kot pantolonun düğmesi ve fermuarı kapalı; kömür hâline gelen beyaz kazak çıkarılmamış ve sutyenin kopçaları da kapalı. Solunum yollarının incelenmesi sonucu ise rastlanmadı. Kan değerlerinde karboksihemoglobin doygunluğu minimum düzeyde.</span></p>

    <p style="; margin-bottom: 2.4pt; text-indent: 18pt;"><span style="">Yani vücudu ateşe verildiğinde Theresa Wells nefes almıyordu. Ölüm nedeni Dr. Hobart'ın röntgenlerinden açıkça görülüyordu zaten.</span></p>

    <p style="; margin-bottom: 2.4pt; text-indent: 18pt;"><span style="">Yanlardan ve önlü arkalı çekilen kafatası röntgenlerinde kafatasının sağ yan kısmında ezilme ve dört santimetre genişliğinde kama şeklinde kırığa rastlanıyor.</span></p>

    <p style="; margin-bottom: 2.4pt; text-indent: 18pt;"><span style="">Ölüm sebebi başına aldığı darbeydi büyük olasılıkla.</span></p>

    <p style="; margin-bottom: 2.4pt; text-indent: 18pt;"><span style="">Daktilo ile yazılmış raporun sonunda Dr. Hobart'ın imzasının altında Maura tanıdık bir isim gördü. Dikteyi kâğıda geçiren Louise'di. Patologlar gelip geçiciydi ama Louise ezelden beri bu ofisteydi.</span></p>

    <p style="; margin-bottom: 2.4pt; text-indent: 18pt;"><span style="">Maura sonraki sayfaları da gözden geçirdi. Çekilen röntgenlerin ve yapılan kan ve sıvı testlerinin listelendiği bir sayfa vardı. Ayrıca toplanan kanıtlar da not edilmişti. İdari raporlarda gözetim zinciri, kişisel eşyalar ve otopside bulunan kişilerin isimleri kaydedilmişti. Hobart'ın asistanlığını Yoshima yapmıştı. Ama Maura otopsiye giren Fitchburg polisi Dedektif Swigert'ı tanımıyordu.</span></p>

    <p style="; margin-bottom: 2.4pt; text-indent: 18pt;"><span style="">Maura dosyanın sonuna gelmişti. En sonda bir fotoğraf vardı. Maura resmi görünce bir an irkildi. Alevler Theresa Wells'in etlerini yakıp kavurmuştu. Derisi yanmıştı ve gövdesindeki kaslar açığa çıkmıştı. Ama yüzü şaşırtıcı bir biçimde sağlam kalmıştı. Bu yüzün bir bayana ait olduğu belliydi<i>. Sadece otuz beş yaşındaymış</i>, diye düşündü Maura. <i>Eğer yaşasaydı bugün benim yaşımda olacaktı. Eğer o kasım günü lastiği patlamasaydı bugün yaşıyor olacaktı.</i></span></p>

    <p style="; margin-bottom: 2.4pt; text-indent: 18pt;"><span style="">Maura, Theresa'nın dosyasını kapatıp diğerine uzandı. Dosyayı açıp da içindeki korkunç detaylarla yüzleşmeden önce yine isteksizce bir an için duraksamıştı. Bir yıl önce otopsisini yaptığı yanarak ölen kurbanı düşündü. Saçlarına ve giysilerine sinen o koku odadan çıktıktan sonra bile saatlerce üzerinden gitmemişti. O yazın sonuna kadar mümkün olduğunca barbekü yapmaktan kaçınmıştı. Mangalda et kokusuna katlanamıyordu. Şimdi Nikki Wells'in dosyasını açarken neredeyse hafızasının derinliklerine gömdüğü o kokuyu duymaya başlamıştı yine.</span></p>

    <p style="; margin-bottom: 2.4pt; text-indent: 18pt;"><span style="">Kurban fena hâlde yanmış. Göğsün belli kısımları ve karın duvarı tamamen kül olmuş. İç organlar tamamen açığa çıkmış. Yüzdeki yumuşak dokular ve kafa derisi de yanmış. Kafatası kemeri görünüyor. Yüz kemiklerine alınan darbeler de açıkça gözleniyor. Giysilerden geriye hiçbir şey kalmamış. Yalnızca röntgenlerde beş numaralı kaburganın üzerinde metal bir parça olduğu gözleniyor. Sutyeninin kopçası olabilir. Ayrıca leğen çatısında tekbir metal parça görülüyor. Karın bölgesinin röntgenlerinde bir ceninin iskeletinin kalıntıları gözleniyor. Kafatası çapı aşağı yukarı otuz altı haftalık olduğunu gösteriyor...</span></p>

    <p style="; margin-bottom: 2.4pt; text-indent: 18pt;"><span style="">Katil, Nikki Wells'in hamile olduğunu açıkça görebiliyor olmalıydı. Yine de ona da doğmamış çocuğuna da merhamet etmemişti. Hamile olduğu için ona taviz vermemişti. Anne ve çocuğuna ormanın orta yerinde yapılan ortak bir cenaze töreni bahsetmişti yalnızca. Bu da iltimastan sayılırsa tabii.</span></p>

    <p style="; margin-bottom: 2.4pt; text-indent: 18pt;"><span style="">Maura sonraki sayfaya geçti. Otopsi raporunda yazan bir cümleyi gördüğü zaman kaşlarını çatıp bir an için duraksamıştı:</span></p>

    <p style="; margin-bottom: 2.4pt; text-indent: 18pt;"><i><span style="">Röntgende açıkça görüldüğü gibi ceninin sağ kaval kemiği, kamış kemiği ve ayak bilek kemikleri eksik.</span></i></p>

    <p style="; margin-bottom: 2.4pt; text-indent: 18pt;"><span style="">Cümlenin yanına tükenmez kalemle bir not düşülmüştü: "<i>Eke bakınız</i>." Maura sayfaları çevirip sonradan iliştirilen sayfaya baktı:</span></p>

    <p style="; margin-bottom: 2.4pt; text-indent: 18pt;"><span style="">Kurbanın üç ay önce ayakta tedavi olduğu hastanenin kadın doğum bölümünde dölütsel anormallik belirlenmiş.</span></p>

    <p style="; margin-bottom: 2.4pt; text-indent: 18pt;"><span style="">İkinci üç aylık süreçte yapılan ultrasonda ceninin sağ alt uzvunun muhtemelen amniyotik band sendromuna bağlı olarak eksik olduğu gözlemlenmiş.</span></p>

    <p style="; margin-bottom: 2.4pt; text-indent: 18pt;"><span style="">Fetal bozukluk. Nikki Wells, bebeğinin sağ bacağının olmadığını öğrenmişti ama yine de bebeği doğurmayı seçmişti demek. Bebeğine sahip çıkmıştı.</span></p>

    <p style="; margin-bottom: 2.4pt; text-indent: 18pt;"><span style="">Maura sondaki sayfalarla yüzleşmenin daha zor olacağını biliyordu. Bu resme bakmayı midesi kaldırmayacaktı ama yine de kendini zorladı. Kadının kolları ve gövdesi kapkara olmuştu. Hamileliğin verdiği o pırıltıyla yanakları al al olmuş güzel bir kadın değildi bu resimdeki. Yalnızca kömürden bir maskenin altından bakan bir kurukafa; öldürücü darbenin paramparça ettiği yüz kemikleri.</span></p>

    <p style="; margin-bottom: 2.4pt; text-indent: 18pt;"><i><span style="">Bunu Amalthea Lank yaptı. Benim annem yaptı. Onların kafalarını kırıp bedenlerini kulübeye sürükledi. Cesetlerin üzerine benzini dökerken, kibriti çakarken ve alevlerin üzerlerinde büyümesini izlerken çılgınca bir zevk mi aldı yani? Yanan saç ve et kokusunu uzun uzun ciğerlerine çekmek için etraflarında mı dolandı?</span></i></p>

    <p style="; margin-bottom: 2.4pt; text-indent: 18pt;"><span style="">Maura daha fazla dayanamayarak dosyayı kapattı. Masasının üzerindeki röntgen zarflarına dönmüştü şimdi. Röntgenleri alıp ışık kutusuna yöneldi ve Theresa Wells'in kafa ve boyun röntgenlerini kutuya yerleştirdi. Kemiklerin hayalet gibi gölgeleri ışıkla birlikte pırıl pırıl parlamıştı. Röntgenlere bakmak fotoğraflara bakmaktan çok daha kolaydı. Et kemikten ayrılıp da tanınamaz hâle geldiği zaman iskeletin korkutucu bir yanı kalmıyordu ki. Bütün iskeletler birbirine benziyordu ne de olsa. Şu anda baktığı kafatası herhangi bir kadına ait olabilirdi. Sevdiği birine ya da ona tamamen yabancı birine. Maura kurbanın kafatasındaki çatlağı inceledi. Kafatasının içine göçen üçgen şeklindeki kırığa baktı. Bu alelade bir darbe değildi. İnsanın bu kemik parçasını kafatasının yan kısmına gömebilmesi için kolunu bilinçli bir biçimde, vahşice, var gücüyle savurması gerekiyordu.</span></p>

    <p style="; margin-bottom: 2.4pt; text-indent: 18pt;"><span style="">Maura, Theresa’nın röntgenlerini indirip diğer zarfa uzandı ve ışık kutusuna yeni röntgen filmlerini yerleştirdi. Bu da bir kafatası filmiydi Nikki'ninki. O da ablası gibi başından darbe almıştı ama bu kez levye alına inerek alın kemiğini tamamen göçertmişti. Göz çukurlarının ikisi de öyle bir paramparça olmuştu ki o anda kadının gözleri yuvalarından fırlamış olmalıydı. Nikki Wells o darbenin geldiğini gözleriyle görmüş olmalıydı.</span></p>

    <p style="; margin-bottom: 2.4pt; text-indent: 18pt;"><span style="">Maura röntgenleri indirip kutuya başka bir çift röntgeni astı. Nikki'nin omurga ve leğen kemikleri yanan etin altında şaşırtıcı derecede sağlam kalmıştı. Leğen kemiğinin hemen altında ceninin iskeleti görünüyordu. Alevler anneyi ve çocuğu yakıp kapkara bir kömüre çevirmişti ama röntgenlerde aslında iki ayrı birey oldukları açıkça görünüyordu. İki kişinin kemikleri vardı burada. İki ayrı kurban.</span></p>

    <p style="; margin-bottom: 2.4pt; text-indent: 18pt;"><span style="">Maura o sırada bir şey daha fark etti: birbirine giren kemiklerin arasından pırıl pırıl parlıyordu. Nikki Wells'in kasık kemiğinin üzerinde iğne kadar, küçücük gümüşi bir şey vardı. Ufak bir metal parçası mıydı bu? Belki de giysilerinin üzerindeki bir düğmeye ya da fermuara aitti ve yanan deriyle birlikte kemiğe yapışmıştı.</span></p>

    <p style="; margin-bottom: 2.4pt; text-indent: 18pt;"><span style="">Maura zarftan gövdenin profilden çekilmiş röntgenini çıkardı ve önden çekilen röntgenin yanına yerleştirdi. Parlak metal madde burada da görünüyordu. Ama Maura yandan bakınca cismin kasık kemiğinin üzerinde değil içinde olduğunu gördü.</span></p>

    <p style="; margin-bottom: 2.4pt; text-indent: 18pt;"><span style="">Maura, Nikki'nin röntgenlerini çıkarıp ikişer ikişer ışık kutusunun üzerine koydu. Dr. Hobart'ın sutyen kopçası olabileceğini düşündüğü metal parçalara baktı. Profilden çekilen röntgenlerde bu parçaların kemiğin içinde değil de yumuşak dokunun üzerinde oldukları açıkça görülebiliyordu. Maura yeniden kasık kemiğinin röntgenlerine baktı. Dr.</span> <span style="">Hobart</span> <span style="">raporunda bundan bahsetmişti ama ne olabileceğine dair kesin bir sonuca varmamıştı. Belki de bunun önemsiz bir ayrıntı olduğuna karar vermişti. Kurbanın başından geçen diğer korkunç şeyleri düşününce böyle düşünmesine şaşmamak gerekiyordu tabii.</span></p>

    <p style="; margin-bottom: 2.4pt; text-indent: 18pt;"><span style="">Otopside Hobart'a, Yoshima eşlik etmişti. Maura, Yoshima'nın bunu anımsayabileceğini düşündü.</span></p>

    <p style="; margin-bottom: 2.4pt; text-indent: 18pt;"><span style="">Böylece ofisinden çıkıp merdivenlere doğru yürüdü ve sürgülü kapıyı geçip otopsi salonuna girdi. Laboratuarda kimseler yoktu. Bütün masalar temizlenmişti ve otopsi salonu o gece için kapanmıştı artık.</span></p>

    <p style="; margin-bottom: 2.4pt; text-indent: 18pt;"><span style="">"Yoshima?" diye seslendi Maura.</span></p>

    <p style="; margin-bottom: 2.4pt; text-indent: 18pt;"><span style="">Sonra ayağına galoşları geçirip paslanmaz çelikten otopsi masalarının arasında yürüyerek laboratuarın diğer tarafında, teslimat bölümüne açılan sürgülü kapıya yöneldi. Buz gibi kapı kolunu indirip içeriye bir göz attı. Burada yan yana sedyelerde, üzerleri beyaz örtülerle örtülmüş iki merhum vardı.</span></p>

    <p style="; margin-bottom: 2.4pt; text-indent: 18pt;"><span style="">Maura içeri girip kapıyı kapattı bir süre teslimat bölümünde öylece durup sesleri dinledi. Binada birilerinin olduğuna dair en ufak bir ses yoktu. Ne bir ayak sesi, ne de başka bir şey. Sadece buzluğun uğultusu ve dışarıdan gelen ambulans sirenleri duyuluyordu.</span></p>

    <p style="; margin-bottom: 2.4pt; text-indent: 18pt;"><span style="">Costas ve Yoshima evlerine gitmişlerdi.</span></p>

    <p style="; margin-bottom: 2.4pt; text-indent: 18pt;"><span style="">Maura da on beş dakika sonra binadan çıktı. Saab ve Toyota park yerinde değildi artık. Sadece kendi siyah Lexus'u duruyordu. Bir de üzerlerinde ADLİ TIP OFİSİ,</span> <span style="">MASSACHUSETTS</span> <span style="">EYALETİ yazan cenaze araçları vardı. Hava kararmıştı ve arabası izbe bir köşede, sarı bir sokak lambasının altındaydı.</span></p>

    <p style="; margin-bottom: 2.4pt; text-indent: 18pt;"><span style="">Theresa ve Nikki Wells'in resimleri bir türlü gözünün önünden gitmiyordu. Siyah Lexus'una doğru yürürken diken üstündeydi. Etrafından gelen en ufak sese, en ufak bir harekete karşı tetikte ilerliyordu. Arabasına sadece birkaç adım kalmıştı ki bir anda yolcu kapısını görüp olduğu yerde donakaldı. Ensesindeki tüyler diken diken olmuştu bir anda.</span> <span style="">Parmakları</span> <span style="">uyuştu ve elindeki dosyalar yere düştü. Kâğıtlar</span> <span style="">asfalta</span> <span style="">dağılmıştı.</span></p>

    <p style="; margin-bottom: 2.4pt; text-indent: 18pt;"><span style="">Arabasının üzerinde üç tane çizik vardı. Bir pençe izi.</span></p>

    <p style="; margin-bottom: 2.4pt; text-indent: 18pt;"><i><span style="">Kaç hemen, içeri gir hemen.</span></i></p>

    <p style="; margin-bottom: 2.4pt; text-indent: 18pt;"><span style="">Maura arkasını dönüp kapkaranlık binaya doğru koşmaya başladı. Kapının önünde durup anahtarlarını karıştırdı. Nerdeydi şu anahtar? Doğru olanı hangisiydi? Sonunda anahtarı bulup içeri girdi ve kapıyı kapatıp arkasına yaslandı. Bütün gücüyle bastırarak barikatı güçlendirmeye çalışıyordu sanki.</span></p>

    <p style="; margin-bottom: 2.4pt; text-indent: 18pt;"><span style="">İçerisi öyle sessizdi ki panik içinde alıp verdiği nefesi bile duyabiliyordu.</span></p>

    <p style="; margin-bottom: 2.4pt; text-indent: 18pt;"><span style="">Böylece koridorda koşturarak ofisine girdi ve kapıyı içeriden kilitledi. Etrafındaki tanıdık eşyaları görünce sonunda nabzının biraz olsun yavaşladığını hissetmişti. Elleri titremiyordu artık. Böylece çalışma masasının başına gidip telefonu aldı ve Jane Rizzoli'nin numarasını çevirdi.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
