<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ BİR</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">KULÜBE YAĞMURLA AĞIRLAŞAN ağaç dallarının dokunuşlarından korkup ürkmüşçesine olduğu yerde büzülüp kalmıştı sanki. Maura bir hafta önce burayı ilk gördüğünde sadece ormanın adım adım ilerleyen tacizinden boğulan karanlık, kutu gibi küçücük, bunaltıcı bir ev olduğunu düşünmüştü. Ama şimdi arabanın camından baktığı zaman pencereler şeytani bakışlarla kendisini izleyen gözler gibi görünmüştü gözüne.</span></p>

    <p style="; margin-bottom: 2.4pt; text-indent: 18pt;"><span style="">"Burası Amalthea'nın büyüdüğü ev," dedi Maura. "Anna'nın bu bilgiye ulaşması hiç de zor olmamıştır. Amalthea'nın lise kayıtlarına ya da eski bir telefon defterinde Lank ismine bakarak bulmuş olmalı." Maura, Rizzoli'ye baktı. "Emlakçı Bayan Clausen, Anna'nın özellikle bu evi kiralamak istediğini söylemişti."</span></p>

    <p style="; margin-bottom: 2.4pt; text-indent: 18pt;"><span style="">"Yani Anna, Amalthea'nın bir zamanlar burada yaşadığını biliyordu."</span></p>

    <p style="; margin-bottom: 2.4pt; text-indent: 18pt;"><span style="">Ve oda tıpkı benim gibi annemiz hakkında daha çok şey öğrenebilmek için yanıp tutuşuyordu, diye düşündü Maura. Bize hayat veren ve sonra da terk edip giden kadını tanıyıp anlamak istiyordu.</span></p>

    <p style="; margin-bottom: 2.4pt; text-indent: 18pt;"><span style="">Yağmur arabanın tepesini döverek gümüşi damlalar hâlinde ön camdan aşağı süzülüyordu.</span></p>

    <p style="; margin-bottom: 2.4pt; text-indent: 18pt;"><span style="">Rizzoli yağmurluğunun fermuarını kapatıp şapkasını başına geçirdi. "Haydi gidip bir bakalım o zaman."</span></p>

    <p style="; margin-bottom: 2.4pt; text-indent: 18pt;"><span style="">Yağmurda koşar adımlarla verandanın merdivenlerini tırmanıp kapının önünde yağmurluklarını silkelediler.</span> <span style="">Maura,</span> <span style="">biraz önce Bayan Clausen'ın emlak ofisinden aldıkları anahtarı çıkarıp kilide yerleştirdi. İlk başta anahtar dönmemişti. Sanki ev teslim olmamak için savaşıyordu. Maura'yı içeriye almak istemiyordu. Ama sonunda kilidi açmayı başardılar. Kapı onlara göz dağı verircesine gıcırdayarak açılmıştı. Sonuna kadar Maura'ya direniyordu.</span></p>

    <p style="; margin-bottom: 2.4pt; text-indent: 18pt;"><span style="">İçerisi Maura'nın hatırladığından daha da kasvetli ve boğucuydu. Öyle bir küf kokusu vardı ki sanki dışarıdaki nem duvarlardan içeri sızıp perdelere ve mobilyalara kadar sinmişti. Pencerelerden vuran ışık odayı grinin farklı tonlarındaki gölgelere boğmuştu. Bu ev bizi burada istemiyor, diye düşündü Maura. Sırlarını açığa çıkarmamızı istemiyor.</span></p>

    <p style="; margin-bottom: 2.4pt; text-indent: 18pt;"><span style="">Maura uzanıp Rizzoli'nin koluna dokundu. "Bak," dedi kapının üzerindeki sürgü ve pirinç kilitlere işaret ederek.</span></p>

    <p style="; margin-bottom: 2.4pt; text-indent: 18pt;"><span style="">"Bu kilitler yeni."</span></p>

    <p style="; margin-bottom: 2.4pt; text-indent: 18pt;"><span style="">"Anna yaptırmış bunları. İnsan neden diye düşünmeden edemiyor değil mi? Kendini kimden korumaya çalışıyordu ki?"</span></p>

    <p style="; margin-bottom: 2.4pt; text-indent: 18pt;"><span style="">"Charles Cassell'den olabilir mi?" Rizzoli oturma odasının penceresine doğru ilerleyip camın önüne perde gibi inmiş, yağmur damlalarıyla ışıl ışıl parıldayan yapraklara baktı. "Burası çok izole bir yer. Bir tane bile komşu yok. Ağaçlardan başka hiçbir şey yok. Ben de fazladan bir iki tane kilide ihtiyaç duyardım." Rizzoli huzursuzca gülmüştü. "Biliyor musun, ormanı oldum olası sevmem. Bir keresinde lisede grup hâlinde kampa gitmiştik.</span> <span style="">New</span> <span style="">Hampshire'a gidip güzel bir kamp ateşinin etrafına uyku tulumlarımızı serdik. Ama orada bütün gece gözümü bile kırpmamıştım. Ya orada biri gizlenmiş beni izliyorsa, ya ağaçların arasında, otların arasında biri varsa diye düşünmekten gözüme uyku girmemişti."</span></p>

    <p style="; margin-bottom: 2.4pt; text-indent: 18pt;"><span style="">"Gel haydi," dedi</span> <span style="">Maura.</span> <span style="">"Sana evin diğer kısımlarını göstereyim." Maura mutfağa girip duvardaki düğmeye bastı. Floresan lambaları uğursuz bir uğultuyla yanmışlardı. Parlak Floresan ışıkları fi tarihinden kalma linolyumun üzerindeki bütün çatlakları acımasızca gözler önüne seriyordu.</span> <span style="">Maura</span> <span style="">siyah-beyaz bir dama tahtası gibi kareli döşemenin zamanla sararan yerlerine baktı. Yıllar içinde bu döşemenin üzerine kaç kez süt döküldüğünü, kaç kez çamurlu ayakkabılarla içeri toz toprak taşındığını düşündü. Her birinin mikroskobik izleri hâlâ duruyor olmalıydı yerlerde. Bu kırık ve çatlaklara başka neler sızmıştı acaba? Hangi korkunç olayların izleri gizliydi burada?</span></p>

    <p style="; margin-bottom: 2.4pt; text-indent: 18pt;"><span style="">"Bu sürgüler de yepyeni," dedi Rizzoli arka kapının üzerindeki kilitlere işaret ederek.</span></p>

    <p style="; margin-bottom: 2.4pt; text-indent: 18pt;"><span style="">Maura kiler kapısına yöneldi. "Görmeni istediğim şey buydu."</span></p>

    <p style="; margin-bottom: 2.4pt; text-indent: 18pt;"><span style="">"Bir sürgü daha mı?"</span></p>

    <p style="; margin-bottom: 2.4pt; text-indent: 18pt;"><span style="">"Ama bak bu nasıl da eskiyip matlaşmış. Yeni değil. Uzun zamandır burada olmalı. Bayan</span> <span style="">Clausen</span> <span style="">yirmi sekiz yıl önce bir açık arttırma sırasında evi aldığında bu sürgünün orada olduğunu söyledi. Ve asıl tuhaf olan kısmı da şu."</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Bu kapı sadece bodruma açılıyor." Maura, Rizzoli'nin gözlerinin içine baktı. "Çıkmaz sokak gibi yani."</span></p>

    <p style="; margin-bottom: 2.4pt; text-indent: 18pt;"><span style="">"Neden burayı kilitleme ihtiyacı duysunlar ki?"</span></p>

    <p style="; margin-bottom: 2.4pt; text-indent: 18pt;"><span style="">"Benim de merak ettiğim bu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kapıyı açtığı anda karanlığın içinden yükselen nemli toprak kokusu burunlarına gelmişti. "Oh, Tanrım," diye mırıldandı. "Bodrum katlarına inmekten nefret ediyorum."</span></p>

    <p style="; margin-bottom: 2.4pt; text-indent: 18pt;"><span style="">"Şurada, tam başının üzerinde bir lamba var."</span></p>

    <p style="; margin-bottom: 2.4pt; text-indent: 18pt;"><span style="">Rizzoli zinciri aşağı doğru çekti ve ampulün cansız ışığı aşağı doğru inen daracık merdivenleri aydınlattı. Aşağıda yalnızca gölgeler vardı. "Bodruma girmenin başka yolu olmadığından emin misin?" diye sordu Rizzoli aşağıya bakarak. "Bir kömürlük kapağı ya da öyle bir şey?"</span></p>

    <p style="; margin-bottom: 2.4pt; text-indent: 18pt;"><span style="">"Evin etrafında dolaşmıştım. Dışarıdan bodruma giden bir kapı çarpmadı gözüme."</span></p>

    <p style="; margin-bottom: 2.4pt; text-indent: 18pt;"><span style="">"Aşağı inmiş miydin?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Gerek görmemiştim." Bugüne kadar.</span></p>

    <p style="; margin-bottom: 2.4pt; text-indent: 18pt;"><span style="">"Tamam." Rizzoli cebinden minicik Maglıte marka bir fener çıkardı ve derin bir nefes aldı. "Şöyle bir baksak iyi olacak sanırım."</span></p>

    <p style="; margin-bottom: 2.4pt; text-indent: 18pt;"><span style="">Ampul başlarının üzerinde sallanmaya başladı. Maura ve Rizzoli merdivenlerden aşağı indiği sırada gölgeler de ışıkla birlikte yer değiştirmeye başladılar. Rizzoli ağırlığını vermeden önce basamakları kontrol ediyordu. Maura, Rizzoli'nin daha önce hiç bu kadar temkinli ve tetikte olduğunu görmemişti. Aynı his Maura'ın da içini dolduruyordu şimdi. Sonunda en son basamağı da indikleri zaman mutfak kapısı sanki bambaşka bir boyuttaymışçasına uzak görünmüştü gözüne.</span></p>

    <p style="; margin-bottom: 2.4pt; text-indent: 18pt;"><span style="">Merdivenlerin sonundaki ampul yanmıştı. Rizzoli fenerini yere tuttu. Tamamen toprakla örtülü olan yer içeri sızan yağmur sularıyla nemlenmişti. Fenerin ışığı bir dizi boya tenekesini ve rulo edilip duvarlardan birine yaslanmış eski bir halıyı aydınlattı. Bir köşede oturma odasındaki şöminede kullanılmak üzere istiflenen bir sandık dolusu çıra vardı. Her şey gayet normal görünüyordu. Maura'nın merdivenlerin başındayken hissettiği korkuyu haklı çıkaracak hiçbir şey yoktu görünürde.</span></p>

    <p style="; margin-bottom: 2.4pt; text-indent: 18pt;"><span style="">"Evet, haklıymışsın," dedi Rizzoli. "Buranın başka bir çıkışı yok sanırım."</span></p>

    <p style="; margin-bottom: 2.4pt; text-indent: 18pt;"><span style="">"Sadece mutfaktan giriliyor."</span></p>

    <p style="; margin-bottom: 2.4pt; text-indent: 18pt;"><span style="">"O zaman o sürgünün hiçbir anlamı yok. Tabii..." Rizzoli'nin fenerinin ışığı bir anda duvarın üzerinde donakalmıştı.</span></p>

    <p style="; margin-bottom: 2.4pt; text-indent: 18pt;"><span style="">"O ne?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli bodrumun öbür tarafına doğru yürüyüp duvarı incelemeye başladı. "Burada neden böyle bir şey var ki? Ne amaçla kullanılmış olabilir?"</span></p>

    <p style="; margin-bottom: 2.4pt; text-indent: 18pt;"><span style="">Maura da Rizzoli'nin baktığı duvara doğru yaklaştı. Fenerin aydınlattığı o şeyi gördüğü anda iliklerine kadar ürpermişti. Bu demirden bir zincirdi. Bodrumun devasa taş duvarlarından birine monte edilmişti. Ne amaçla kullanılmış olabilir? diye sormuştu Rizzoli. Bu sorunun cevabı olarak Maura'nın kafasında canlanan düşünceler onu dehşete düşürmüştü. Sendeleyerek birkaç adım geriledi.</span></p>

    <p style="; margin-bottom: 2.4pt; text-indent: 18pt;"><i><span style="">Burası bir zindan; bodrum değil.</span></i></p>

    <p style="; margin-bottom: 2.4pt; text-indent: 18pt;"><span style="">O sırada Rizzoli fenerini yukarı doğrulttu bir anda. "Evde biri var," diye fısıldadı.</span></p>

    <p style="; margin-bottom: 2.4pt; text-indent: 18pt;"><span style="">Güm güm atan kalbinin sesleri arasında Maura üst kattaki döşemelerin gıcırdadığını duydu. Pat pat vuran ayak sesleri evin içinde ilerliyordu. Mutfağa doğru yaklaşıyordu. O sırada kapının önünde bir siluet belirdi. Rizzoli ve Maura'nın üzerine parlak bir ışık doğrultmuştu şimdi. Maura'nın gözleri kamaştı. Başını öbür tarafa çevirdi.</span></p>

    <p style="; margin-bottom: 2.4pt; text-indent: 18pt;"><span style="">"Dr. Isles?" diye seslendi bir adam.</span></p>

    <p style="; margin-bottom: 2.4pt; text-indent: 18pt;"><span style="">Maura gözlerini kısıp ışığın geldiği tarafa doğru baktı. "Sizi göremiyorum."</span></p>

    <p style="; margin-bottom: 2.4pt; text-indent: 18pt;"><span style="">"Dedektif Yates. Olay Yeri İnceleme Timi de az önce geldi. Başlamadan önce evi bize gezdirmek ister misiniz?"</span></p>

    <p style="; margin-bottom: 2.4pt; text-indent: 18pt;"><span style="">Maura derin bir iç geçirdi. "Tamam, yukarı geliyoruz."</span></p>

    <p style="; margin-bottom: 2.4pt; text-indent: 18pt;"><span style="">Maura ve Rizzoli bodrumdan çıktıklarında dört tane daha adam çoktan mutfağa girmişti bile. Maura, Maine eyaleti dedektifleri Corso ve Yates'le bir hafta önce arazide tanışmıştı zaten. Yanlarında iki tane de olay yeri inceleme uzmanı vardı. Kendilerini kısaca Pete ve Gary olarak tanıştırmışlardı. Hepsi bir an için durup el sıkıştılar.</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ, burada hazine bulmayı mı umuyoruz?" diye sordu Yates.</span></p>

    <p style="; margin-bottom: 2.4pt; text-indent: 18pt;"><span style="">"Bir şey bulacağımızın bir garantisi yok," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">OİT uzmanları mutfağı inceleyerek yerlere bakıyorlardı. "Bu linolyum fena durumda," dedi Pete. "Hangi döneme ait izlere bakıyoruz?"</span></p>

    <p style="; margin-bottom: 2.4pt; text-indent: 18pt;"><span style="">"Sadler ailesi kırk beş yıl önce kaybolmuş. O zamanlar şüpheli kuzeniyle birlikte burada yaşıyormuş. Kuzenler buradan ayrıldıktan sonra ev senelerce boş kalmış. Daha sonra açık arttırmayla başka birine satılmış."</span></p>

    <p style="; margin-bottom: 2.4pt; text-indent: 18pt;"><span style="">"Kırk beş yıl mı? Evet bu linolyum o kadar vardır gerçekten de."</span></p>

    <p style="; margin-bottom: 2.4pt; text-indent: 18pt;"><span style="">"Oturma odasındaki halının daha yeni olduğunu biliyorum. Yirmi yıl önce alınmış," dedi Maura. "Orayı halıyı kaldırıp öyle aramalıyız."</span></p>

    <p style="; margin-bottom: 2.4pt; text-indent: 18pt;"><span style="">"Daha önce on beş yıldan daha öncesine ait bir kanıt bulmak için denememiştik bunu. Bizim için de bir rekor olacak," dedi Pete mutfak camından dışarı bakarak. "Havanın kararmasına daha iki saat var ama."</span></p>

    <p style="; margin-bottom: 2.4pt; text-indent: 18pt;"><span style="">"O zaman önce bodrumdan başlayın," dedi Maura. "Orası yeterince karanlık."</span></p>

    <p style="; margin-bottom: 2.4pt; text-indent: 18pt;"><span style="">Böylece olay yeri inceleme ekibi ve dedektifler araç gereçlerini almak üzere minibüslerine döndüler. Video ve</span> <span style="">foto-kameralar,</span> <span style="">üç ayaklı kamera sehpaları, koruyucu elbiseler, aerosol spreyleri, damıtılmış su, içinde kimyasal madde şişeleri bulunan Igloo marka bir buzluk, elektrik kabloları ve fenerlerle geri döndüler. Bütün bunları bodrumun daracık merdivenlerinden aşağı taşımışlardı. Bodrum, altı kişi ve kamera ekipmanlarıyla tıklım tıklım olmuştu. Hâlbuki daha yarım saat önce bu kasvetli yer Maura'ya çok daha rahatsız edici ve ürkütücü görünüyordu. Şimdi kendinden emin bir biçimde üç ayaklı kamera sehpalarını kurup elektrik kablolarını çeken adamları görünce odanın o ürkütücü hâli de yok olup gitmişti. Burası nemli taş duvarları ve toprak yüzeyiyle sadece bir bodrum, diye düşündü. Burada hayalet filan yok.</span></p>

    <p style="; margin-bottom: 2.4pt; text-indent: 18pt;"><span style="">"Bundan pek ümitli değilim," dedi Pete Sea Dogs beysbol şapkasının gölgeliğini arkasına döndürerek. "Yer tamamen toprakla kaplı. Demir oranı çok yüksek olduğu için kamerada her şey parlayacak. Başka bir madde olsa bile bunu görmemiz çok zor."</span></p>

    <p style="; margin-bottom: 2.4pt; text-indent: 18pt;"><span style="">"Ben daha çok duvarlarla ilgileniyorum," dedi Maura. "Lekeler, sıçrama izleri." Maura devasa granit bloğunun üzerindeki demir zincire işaret etti. "Önce şu duvardan başlayalım."</span></p>

    <p style="; margin-bottom: 2.4pt; text-indent: 18pt;"><span style="">"Önce bir referans resmi çekmemiz gerekiyor. Şu kamera sehpasını kurayım da bir. Dedektif Corso, cetveli duvara monte eder inisiniz? Fosforlu renkte. Bize kaynak noktası oluşturacak."</span></p>

    <p style="; margin-bottom: 2.4pt; text-indent: 18pt;"><span style="">Maura, Rizzoli'ye döndü. "Sen yukarı çık Jane. Birazdan Lümen'i karıştırmaya başlayacaklar. Kimyasala maruz kalmasan iyi olur."</span></p>

    <p style="; margin-bottom: 2.4pt; text-indent: 18pt;"><span style="">"O kadar toksik olduğunu sanmıyorum."</span></p>

    <p style="; margin-bottom: 2.4pt; text-indent: 18pt;"><span style="">"Yine de işi şansa bırakma. Bebeğin sağlığı söz konusu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli iç geçirdi. "Peki,, tamam." Sonra ağır ağır basamakları tırmanmaya başladı. "Bu ışık şovunu kaçıracak olmaktan nefret ediyorum ama." Sonunda mutfağa girip kapıyı arkasından kapattı.</span></p>

    <p style="; margin-bottom: 2.4pt; text-indent: 18pt;"><span style="">"Tanrım. Şimdiye kadar çoktan doğum iznine ayrılması gerekiyordu değil mi?" dedi Yates.</span></p>

    <p style="; margin-bottom: 2.4pt; text-indent: 18pt;"><span style="">"Daha altı haftası var," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Uzmanlardan biri gülmeye başladı. "Fargo filmindeki kadın polis gibi değil mi? Karnın burnundayken suçluları nasıl kovalayacaksın ki?"</span></p>

    <p style="; margin-bottom: 2.4pt; text-indent: 18pt;"><span style="">Kiler kapısının ardından Rizzoli'nin sesi duyuldu: "Hey, kamım burnumda olabilir ama sağır değilim!" diye bağırmıştı.</span></p>

    <p style="; margin-bottom: 2.4pt; text-indent: 18pt;"><span style="">"Ayrıca silahı var," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Buradan başlayalım mı?" diye araya girdi Dedektif Corso.</span></p>

    <p style="; margin-bottom: 2.4pt; text-indent: 18pt;"><span style="">"Maskeler ve gözlükler şu kutuda," dedi Pete. "Bence hepiniz bunları giyseniz iyi olur."</span></p>

    <p style="; margin-bottom: 2.4pt; text-indent: 18pt;"><span style="">Corso maskelerden ve gözlüklerden birini Maura'ya uzattı. Gary kimyasal maddeleri ölçüp karıştırdığı sırada</span> <span style="">Maura</span> <span style="">gözlük ve maskesini giydi.</span></p>

    <p style="; margin-bottom: 2.4pt; text-indent: 18pt;"><span style="">"Weber</span> <span style="">marka kullanıyoruz," dedi Corso. "Sanırım bu daha hassas bir yapıya sahip ve daha güvenli. O şey deriye ve göze çok zarar veriyor."</span></p>

    <p style="; margin-bottom: 2.4pt; text-indent: 18pt;"><span style="">"Bu karıştırdıkların depolanmış solüsyonlar mı?" diye sordu Maura. Sesi maskeden boğuk boğuk çıkmıştı.</span></p>

    <p style="; margin-bottom: 2.4pt; text-indent: 18pt;"><span style="">"Evet. Solüsyonları laboratuardaki buzdolabında saklıyoruz. Daha sonra üçünü de olay yerinde damıtılmış suyla birlikte karıştırıyoruz." Pete kavanozu kapatıp iyice çalkaladı. "Aranızda kontak lens kullanan var mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet," dedi Yates.</span></p>

    <p style="; margin-bottom: 2.4pt; text-indent: 18pt;"><span style="">"O zaman siz de dışarı çıkmalısınız Dedektif. Gözlüklere rağmen yine de gözünüz hassasiyet gösterecektir."</span></p>

    <p style="; margin-bottom: 2.4pt; text-indent: 18pt;"><span style="">"Yok. Ben izlemek istiyorum."</span></p>

    <p style="; margin-bottom: 2.4pt; text-indent: 18pt;"><span style="">"O zaman püskürtmeye başladığımız zaman geride durun." Pete kavanozu bir kez daha çalkaladıktan sonra içindekileri sprey şişesine boşalttı. "Pekâlâ. Şova hazırız. İlk önce bir resim çekeyim. Dedektif, duvarın önünden çekilir misiniz?"</span></p>

    <p style="; margin-bottom: 2.4pt; text-indent: 18pt;"><span style="">Corso kenara çekildi ve Pete deklanşörü açtı. O anda flaş patladı ve az sonra Lümen'le kaplayacakları duvarın referans resmi çekildi.</span></p>

    <p style="; margin-bottom: 2.4pt; text-indent: 18pt;"><span style="">"Işıkları kapamamı ister misiniz?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Gary yerine geçsin de bir. Karanlıkta el yordamıyla ilerlememiz gerekecek. O yüzden herkes kendine bir yer seçip orada kalsın tamam mı? Bir tek Gary hareket edecek."</span></p>

    <p style="; margin-bottom: 2.4pt; text-indent: 18pt;"><span style="">Gary, Lümen'le dolu sprey şişesiyle duvara doğru yürüdü. Maskesi ve gözlükleriyle hamam böceklerini haklamaya hazırlanan bir ilaçlama görevlisi gibi görünüyordu.</span></p>

    <p style="; margin-bottom: 2.4pt; text-indent: 18pt;"><span style="">"Işıkları kapatabilirsiniz Dr. Isles."</span></p>

    <p style="; margin-bottom: 2.4pt; text-indent: 18pt;"><span style="">Maura yanındaki projektöre uzanıp ışığı kapattı. Bodrum bir anda zifiri karanlığa gömülmüştü.</span></p>

    <p style="; margin-bottom: 2.4pt; text-indent: 18pt;"><span style="">"Devam et Gary."</span></p>

    <p style="; margin-bottom: 2.4pt; text-indent: 18pt;"><span style="">Spreyin püskürtme seslerini duyabiliyordu. Bir anda karanlığın içinde geceyi aydınlatan yıldızlar gibi yeşile dönük mavi renkler pırıldadı. Şimdi daire şeklinde hayalet gibi bir cisim belirmişti. Karanlıkta havada süzülüyordu sanki. Bu demir zincirdi.</span></p>

    <p style="; margin-bottom: 2.4pt; text-indent: 18pt;"><span style="">"Kan olmayabilir," dedi Pete. "Lümen bir sürü şeye tepkime veriyor. Pasa, metale. Saydam solüsyonlara. O demir zincir üzerinde kan olsa da olmasa da büyük olasılıkla parlayacaktı. Gary şu resmi çekene kadar kenara çekilir misin? Reaksiyon sadece kırk saniye sürüyor. O yüzden kıpırdamayın sakın." Deklanşör tıklamıştı sonunda. "Işıkları yakabilirsiniz Dr. Isles," dedi Pete.</span></p>

    <p style="; margin-bottom: 2.4pt; text-indent: 18pt;"><span style="">Maura karanlıkta el yordamıyla ışık düğmesini bulmaya çalıştı. Işıklar yanar yanmaz taş duvara döndü hemen.</span></p>

    <p style="; margin-bottom: 2.4pt; text-indent: 18pt;"><span style="">"Ne düşünüyorsunuz?" diye sordu Corso.</span></p>

    <p style="; margin-bottom: 2.4pt; text-indent: 18pt;"><span style="">Pete omuz silkti. "İlginç bir şey yok. Pozitif gibi görünse de burada bir sürü yanıltıcı sonuçla karşılaşacağımızdan eminim. Taşların üzerinde toprak lekeleri var. Diğer duvarlara da bakabiliriz ama bir el izine ya da büyük bir lekeye rastlamadığımız sürece toprakla kaplı bu alanda kan örneği bulmamız çok zor olacak."</span></p>

    <p style="; margin-bottom: 2.4pt; text-indent: 18pt;"><span style="">Maura, Corso'nun saatine baktığını gördü. Maine eyaleti polislerinin ikisi de uzun yoldan gelmişlerdi. Maura ikisinin de onca yolu boşu boşuna gelmiş olup olmadıklarını merak etmeye başladıklarını görebiliyordu.</span></p>

    <p style="; margin-bottom: 2.4pt; text-indent: 18pt;"><span style="">"Devam edelim," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Pete üçayaklı sehpayı diğer tarafa taşıyıp kameranın lensini diğer duvara odakladı. Bu duvarın da fotoğrafını çekmişti. "Işıklar," dedi sonra.</span></p>

    <p style="; margin-bottom: 2.4pt; text-indent: 18pt;"><span style="">Bodrum katı bir kez daha zifiri karanlığa gömüldü.</span></p>

    <p style="; margin-bottom: 2.4pt; text-indent: 18pt;"><span style="">Sprey şişesinin fısırtısı duyuldu sonra. Lümen taşın üzerinde oksitlenen metallerle etkileşime girdikçe karanlığın içinde göz kırpan ateş böcekleri gibi sihirli bir biçimde mavi-yeşil pırıltılar beliriyordu. Gary Lümen'i duvarın başka bir tarafına sıktı ve yepyeni yıldızlar belirdi. Hareket ettiği zaman gölgesi, parıldayan duvarın üzerine düşmüştü. O sırada bir patırtı koptu ve siluet bir anda öne doğru devrildi.</span></p>

    <p style="; margin-bottom: 2.4pt; text-indent: 18pt;"><span style="">"Lanet olsun."</span></p>

    <p style="; margin-bottom: 2.4pt; text-indent: 18pt;"><span style="">"Sen iyi misin Gary?" diye sordu Yates.</span></p>

    <p style="; margin-bottom: 2.4pt; text-indent: 18pt;"><span style="">"Bacağımı bir yere çarptım. Merdivene galiba. Bu karanlıkta bir halt göremiyorum ki..." Sonra bir anda sustu. Mırıldanmaya başlamıştı. "Hey, çocuklar. Buna bir baksanız iyi olur."</span></p>

    <p style="; margin-bottom: 2.4pt; text-indent: 18pt;"><span style="">Gary kenara çekilince bir anda mavi-yeşil bir renk kümesi kocaman bir hayalet gibi karşılarında pırıldamaya başladı.</span></p>

    <p style="; margin-bottom: 2.4pt; text-indent: 18pt;"><span style="">"Bu da ne böyle?" dedi Corso.</span></p>

    <p style="; margin-bottom: 2.4pt; text-indent: 18pt;"><span style="">"Işıklar!" diye seslendi Pete.</span></p>

    <p style="; margin-bottom: 2.4pt; text-indent: 18pt;"><span style="">Maura ışığı yaktı. Mavi-yeşil renk havuzu gözden kaybolmuştu. Onun yerine yalnızca mutfağa çıkan ahşap merdivenler görünüyordu şimdi.</span></p>

    <p style="; margin-bottom: 2.4pt; text-indent: 18pt;"><span style="">"Şu basamaktaydı," dedi Gary. "Düştüğüm zaman sprey sıçradı."</span></p>

    <p style="; margin-bottom: 2.4pt; text-indent: 18pt;"><span style="">"Şu kamerayı getireyim hemen. Sonra merdivenin en tepesine çıkmanı istiyorum. Işığı kapadığımız zaman aşağı inebilecek misin?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum. Yavaş yavaş olursa inerim sanırım."</span></p>

    <p style="; margin-bottom: 2.4pt; text-indent: 18pt;"><span style="">"Aşağı inerken basmakları bir bir spreyle."</span></p>

    <p style="; margin-bottom: 2.4pt; text-indent: 18pt;"><span style="">"Hayır. Hayır. Sanırım aşağıdan yukarı doğru ilerlersem daha iyi olacak. Karanlıkta geri geri yürümek fikrinden hoşlanmadım."</span></p>

    <p style="; margin-bottom: 2.4pt; text-indent: 18pt;"><span style="">"Nasıl istersen." Kameranın flaşı yanıp sönmüştü. "Tamam Gary. Referans resmini çektim. Hazır olduğunda başlıyoruz."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Işığı kapatabilirsiniz Doktor."</span></p>

    <p style="; margin-bottom: 2.4pt; text-indent: 18pt;"><span style="">Maura ışığı kapattı.</span></p>

    <p style="; margin-bottom: 2.4pt; text-indent: 18pt;"><span style="">Lümen'in büyülü dumanını püskürten spreyin sesi bir kez daha duyuldu. Yerde bir parça mavi-yeşil görünmüştü. Hemen üstünde bir parça daha. Sanki hayalet su havuzları gibi. Gary'nin maskesinin altından derin derin nefes alıp verdiğini, basamakların gıcırtısını ve spreyin sesini duyabiliyorlardı. Her adımda renkler uzayıp kocaman fosforlu bir çağlayan oluşturuyordu.</span></p>

    <p style="; margin-bottom: 2.4pt; text-indent: 18pt;"><span style="">Bir kan şelalesi.</span></p>

    <p style="; margin-bottom: 2.4pt; text-indent: 18pt;"><span style="">Bu başka bir şey olamaz, diye düşündü Maura. Lekeler her basamağa yayılmıştı. Merdivenin kenarlarından aşağı doğru akıyordu.</span></p>

    <p style="; margin-bottom: 2.4pt; text-indent: 18pt;"><span style="">"Tanrım," diye mırıldadı Gary. "Burada daha da parlak. Sanki mutfaktan aşağı iniyor gibi. Kapının altından sızıp merdivenlerden aşağı akmış."</span></p>

    <p style="; margin-bottom: 2.4pt; text-indent: 18pt;"><span style="">"Kimse yerinden kıpırdamasın. Fotoğraf çekiyorum. Kırk beş saniye başladı."</span></p>

    <p style="; margin-bottom: 2.4pt; text-indent: 18pt;"><span style="">"Dışarıda hava yeterince kararmıştır belki," dedi Corso. "Evin diğer kısımlarına da bakabiliriz."</span></p>

    <p style="; margin-bottom: 2.4pt; text-indent: 18pt;"><span style="">Yorgun argın aletleri taşıyarak yukarı çıktıklarında Rizzoli onları mutfakta bekliyordu.</span></p>

    <p style="; margin-bottom: 2.4pt; text-indent: 18pt;"><span style="">"Buradan duyduğum kadarıyla muhteşem bir ışık şovuydu ha?"</span></p>

    <p style="; margin-bottom: 2.4pt; text-indent: 18pt;"><span style="">"Sanırım dahası da var," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Nereden başlayalım?" diye sordu Pete, Corso'ya.</span></p>

    <p style="; margin-bottom: 2.4pt; text-indent: 18pt;"><span style="">"Buradan. Kiler kapısının önünden."</span></p>

    <p style="; margin-bottom: 2.4pt; text-indent: 18pt;"><span style="">Bu kez Rizzoli ışıklar söndüğünde odayı terk etmemişti. Geride durup Lümen sisinin yeri aydınlatmasını izledi. Ayaklarının altında linolyumun kareli desenlerine göre renk değiştiren mavi yeşil geometrik bir şekil belirmişti. Linolyumun üzerine dökülen kanlar simsiyah toprağa yayılan mavi alevden bir dama tahtası gibi görünüyordu. Şimdi izler dikey bir düzleme yayılmıştı. Duvarın üzerinde büyük, kavisli lekeler belirdi.</span></p>

    <p style="; margin-bottom: 2.4pt; text-indent: 18pt;"><span style="">"Işıkları yakın," dedi Yates ve Corso düğmeye bastı.</span></p>

    <p style="; margin-bottom: 2.4pt; text-indent: 18pt;"><span style="">Lekeler silinmişti. Mutfak duvarı artık mavi mavi parlamıyordu. Hepsi birden eski püskü siyah-beyaz kareli linolyuma bakıyorlardı. Artık o dehşet verici manzara yoktu gözlerinin önünde. Yalnızca kırık dökük mobilyalarıyla ve sararmış döşemeleriyle sıradan bir mutfaktı işte. Ama daha bir dakika önce baktıkları her yerde kan vardı.</span></p>

    <p style="; margin-bottom: 2.4pt; text-indent: 18pt;"><span style="">Maura duvarın üzerinde beynine kazınan o şekli gördüğü yerden alamıyordu gözlerini. "Bu atardamardan sıçrayan kanın izi olmalı," dedi Maura usulca. "Olay burada olmuş. Burada öldürülmüşler."</span></p>

    <p style="; margin-bottom: 2.4pt; text-indent: 18pt;"><span style="">"Ama bodrumda da kan buldunuz," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Merdivenlerde."</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ. En azından kurbanın burada öldürüldüğünü biliyoruz. Atardamardan sıçrayan kanlar bu duvarın üzerinde." Rizzoli mutfağın diğer ucundan hızlı adımlarla yanlarına yaklaştı. Başını eğip yere baktığında asi bukleleri gözlerinin önüne düşmüştü. "Başka kurbanlar olmadığını nereden biliyoruz? Bu kanın Sadler'lara ait olduğunu nereden biliyoruz?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">"Bunu bilemeyiz."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kiler kapısına doğru yürüyüp kapıyı açtı. Bir süre orada öylece durup karanlık merdivenleri izledi. Sonra Maura'ya döndü. "Bodrumun tabanı toprakla kaplı."</span></p>

    <p style="; margin-bottom: 2.4pt; text-indent: 18pt;"><span style="">Bir süre kimseden ses çıkmamıştı.</span></p>

    <p style="; margin-bottom: 2.4pt; text-indent: 18pt;"><span style="">"Minibüste yeraltı radarı var. İki gün önce Machia'daki bir çiftlikte kullanmıştık," dedi Gary.</span></p>

    <p style="; margin-bottom: 2.4pt; text-indent: 18pt;"><span style="">"Onu buraya getirin," dedi Rizzoli. "Şu toprağın altına bir bakalım."</span></p>
  </div>
</body>
</html>
