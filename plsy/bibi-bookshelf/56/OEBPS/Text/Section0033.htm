<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">OTUZ BİR</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">ÖLÜLER PEK DE eğlenceli sayılmazlardı. .</span></p>

    <p style="; margin-bottom: 2.4pt; text-indent: 18pt;"><span style="">Maura mikroskobunun başında oturmuş akciğer, karaciğer ve pankreas parçalarını inceliyordu, intihar ederek ölmüş bir maktulün bedeninden kesilen doku parçalarıydı bunlar. Lamın üzerine yerleştirilmiş doku örnekleri parlak pembe ve mor renkli hemotoksilenozin karışımıyla boyanmışlardı. Ara ara lamları değiştirirken çıkan çıtırtılar ve klimanın hafif uğultusu dışında binada çıt çıkmıyordu. Ama içeride kimseler olmadığı söylenemezdi. Alt kattaki buzhanede fermuarlı kefenlerinin içinde en az yarım düzine misafirleri vardı. Hiçbir zahmetleri yoktu bu konukların. Ve her birinin anlatacak bir öyküsü vardı. Ama yalnızca onları kesip biçmeye niyeti olanlara anlatıyorlardı hikâyelerini.</span></p>

    <p style="; margin-bottom: 2.4pt; text-indent: 18pt;"><span style="">O sırada Maura'nın masasındaki telefon çalmaya başladı. Maura mesai sonrası devreye giren telesekretere bıraktı bu işi. <i>Burada ölülerden başka kimse yok. Bir de ben varım tabii.</i></span></p>

    <p style="; margin-bottom: 2.4pt; text-indent: 18pt;"><span style="">Maura'nın mikroskop lensinin altında gördüğü bu hikâye oldukça bilindik bir hikâyeydi. Genç organlar, sağlıklı dokular. Ruhu istese daha yıllarca yaşayacak bir bedendi bu. Eğer içinden bir ses zavallı adamın kulağına rahatlatıcı sözler fısıldasaydı daha uzun yıllar yaşayabilirdi: Şimdi, dur bir dakika. Kalp acısı geçicidir. Acılar geçer gider ve sonunda, günün birinde kalbini verebileceğin başka bir kızla tanışırsın.</span></p>

    <p style="; margin-bottom: 2.4pt; text-indent: 18pt;"><span style="">Sonuncusu da bitmişti artık. Maura lamı çıkarıp kutuya koydu. Bir süre önce üzerinde çalıştığı lamları düşünerek orada öylece oturdu. Ama aklında bambaşka bir resim vardı o sırada: siyah saçlı, yeşil gözlü genç bir adamın yüzüydü düşündüğü. Otopsi yapılırken izlememişti bu kez. Bu öğleden sonra bedeni Dr. Bristol tarafından ortadan ikiye ayrılmıştı ve bütün organları dışına çıkarılmıştı. Maura bütün bunlar olurken üst kattaki ofisindeydi. Yine de raporları dikte ederken ve o gece geç saatlere dek lamlardaki örnekleri incelerken sürekli onu düşünüp durmuştu. Onun kim olduğunu biliyor muyum gerçekten? Henüz karar verememişti. Masasından kalkıp çantasını topladığında ve bir dizi dosyayı kolunun altına sıkıştırıp ofisten çıkmaya hazırlandığında bile hâlâ bu sorunun cevabından emin değildi.</span></p>

    <p style="; margin-bottom: 2.4pt; text-indent: 18pt;"><span style="">O sırada telefon bir daha çaldı. Maura telefonu yine duymazdan gelmişti.</span></p>

    <p style="; margin-bottom: 2.4pt; text-indent: 18pt;"><span style="">Sessiz koridor boyunca yürüdü. Kapalı kapıların, boş ofislerin yanından geçti. Yine bu bomboş binadan çıktığı bir gece arabasının kapısının üzerine çizilmiş o pençe izini bulduğunu anımsadı. Kalp atışları hızlanmıştı biraz.</span></p>

    <p style="; margin-bottom: 2.4pt; text-indent: 18pt;"><i><span style="">Ama o gitti artık. Canavar öldü.</span></i></p>

    <p style="; margin-bottom: 2.4pt; text-indent: 18pt;"><span style="">Maura arka kapıdan çıkıp ılık yaz gecesine adımını attı. Binanın dışındaki lambanın altında durup bir süre gölgeler içindeki park alanını gözden geçirdi. Işığa gelen pervaneler lambanın etrafında dolanıyordu. Kanatları ampule çarpıp duruyordu. Sonra bir ses daha duydu: bir araba kapısının sesiydi bu. Karanlık bir siluet kendisine doğru yürümeye başlamıştı. Siluet yaklaştıkça lambanın ışığıyla çizgileri de belirginleşiyordu.</span></p>

    <p style="; margin-bottom: 2.4pt; text-indent: 18pt;"><span style="">Maura gelenin Ballard olduğunu görünce rahat bir nefes aldı. "Beni mi bekliyordun?"</span></p>

    <p style="; margin-bottom: 2.4pt; text-indent: 18pt;"><span style="">"Otoparkta arabanı gördüm. Seni aramaya çalıştım."</span></p>

    <p style="; margin-bottom: 2.4pt; text-indent: 18pt;"><span style="">"Beşten sonra çağrıları telesekretere bırakıyorum."</span></p>

    <p style="; margin-bottom: 2.4pt; text-indent: 18pt;"><span style="">"Cep telefonuna da cevap vermedin."</span></p>

    <p style="; margin-bottom: 2.4pt; text-indent: 18pt;"><span style="">"Kapamıştım. Sürekli beni kontrol etmene gerek yok Rick. Ben iyiyim."</span></p>

    <p style="; margin-bottom: 2.4pt; text-indent: 18pt;"><span style="">"Gerçekten iyi misin?"</span></p>

    <p style="; margin-bottom: 2.4pt; text-indent: 18pt;"><span style="">Birlikte arabaya doğru yürümeye başladılar. Maura derin bir iç geçirdi. Başını kaldırıp gökyüzüne baktı sonra. Yıldızlar şehrin ışıkları yüzünden solgun görünüyorlardı. "DNA testi isteyip istememek konusunda karar vermem gerekiyor. Gerçekleri bilmek istediğimden emin değilim."</span></p>

    <p style="; margin-bottom: 2.4pt; text-indent: 18pt;"><span style="">"O zaman yaptırma. Onlarla akraba olup olmamanın hiçbir anlamı yok. Amalthea'nın seninle ve kim olduğunla hiçbir ilgisi yok."</span></p>

    <p style="; margin-bottom: 2.4pt; text-indent: 18pt;"><span style="">"Ben de eskiden olsa böyle düşünürdüm." Damarlarımda kanlarını taşıyor olabileceğim insanların kim olduğunu öğrenmeden önce. Canavarlarla dolu bir aileden geliyor olabileceğimi öğrenmeden önce.</span></p>

    <p style="; margin-bottom: 2.4pt; text-indent: 18pt;"><span style="">"Kötülük kalıtsal değildir."</span></p>

    <p style="; margin-bottom: 2.4pt; text-indent: 18pt;"><span style="">"Yine de ailemde birkaç tane seri katil olduğunu bilmek pek hoş bir duygu değil."</span></p>

    <p style="; margin-bottom: 2.4pt; text-indent: 18pt;"><span style="">Maura kapıyı açıp direksiyona geçti. Tam anahtarı kontağa yerleştirmişti ki Ballard arabaya doğru eğildi.</span></p>

    <p style="; margin-bottom: 2.4pt; text-indent: 18pt;"><span style="">"Maura, benimle bir akşam yemeği ye."</span></p>

    <p style="; margin-bottom: 2.4pt; text-indent: 18pt;"><span style="">Maura durup düşündü. Ona bakmıyordu. Ballard'ın teklifini düşünürken gözü gösterge panelinde yanan yeşil ışığın üzerindeydi.</span></p>

    <p style="; margin-bottom: 2.4pt; text-indent: 18pt;"><span style="">"Dün gece bana bir şey sormuştun. Kardeşine âşık olmasaydım yine de seninle ilgilenip ilgilenmeyeceğimi. Sana verdiğim cevaba inanmadın sanırım."</span></p>

    <p style="; margin-bottom: 2.4pt; text-indent: 18pt;"><span style="">Maura dönüp ona baktı. "Bunu bilmenin bir yolu yok değil mi? Çünkü onu seviyordun. ”</span></p>

    <p style="; margin-bottom: 2.4pt; text-indent: 18pt;"><span style="">"O zaman seni tanımam için bana bir şans ver. Ormanda seninle birlikteyken hissettiğim şey hayal gücümün bir ürünü değildi. Sen de ben de hissettik bunu. Aramızda bir şeyler var." Ballard biraz daha sokuldu ve usulca ekledi: "Sadece bir akşam yemeği Maura."</span></p>

    <p style="; margin-bottom: 2.4pt; text-indent: 18pt;"><span style="">Maura ıssız binanın içinde yalnızca ölülerin eşliğinde çalışarak geçirdiği saatleri düşündü. Bu gece yalnız olmak istemiyorum, dedi kendi kendine. Bu geceyi yaşayanlarla birlikte geçirmek istiyorum.</span></p>

    <p style="; margin-bottom: 2.4pt; text-indent: 18pt;"><span style="">"Çin mahallesi sağda, hemen caddenin başında," dedi Maura. "Oraya gidelim o zaman. Olur mu?"</span></p>

    <p style="; margin-bottom: 2.4pt; text-indent: 18pt;"><span style="">Ballard hemen sürücü koltuğuna geçip oturdu. Bir an için birbirlerine baktılar. Otopark lambası yüzüne vuruyordu ama yüzünün yarısı hâlâ gölgedeydi. Ballard yanağına dokunmak için uzandı. Sonra koluyla Maura'yı kendine çekmek üzere davrandı. Ama Maura ona doğru yaklaşmıştı bile. Yarı yolda buluştular. Yarı yolda bile değil. Dudakları birbirlerine kenetlendi. Maura usulca iç geçirdi. Ballard'ın onu sıcacık kollarına çektiğini hissetti.</span></p>

    <p style="; margin-bottom: 2.4pt; text-indent: 18pt;"><span style="">O sırada kopan patlamayla bir anda sarsılmıştı.</span></p>

    <p style="; margin-bottom: 2.4pt; text-indent: 18pt;"><span style="">Rick'in camının patlamasıyla irkildi ve gözlerini kırptı. Yüzüne cam parçaları fırlamıştı. Gözlerini açıp Ballard'a baktı sonra. Daha doğrusu yüzünden arta kalanlara. Şimdi yüzünün olması gereken yerde kanlı bir et öbeği duruyordu. Bedeni yavaşça üzerine yıkılmıştı. Başı bacağına dayanıp kaldı. Bütün bedeni onun kanıyla sırılsıklam olmuştu.</span></p>

    <p style="; margin-bottom: 2.4pt; text-indent: 18pt;"><span style="">"Rick. Rick!"</span></p>

    <p style="; margin-bottom: 2.4pt; text-indent: 18pt;"><span style="">O sırada dışarıda bir hareketlenme oldu. Maura dehşet içinde başını kaldırıp karanlığa dikti gözlerini. Siyahlar içinde bir siluet robot gibi kendinden emin bir biçimde ona doğru ilerliyordu.</span></p>

    <p style="; margin-bottom: 2.4pt; text-indent: 18pt;"><i><span style="">Beni öldürmeye geliyor.</span></i></p>

    <p style="; margin-bottom: 2.4pt; text-indent: 18pt;"><span style="">Arabayı sür. Sür şu arabayı.</span></p>

    <p style="; margin-bottom: 2.4pt; text-indent: 18pt;"><span style="">Maura, Rick'in bedenini vitesin üzerinden kaldırmaya çalıştı. Paramparça olan yüzünden kanlar fışkırıyordu. Maura'nın elleri kandan yapış yapış olmuştu. Sonunda arabayı geri vitese atmayı başardı ve gaza bastı.</span></p>

    <p style="; margin-bottom: 2.4pt; text-indent: 18pt;"><span style="">Lexus sarsılarak geri geri gitti.</span></p>

    <p style="; margin-bottom: 2.4pt; text-indent: 18pt;"><span style="">Silahlı saldırgan arkasında bir yerdeydi. Hareket halindeydi.</span></p>

    <p style="; margin-bottom: 2.4pt; text-indent: 18pt;"><span style="">Maura var gücüyle haykırarak Rick'in yüzünü vitesin üzerinden çekti ve vitesi ileri aldı.</span></p>

    <p style="; margin-bottom: 2.4pt; text-indent: 18pt;"><span style="">Arka pencere patlamıştı o anda. Maura saçlarına fırlayan camların arasında gözlerini kıstı.</span></p>

    <p style="; margin-bottom: 2.4pt; text-indent: 18pt;"><span style="">Hemen gaz pedalına asıldı. Lexus bir anda öne doğru atılmıştı. Saldırgan, otoparkın en yakındaki çıkışını kapatmıştı. Maura'nın gidebileceği bir tek yer kalıyordu bu durumda. Yan tarafta otoparkın Boston Üniversitesi Tıp Merkezi'ne ait kısmına doğru sürecekti. İki otoparkın arasında sadece bir kaldırım vardı. Maura son sürat kaldırıma doğru ilerlemeye başladı. Biraz sonra tümsekten geçerken yaşayacağı sarsıntıya hazırladı kendini. Tekerlekler çimento kaldırıma çarpıp havaya kalktığı sırada çenesinin kasıldığını hissetti. Dişleri kenetlenmişti.</span></p>

    <p style="; margin-bottom: 2.4pt; text-indent: 18pt;"><span style="">O sırada bir mermi daha fırladı ve arabanın ön camı paramparça oldu.</span></p>

    <p style="; margin-bottom: 2.4pt; text-indent: 18pt;"><span style="">Kırılan camlar gösterge Panelinin üzerine dağılırken başını öne eğdi. Cam kırıkları yüzüne çarpıyordu. Lexus'u ileriye doğru atılınca kontrolü tamamen kaybetmişti artık. Az ileride bir lamba direğinin olduğunu gördü. Çarpışma kaçınılmazdı. Hava yastığı açılmadan önce gözlerini kapattı. Çarpmayla birlikte koltuğuna çakılmıştı.</span></p>

    <p style="; margin-bottom: 2.4pt; text-indent: 18pt;"><span style="">Yavaşça gözlerini açtı. Şaşkınlık içindeydi. Kornası durmaksızın çalıp duruyordu. İnen hava yastığının arasından sıyrılıp kapıyı açtığında ve sendeleyerek kaldırıma yuvarlandığında bile hâlâ çalmaya devam ediyordu.</span></p>

    <p style="; margin-bottom: 2.4pt; text-indent: 18pt;"><span style="">Tökezleyerek ayağa kalktı. Kornanın dinmek bilmeyen bağırışından kulakları sağır olmuştu. Yan tarafta park etmiş bir arabanın arkasına saklanmayı başardı sonunda. Dengesini sağlayamıyordu ama güçlükle de olsa dizi dizi park etmiş duran arabaların arasında ilerlemeye zorladı kendini.</span></p>

    <p style="; margin-bottom: 2.4pt; text-indent: 18pt;"><span style="">Karşısında açık bir alan uzanıyordu şimdi.</span></p>

    <p style="; margin-bottom: 2.4pt; text-indent: 18pt;"><span style="">Tekerleklerden birinin yanında diz çöktü ve çamurluğun yanından diğer tarafa dolandı. O sırada gölgelerin arasından sıyrılıp bir makine gibi acımasızca paramparça olmuş Lexus'a doğru yürüyen silueti görünce damarlarında akan kanın donduğunu hissetti. Sokak lambasından vuran ışığa adım atmıştı şimdi.</span></p>

    <p style="; margin-bottom: 2.4pt; text-indent: 18pt;"><span style="">Maura at kuyruğu yapılmış sarı saçlarını gördü.</span></p>

    <p style="; margin-bottom: 2.4pt; text-indent: 18pt;"><span style="">Silahlı saldırgan yolcu kapısını açıp eğilerek Ballard’ın cansız bedenine baktı. Birdenbire başını kaldırmıştı şimdi. Sağa sola bakınarak otoparkı baştan aşağı taradı.</span></p>

    <p style="; margin-bottom: 2.4pt; text-indent: 18pt;"><span style="">Maura tekerleğin arkasına sindi iyice. Nabzı şakaklarında zonkluyordu âdeta. Panikle nefes alıp vermeleri hızlanmıştı. Önünde uzanan açıklığa baktı. Burası başka bir sokak lambasıyla ışıl ışıl aydınlanıyordu. Bu alanın ötesinde, yolun hemen karşısında parlak kırmızı ışıklarla ACİL yazıyordu. Burası tıp merkezinin Acil Servis’iydi. Tek yapması gereken o açık alanı geçip sonra da Albany Caddesi’nden karşıya geçmekti. Durmaksızın çalan kornanın sesi şimdiden hastane çalışanlarının dikkatini çekmiş olmalıydı.</span></p>

    <p style="; margin-bottom: 2.4pt; text-indent: 18pt;"><span style="">Çok yakındaydı. Yardım çok yakınındaydı.</span></p>

    <p style="; margin-bottom: 2.4pt; text-indent: 18pt;"><span style="">Kalbi güm güm atıyordu. Maura topuklarının üzerinde sallanıp dengesini sağladı. Kıpırdamaya korkuyordu. Orada kalmaya korkuyordu. O sırada arabanın diğer tarafında siyah botları gördü. Koş.</span></p>

    <p style="; margin-bottom: 2.4pt; text-indent: 18pt;"><span style="">Bir anda kendini açık alana doğru koşarken bulmuştu. Kurşunu şaşırtmak için sağa sola zigzaglar çizerek filan da değil. Sadece korku içinde dümdüz koşuyordu. Kırmızı ACİL yazısı ileride pırıl pırıl parlıyordu.</span></p>

    <p style="; margin-bottom: 2.4pt; text-indent: 18pt;"><i><span style="">Bunu yapabilirim, diye düşündü. Bunu yapa...</span></i></p>

    <p style="; margin-bottom: 2.4pt; text-indent: 18pt;"><span style="">Kurşun bir tokat gibi inmişti omzuna. Bir anda öne fırlayıp yüz üstü asfalta yuvarlandı. Dizlerinin üzerine kalkmaya çalıştı ama sol kolunu yerden kaldıramıyordu. Neler oluyor?</span></p>

    <p style="; margin-bottom: 2.4pt;"><i><span style="font-family: &quot;Times New Roman&quot;,&quot;serif&quot;">Koluma ne oldu?</span></i> <span style="font-family: &quot;Times New Roman&quot;,&quot;serif&quot;">diye düşündü. Kolumu neden kullanamıyorum? İnleyerek sırt üstü devrildi. Sokak lambasının ışığı tepesinde parlıyordu.</span></p>

    <p style="; margin-bottom: 2.4pt; text-indent: 18pt;"><span style="">Bir anda karşısında Carmen Ballard'ın yüzünü gördü.</span></p>

    <p style="; margin-bottom: 2.4pt; text-indent: 18pt;"><span style="">"Seni bir kez öldürdüm," dedi Carmen. "Şimdi bir kez daha öldürmem gerekecek."</span></p>

    <p style="; margin-bottom: 2.4pt; text-indent: 18pt;"><span style="">"Lütfen. Rick ve ben asla"</span></p>

    <p style="; margin-bottom: 2.4pt; text-indent: 18pt;"><span style="">"Asla sana ait olmadı zaten." Carmen silahını doğrulttu. Silahın namlusu Maura'ya bakan kara bir göz gibiydi. "Seni lanet fahişe." Ölümcül vuruşunu yapmak üzere olan Carmen'in eli silahın üzerinde gerildi.</span></p>

    <p style="; margin-bottom: 2.4pt; text-indent: 18pt;"><span style="">O sırada başka birinin sesi duyuldu bir erkek sesiydi bu. "Silahını yere bırak!"</span></p>

    <p style="; margin-bottom: 2.4pt; text-indent: 18pt;"><span style="">Carmen şaşkınlık içinde gözlerini kırpıştırdı. Göz ucuyla sesin geldiği tarafa baktı.</span></p>

    <p style="; margin-bottom: 2.4pt; text-indent: 18pt;"><span style="">Birkaç metre ötede hastanenin güvenlik görevlisi duruyordu. Silahını Carmen'e doğrultmuştu. "Beni duydun mu?" diye haykırdı adam. "Silahını bırak hemen!"</span></p>

    <p style="; margin-bottom: 2.4pt; text-indent: 18pt;"><span style="">Carmen'in eli titremeye başlamıştı. Önce yerde yatan Maura'ya sonra da güvenlik görevlisine baktı. Öfkesi ve intikam almak için duyduğu ihtiras içinde bulunduğu durumun gerçekleriyle çatışıyordu.</span></p>

    <p style="; margin-bottom: 2.4pt; text-indent: 18pt;"><span style="">"Biz sevgili değildik," dedi Maura. Sesi öyle cılız çıkıyordu ki Carmen'in kornanın gürültüsünde onu duyabildiğinden bile emin değildi. "Onlar da değillerdi."</span></p>

    <p style="; margin-bottom: 2.4pt; text-indent: 18pt;"><span style="">"Yalancı." Carmen gözlerini yeniden Maura'ya çevirdi. "Sen de tıpkı onun gibisin. Rick beni onun yüzünden terk etti. Beni terk etti."</span></p>

    <p style="; margin-bottom: 2.4pt; text-indent: 18pt;"><span style="">"Bu Anna'nın suçu değildi."</span></p>

    <p style="; margin-bottom: 2.4pt; text-indent: 18pt;"><span style="">"Evet, onun suçuydu. Şimdi olanlar da senin suçun." O sırada fren yaparak duran araçların sesine rağmen gözlerini Maura'dan ayırmamıştı. Başka bir ses kendisine seslendiğinde bile:</span></p>

    <p style="; margin-bottom: 2.4pt; text-indent: 18pt;"><span style="">"Memur Ballard! Silahını yere bırak!"</span></p>

    <p style="; margin-bottom: 2.4pt; text-indent: 18pt;"><span style="">Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Carmen yine yan gözle diğer tarafa baktı. Son kez seçeneklerini gözden geçirdi. Şimdi üzerine iki silah doğrultulmuştu. Ne olursa olsun, ne yaparsa yapsın, hayatı sona ermişti. Carmen gözlerini yeniden ona çevirdiğinde Maura kararının ne olduğunu görebiliyordu. Carmen’in kolu gerildi ve Maura'ya doğru nişan aldı. Namlu son mermisini fırlatmaya hazırdı. Maura, Carmen’in silahını elinde sağlamlayıp ölümcül atışını yapmak üzere tetiği çekmeye hazırlanmasını izledi.</span></p>

    <p style="; margin-bottom: 2.4pt; text-indent: 18pt;"><span style="">O sırada kopan gürültü Maura'yı şaşkına çevirmişti. Carmen yana doğru yalpaladı ve sendeleyerek yere devrildi.</span></p>

    <p style="; margin-bottom: 2.4pt; text-indent: 18pt;"><span style="">Maura kendisine doğru yaklaşan ayak seslerini duyabiliyordu. Her taraftan siren sesleri gelmeye başladı. Ve tanıdık bir ses bir şeyler mırıldanıyordu.</span></p>

    <p style="; margin-bottom: 2.4pt; text-indent: 18pt;"><span style="">"Oh, Tanrım. Doktor!"</span></p>

    <p style="; margin-bottom: 2.4pt; text-indent: 18pt;"><span style="">Maura, üzerine eğilmiş kendisine bakan Rizzoli'nin yüzünü gördü. Sokakta bir sürü ışık yanıp sönüyordu. Etrafına gölgeler toplanmaya başlamıştı. Hayaletler onu karşılamaya gelmişti. Onu alıp kendi dünyalarına götüreceklerdi.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
