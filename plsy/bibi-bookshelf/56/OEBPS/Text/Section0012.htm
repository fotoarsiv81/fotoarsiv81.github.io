<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">MAURA ÖĞLENDE yola çıkmıştı ama güneşte sıcaktan pırıl pırıl parlayan otobanda, göç eden alabalık sürüleri gibi şehirden kaçmaya çalışan hafta sonu tatilcilerinin arasında bir somon balığı gibi hissediyordu kendini. Tatilciler arka koltuklarında sızlanıp duran çocuklarıyla birlikte kuzeyin serin sahillerinin ve tuzlu deniz havasının umuduyla, içinde sıkışıp kaldıkları arabaları içinde milim milim ilerliyorlardı. Trafikte, arabasında oturmuş ufka doğru dizi dizi uzanan arabalara bakarken Maura da bunları düşünüyordu işte. Daha önce hiç Maine'e gitmemişti. Sadece L.L. Bean tatil katalogunun arka kapağında resimlerini görmüştü. O fotoğraflarda bronz tenli kadınlar ve erkekler, üzerlerinde parkaları ve ayaklarında tırmanış botları ile çimenlerin üzerinde Golden Retriever köpekleriyle poz verirlerdi. L.L. Bean dünyasında Maine, ormanların ve sisli sahillerin olduğu mitolojik bir yerdi. Ancak rüyalarda ve hayallerde var olabilecek güzellikte bir yerdi. Hayal kırıklığına uğrayacağımdan eminim, diye düşündü Maura ardı arkası kesilmeyen arabaların cilası üzerinde pırıldayan günışığına bakarak. Ama bütün cevaplar orada gizli.</span></p>

    <p style="; margin-bottom: 2.4pt; text-indent: 18pt;"><span style="">Aylar önce Anna Leoni de bu yoldan kuzeye doğru ilerlemiş olmalıydı. Belki de ilkbaharın başlarında hava hâlâ serinken yola çıkmıştı. O zaman trafik bu kadar yoğun değildi herhalde. O da Boston'dan çıkıp Tobin Köprüsü'nü geçmiş ve 95 numaralı karayolundan kuzeye dönüp</span> <span style="">Massachusetts-New Hampshire</span> <span style="">sınırına doğru gitmiş olmalıydı.</span></p>

    <p style="; margin-bottom: 2.4pt; text-indent: 18pt;"><i><span style="">Senin ayak izlerini takip ediyorum. Kim olduğunu bilmek zorundayım. Çünkü ancak o zaman gerçekte kim olduğumu öğrenebileceğim.</span></i></p>

    <p style="; margin-bottom: 2.4pt; text-indent: 18pt;"><span style="">Saat ikide</span> <span style="">New</span> <span style="">Hampshire'ı geçip Maine'e girdi. Burada trafik bir anda sihirli değnekle dokunulmuş gibi çözülüvermişti. Sanki o ana kadar çektiği çile bir tür sınavdı ve şimdi o testi geçtiği için kapılar önünde açılıvermişti. Sadece bir dinlenme tesisinde beş dakika durup bir sandviç aldı ve sonra hemen yola devam etti. Saat üçte eyaletler arası bölgeyi geçip 1.</span> <span style="">Maine</span> <span style="">Yolu'nda ilerlemeye başlamıştı. Kuzeye doğru ilerledikçe sahile doğru yaklaşıyordu.</span></p>

    <p style="; margin-bottom: 2.4pt; text-indent: 18pt;"><i><span style="">Sen de bu yoldan geçtin.</span></i></p>

    <p style="; margin-bottom: 2.4pt; text-indent: 18pt;"><span style="">Anna'nın gördüğü manzaralar çok daha farklı olmalıydı. O zamanlar tarlalar yeni yeni yeşeriyordu herhalde. Ağaçlar hâlâ çıplaktı belki. Ama</span> <span style="">Anna</span> <span style="">da mutlaka o yengeç durumu yapan barakanın önünden geçmiş olmalıydı. Ve kesin o da o eskicinin bahçesinin önünden geçip ön tarafta paslanmaya yüz tutmuş vaziyette duran onlarca yatak karyolasını görünce şaşkınlıkla gülerek başını iki yana sallamıştı. Belki o da ayaklarını esnetmek için Rockport kasabasında arabasını kenara çekmişti ve o da limanı izlerken bir süre Fok Andre heykelinin etrafında bir süre oyalanmıştı ve denizden esen buz gibi rüzgârla bir an için ürpermişti.</span></p>

    <p style="; margin-bottom: 2.4pt; text-indent: 18pt;"><span style="">Maura arabasına binip kuzeye doğru devam etti.</span> <span style="">Bucksport</span> <span style="">kasabasını geçip güneye, yarım adaya doğru döndüğün de güneş çoktan ağaçların üzerinden usulca batmaya başlamıştı. Denizin üstündeki gri sis tabakasının aç bir hayvan gibi ufku yutarak kıyıya yaklaşmakta olduğunu görebiliyordu. Güneş batarken beni de arabamla birlikte yutmuş olacak, diye düşündü.</span> <span style="font-family: &quot;Times New Roman&quot;,&quot;serif&quot;">Fox</span> <span style="">Harbor'da herhangi bir motele rezervasyon yaptırmamıştı. Boston'dan ayrılırken nasıl olduysa temkinsiz davranıp bir şekilde geceyi geçirmek için deniz kenarında bir motele gidip yerleşebileceğini düşünmüştü. Ama sahilin bu virajlı kıyısında gördüğü motellerin hepsinin önünde "Yer Yok" tabelaları asılıydı.</span></p>

    <p style="; margin-bottom: 2.4pt; text-indent: 18pt;"><span style="">Güneş iyiden iyiye batmaya yüz tutmuştu.</span></p>

    <p style="; margin-bottom: 2.4pt; text-indent: 18pt;"><span style="">O sırada yol öyle bir dönemece ulaştı ki hemen direksiyona sarıldığı hâlde neredeyse yoldan çıkıyordu. Kayalık bir burnu dönmüştü. Bir tarafında eğri büğrü ağaçlar diğer tarafında da deniz uzanıyordu.</span></p>

    <p style="; margin-bottom: 2.4pt; text-indent: 18pt;"><span style="">Sonra birdenbire kasaba göründü, sığ bir körfezciğin kucağına yuvalanmış Fox Harbor'a gelmişti işte. Bu kadar küçük bir kasaba olacağını sanmıyordu. Burası çan kuleleri olan bir kilise ve körfeze bakan bir dizi beyaz binadan oluşan küçük bir iskeleden ibaretti. Limandaki yengeç tekneleri hiçbir şeyden habersiz kendilerince otlanan av hayvanları gibi yaklaşan sis tarafından yutulmayı bekliyorlardı.</span></p>

    <p style="; margin-bottom: 2.4pt; text-indent: 18pt;"><span style="">Ana Cadde'de ağır ağır ilerlerken boyası gelmiş, yorgun ön verandaları, perdeleri solmuş pencereleri gördü. Garaj yollarındaki paslanmaya yüz tutmuş traktörlere de bakılırsa burasının zengin bir kasaba olmadığı belliydi.</span> <span style="">Bayview</span> <span style="">Motel'in otoparkında gördüğü son model otomobillerin hepsi</span> <span style="">New York, Massachusetts</span> <span style="">ve</span> <span style="">Connecticut</span> <span style="">plakalıydı. Yengecin ve bir parça cennetin tadına bakabilmek umuduyla büyük şehirlerden kaçan kentli mültecilere aitti yani.</span></p>

    <p style="; margin-bottom: 2.4pt; text-indent: 18pt;"><span style="">Maura bir motelin resepsiyonunun önüne park etti. <i>Öncelikle yatacak bir yere ihtiyacım var,</i> diye düşündü ve görünüşe bakılırsa burası kasabada boş odası olan tek moteldi. Arabadan inip nemli ve tuzlu deniz havasını ciğerlerine çekerek tutulan kaslarını esnetmeye çalıştı. Boston, bir liman kentiydi. Orada denizin kokusunu nadiren alırdı insan. Daha çok benzin ve egzoz kokuları duyulurdu ve cayır cayır yanan asfaltlar denizden esecek en ufak bir serin hava dalgasını bile hemen emiverirdi. Ama burada insan gerçekten de tuzun tadını alabiliyor, bir sis gibi üzerini kaplayıp tenine yapıştığını hissedebiliyordu. Motelin önünde durmuş rüzgârı yüzünde hissederken birdenbire derin bir uykudan uyanıp yeniden hayata dönmüş gibi hissetti.</span></p>

    <p style="; margin-bottom: 2.4pt; text-indent: 18pt;"><span style="">Motelin dekoru tam da hayal ettiği gibiydi: altmışlara özgü ahşap kaplama duvarlar, eski püskü yeşil bir halı ve gemi dümeni şeklinde bir duvar saati. Resepsiyonda kimseler yoktu.</span></p>

    <p style="; margin-bottom: 2.4pt; text-indent: 18pt;"><span style="">Maura masaya yaslanıp içeri seslendi. "Merhaba. Kimse yok mu?"</span></p>

    <p style="; margin-bottom: 2.4pt; text-indent: 18pt;"><span style="">Bunun üzerine kapı açıldı ve içeriden saçları dökülmüş, kel kalmaya yüz tutmuş, şişman bir adam çıktı. Burnunun üzerinde yusufçuk böceğine benzeyen zarif bir gözlük vardı.</span></p>

    <p style="; margin-bottom: 2.4pt; text-indent: 18pt;"><span style="">"Gece için boş odanız var mı?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">Adam bu soru karşısında derin bir sessizliğe gömülmüştü. Ağzı bir karış açık boş gözlerle Maura'ya bakıyordu.</span></p>

    <p style="; margin-bottom: 2.4pt; text-indent: 18pt;"><span style="">"Affedersiniz," dedi Maura adamın duymamış olabileceğini düşünerek. "Boş odanız var mı acaba?"</span></p>

    <p style="; margin-bottom: 2.4pt; text-indent: 18pt;"><span style="">"Bir... oda mı istiyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Evet, az önce dedim ya.</span></p>

    <p style="; margin-bottom: 2.4pt; text-indent: 18pt;"><span style="">Adam önündeki rezervasyon defterine baktı. "Ah, üzgünüm. Bu gece için doluyuz."</span></p>

    <p style="; margin-bottom: 2.4pt; text-indent: 18pt;"><span style="">"Boston'dan yeni geldim. Bütün gün yoldaydım. Kasabada kalabileceğim, boş odası olan başka bir yer biliyor</span> <span style="">musunuz?"</span></p>

    <p style="; margin-bottom: 2.4pt; text-indent: 18pt;"><span style="">Adam yutkundu. "Bu hafta sonu çok kalabalık. Sizden bir saat kadar önce bir çift geldi. Onlar da kalacak bir yer arıyorlardı. Bu yüzden sağa sola telefon ettim ama burada bir yer bulamadım. Sonunda ta Ellsworth'a yollamam gerekti onları."</span></p>

    <p style="; margin-bottom: 2.4pt; text-indent: 18pt;"><span style="">"Orası neresi?"</span></p>

    <p style="; margin-bottom: 2.4pt; text-indent: 18pt;"><span style="">"Otuz mil kadar ileride."</span></p>

    <p style="; margin-bottom: 2.4pt; text-indent: 18pt;"><span style="">Maura gemi dümeni şeklindeki saate baktı. Saat beşe çeyrek vardı. Motel arama işini ertelemesi gerekiyordu.</span></p>

    <p style="; margin-bottom: 2.4pt; text-indent: 18pt;"><span style="">"Toprak ve Deniz Gayrimenkul ofisini bulmam gerekiyor. Nerede olduğunu biliyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Ana Cadde'de. İki blok aşağıda; solda."</span></p>

    <p style="; margin-bottom: 2.4pt; text-indent: 18pt;"><span style="">Maura, Toprak ve Deniz Gayrimenkul'e girdiği anda terkedilmiş bir başka resepsiyonla karşılaşmıştı. Bu kasabada kimseler çalışmıyor muydu? Ofis sigara kokusundan geçilmiyordu. Resepsiyonun önünde ağzına kadar izmaritlerle dolu bir kül tablası vardı. Duvarda gayrimenkul listeleri asılıydı ve bazı fotoğraflar iyice sararmıştı artık. Görünüşe bakılırsa emlak piyasası pek revaçta değildi burada. İlanlara bakarken köhne bir ahırın fotoğrafını gördü (BİR AT ÇİFTLİĞİ İÇİN MÜKEMMEL BİR YER!) Ön verandası yıkılmaya yüz tutmuş bir ev vardı (HÜNERLİ BİR TAMİRCİDEN BİRİNCİ EL; MÜKEMMEL FIRSAT!). Ve bir de bir dizi ağaç fotoğrafı vardı, sadece ağaçlar (SAKİN, SESSİZ VE SİZE ÖZEL! EVİNİZ İÇİN MÜKEMMEL BİR ARAZİ!" <i>Bu kasabada "mükemmel" olmayan bir şey var mı acaba?</i> diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">O sırada arka kapının açıldığını duydu ve o tarafa döndü. Elinde kahve makinesinin kavanozuyla sağa sola sular damlatarak bir adam girmişti içeri. Kavanozu resepsiyon masasına bırakıvermişti öylece. Boyu Maura'dan kısaydı. Kafası kare şeklindeydi sanki ve kısa kesimli saçları bembeyazdı. Giysileri üzerine büyük geliyordu. Gömleğinin kollarını ve pantolonunun paçalarını kıvırmıştı. Sanki bir devin eskilerini giyiyordu. Yürüdükçe belindeki anahtarlar şıngır şıngır sallanıyordu. Maura'yı karşılamak için kırıta kırıta yaklaştı sonunda.</span></p>

    <p style="; margin-bottom: 2.4pt; text-indent: 18pt;"><span style="">"Affedersiniz, kahve makinesini temizliyordum da. Siz Dr. Isles olmalısınız."</span></p>

    <p style="; margin-bottom: 2.4pt; text-indent: 18pt;"><span style="">Adam konuşunca Maura da birdenbire kendine gelmişti. Biraz hırıltılı olsa da bu ses kesinlikle bir kadın sesiydi. Kül tabağındaki sigaralara bakılırsa sesinin hırıltılı çıkmasına şaşmamak gerekiyordu tabii. Maura ancak sesini duyduğu anda o bol gömleğinin altındaki göğüsleri fark etmişti.</span></p>

    <p style="; margin-bottom: 2.4pt; text-indent: 18pt;"><span style="">"Sabah... sizinle mi görüşmüştüm?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Britta Clausen." Kadın, Maura'nın elini sertçe sıktı. "Harvey kasabaya geldiğinizi söyledi."</span></p>

    <p style="; margin-bottom: 2.4pt; text-indent: 18pt;"><span style="">"Harvey?"</span></p>

    <p style="; margin-bottom: 2.4pt; text-indent: 18pt;"><span style="">"Yolun aşağısındaki Bayview Motel'de çalışıyor. Buraya doğru yola çıktığınızı haber verdi." Kadın bir an için susup Maura'yı bir kez daha baştan aşağı süzdü. "Sanırım sizden kimlik göstermenizi istememe bile gerek yok. Şöyle bir bakınca kimin kardeşi olduğunuz belli oluyor. Eve kadar birlikte gitmek ister misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Ben arabayla arkanızdan takip ederim."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen belindeki anahtarlığı düzeltip halinden memnun bir biçimde homurdandı. "Pekâlâ. Skyline Drive'a o zaman. Polis, arama işini bitirmişti. O yüzden sizi götürmemde bir sakınca yok sanırım."</span></p>

    <p style="; margin-bottom: 2.4pt; text-indent: 18pt;"><span style="">Maura,</span> <span style="">Bayan Clausen'ın kamyonetinin ardından</span> <span style="">aniden</span> <span style="">kıvrılıp kıyıdan uzaklaşarak sarp kayalıklara dönüşen yol boyunca ilerlemeye başladı. Tepeye tırmandıkça ara ara kalın sis perdesinin altında bulanıklaşan körfezi görebiliyordu.</span> <span style="">Fox</span> <span style="">Harbor kasabası sisin altında kaybolmuştu. O sırada birdenbire Bayan Clasuen'ın fren lambaları yandı.</span> <span style="">Maura</span> <span style="">son anda frenlere asılmıştı.</span> <span style="">Lexus</span> <span style="">marka arabası ıslak yaprakların üzerinde kaydı ve tamponu Toprak ve Deniz Gayrimenkul'den SATILIK tabelasına dokunduğu anda durabildi ancak.</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen başını camdan uzatıp ona doğru döndü. "Hey, iyi misiniz?"</span></p>

    <p style="; margin-bottom: 2.4pt; text-indent: 18pt;"><span style="">"İyiyim. Affedersiniz. Fark etmedim."</span></p>

    <p style="; margin-bottom: 2.4pt; text-indent: 18pt;"><span style="">"Evet bu viraj şaşırtıyor insanı. Şu sağdaki garaj yoluna gireceğiz."</span></p>

    <p style="; margin-bottom: 2.4pt; text-indent: 18pt;"><span style="">"Tamam. Tam arkanızdayım."</span></p>

    <p style="; margin-bottom: 2.4pt; text-indent: 18pt;"><span style="">Bayan Clasuen kahkahayı patlattı. "Çok yaklaşmasanız iyi olur bence."</span></p>

    <p style="; margin-bottom: 2.4pt; text-indent: 18pt;"><span style="">Toprak garaj yolunun etrafı ağaçlarla çevriliydi. Maura ormanın içinde bir tünelde gidiyor gibi hissetti kendini. Sonunda ağaçlar birdenbire seyreliverdi ve karşısında sedir ağacından yapılma, küçük bir kulübe belirdi. Maura, Bayan Clausen’ın kamyonunun arkasına park edip</span> <span style="">Lexus'undan</span> <span style="">indi. Bir an için durup ormanın ortasındaki bu açık arazinin sessizliğini dinleyerek kulübeye baktı. Kulübenin önündeki ahşap merdivenler üstü kapalı bir verandaya açılıyordu. Verandada bir tek dalın bile kıpırdamadığı sakin havada öylece duran bir salıncak vardı. Çardağın altındaki yüksük otları ve sarı zambaklar etrafı bürüyen otların arasında kendilerine yer açmaya çalışıyorlardı. Orman kulübenin dört tarafını çevrelemişti. Maura küçük bir odada hapsolmuş gibi hızlı hızlı solumaya başlamıştı bir anda. Sanki havanın kendisi bile üzerine üzerine geliyordu.</span></p>

    <p style="; margin-bottom: 2.4pt; text-indent: 18pt;"><span style="">"Burası çok sessiz," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Evet, kasaba epey uzakta. Bu tepeyi değerli kılan da bu zaten. Burası emlakçıların göz bebeği olacak yakında. Bir iki seneye kalmaz yol boyunca evlerin uzandığını görürsünüz. Yatırım yapmanın tam zamanı yani."</span></p>

    <p style="; margin-bottom: 2.4pt; text-indent: 18pt;"><span style="">Çünkü burası mükemmel diyecek şimdi, diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">"Yan taraftaki evi toparlatıyorum şimdi," dedi</span> <span style="">Miss Clausen.</span> <span style="">"Kardeşiniz taşındıktan sonra buralara bir el atmanın zamanı geldi diye düşündüm. Biri bir yere yerleşmeye görsün; gerisi gelir mutlaka. Çok geçmeden herkes o bölgeye üşüşür." Sonra durup düşünceli gözlerle Maura'ya baktı. "Siz ne doktorusunuz?"</span></p>

    <p style="; margin-bottom: 2.4pt; text-indent: 18pt;"><span style="">"Patologum."</span></p>

    <p style="; margin-bottom: 2.4pt; text-indent: 18pt;"><span style="">"Nasıl yani? Bir laboratuarda mı çalışıyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Bu kadın Maura'nın sinirlerini bozmaya başlamıştı. Ters ters cevap verdi: "Ölüler üzerinde çalışıyorum."</span></p>

    <p style="; margin-bottom: 2.4pt; text-indent: 18pt;"><span style="">Kadın bundan biraz olsun rahatsızlık duymamıştı. "O zaman çalışma saatleri bellidir. Bir sürü hafta sonu tatili. Bir yazlık almayı düşünebilirsiniz. Yan taraftaki ev kısa sürede hazır olur aslında. Eğer bir yazlık düşünüyorsanız yatırım için en doğru zaman. Bu kadar ucuza bir daha bulamazsınız."</span></p>

    <p style="; margin-bottom: 2.4pt; text-indent: 18pt;"><span style="">Bir devre mülk satıcısının tuzağına düşmek böyle oluyordu demek ki.</span></p>

    <p style="; margin-bottom: 2.4pt; text-indent: 18pt;"><span style="">"Gerçekten bununla ilgilenmiyorum Bayan Clausen," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"Oh." Kadın iç geçirerek arkasını döndü ve verandaya çıktı. "Buyurun o zaman. Geldiğiniz iyi oldu. Kız kardeşinizin eşyalarını ne yapacağımı söylersiniz hiç değilse."</span></p>

    <p style="; margin-bottom: 2.4pt; text-indent: 18pt;"><span style="">"Bu konuda bir söz hakkım olduğundan emin değilim."</span></p>

    <p style="; margin-bottom: 2.4pt; text-indent: 18pt;"><span style="">"Onları başka kime verebilirim ki. Bir de depoya para vermek istemiyorum. Eğer evi satacaksam ya da yeniden kiraya vereceksem eşyaları bir an evvel boşaltmam lazım." Kadın anahtarlığını karıştırıp doğru anahtarı buldu sonunda. "Kasabadaki kira işlerinin çoğuna ben bakıyorum ve buraya müşteri bulmak pek kolay olmadı. Kardeşiniz altı aylık kontrat imzalamıştı."</span></p>

    <p style="; margin-bottom: 2.4pt; text-indent: 18pt;"><i><span style="">Anna’nın ölümü onu böyle mi etkiliyor yani?</span></i> <span style="">diye geçirdi</span> <span style="">Maura</span> <span style="">içinden. Artık kira gelmeyecekti ve yeni bir kiracı bulması gerekecekti. Bu kadar mı? Şıngırdayıp duran anahtarları ve paragöz halleriyle bu kadından hiç mi hiç hoşlanmamıştı.</span> <span style="">Fox</span> <span style="">Harbor'un emlak kraliçesi aylık gelir kotasını doldurmaktan başka bir şey düşünmüyordu.</span></p>

    <p style="; margin-bottom: 2.4pt; text-indent: 18pt;"><span style="">Sonunda Bayan Clausen kapıyı açtı. "İçeri gelin."</span></p>

    <p style="; margin-bottom: 2.4pt; text-indent: 18pt;"><span style="">Maura içeri girdi. Pencerelerin büyüklüğüne rağmen akşamüstü güneşi ve etraftaki ağaçlar yüzünden içerisi epey loştu. Yerler koyu renk çam parkelerle döşenmişti. Yerde büyük, eski bir halı vardı. Bir de eski püskü bir kanepe. Solmuş duvar kâğıtlarının üzerinde yeşil asma yaprakları vardı. Ağaçların boğucu etkisine bir de duvar kâğıtlarındaki yapraklar eklenmişti yani.</span></p>

    <p style="; margin-bottom: 2.4pt; text-indent: 18pt;"><span style="">"Eşyalarla birlikte kiraya vermiştim," dedi Bayan Clausen. "Bunu düşününce epey iyi bir fiyata kiraladı burayı."</span></p>

    <p style="; margin-bottom: 2.4pt; text-indent: 18pt;"><span style="">"Ne kadar?" diye sordu Maura pencerenin önünde duvar gibi uzayan ağaçlara bakarak.</span></p>

    <p style="; margin-bottom: 2.4pt; text-indent: 18pt;"><span style="">"Ayda altı yüz. Eğer denize yakın olsaydı bunun dört katına kiralardım. Ama evi yaptıran adam özel hayatına düşkün biriydi." Bayan Clasuen uzun zamandır buraya uğramamış gibi etrafa şöyle bir bakındı. "Elimde deniz kıyısında yerler olduğu hâlde kardeşiniz burası için ısrar edince şaşırmıştım aslında."</span></p>

    <p style="; margin-bottom: 2.4pt; text-indent: 18pt;"><span style="">Maura dönüp kadına baktı. Gün batmak üzereydi. Bayan Clausen de yavaş yavaş gölgelerin arasında karanlıkta kalmıştı.</span></p>

    <p style="; margin-bottom: 2.4pt; text-indent: 18pt;"><span style="">"Kardeşim özel olarak bu evi mi sordu?"</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen omuz silkti. "Sanırım fiyatı yüzünden."</span></p>

    <p style="; margin-bottom: 2.4pt; text-indent: 18pt;"><span style="">Sonunda kasvetli oturma odasından çıkıp koridorda yürümeye başladılar. Eğer bir ev sahibini biraz olsun yansıtıyorsa bu duvarlarda Anna Leoni'ye dair bir şeyler olmalıydı. Ama burası daha önce de kiraya verilmişti ve Maura duvardaki tablolardan ve ufak tefek süs eşyalarından hangilerinin Anna'ya ait olduğunu, hangilerinin diğer insanlardan kaldığını bile bilmiyordu. Pastel boyayla yapılmış bir gün batımı resmi, bu kesinlikle Anna’nın olamazdı. Benim kardeşim duvara asla böyle iğrenç bir şey asmış olamaz, diye düşündü Maura. Ve inceden inceye gelen sigara kokusu da Anna’nın yadigarı olamazdı. Tek yumurta ikizleri tuhaf ve ürkütücü bir biçimde birbirilerine benziyorlardı ne de olsa. Anna da Maura gibi sigaradan nefret ediyor olmalıydı herhalde. O da ilk kez sigara kokusu aldığı anda öksürmeye başlamış olmalı, diye düşündü Maura.</span></p>

    <p style="; margin-bottom: 2.4pt; text-indent: 18pt;"><span style="">Sonunda bir yatak odasına ulaştılar. Odanın ortasında lime lime olmuş bir yatak vardı.</span></p>

    <p style="; margin-bottom: 2.4pt; text-indent: 18pt;"><span style="">"Bu odayı kullanmıyordu herhalde," dedi Bayan</span> <span style="">Clausen.</span> <span style="">"Dolaplar ve çekmeceler boştu."</span></p>

    <p style="; margin-bottom: 2.4pt; text-indent: 18pt;"><span style="">Sonra banyoya geçtiler. Maura içeri girip ecza dolabını açtı. Rafta Advil, Sudafed ve Ricola öksürük şurubu duruyordu. Bu markalar öyle tanıdıktı ki Maura şaşırmadan edememişti. O da ecza dolabında her zaman bu ilaçları bulundurdu. <i>Grip ilaçlarımıza kadar aynıyız,</i> diye düşündü.</span></p>

    <p style="; margin-bottom: 2.4pt; text-indent: 18pt;"><span style="">Sonra ecza dolabını kapadı ve koridordaki son odaya girdi.</span></p>

    <p style="; margin-bottom: 2.4pt; text-indent: 18pt;"><span style="">"Bu yatak odasını kullanıyormuş işte," dedi Bayan</span> <span style="">Clausen.</span></p>

    <p style="; margin-bottom: 2.4pt; text-indent: 18pt;"><span style="">Bu oda son derece düzenli ve temizdi. Yatak örtüleri düzgünce örtülmüştü. Şifonyerin üstü çok kalabalık değildi. Tıpkı benim yatak odam gibi, diye düşündü Maura. Dolabın kapağını açtı sonra. Giysileri otuz altı bedendi. Maura da otuz altı beden giyiyordu.</span></p>

    <p style="; margin-bottom: 2.4pt; text-indent: 18pt;"><span style="">"Geçen hafta eyalet polisi geldi ve evi baştan aşağı aradılar."</span></p>

    <p style="; margin-bottom: 2.4pt; text-indent: 18pt;"><span style="">"İlginç bir şeyler bulabildiler mi bari?"</span></p>

    <p style="; margin-bottom: 2.4pt; text-indent: 18pt;"><span style="">"Bana bir şey söylemediler. Evde çok uzun süre kalmamıştı zaten. Birkaç aydır buradaydı."</span></p>

    <p style="; margin-bottom: 2.4pt; text-indent: 18pt;"><span style="">Maura arkasını dönüp camdan dışarı baktı. Hava tam olarak kararmamıştı ama etraftaki ağaçların kasveti şimdiden çökmüştü.</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen tuvaletin önünde dikilmiş duruyordu. Sanki çıkarken Maura'dan geçiş ücreti alacaktı. "O kadar da kötü bir ev sayılmaz," dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">Hayır, çok kötü, diye geçirdi Maura içinden. Burası berbat, ufacık bir yer.</span></p>

    <p style="; margin-bottom: 2.4pt; text-indent: 18pt;"><span style="">"Yılın bu zamanında kiraya verilecek yer kalmıyor. Her yer dolu. Oteller. Moteller. Hanlarda bile yer yok."</span></p>

    <p style="; margin-bottom: 2.4pt; text-indent: 18pt;"><span style="">Maura gözlerini bile kırpmadan ormana bakıyordu. Bu kadının can sıkıcı sohbetini dinlemektense başka her türlü şeye odaklanmaya razıydı.</span></p>

    <p style="; margin-bottom: 2.4pt; text-indent: 18pt;"><span style="">"Neyse, sadece fikir vereyim dedim. Bu gece kalacak bir yer buldunuz herhalde."</span></p>

    <p style="; margin-bottom: 2.4pt; text-indent: 18pt;"><span style="">Derdi buymuş demek, diye düşündü Maura ve dönüp kadına baktı. "Aslında kalacak bir yer bulamadım. Bayview Motel doluymuş."</span></p>

    <p style="; margin-bottom: 2.4pt; text-indent: 18pt;"><span style="">Kadın yüzünde gergin bir gülümsemeyle cevap verdi: "Her yer öyle."</span></p>

    <p style="; margin-bottom: 2.4pt; text-indent: 18pt;"><span style="">"Ellsworth'de yer olabileceğini söylemişlerdi."</span></p>

    <p style="; margin-bottom: 2.4pt; text-indent: 18pt;"><span style="">"Öyle mi? Onca yolu gitmeye razıysanız ne âlâ. Ama karanlıkta oraya varmanız sandığınızdan daha uzun sürer. Çok da virajlı bir yol." Bayan Clausen yatağa işaret etti. "İsterseniz size temiz çarşaf getiririm. Motele ödeyeceğiniz parayı verirsiniz işte. Tabii isterseniz."</span></p>

    <p style="; margin-bottom: 2.4pt; text-indent: 18pt;"><span style="">Maura yatağa baktı ve iliklerine kadar ürperdiğini hissetti. Burada kardeşim uyumuştu.</span></p>

    <p style="; margin-bottom: 2.4pt; text-indent: 18pt;"><span style="">"Size kalmış. İster kalırsınız ister gidersiniz."</span></p>

    <p style="; margin-bottom: 2.4pt; text-indent: 18pt;"><span style="">"Bilemiyorum... "</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen homurdanarak Maura'ya baktı. "Bana kalırsa başka şansınız da yok zaten."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura verandada durup Bayan Calusen'in kamyonetinin farlarının ağaçların kara perdesi ardında sönüp gitmesini izledi. Bir süre karanlıkta öylece durup cırcırböceklerinin sesini ve yaprakların hışırtısını dinledi. O sırada bir gıcırtı duyup arkasını döndü. Sanki bir hayalet, eliyle dokunup salıncağı sallayıvermişti. Maura ürpererek içeri girdi. Tam kapıyı kilitleyecekti ki donup kaldı. Ensesindeki tüyler bir kez daha diken diken olmuştu.</span></p>

    <p style="; margin-bottom: 2.4pt; text-indent: 18pt;"><span style="">Kapının üzerinde tam dört tane kilit vardı.</span></p>

    <p style="; margin-bottom: 2.4pt; text-indent: 18pt;"><span style="">İki tane zincir, bir sürgü, bir de normal kilit. Bir süre öylece bakakaldı. Pirinç kilitler hâlâ pırıl pırıldı. Vidalar biraz olsun paslanmamıştı. Kilitler yepyeniydi. Sonunda sürgüleri çekip zincirleri de geçirdi. Metal, parmaklarının altında buz gibiydi.</span></p>

    <p style="; margin-bottom: 2.4pt; text-indent: 18pt;"><span style="">Sonra mutfağa gidip ışıkları açtı. Muşamba döşemeler eski püsküydü. Ortada mikadan yapılmış her yeri dökülen bir yemek masası vardı. Köşede Frigidaire marka bir buzdolabı homurdana homurdana çalışıyordu. Ama Maura'nın dikkatini çeken kapı olmuştu. Arka kapının üzerinde de üç tane kilit vardı ve pirinç mutfak lambasının altında pırıl pırıl parlıyordu. Maura kalbinin hızla attığını hissetti ve hemen bu kapıyı da kilitledi. Ama arkasını döndüğü anda üzerinde kilitler olan bir başka kapı daha görüp donakaldı. Mutfaktaki bu kapı nereye açılıyordu ki?</span></p>

    <p style="; margin-bottom: 2.4pt; text-indent: 18pt;"><span style="">Maura sürgüyü açıp kapıyı araladı. Aşağı, karanlığa doğru inen, dar, ahşap merdivenlerle karşılaşmıştı. Aşağıdan bir</span> <span style="">serin</span> <span style="">hava dalgası geliyordu. Maura nemli toprak kokusunu alabiliyordu. Ensesindeki tüyler diken diken olmuştu yine.</span></p>

    <p style="; margin-bottom: 2.4pt; text-indent: 18pt;"><i><span style="">Bodrum, insan neden bodrum kapısını kilitler ki?</span></i></p>

    <p style="; margin-bottom: 2.4pt; text-indent: 18pt;"><span style="">Maura kapıyı kapatıp sürgüyü çekti. İşte o zaman bu sürgünün farklı olduğunu fark etmişti. Bu seferki pas içindeydi ve eskiydi.</span></p>

    <p style="; margin-bottom: 2.4pt; text-indent: 18pt;"><span style="">Şimdi nedense pencerelerin de sürgülü olup olmadığını kontrol etme ihtiyacı duymuştu bir anda. Anna demek o kadar korkuyordu ki evini âdeta bir kaleye dönüştürmüştü. Maura evin içinde, odaların her birinde hâlâ korkunun kol gezdiğini hissedebiliyordu. İlk önce mutfak pencerelerini kontrol etti. Sonra oturma odasına geçti.</span></p>

    <p style="; margin-bottom: 2.4pt; text-indent: 18pt;"><span style="">Bütün evin pencerelerinin kapalı ve kilitli olduğundan emin olduktan sonra yatak odasına geçip eşyalara bakınmaya başladı. Gardırobun önünde durup giysilere baktı. Askıları bir bir inceleyerek her bir parça eşyayı gözden geçirdi. Giysilerin hepsi de otuz altı bedendi. Sonra elbiselerden birini çekip aldı, siyah, örgü bir elbiseydi bu. Kendisinin de sevdiği gibi sade çizgileri olan bir elbise. Anna’nın bir mağazada durup askıdaki giysileri incelediğini ve bu elbiseyi eline aldığını hayal etti. Fiyat etiketine bakıp elbiseyi üzerine tutmuş olmalıydı ve aynada kendisine bakıp, <i>işte bunu istiyorum,</i> demişti herhalde.</span></p>

    <p style="; margin-bottom: 2.4pt; text-indent: 18pt;"><span style="">Maura bluzunun düğmelerini açıp pantolonunu çıkardı ve siyah elbiseyi giydi. Fermuarı çektiği sırada elbisenin üzerine cuk oturduğunu fark etti. Sonra dönüp aynaya baktı.</span> <span style="">Anna</span><span style="">’nın aynada gördüğü buydu işte, diye düşündü. Aynı yüz, aynı beden. O da yaklaşan orta yaşın habercisi olarak genişleyen kalçalarından dem vuruyor muydu acaba? O da yan dönüp göbeğinin çıkıp çıkmadığına bakıyor muydu? Her kadın mutlaka yeni bir giysi alırken aynanın önünde aynı dansı ediyordu herhalde. O tarafa dön, bu tarafa dön. Arkadan şişman duruyor muyum?</span></p>

    <p style="; margin-bottom: 2.4pt; text-indent: 18pt;"><span style="">Maura durup sağ tarafına döndü ve aynada kendisine baktı. Orada, kumaşın üzerinde bir saç teli duruyordu. Saçı eline alıp ışığa tuttu. Kendi saçları gibi simsiyahtı o da ama daha uzundu. Ölü bir kadının saçı.</span></p>

    <p style="; margin-bottom: 2.4pt; text-indent: 18pt;"><span style="">O sırada telefonun çalmasıyla yerinden sıçradı. Komodinin yanına gidip durdu. Kalbi güm güm çarpıyordu.</span> <span style="">Telefon</span> <span style="">bir kez daha çaldı. İkinci kez, üçüncü kez ... Her çalışında bu sessiz evde dayanılmaz bir sesle çınlıyordu. Dördüncü kez çalmasına kalmadan telefonu açtı sonunda.</span></p>

    <p style="; margin-bottom: 2.4pt; text-indent: 18pt;"><span style="">"Alo? Alo?"</span></p>

    <p style="; margin-bottom: 2.4pt; text-indent: 18pt;"><span style="">Karşı taraftan bir tık sesi duyuldu ve sonra çevir sesi gelmeye başladı.</span></p>

    <p style="; margin-bottom: 2.4pt; text-indent: 18pt;"><i><span style="">Yanlış numara olmalı</span></i><span style="">, diye düşündü. <i>Hepsi bu.</i></span></p>

    <p style="; margin-bottom: 2.4pt; text-indent: 18pt;"><span style="">Dışarıda rüzgâr esmeye başlamıştı. Bütün pencereler kapalı olduğu hâlde rüzgârda sallanan ağaçların sesi duyuluyordu. Ama evin içi o kadar sessizdi ki kendi kalp atışlarını bile duyabiliyordu. <i>Gecelerini böyle mi geçiriyordun yani?</i> diye düşündü. <i>Bu evde, kapkaranlık bir ormanın orta yerinde.</i></span></p>

    <p style="; margin-bottom: 2.4pt; text-indent: 18pt;"><span style="">Maura o gece yatağa girmeden önce yatak odasının kapısını kapatıp önüne de bir sandalye yaslamıştı. Bunu yaptığı için kendini aptal gibi hissetmişti aslında. Korkulacak bir şey yoktu. Yine de burada kendini Boston'da olduğundan daha güvensiz hissediyordu. Aslında orada insanların tehdidi altındaydı ve insanlar ormandan çıkıp gelebilecek bir hayvandan kat be kat daha tehlikeliydi.</span></p>

    <p style="; margin-bottom: 2.4pt; text-indent: 18pt;"><i><span style="">Anna da burada korkuyordu.</span></i></p>

    <p style="; margin-bottom: 2.4pt; text-indent: 18pt;"><span style="">Maura kilitli kapıların ardındaki bu evin içinde korkunun hâlâ kol gezdiğini hissedebiliyordu.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Maura bir çığlık sesiyle uyanmıştı. Kalbi güm güm atıyordu. Nefes almaya çalışarak bir süre öylece uzandı. Bu sadece bir baykuştu. Paniğe gerek yoktu. Tanrı aşkına! Ormanın ortasında elbette hayvan sesleri duyacaktı. Çarşafları terden sırılsıklam olmuştu. Yatmadan önce pencereyi kapadığı için oda havasızdı ve hamam gibi olmuştu. Nefes alamıyorum, diye geçirdi içinden.</span></p>

    <p style="; margin-bottom: 2.4pt; text-indent: 18pt;"><span style="">Ayağa kalkıp pencereyi açtı. Ay ışığında yaprakları gümüşi renklere bürünen ağaçları izlediği sırada derin derin nefes aldı. Dışarıda dal kıpırdamıyordu. Orman yine sessizliğine kavuşmuştu.</span></p>

    <p style="; margin-bottom: 2.4pt; text-indent: 18pt;"><span style="">Maura yatağına döndü ve bu kez şafak sökene kadar deliksiz uyudu.</span></p>

    <p style="; margin-bottom: 2.4pt; text-indent: 18pt;"><span style="">Gün ışığı her şeyi değiştirmişti. Maura kuşların öttüğünü duydu. Pencereden dışarı bakarken iki tane geyiğin beyaza çalan kuyruklarını sallayarak bahçeden geçip ormana daldıklarını gördü. Güneş ışığı odanın içine dolunca önceki gece kapının önüne yasladığı sandalye gözüne iyice saçma göründü. <i>Bundan kimseye bahsetmeyeceğim,</i> diye geçirdi içinden sandalyeyi kenara çektiği sırada.</span></p>

    <p style="; margin-bottom: 2.4pt; text-indent: 18pt;"><span style="">Mutfakta buzluğun içinde bir paket Fransız kahvesi bulmuştu. Anna’nın kahvesiydi bu. Filtrenin üzerinden kaynar suyu döktüğü anda kahvenin kokusu buram buram burnuna ulaştı. Dört bir yanı Anna’nın eşyalarıyla çevriliydi. Mikrodalgada hazırlanan patlamış mısırlar ve bir paket de spagetti. Şeftalili yoğurtların ve sütün son kullanma tarihleri geçmişti. Buradaki her parça eşya kız kardeşinin hayatında bir anı temsil ediyordu. Bir markette rafların önünde durup seçmişti bunları: Bu lazım ve bu da. Ve sonra eve döndüğünde torbaları boşaltıp eşyalarını yerine yerleştirmişti. Maura dolapları açarken kendi ellerinde kardeşinin ellerini görüyordu. Çiçekli raf örtüsünün üzerine ton balığı konservelerini yerleştiren oydu.</span></p>

    <p style="; margin-bottom: 2.4pt; text-indent: 18pt;"><span style="">Maura kahve fincanını alıp ön verandaya çıktı ve güneş ışığının alacalı bulacalı gölgelere bürüdüğü küçük bahçeyi izledi. Her yer yemyeşil, dedi içinden hayretler içinde. Çimenler, ağaçlar, ışığın kendisi bile. Yüksek dalların üzerinde kuşlar cıvıldıyordu. Şimdi neden burada yaşamak istediğini anlıyorum. Sabahları kalkıp da ormanın kokusuna uyanmanın ne demek olduğunu anlıyorum.</span></p>

    <p style="; margin-bottom: 2.4pt; text-indent: 18pt;"><span style="">Birdenbire kuşlar yepyeni bir sesle irkilerek havalanmışlardı: bu bir iş makinesinin uğultusuydu. Maura buldozeri göremiyordu ama ağaçların ardından sesini duyabiliyordu. Rahatsız edici derecede yakındı aslında. O sırada Bayan Clausen'ın dediklerini hatırladı. Yan taraftaki evi yıktırdığını söylemişti. Huzurlu bir pazar sabahı daha fazla süremezdi zaten.</span></p>

    <p style="; margin-bottom: 2.4pt; text-indent: 18pt;"><span style="">Maura merdivenlerden inip ağaçların arasından buldozeri görebilmek için evin öbür tarafına dolaştı ama ağaçlar çok sıktı ve hiçbir şey göremiyordu. Ama başını eğdiği zaman yerde hayvanların ayak izlerini gördü. Sabah yatak odasının penceresinden gördüğü geyikleri hatırladı. Ayak izlerinin peşinden gidince sabahki ziyaretçilerinin bir izine daha rastladı. Temelin hemen yanına ekilen hostaların yapraklarını kemirmişlerdi. Geyiklerin cesaretine şaşırıp kalmıştı. Duvarın dibinde otlamışlardı resmen. Maura arka tarafa doğru yürümeye devam etti. Bir anda bambaşka ayak izleriyle karşılaşınca bir</span> <span style="">anda</span> <span style="">olduğu yere çakılıp kaldı. Bunlar geyik ayak izleri değildi. Maura iliklerine kadar ürpermişti. Kalbi güm güm atıyordu. Korkudan terlemeye başlayan elleriyle çamura dokundu. Gözleriyle ayak izlerini takip etti sonra. İzler pencerelerden birinin önündeki yumuşak toprağa kadar gidiyordu. Belli ki biri</span> <span style="">pencereden</span> <span style="">içeriyi gözetlemişti ve botunun izi olduğu gibi toprağa çıkmıştı.</span></p>

    <p style="; margin-bottom: 2.4pt;"><span style="">Bu pencere Maura'nın yattığı odanın penceresiydi.</span></p>

    <p style="margin-bottom:2.4pt"></p>
  </div>
</body>
</html>
