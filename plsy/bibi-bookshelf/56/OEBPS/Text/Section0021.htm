<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON DOKUZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">KİMESE BENİ SEVMİYOR, herkes benden nefret ediyor, ben de gidip solucan yerim, Solucan, solucan, solucan.</span></p>

    <p style="; margin-bottom: 2.4pt; text-indent: 18pt;"><i><span style="">Bunu düşünmeyi kes!</span></i></p>

    <p style="; margin-bottom: 2.4pt; text-indent: 18pt;"><span style="">Mattie gözlerini kapatıp dişlerini sıktı ama bir türlü o aptal çocuk şarkısını kafasından atamıyordu. Sürekli kafasında dönüp duruyordu ve sonra yine solucan kısmına geliyordu.</span></p>

    <p style="; margin-bottom: 2.4pt; text-indent: 18pt;"><i><span style="">Ama bu durumda ben onları değil onlar beni yiyecek.</span></i></p>

    <p style="; margin-bottom: 2.4pt; text-indent: 18pt;"><i><span style="">Oh, başka şeyler düşün, iyi, güzel şeyler düşün. Çiçekleri, elbiseleri. Beyaz şifon elbiseleri ve boncukları. Düğün günü. Evet düğün gününü düşün.</span></i></p>

    <p style="; margin-bottom: 2.4pt; text-indent: 18pt;"><span style="">St. John's Metodist Kilisesi'nin gelin odasında aynaya bakarken kafasından geçenleri anımsadı: <i>Bugün hayatımın en güzel günü. Sevdiğim adamla evleniyorum</i>. Duvağını takmak için yanına gelen annesini düşündü. Annesi kulağına eğilip iç geçirerek fısıldamıştı: "Bugünü göreceğimi hiç sanmıyordum." Kızıyla evlenmek isteyecek bir erkek çıktığına şaşırmış gibi.</span></p>

    <p style="; margin-bottom: 2.4pt; text-indent: 18pt;"><span style="">Mattie, bundan yedi ay sonrasında şimdi bunları düşünürken annesinin o sözleri pek de iyi niyetle söylemediğini görebiliyordu. Ama o anda hiçbir şey neşesini bozamamıştı. Ne çektiği sabah bulantısı, ne ayaklarını mahveden topuklu ayakkabıların acısı ne de düğün gecelerinde şampanyayı fazla kaçırıp otelde, Mattie'nin daha banyodan çıkmasını bile bekleyemeden sızıp kalan</span> <span style="">Dwayne.</span> <span style="">Hiçbir şeyin önemi yoktu o anda. Bayan</span> <span style="">Purvis</span> <span style="">olmuştu artık. Ve gerçek hayatı tam anlamıyla başlıyordu.</span></p>

    <p style="; margin-bottom: 2.4pt; text-indent: 18pt;"><i><span style="">Ve</span></i> <i><span style="">Dwayne</span></i> <i><span style="">beni kurtarmaya gelmezse burada, bu kutunun içinde sona erecek.</span></i></p>

    <p style="; margin-bottom: 2.4pt; text-indent: 18pt;"><i><span style="">Beni kurtarmaya gelecek değil mi? Beni geri almak istiyor.</span></i></p>

    <p style="; margin-bottom: 2.4pt; text-indent: 18pt;"><i><span style="">Oh, solucanlar bile bunu düşünmekten daha iyi. Konuyu değiştir</span></i> <i><span style="">Mattie!</span></i></p>

    <p style="; margin-bottom: 2.4pt; text-indent: 18pt;"><i><span style="">Ya beni geri istemezse? Ya en başından beri o kadınla birlikte olabilmek için çekip gitmem için dua edip durduysa ? Ya</span></i> <i><span style="">beni</span></i> <i><span style="">buraya hapseden...</span></i></p>

    <p style="; margin-bottom: 2.4pt; text-indent: 18pt;"><span style="">Hayır. O</span> <span style="">Dwayne</span> <span style="">olamazdı. Onu öldürmek isteseydi bu kutuda ne işi vardı o zaman? Neden onu hayatta tutmaya çalışıyordu?</span></p>

    <p style="; margin-bottom: 2.4pt; text-indent: 18pt;"><span style="">Mattie</span> <span style="">derin bir nefes aldı. Gözleri yaşlarla dolmuştu. Yaşamak istiyordu. Yaşamak için her şeyi yapardı ama bu kutudan nasıl çıkacağını bilmiyordu. Saatlerce buna kafa yormuştu. Duvarları tekmeleyip tekrar tekrar tavanı dövmüştü. Hatta feneri parçalayıp ondan bir tür silah yapmayı bile düşünmüştü ama bir fenerden ne yapabilirdi ki?</span></p>

    <p style="; margin-bottom: 2.4pt; text-indent: 18pt;"><span style="">Bir bomba.</span></p>

    <p style="; margin-bottom: 2.4pt; text-indent: 18pt;"><span style="">Dwayne'in bu düşüncelerine nasıl da katıla katıla güleceğini düşündü. Kahkahalarını kulaklarında duyabiliyordu nerdeyse. Onunla nasıl da alay ettiğini. <i>Ah, tabii</i></span> <i><span style="">Mattie.</span></i> <i><span style="">Tam bir MacGyver kesildin şimdi.</span></i></p>

    <p style="; margin-bottom: 2.4pt; text-indent: 18pt;"><i><span style="">İyi de ne yapabilirim ki?</span></i></p>

    <p style="; margin-bottom: 2.4pt; text-indent: 18pt;"><i><span style="">Solucanlar...</span></i></p>

    <p style="; margin-bottom: 2.4pt; text-indent: 18pt;"><span style="">Solucanlar yine kafasına üşüşmüştü. Geleceğini kaplamışlardı. Derisinin altına girip etini kemirmeye başlamışlardı bile. <i>Bu kutunun ardında toprağın içinde beni bekliyorlar,</i> diye düşündü. <i>Ölmemi bekliyorlar. Hepsi birden buraya doluşup kendilerine güzel bir ziyafet çekecekler sonra.</i></span></p>

    <p style="; margin-bottom: 2.4pt; text-indent: 18pt;"><span style="">Mattie yan tarafına doğru döndü. Titremeye başlamıştı.</span></p>

    <p style="; margin-bottom: 2.4pt; text-indent: 18pt;"><i><span style="">Buradan çıkmanın bir yolu olmalı.</span></i></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
