<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">OTUZ ÜÇ</h1>

    <div style=";">
      <br />
    </div>

    <p class="MsoNormal"></p>

    <p style="; margin-bottom: 2.4pt; text-indent: 18pt;"><b><i><span style="">Dört Hafta Sonra</span></i></b></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">BU KEZ ROL KESMELER, deliyi oynamalar yoktu. Amalthea Lank özel görüşme odasına girip masaya oturdu ve son derece aklı başında bir biçimde açık açık Maura'nın gözlerinin içine baktı. Geçen sefer darmadağın olan saçları şimdi düzgünce taranıp at kuyruğu yapılmıştı. Yüz çizgileri açıkça görülüyordu. Maura, Amalthea'nın yanaklarına ve dimdik kendisine bakan gözlerine baktı. Bunu görmeyi nasıl reddedebildim? diye düşündü. Öyle belli ki. Şu anda yirmi beş yıl sonraki hâlime bakıyorum.</span></p>

    <p style="; margin-bottom: 2.4pt; text-indent: 18pt;"><span style="">"Geri döneceğini biliyordum," dedi Amalthea. "Ve geldin işte."</span></p>

    <p style="; margin-bottom: 2.4pt; text-indent: 18pt;"><span style="">"Neden burada olduğumu biliyor musun?"</span></p>

    <p style="; margin-bottom: 2.4pt; text-indent: 18pt;"><span style="">"Test sonuçlarını aldın değil mi? Şimdi doğruyu söylediğimi biliyorsun. Bana inanmak istememiştin ama şimdi gerçeği biliyorsun."</span></p>

    <p style="; margin-bottom: 2.4pt; text-indent: 18pt;"><span style="">"Kanıta ihtiyacım vardı. İnsanlar sürekli yalan söyler ama DNA yalan söylemez."</span></p>

    <p style="; margin-bottom: 2.4pt; text-indent: 18pt;"><span style="">"Yine de cevabı çoktan biliyordun. O kıymetli laboratuar sonuçlarını almadan önce bile biliyordun." Amalthea masaya doğru eğilip gülümsedi. Neredeyse içten, sıcak bir gülümsemeydi bu. "Babanın ağzını almışsın Maura. Bunu biliyor muydun? Ve benim gözlerimi ve yanaklarımı. Yüzünde, işte orada görüyorum kendimi. Ve Elijah'yı. Biz bir aileyiz. Aynı kandan geliyoruz. Sen, ben, Elijah. Ve erkek kardeşin." Amalthea susmuştu. "Onun kim olduğunu biliyorsun değil mi?"</span></p>

    <p style="; margin-bottom: 2.4pt; text-indent: 18pt;"><span style="">Maura yutkundu. "Evet." Başkasına vermediğin tek bebek. Kardeşimi ve beni sattın ama oğlunu kendine sakladın.</span></p>

    <p style="; margin-bottom: 2.4pt; text-indent: 18pt;"><span style="">"Samuel'in nasıl öldüğünü hiç anlatmadın bana," dedi Amalthea. "O kadın onu nasıl öldürmüş?"</span></p>

    <p style="; margin-bottom: 2.4pt; text-indent: 18pt;"><span style="">"Nefsi müdafaaydı. Tek bilmen gereken bu. Ona karşılık vermekten başka şansı yoktu."</span></p>

    <p style="; margin-bottom: 2.4pt; text-indent: 18pt;"><span style="">"Peki, kim bu Mattie Purvis denilen kadın? Onun hakkında daha çok şey bilmek isterdim."</span></p>

    <p style="; margin-bottom: 2.4pt; text-indent: 18pt;"><span style="">Maura hiçbir şey söylememişti.</span></p>

    <p style="; margin-bottom: 2.4pt; text-indent: 18pt;"><span style="">"Televizyonda resimlerini gördüm. Pek özel biri gibi gelmedi bana. Bunu nasıl yaptığını anlayamıyorum."</span></p>

    <p style="; margin-bottom: 2.4pt; text-indent: 18pt;"><span style="">"İnsanlar hayatta kalmak için her şeyi yaparlar."</span></p>

    <p style="; margin-bottom: 2.4pt; text-indent: 18pt;"><span style="">"Nerede yaşıyor? Hangi sokakta evi? Televizyonda Natick'ten olduğunu söylemişlerdi."</span></p>

    <p style="; margin-bottom: 2.4pt; text-indent: 18pt;"><span style="">Maura annesinin kapkaranlık gözlerinin içine baktı ve iliklerine kadar donduğunu hissetti. Kendi adına değil,</span> <span style="">Mattie</span> <span style="">Purvis adına korkmuştu bir anda. "Neden bilmek istiyorsun ki?"</span></p>

    <p style="; margin-bottom: 2.4pt; text-indent: 18pt;"><span style="">"Bilmeye hakkım var. Ben bir anneyim."</span></p>

    <p style="; margin-bottom: 2.4pt; text-indent: 18pt;"><span style="">"Anne mi?" Maura neredeyse kahkahalara boğulacaktı. "Bu unvanı hakkettiğine inanıyor musun gerçekten?"</span></p>

    <p style="; margin-bottom: 2.4pt; text-indent: 18pt;"><span style="">"Onun annesiyim ben. Sen de Samuel'in ablasısın." Amalthea masaya biraz daha eğildi. "Bilmeye hakkımız var. Biz onun ailesiyiz Maura. Kan, candan ötedir."</span></p>

    <p style="; margin-bottom: 2.4pt; text-indent: 18pt;"><span style="">Maura ürpertici bir biçimde pırıldayarak kendisine bakan gözlere baktı. Orada aynı aklı, aynı zekâ pırıltısını görüyordu. Ama çarpık bir görüntüydü bu. Kırık bir aynadaki yansıması gibiydi.</span></p>

    <p style="; margin-bottom: 2.4pt; text-indent: 18pt;"><span style="">"Kan hiçbir şey demek değildir," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"O zaman neden buradasın?"</span></p>

    <p style="; margin-bottom: 2.4pt; text-indent: 18pt;"><span style="">"Sana son bir kez bakmak için geldim. Sonra buradan gideceğim. Çünkü şuna karar verdim: DNA ne derse desin sen benim annem değilsin."</span></p>

    <p style="; margin-bottom: 2.4pt; text-indent: 18pt;"><span style="">"Ben değilsem kim o zaman?"</span></p>

    <p style="; margin-bottom: 2.4pt; text-indent: 18pt;"><span style="">"Beni sevgiyle büyüten kadın. Sen sevginin ne olduğunu bilemezsin."</span></p>

    <p style="; margin-bottom: 2.4pt; text-indent: 18pt;"><span style="">"Kardeşini sevdim ben. Seni de sevebilirdim." Amalthea masanın diğer tarafından uzanıp Maura'nın yanağını okşadı. Gerçek bir annenin eli gibi sıcacık, narin bir dokunuştu. "Bana bir şans ver," diye fısıldadı.</span></p>

    <p style="; margin-bottom: 2.4pt; text-indent: 18pt;"><span style="">"Hoşça kal Amalthea." Maura ayağa kalkıp çağrı düğmesine bastı. "Burada işim bitti," dedi gardiyana megafondan. "Gitmeye hazırım."</span></p>

    <p style="; margin-bottom: 2.4pt; text-indent: 18pt;"><span style="">"Geri döneceksin," dedi Amalthea.</span></p>

    <p style="; margin-bottom: 2.4pt; text-indent: 18pt;"><span style="">Maura ona aldırmamıştı. Arkasına son bir kez olsun bakmadan odadan çıkıp gitti. Amalthea'nın arkasından seslendiğini duymuştu: "Maura! Geri döneceksin.”</span></p>

    <p style="; margin-bottom: 2.4pt; text-indent: 18pt;"><span style="">Maura, ziyaretçi emanet dolabından çantasını, ehliyetini ve kredi kartlarını aldı. Kimliğine dair bütün kanıtları toplamıştı. <i>Ama aslında kim olduğumu biliyorum zaten,</i> diye düşündü.</span></p>

    <p style="; margin-bottom: 2.4pt; text-indent: 18pt;"><i><span style="">Ve kim olmadığımı da.</span></i></p>

    <p style="; margin-bottom: 2.4pt; text-indent: 18pt;"><span style="">Dışarı çıkıp o sıcak yaz gününe adımını attığı anda derin bir nefes aldı. Ilık günün, hapishanenin bütün zehrini ciğerlerinden alıp temizlediğini hissetti. Amalthea Lank'in zehri de içinden akıp gitmişti.</span></p>

    <p style="; margin-bottom: 2.4pt; text-indent: 18pt;"><span style="">Maura yüzünde ve gözlerinde anne babasının izlerini taşıyordu. Damarlarında katillerin kanı dolaşıyordu. Ama kötülük kalıtsal değildi. Genlerinde bu potansiyeli taşıdığı doğruydu. Ama her çocuk bu olasılıkla doğuyordu. <i>Bu konuda diğerlerinden hiçbir farkım yok. Hepimiz cani canavarlardan geliyoruz aslında.</i></span></p>

    <p style="; margin-bottom: 2.4pt; text-indent: 18pt;"><span style="">Mahkûm ruhlarla dolu o binadan uzaklaştı. Arabası az ötede duruyordu. Ve önünde eve giden uzun bir yol uzanıyordu. Maura bir daha arkasına bakmadı.</span></p>

    <p style="margin-bottom:2.4pt;text-indent:18.0pt"></p>

    <p style="margin-bottom:2.4pt;text-indent:18.0pt"></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
