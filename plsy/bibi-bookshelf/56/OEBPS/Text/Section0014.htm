<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">ON İKİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">JANE RİZZOLİ, Boston'un aşağı yakasındaki Tobin Köprüsü'nün hemen üzerinde, Revere banliyösünde büyümüştü. Burası dip dibe, daracık arazilerin üzerine kurulmuş kibrit kutusu kadar evlerin bulunduğu ve çoğunlukla işçi sınıfından ailelerin yaşadığı bir banliyöydü. Her dört temmuzda arka bahçelerdeki mangallarda cızır cızır sosisliler pişirilirdi. Ön bahçelerde ise Amerikan bayrağı gururla dalgalanırdı. Rizzoli ailesi de maddi zorluklar konusunda kendi payına düşeni yaşamıştı. Jane on yaşındayken babası işini kaybetmişti. Jane, annesinin o dönemde hissettiği korkuları ve babasının çaresizlikten gelen öfkesini idrak edecek yaştaydı. İki erkek kardeşi de, o da, rahatın ve yıkımın arasındaki o ince çizgide, sürekli bıçak sırtında yaşamanın ne demek olduğunu öğrenmişlerdi. Ve şimdi düzenli bir geliri olduğu hâlde Jane çocukluğundan gelen o yoksunluk ve güvensizlik duygusunun yankılarını bir türlü tam olarak bastıramıyordu.. Her sabah duş sırasının kendisine gelmesini bekleyerek banyonun kapısını vurmak zorunda kalmayacağı, bir sürü banyosu olan, çok daha düzgün bir mahalledeki çok daha büyük bir evde yaşamanın hayalini kuran Revere'li bir kız olarak görmüştü kendini her zaman. Gelecekteki evinin kırmızı tuğladan bir bacası olacaktı. Girişi ise pirinç tokmaklı ve iki kapılı olmalıydı. Şu anda arabasında oturduğu yerden baktığı bu evde tüm bu özellikler vardı; ve hatta daha fazlası: pirinç tokmağı ve iki kapılı girişinin yanında ayrıca bir tane değil, iki tane tuğla bacası vardı. Burası tam da hayallerindeki gibi bir evdi.</span></p>

    <p style="; margin-bottom: 2.4pt; text-indent: 18pt;"><span style="">Ama yine de hayatında gördüğü en çirkin evlerden biriydi.</span></p>

    <p style="; margin-bottom: 2.4pt; text-indent: 18pt;"><span style="">East Dedham'ın bu sokağındaki diğer evler tam da orta sınıfa özgü, konforlu bir mahallede görülmesi beklenecek türdeydi: genellikle iki arabalık garajları vardı ve ön bahçeleri bakımlıydı. Garaj yollarında son model arabalar vardı. Yine de hiçbiri çok şık değildi. Hiç biri fazlasıyla sırıtmıyordu. Ama bu evbu ev sırıtmakla kalmıyordu. Ben buradayım</span> <span style="">diye</span> <span style="">bağırıyordu resmen.</span></p>

    <p style="; margin-bottom: 2.4pt; text-indent: 18pt;"><span style="">Sanki <i>Rüzgâr Gibi Geçti</i> filmindeki <i>Tara</i> çiftlik evi bir hortumla gelip büyük bir şehrin üzerine konuvermişti. Ev o kadar büyüktü ki bahçeye yer kalmamıştı. Duvarlarla komşu bahçenin çitleri arasındaki o bir gıdımlık alana çim biçme makinesi bile giremezdi. Nöbetçi askerler gibi dikilmiş beyaz kolonların olduğu ön verandada Scarlet O'Hara, Sprague Sokağımın trafiğini selamlayabilirdi. Bu evi görünce eski mahallesindeki Johnny Silva gelmişti aklına. Adam ilk maaşının tamamını kiraz kırmızısı bir Corvette'e yatırmıştı. "Eziğin biri olmadığını ispatlamaya çalışıyor," demişti Jane'in babası arabayı görünce. "Çocuk daha anne babasının bodrum katından kurtulmayı başaramadan kendine lüks bir spor araba çekiyor. En büyük arabaları en büyük ezikler alır işte."</span></p>

    <p style="; margin-bottom: 2.4pt; text-indent: 18pt;"><i><span style="">Ya da mahallenin en büyük evini yaptırırlar,</span></i> <span style="">diye düşündü Rizzoli Sprague Sokağı'nın Tara çiftlik evine bakarken.</span></p>

    <p style="; margin-bottom: 2.4pt; text-indent: 18pt;"><span style="">Jane ufak bir manevrayla göbeğini direksiyonun arkasından kurtardı ve arabadan indi. Verandanın merdivenlerini tırmanırken bebeğin sidik kesesinin üzerinde step dansı yaptığını hissetmişti. <i>Bazı şeyler ertelenmeye gelmez,</i> diye düşündü. Girer girmez tuvalete gitmelisin. Sonra zili çaldı ama zil çalmak kelimesi o sesi ifade etmekte yetersiz kalırdı. İnananları duaya çağıran katedral çanları gibi çınlamıştı zil.</span></p>

    <p style="; margin-bottom: 2.4pt; text-indent: 18pt;"><span style="">Kapıyı açan sarışın kadının o evde yaşadığına bin şahit lâzımdı. Sanki yanlış eve girmişti ve tesadüfen açmıştı kapıyı. Tara çiftlik evinin Scarlet O'Hara'sı değil de herkesin bildiği Bambi'ydi bu kabarık saçlar, büyük göğüsler ve dar, pembe egzersiz giysilerinin içine sucuk gibi sarılmış bir beden. Yüzü Botoks yaptırmış gibi ifadeden yoksundu.</span></p>

    <p style="; margin-bottom: 2.4pt; text-indent: 18pt;"><span style="">"Ben Dedektif Rizzoli. Terence Van Gates'i görmeye geldim. Önceden arayıp haber vermiştim."</span></p>

    <p style="; margin-bottom: 2.4pt; text-indent: 18pt;"><span style="">"Ah, evet. Terry de sizi bekliyordu," dedi kadın küçük kızlara özgü sevimli, cırtlak bir ses tonuyla. Çok konuşmadığı müddetçe sorun olmazdı ama bir saat sonra tırnaklarla</span> <span style="">kara</span> <span style="">tahtayı çizdiğin zaman çıkan ses gibi insanın kulaklarını oyardı bu ses.</span></p>

    <p style="; margin-bottom: 2.4pt; text-indent: 18pt;"><span style="">Rizzoli fuayeye girdiği anda dev gibi yağlı boya bir tabloyla burun buruna gelmişti. Bu Bambi'nin resmiydi. Yeşil bir gece elbisesi giymişti ve yanında koca bir vazo dolusu orkide duruyordu. Bu evde her şey devasa boyutlardaydı anlaşılan. Tablolar, tavanlar, göğüsler.</span></p>

    <p style="; margin-bottom: 2.4pt; text-indent: 18pt;"><span style="">"Ofisini restore ediyorlar da. O yüzden bugün evde çalışıyor. Odası koridorun sonunda, sağda."</span></p>

    <p style="; margin-bottom: 2.4pt; text-indent: 18pt;"><span style="">"Affedersiniz şey, özür dilerim; adınızı bilmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Bonnie."</span></p>

    <p style="; margin-bottom: 2.4pt; text-indent: 18pt;"><i><span style="">Bonnie, Bambi. Benziyor işte.</span></i></p>

    <p style="; margin-bottom: 2.4pt; text-indent: 18pt;"><span style="">"Bayan Van Gates oluyorsunuz yani," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Hıhım."</span></p>

    <p style="; margin-bottom: 2.4pt; text-indent: 18pt;"><span style="">Genç ve güzel bir eş. Van Gates yetmiş yaşında filan herhalde.</span></p>

    <p style="; margin-bottom: 2.4pt; text-indent: 18pt;"><span style="">"Banyonuzu kullanabilir miyim acaba? Bu günlerde dakika başı tuvalete gitmem gerekiyor."</span></p>

    <p style="; margin-bottom: 2.4pt; text-indent: 18pt;"><span style="">Bonnie, Rizzoli'nin hamile olduğunu o zaman fark etmişti ancak. "Oh, tatlım! Elbette kullanabilirsin. Bayanlar tuvaleti hemen şurası."</span></p>

    <p style="; margin-bottom: 2.4pt; text-indent: 18pt;"><span style="">Rizzoli hayatı boyunca şeker pembesi bir banyoya girmemişti. Tuvalet, taht gibi yüksek bir köşede duruyordu. Sanki insanlar işini görürken, nasıl denir, aslında mühim işler de göreceklermiş gibi. Jane pembe mermer lavaboda, pembe sabunla ellerini yıkadıktan sonra ellerini pembe havlulara kuruladı ve kaçar gibi tuvaletten dışarı fırladı.</span></p>

    <p style="; margin-bottom: 2.4pt; text-indent: 18pt;"><span style="">Bonnie ortalarda yoktu ama Rizzoli üst kattan gelen müziği ve zıplamaları duyabiliyordu. Bonnie gündelik egzersizini yapıyordu herhalde. Benim de yakında biraz şekle girmem gerekecek, diye düşündü Rizzoli. Ama bunu pembe tayflar içinde yapmaya hiç niyetim yok.</span></p>

    <p style="; margin-bottom: 2.4pt; text-indent: 18pt;"><span style="">Jane Van Gates'in ofisine bakarak koridorda yürümeye başladı. Bembeyaz kocaman bir piyanonun, beyaz bir halı ve beyaz mobilyaların bulunduğu devasa oturma odasına şöyle bir göz attı geçerken. Beyaz oda, pembe oda. Sonra ne gelecek bakalım. Holde Bonnie'nin bir tablosu daha vardı. Bu kez beyaz bir elbisenin içinde Yunan tanrıçaları gibi poz vermişti. Şeffaf elbisesinin üzerinden göğüs uçları görünüyordu. Tanrım, bu insanlar tam Vegas 'lık.</span></p>

    <p style="; margin-bottom: 2.4pt; text-indent: 18pt;"><span style="">Sonunda çalışma odasına ulaşmıştı. "Bay Van Gates?" diye seslendi.</span></p>

    <p style="; margin-bottom: 2.4pt; text-indent: 18pt;"><span style="">Kiraz ağacından çalışma masasında oturan adam başını evraklardan kaldırıp ona baktı. Masmavi buğulu gözleri vardı. Yüzü yaşlılıktan yumuşayıp sarkmıştı. Saçları ise o gölgeler de neyin nesiydi? Sarıyla turuncu arası bir renk. Bunu bilerek yapmış olamazdı. Boyarken bir terslik çıkmıştı</span> <span style="">herhalde.</span></p>

    <p style="; margin-bottom: 2.4pt; text-indent: 18pt;"><span style="">"Dedektif Rizzoli?" dedi adam. Gözleri hemen Jane'in karnına odaklanmıştı. Sanki daha önce hiç hamile bir polis görmemiş gibi gözlerini dikmiş bakıyordu.</span></p>

    <p style="; margin-bottom: 2.4pt; text-indent: 18pt;"><i><span style="">Benimle konuşacaksın, karnımla değil,</span></i> <span style="">diye geçirdi</span> <span style="">Jane</span> <span style="">içinden. Çalışma masasının üzerinden uzanıp adamın elini sıktı. O sırada adamın, sarı çimenler gibi fışkıran saç yumaklarının, yani erkekliğinin bu yegâne neferlerinin altındaki kafatasının üzerinde kara kara noktalar olduğunu fark etti. Adam saç ektirmişti. Bu saçlar sahteydi. <i>Bu sayede kızın yaşında bir kadınla evlenebildin demek.</i></span></p>

    <p style="; margin-bottom: 2.4pt; text-indent: 18pt;"><span style="">"Oturun, oturun lütfen."</span></p>

    <p style="; margin-bottom: 2.4pt; text-indent: 18pt;"><span style="">Rizzoli pürüzsüz dokusuyla deri bir koltuğa oturdu. Etrafına baktığı zaman bu odanın diğerlerinden tamamıyla farklı bir şekilde dekore edildiğini gördü. Koyu renk ahşap ve deri ağırlıklı mobilyalarıyla klasik bir avukat ofisiydi burası.</span> <span style="">Maun</span> <span style="">ağacından kızıl dolap raflarının üzerinde hukuk dergileri ve kitapları duruyordu. Bir zerre bile pembeye yer yoktu burada. Belli ki onun alanıydı bu oda. Bonnie siz bölge yani.</span></p>

    <p style="; margin-bottom: 2.4pt; text-indent: 18pt;"><span style="">"Size ne gibi bir yardımda bulunabileceğimi bilemiyorum Dedektif," dedi Van Gates. "Bahsettiğiniz evlat edinme davası kırk sene önceydi."</span></p>

    <p style="; margin-bottom: 2.4pt; text-indent: 18pt;"><span style="">"O kadar da eski sayılmaz."</span></p>

    <p style="; margin-bottom: 2.4pt; text-indent: 18pt;"><span style="">Van Gates güldü. "O zamanlar daha doğmamıştınız bile sanırım."</span></p>

    <p style="; margin-bottom: 2.4pt; text-indent: 18pt;"><i><span style="">Neydi bu şimdi? Neye dokunduruyordu? Lüzumsuz sorularla beni rahatsız eden bir ufaklıksın demeye mi getiriyordu?</span></i></p>

    <p style="; margin-bottom: 2.4pt; text-indent: 18pt;"><span style="">"Söz konusu tarafları hatırlamıyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Demek istediğim bu çok uzun zaman önce oldu. O zamanlar hukuk fakültesinden yeni mezun olmuştum. Ofisin kirasını ödemek için çalışıyordum. Bir sekreterim bile yoktu. Telefonlara kendim cevap veriyordun. Elime gelen bütün</span> <span style="font-family: &quot;Times New Roman&quot;,&quot;serif&quot;">davalara</span> <span style="">bakıyordum o zaman boşanma davaları, evlat edinmeler, sarhoş araba sürenler. Kirayı ödemek için ne gelirse kabul ediyordum işte."</span></p>

    <p style="; margin-bottom: 2.4pt; text-indent: 18pt;"><span style="">"O dosyaları hâlâ saklıyor olmalısınız. O döneme ait belgelerin arasında olmalı."</span></p>

    <p style="; margin-bottom: 2.4pt; text-indent: 18pt;"><span style="">"Evet. Depoda olacaklar."</span></p>

    <p style="; margin-bottom: 2.4pt; text-indent: 18pt;"><span style="">"Nerede bu depo Peki,?"</span></p>

    <p style="; margin-bottom: 2.4pt; text-indent: 18pt;"><span style="">"Quincy’deki dosya kayıt deposunda. Ama önce size şunu söyleyeyim. Bu davada adı geçen taraflar isimlerinin kesinlikle gizli kalmasını talep etmişlerdi. Biyolojik anne isminin belirtilmesini istemiyordu. Yani o kayıtlar yıllar önce mühürlendi."</span></p>

    <p style="; margin-bottom: 2.4pt; text-indent: 18pt;"><span style="">"Bu bir cinayet davası Bay Van Gates. Evlatlık verilenlerden biri öldürüldü."</span></p>

    <p style="; margin-bottom: 2.4pt; text-indent: 18pt;"><span style="">"Evet, biliyorum. Ama kırk yıl önce görülen evlat edinme davasıyla bunun ne ilgisi olduğunu göremiyorum maalesef. Sizin davanızla bunun ne alâkası var?"</span></p>

    <p style="; margin-bottom: 2.4pt; text-indent: 18pt;"><span style="">"Anne Leoni sizi neden aradı?"</span></p>

    <p style="; margin-bottom: 2.4pt; text-indent: 18pt;"><span style="">Van Gates şaşırmıştı bir anda. O saatten sonra şaşkınlığını gizlemek için ne yapsa nafileydi. Suratındaki ifadeyi gizleyememişti. "Efendim?" dedi sonunda.</span></p>

    <p style="; margin-bottom: 2.4pt; text-indent: 18pt;"><span style="">"Anne Leoni öldürülmeden bir gün önce kaldığı Tremont Oteli'nden sizin hukuk büronuzu aramış. Telefon kayıtlarını inceledik. Konuşma tam otuz yedi dakika sürmüş. Onca zaman bir şeyler konuşmuş olmalısınız. Zavallı kadını yarım saat boyunca beklemeye alacak hâliniz yoktu</span> <span style="">herhalde."</span></p>

    <p style="; margin-bottom: 2.4pt; text-indent: 18pt;"><span style="">Van Gates cevap vermedi.</span></p>

    <p style="; margin-bottom: 2.4pt; text-indent: 18pt;"><span style="">"Bay Van Gates?"</span></p>

    <p style="; margin-bottom: 2.4pt; text-indent: 18pt;"><span style="">"O, o konuşma gizli bir görüşmeydi."</span></p>

    <p style="; margin-bottom: 2.4pt; text-indent: 18pt;"><span style="">"Bayan Leoni müvekkiliniz miydi? O görüşme için kendisinden ücret aldınız mı?"</span></p>

    <p style="; margin-bottom: 2.4pt; text-indent: 18pt;"><span style="">"Hayır, ama... "</span></p>

    <p style="; margin-bottom: 2.4pt; text-indent: 18pt;"><span style="">"Bu durumda avukat-vekil gizliliğinden muafsınız."</span></p>

    <p style="; margin-bottom: 2.4pt; text-indent: 18pt;"><span style="">"Ama başka bir müvekkilimin gizliliğinden sorumluyum."</span></p>

    <p style="; margin-bottom: 2.4pt; text-indent: 18pt;"><span style="">"Biyolojik annenin."</span></p>

    <p style="; margin-bottom: 2.4pt; text-indent: 18pt;"><span style="">"Evet. O benim müvekkilimdi. Bebeklerini tek bir koşulla vermek istedi, o da isminin ne olursa olsun açıklanmaması koşuluyla."</span></p>

    <p style="; margin-bottom: 2.4pt; text-indent: 18pt;"><span style="">"Bu kırk yıl önceydi. Belki şimdi fikrini değiştirmiştir."</span></p>

    <p style="; margin-bottom: 2.4pt; text-indent: 18pt;"><span style="">"Bu konuda bir bilgim yok. Nerede olduğunu bilmiyorum. Hayatta olduğundan bile emin değilim."</span></p>

    <p style="; margin-bottom: 2.4pt; text-indent: 18pt;"><span style="">"Anna sizi bu yüzden mi aradı? Annesinin kim olduğunu mu öğrenmek istiyordu?"</span></p>

    <p style="; margin-bottom: 2.4pt; text-indent: 18pt;"><span style="">Van Gates arkasına yaslanmıştı. "Evlatlık verilen çocuklar genellikle gerçek aileleri konusunda meraklı olurlar. Bazıları bunu bir takıntı hâline getirir. Böylece belge avcılığına soyunurlar. Bulunmak istemeyen annelerin peşinde binlerce dolar döküp bir sürü yürek acısına katlanırlar. Ve sonunda buna ulaştıkları zaman da o bekledikleri masalsı mutlu sonu bulamazlar. Anna’nın peşinde olduğu şey de buydu Dedektif. Masallardaki gibi bir mutlu son. Aslında bütün her şeyi unutup hayatlarına devam etseler kendileri için daha hayırlı olurdu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kendi çocukluğunu, kendi ailesini düşündü. O kim olduğunu bilmişti her zaman. Büyükanne ve büyükbabasına, anne ve babasına baktığı zaman soyunun yüzlerine kazınmış olduğunu görebiliyordu. DNA'sıyla, kanıyla onların bir parçasıydı; onlardan biriydi ve her ne kadar onu zaman zaman utandırsalar da onlara sahip olduğunu biliyordu.</span></p>

    <p style="; margin-bottom: 2.4pt; text-indent: 18pt;"><span style="">Ama Maura Isles asla kendisini bir büyükbabanın ya da bir büyükannenin gözlerinde görememişti. Yolda yürürken yüzlerinde kendine dair bir iz bulma umuduyla yanından geçip giden yabancıları inceliyor muydu acaba? Ağzının kenarında ya da burnunun ucunda tanıdık bir kıvrım görme umuduyla bir bir bakıyor muydu herkese? Rizzoli insanların soylarını merak etmelerini çok iyi anlıyordu. İnsan kırık bir dal olmayı değil köklü bir ağacın bir parçası olmayı tercih ederdi.</span></p>

    <p style="; margin-bottom: 2.4pt; text-indent: 18pt;"><span style="">Jane, Van Gates'in gözlerinin içine baktı. "Anna Leoni'nin annesi kimdi?"</span></p>

    <p style="; margin-bottom: 2.4pt; text-indent: 18pt;"><span style="">Van Gates başını iki yana salladı. "Tekrar söylüyorum. Bunun sizin davanızla bir ilgisi... "</span></p>

    <p style="; margin-bottom: 2.4pt; text-indent: 18pt;"><span style="">"İzin verin de buna ben karar vereyim. Sadece ismi söyleyin lütfen."</span></p>

    <p style="; margin-bottom: 2.4pt; text-indent: 18pt;"><span style="">"Neden? Gençlikte yaptığı hataları anımsamak istemeyen bir kadını bu gereksiz sorularla rahatsız edesiniz diye mi? Bunun cinayetle ne ilgisi olabilir?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli ellerini masaya yaslayarak öne doğru eğildi. Bilerek ve isteyerek, zorla Van Gates'in özel alanını taciz ediyordu. Tatlı küçük Bambi'ler böyle şeyler yapamazdı belki ama Revere'li polis kızlar bundan çekinmezlerdi.</span></p>

    <p style="; margin-bottom: 2.4pt; text-indent: 18pt;"><span style="">"Bakın, mahkeme emriyle dosyalarınıza el koyabiliriz. Ya da kibarca istediğimiz zaman bize verirsiniz. Sizin seçiminiz."</span></p>

    <p style="; margin-bottom: 2.4pt; text-indent: 18pt;"><span style="">Bir süre öylece birbirlerine baktılar. Sonunda Van Gates iç geçirerek teslim oldu. "Pekâlâ, aynı şeyi bir kez daha yaşamak istemiyorum. Size söyleyeceğim tamam mı? Annenin adı Amalthea Lank. Bebekleri verdiğinde yirmi dört yaşındaydı. Ve paraya ihtiyacı vardı, çok ihtiyacı vardı hem de."</span></p>

    <p style="; margin-bottom: 2.4pt; text-indent: 18pt;"><span style="">Rizzoli'nin kaşları çatıldı. "Bebekleri para karşılığında mı verdiğini söylüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Yani... "</span></p>

    <p style="; margin-bottom: 2.4pt; text-indent: 18pt;"><span style="">"Ne kadar?"</span></p>

    <p style="; margin-bottom: 2.4pt; text-indent: 18pt;"><span style="">"Azımsanmayacak bir miktardı. Yepyeni bir hayata başlamasına yetecek kadar."</span></p>

    <p style="; margin-bottom: 2.4pt; text-indent: 18pt;"><span style="">"Ne kadar?"</span></p>

    <p style="; margin-bottom: 2.4pt; text-indent: 18pt;"><span style="">Van Gates gözlerini kırpıştırdı. "Her biri için yirmişer bin dolar."</span></p>

    <p style="; margin-bottom: 2.4pt; text-indent: 18pt;"><span style="">"Bebeklerin her birine?"</span></p>

    <p style="; margin-bottom: 2.4pt; text-indent: 18pt;"><span style="">"İki aile bebeklerini alıp mutlu mesut ayrıldılar. O da parayı aldı ve gitti. İnanın bana, evlat edinmek isteyen aileler bugün bunun kat be kat fazlasını veriyorlar. Bu günlerde beyaz ırka ait sağlıklı bir bebek evlat edinmek ne kadar zor biliyor musunuz? Piyasada yok. Arz-talep meselesi; hepsi bu."</span></p>

    <p style="; margin-bottom: 2.4pt; text-indent: 18pt;"><span style="">Rizzoli oturduğu yerde çöküp kalmıştı. Bir annenin</span> <span style="">para</span> <span style="">karşılığında bebeklerini sattığına inanamıyordu.</span></p>

    <p style="; margin-bottom: 2.4pt; text-indent: 18pt;"><span style="">"Size söyleyebileceklerim bu kadar," dedi Van Gates. "Eğer daha fazlasını istiyorsanız siz polislerin kendi aranızda paslaşmanız gerekiyor. Beni de zaman kaybından kurtarmış olursunuz."</span></p>

    <p style="; margin-bottom: 2.4pt; text-indent: 18pt;"><span style="">Bu son sözleri Rizzoli'nin kafasını karıştırmıştı. Sonra biraz önce söylediği bir şey geldi aklına: <i>Aynı şeyi bir daha yaşamak istemiyorum.</i></span></p>

    <p style="; margin-bottom: 2.4pt; text-indent: 18pt;"><span style="">"Bu kadın hakkında başka kim soru sordu ki size?" dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Hepiniz aynısınız. Buraya gelip eğer işbirliği yapmazsam hayatımı karartacağınızı söylüyorsunuz... "</span></p>

    <p style="; margin-bottom: 2.4pt; text-indent: 18pt;"><span style="">"Başka bir polis miydi?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Kim?"</span></p>

    <p style="; margin-bottom: 2.4pt; text-indent: 18pt;"><span style="">"Hatırlamıyorum. Aylar önceydi. Adını unuttum."</span></p>

    <p style="; margin-bottom: 2.4pt; text-indent: 18pt;"><span style="">"Neden bunu soruşturuyordu ki?"</span></p>

    <p style="; margin-bottom: 2.4pt; text-indent: 18pt;"><span style="">"Anna istemişti bunu. Bana birlikte geldiler."</span></p>

    <p style="; margin-bottom: 2.4pt; text-indent: 18pt;"><span style="">"Anna Leoni onunla birlikte mi geldi?"</span></p>

    <p style="; margin-bottom: 2.4pt; text-indent: 18pt;"><span style="">"Evet, bunu Anna için yapıyordu. Ona iyilik yapıyordu işte." Van Gates yüzünü buruşturdu. "Böyle dost canlısı polislerden hepimize lazım bir tane."</span></p>

    <p style="; margin-bottom: 2.4pt; text-indent: 18pt;"><span style="">"Bu birkaç ay önceydi? Sizi görmeye geldiler?"</span></p>

    <p style="; margin-bottom: 2.4pt; text-indent: 18pt;"><span style="">"Evet, dedim ya."</span></p>

    <p style="; margin-bottom: 2.4pt; text-indent: 18pt;"><span style="">"Ve siz ona annesinin adını söylediniz."</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"O zaman Anna geçen hafta neden tekrar aradı sizi? Annesinin adını biliyormuş ne de olsa."</span></p>

    <p style="; margin-bottom: 2.4pt; text-indent: 18pt;"><span style="">"Çünkü The Boston Globe'da bir fotoğraf görmüş. Kendisine tıpatıp benzeyen bir kadının fotoğrafını."</span></p>

    <p style="; margin-bottom: 2.4pt; text-indent: 18pt;"><span style="">"Dr. Maura Isles."</span></p>

    <p style="; margin-bottom: 2.4pt; text-indent: 18pt;"><span style="">Van Gates başını salladı. "Bayan Leoni bana açık açık sordu. Ben de söyledim o zaman."</span></p>

    <p style="; margin-bottom: 2.4pt; text-indent: 18pt;"><span style="">"Ona tam olarak ne söylediniz?"</span></p>

    <p style="; margin-bottom: 2.4pt; text-indent: 18pt;"><span style="">"Bir kız kardeşi olduğunu."</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
