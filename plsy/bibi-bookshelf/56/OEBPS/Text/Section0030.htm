<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ SEKİZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">RİZZOLİ ARABASINI Dedham Park Yolu'na çektiğinde hava kararmak üzereydi. Forst'un arabası da hemen arkasından gelmişti. Rizzoli arabadan inip Frost'un arabasına geçti. "Ee, neler oluyor?" diye sordu.</span></p>

    <p style="; margin-bottom: 2.4pt; text-indent: 18pt;"><span style="">"Hiçbir şey olduğu yok."</span></p>

    <p style="; margin-bottom: 2.4pt; text-indent: 18pt;"><span style="">"Lanet olsun. Bir saatten fazla oluyor. Adamı korkuttuk mu ne?"</span></p>

    <p style="; margin-bottom: 2.4pt; text-indent: 18pt;"><span style="">"Geçen adam Lank olmayabilir."</span></p>

    <p style="; margin-bottom: 2.4pt; text-indent: 18pt;"><span style="">"Beyaz minibüs, Pittsfıeld'dan çalınan plakalar... Başka kim olacak?"</span></p>

    <p style="; margin-bottom: 2.4pt; text-indent: 18pt;"><span style="">"Neticede ortalıkta çok fazla dolanmadı. Geri de dönmedi bir daha."</span></p>

    <p style="; margin-bottom: 2.4pt; text-indent: 18pt;"><span style="">"Van Gates en son ne zaman çıktı evden?"</span></p>

    <p style="; margin-bottom: 2.4pt; text-indent: 18pt;"><span style="">"Öğlende karısıyla birlikte yiyecek alışverişine gidip geldiler. O zamandan beri evdeler."</span></p>

    <p style="; margin-bottom: 2.4pt; text-indent: 18pt;"><span style="">"Evin önünden geçelim. Şöyle bir bakmak istiyorum."</span></p>

    <p style="; margin-bottom: 2.4pt; text-indent: 18pt;"><span style="">Frost arabayla son derece yavaş bir şekilde ilerleyerek evin önünden geçti. Rizzoli'nin Sprague Sokağı'ndaki Tara malikânesini uzun uzadıya görecek vakti olmuştu. Bloğun sonunda bekleyen diğer güvenlik timinin önünden geçip köşeyi döndüler ve kenara çektiler sonunda.</span></p>

    <p style="; margin-bottom: 2.4pt; text-indent: 18pt;"><span style="">"Evde olduklarından emin misin?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Diğer timdekiler öğlenden beri kimsenin evden çıktığını görmemişler."</span></p>

    <p style="; margin-bottom: 2.4pt; text-indent: 18pt;"><span style="">"Ev çok karanlık göründü bana."</span></p>

    <p style="; margin-bottom: 2.4pt; text-indent: 18pt;"><span style="">Alacakaranlık iyiden iyiye çökerken birkaç dakika daha arabada oturdular. Rizzoli'nin huzursuzluğu giderek artıyordu. <i>Evde hiç ışık görmemişlerdi. Karı koca, ikisi de bu saatte uyumuşlar mıydı yani? Güvenlik birimine görünmeden evden çıkmış olabilirler miydi acaba?"</i></span></p>

    <p style="; margin-bottom: 2.4pt; text-indent: 18pt;"><i><span style="">O minibüsün bu mahallede ne işi vardı?</span></i></p>

    <p style="; margin-bottom: 2.4pt; text-indent: 18pt;"><span style="">Rizzoli, Frost'a döndü. "Bu kadar yeter. Daha fazla bekleyemeyeceğim. Gidip şunları bir ziyaret edelim."</span></p>

    <p style="; margin-bottom: 2.4pt; text-indent: 18pt;"><span style="">Frost yeniden evin önüne dönüp arabayı durdurdu. Zile basıp kapıyı tıklattılar. Kimse kapıyı açmadı. Rizzoli yeniden verandaya döndü. Yürüyüş yoluna dönüp biraz daha geriledi. Son derece maskülen, dev gibi beyaz kolonlarıyla güneye özgü çiftlik evlerini andıran malikânenin ön cephesini baştan aşağı gözden geçirdi. Üst katta da herhangi bir ışık görünmüyordu. <i>Minibüs</i>, diye düşündü. <i>Buraya gelmesinin bir sebebi vardı mutlaka</i>.</span></p>

    <p style="; margin-bottom: 2.4pt; text-indent: 18pt;"><span style="">"Ne düşünüyorsun?" dedi Frost.</span></p>

    <p style="; margin-bottom: 2.4pt; text-indent: 18pt;"><span style="">Rizzoli kalbinin güm güm attığını duyabiliyordu. İçindeki huzursuzluk giderek tırmanıyordu. Başıyla Frost'a işaret etti. Frost mesajı almıştı: Arka tarafa geçiyoruz.</span></p>

    <p style="; margin-bottom: 2.4pt; text-indent: 18pt;"><span style="">Rizzoli bahçenin yan tarafına geçti. Karşısına bir kapı çıkmıştı. Kapıyı açtı. Bir kenarında çitlerin uzandığı tuğladan bir yürüme yoluna açılıyordu burası. Çimenlik alan yoktu burada. İki çöp kovası ancak sığıyordu. Arama izinleri yoktu aslında ama burada bir şeylerin ters gittiği belliydi. Rizzoli'nin avuçlarının içini kaşındıran bir şeyler dönüyordu. Evet,</span> <span style="">Warren</span> <span style="">Hoyt'un bıçağıyla yaralanan o eller huzursuzlukla kaşınıyordu şimdi. Bir canavar, insanın bedeninde olduğu kadar içgüdülerinde de derin izler bırakıyordu. O günden sonra nerede bir canavar görse kokusunu alıyordun artık.</span></p>

    <p style="; margin-bottom: 2.4pt; text-indent: 18pt;"><span style="">Rizzoli önde</span> <span style="">Frost</span> <span style="">arkasında, karanlık pencerelerin önünde ağır ağır ilerliyorlardı. Klimanın evin dışındaki fanının önünden geçmişlerdi.</span> <span style="">Fan,</span> <span style="">Rizzoli'nin buz kesmiş bedenine sıcak hava dalgaları üflüyordu. Sessiz ol, sessiz ol. Başkasının mülküne izinsiz girmiş sayılırlardı ama Rizzoli'nin tek istediği camdan içeri şöyle bir bakıp arka kapıyı kontrol etmekti.</span></p>

    <p style="; margin-bottom: 2.4pt; text-indent: 18pt;"><span style="">Sonunda köşeyi döndüklerinde çitlerle çevrili küçük bir arka bahçeye çıktılar. Dış kapı açıktı. Rizzoli bahçeyi geçip kapıya ulaştı ve hole baktı. Görünürde kimseler yoktu. Hole doğru bir adım atmıştı ki giriş kapısının da aralık olduğunu fark etti.</span></p>

    <p style="; margin-bottom: 2.4pt; text-indent: 18pt;"><span style="">Frost'la birbirlerine baktılar. İkisinin de silahları ellerindeydi şimdi.</span> <span style="">Her</span> <span style="">şey öyle hızlı gelişmişti ki Rizzoli silahını hangi ara çektiğini hatırlamıyordu bile. Frost giriş kapısını ardına kadar açtı. Mutfağa açılıyordu kapı. Yerdeki fayanslara baktılar.</span></p>

    <p style="; margin-bottom: 2.4pt; text-indent: 18pt;"><span style="">Her yerde kan vardı.</span></p>

    <p style="; margin-bottom: 2.4pt; text-indent: 18pt;"><span style="">Frost içeri girip duvardaki düğmeye bastı ve mutfağın ışıklarını yaktı. Duvarlarda, tezgâhın üzerinde, her yerde kan vardı. Rizzoli bu korkunç manzara karşısında biri dürtmüş gibi irkilerek gerilemişti. Rahmindeki bebeği de o anda karnını tekmeleyivermişti.</span></p>

    <p style="; margin-bottom: 2.4pt; text-indent: 18pt;"><span style="">Frost</span> <span style="">mutfaktan çıkıp hole geçti. Ama Rizzoli,</span> <span style="">Terrence</span> <span style="">Van Gates'in donuk gözleriyle kıpkırmızı bir kan havuzunun üzerindeki hâlini görünce donup kalmıştı. Kanı kurumamış bile, diye geçirdi içinden.</span></p>

    <p style="; margin-bottom: 2.4pt; text-indent: 18pt;"><span style="">"Rizzoli!" diye seslendiğini duydu Frost'un içeriden. "Karısı, karısı hâlâ yaşıyor."</span></p>

    <p style="; margin-bottom: 2.4pt; text-indent: 18pt;"><span style="">Rizolli koşarken neredeyse ayağı kayıp yere düşecekti; kocaman göbeğiyle sendeleye sendeleye yürüyordu zaten. Kadının atardamarından sıçrayan kanlar bütün duvara sıçramıştı ve yerde iri kan damlaları vardı. Rizzoli kan lekelerini takip ederek oturma odasına girdi. Frost, yere diz çökmüş, bir yandan tek eliyle Bonnie Van Gates'in boğazındaki yarayı bastırıyor diğer yandan da telsiziyle ambulans çağırmaya çalışıyordu. Parmaklarının arasından kanlar süzülüyordu.</span></p>

    <p style="; margin-bottom: 2.4pt; text-indent: 18pt;"><span style="">Rizzoli kadının yanına gidip dizlerinin üzerine çöktü. Bonnie'nin gözleri fal taşı gibi açılmıştı sanki başının tepesinde dolaşan Ölüm Meleğini görmüş gibi.</span></p>

    <p style="; margin-bottom: 2.4pt; text-indent: 18pt;"><span style="">Dehşet içinde arkaya doğru kayıyordu.</span></p>

    <p style="; margin-bottom: 2.4pt; text-indent: 18pt;"><span style="">"Kanamayı durduramıyorum!" dedi Frost. Parmaklarının arasından kanlar süzülüyordu hâlâ.</span></p>

    <p style="; margin-bottom: 2.4pt; text-indent: 18pt;"><span style="">Rizzoli koltuğun üzerindeki kanepe örtüsünü alıp elinde top hâline getirdi ve eğilip sargı bezi niyetine Bonnie'nin boynuna bastırdı. Frost elini çekip de Rizzoli bezi yaranın üzerine bastırana kadar etrafa epey bir kan sıçramıştı. Koltuk örtüsü anında kandan sırılsıklam oldu.</span></p>

    <p style="; margin-bottom: 2.4pt; text-indent: 18pt;"><span style="">"Eli de kanıyor!" dedi Frost.</span></p>

    <p style="; margin-bottom: 2.4pt; text-indent: 18pt;"><span style="">Rizzoli başını eğdiğinde Bonnie'nin avuç içinin de kesildiğini gördü. Kanamayı durduramayacağız...</span></p>

    <p style="; margin-bottom: 2.4pt; text-indent: 18pt;"><span style="">"Ambulans ne oldu?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Geliyor. Yolda."</span></p>

    <p style="; margin-bottom: 2.4pt; text-indent: 18pt;"><span style="">O sırada Bonnie elini kaldırıp Rizzoli'nin koluna yapıştı.</span></p>

    <p style="; margin-bottom: 2.4pt; text-indent: 18pt;"><span style="">"Kıpırdamadan uzan! Sakın kıpırdama!"</span></p>

    <p style="; margin-bottom: 2.4pt; text-indent: 18pt;"><span style="">Bonnie titremeye başlamıştı. İki eli de havadaydı şimdi. Kendisine saldıran şeyi pençelemeye çalışan korkmuş bir hayvan gibiydi.</span></p>

    <p style="; margin-bottom: 2.4pt; text-indent: 18pt;"><span style="">"Onu durdur Frost!"</span></p>

    <p style="; margin-bottom: 2.4pt; text-indent: 18pt;"><span style="">"Tanrım, çok güçlü."</span></p>

    <p style="; margin-bottom: 2.4pt; text-indent: 18pt;"><span style="">"Bonnie, dur! Sana yardım etmeye çalışıyoruz!"</span></p>

    <p style="; margin-bottom: 2.4pt; text-indent: 18pt;"><span style="">Kadın bir kez daha çırpındı ve Rizzoli dengesini kaybetti. Yüzünde bir anda bir sıcaklık hissetmişti. Ağzına kan tadı geldi. O sıcak, bakır gibi tadı alınca Rizzoli öğürmeye başladı. Bonnie yan dönmüştü şimdi. Ayakları çılgınca titremeye başlamıştı.</span></p>

    <p style="; margin-bottom: 2.4pt; text-indent: 18pt;"><span style="">"Nöbet geçiriyor!" dedi Frost.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, zorla Bonnie'nin yanağını halıya yasladı ve bezi yeniden yarasına bastırdı. Her taraf kana bulanmıştı şimdi. Frost'un gömleğine sıçramıştı. Rizzoli'nin ceketi kanı durdurmak için yaranın üzerine baskı uygulamaya çalışırken sırılsıklam olmuştu.</span></p>

    <p style="; margin-bottom: 2.4pt; text-indent: 18pt;"><span style="">O sırada evin içinden ayak sesleri duyuldu. Sokağın başında bekleyen güvenlik timi de gelmişti şimdi. İki adam koştura koştura odaya girdikleri zaman Rizzoli başını kaldırıp bakmadı bile. Frost hemen adamlara Bonnie'yi tutmalarını söyledi. Ama artık buna çok da ihtiyaç yoktu. Bonnie'nin nöbeti cılız, acı dolu titremelere dönüşmüştü.</span></p>

    <p style="; margin-bottom: 2.4pt; text-indent: 18pt;"><span style="">"Nefes almıyor," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Onu sırtüstü çevirin! Haydi, haydi."</span></p>

    <p style="; margin-bottom: 2.4pt; text-indent: 18pt;"><span style="">Frost ağzını Bonnie'nin ağzına dayayıp nefes verdi. Başını kaldırdığında dudakları kan içinde kalmıştı.</span></p>

    <p style="; margin-bottom: 2.4pt; text-indent: 18pt;"><span style="">"Nabız yok!"</span></p>

    <p style="; margin-bottom: 2.4pt; text-indent: 18pt;"><span style="">Polislerden biri ellerini Bonnie'nin göğsüne yasladı ve kalp masajına başladı. Bir iki üç. Polisin elleri Bonnie'nin</span> <span style="">Hollywood</span> <span style="">yıldızlarına yaraşan dekoltesinden içeri uzanıyordu. Kalbine uygulanan her baskının sonunda yarasından bir parçacık kan sızıyordu sadece. Vücudunda hayati organları besleyecek kadar kan kalmamıştı. Kör bir kuyudan su çekmeye çalışıyor gibiydiler.</span></p>

    <p style="; margin-bottom: 2.4pt; text-indent: 18pt;"><span style="">Ambulans timi tüpleri, monitörleri ve şişe şişe serumlarıyla olay yerine ulaşmışlardı. Rizzoli kenara çekilip onlara yer verdi. Ama bir anda başı öyle bir dönmüştü ki oturmak zorunda kaldı. Koltuklardan birine yığılıp başını öne eğdi. Bir anda bembeyaz bir koltuğun üzerinde oturmakta olduğunu fark etti. Büyük olasılıkla beyaz kumaşı kan içinde bırakmıştı. Başını tekrar kaldırdığında Bonnie'nin boğazına nefes alması için bir. tüp yerleştirdiklerini gördü. Bluzunu yırtıp atmışlardı. Sutyenini kesmişleri. EKG kablolarını göğsüne yapıştırdılar. Rizzoli daha bir hafta önce bu kadını pembe bluzu ve ince topuklu terlikleriyle aptal, plastik bir Barbie bebeğe benzetmişti. Şimdi gerçekten de plastikten yapılmış gibi görünüyordu. Derisi balmumu gibi olmuştu. Gözlerinde ruhtan eser yoktu. Terliklerinden biri bir metre kadar ötede duruyordu. Bu terliklerle ayakta durması bile imkânsız gibi görünüyordu. Yine de kaçmayı denemiş miydi acaba? Rizzoli, Bonnie'nin koridorda bu takunyalarla çılgınlar gibi takır tukur sesler çıkararak koşmaya başladığını hayal etti. O ince topuklularla cebelleşirken yol boyunca duvara ve yerlere kan lekeleri bırakmıştı.</span></p>

    <p style="; margin-bottom: 2.4pt; text-indent: 18pt;"><span style="">Ambulans görevlileri Bonnie'yi sedyeye koyup götürmüşlerdi artık. Ama Rizzoli gözlerini yerdeki terliğin üzerinden alamıyordu hâlâ.</span></p>

    <p style="; margin-bottom: 2.4pt; text-indent: 18pt;"><span style="">"Hayatta kalmayı başaramayacak," dedi Frost.</span></p>

    <p style="; margin-bottom: 2.4pt; text-indent: 18pt;"><span style="">"Biliyorum." Rizzoli, Frost'a baktı. "Ağzında kan var."</span></p>

    <p style="; margin-bottom: 2.4pt; text-indent: 18pt;"><span style="">"Aynada kendini bir görmelisin. İkimiz de fena hâldeyiz."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kanla bulaşabilecek tüm o korkunç hastalıkları düşündü. HIV. Hepatit. "Oldukça sağlıklı görünüyordu," diyebildi sadece.</span></p>

    <p style="; margin-bottom: 2.4pt; text-indent: 18pt;"><span style="">Peki, burada ne halt ediyordu ki? Ölü bir kadının kanında yuvarlanırken aklından neler geçiyordu. <i>Şu anda davul gibi şişmiş ayaklarımı uzatmış evimde, televizyon karşısında oturuyor olmalıydım</i>, diye düşündü. <i>Bu bir anneye göre bir iş değil. Hatta kimseye göre bir iş değil</i>.</span></p>

    <p style="; margin-bottom: 2.4pt; text-indent: 18pt;"><span style="">Güçlükle koltuktan kalkmaya uğraştı. Frost yardım etmek için elini uzattığında ilk kez ona izin vermişti. Bazen yardım için uzanan bir ele karşılık vermelisin, diye düşündü. Bazen, her şeyi kendi başına yapamayacağını kabul etmek zorundasın. Bluzu kuruyan kandan kaskatı olmuştu. Ellerindeki kanlar kahverengiye dönmüştü. Olay yeri ve basın birazdan eve damlayacaktı. Lanet olası basın; mutlaka her yerde adamın dibinde biti veriyorlardı.</span></p>

    <p style="; margin-bottom: 2.4pt; text-indent: 18pt;"><span style="">Artık temizlenip işbaşı yapmanın zamanı gelmişti.</span></p>

    <p style="; margin-bottom: 2.4pt; text-indent: 18pt;"><span style="">Maura arabadan inip insanı kör eden kamera lenslerinin ve burnuna uzatılan mikrofonların arasına daldı. Polis arabalarının yanıp sönen kırmızı-mavi ışıkları polis çemberinin etrafına toplanan kalabalığı aydınlatıyordu. Maura bir an olsun tereddüt etmeden ve medya mensuplarının yanına yaklaşmalarına izin vermeden doğruca eve doğru yürüdü. Kapıdaki polise başıyla selam vermişti.</span></p>

    <p style="; margin-bottom: 2.4pt; text-indent: 18pt;"><span style="">Polis, selamını şaşkınlıkla karşılamıştı. "Dr. Costas gelmişti ama..."</span></p>

    <p style="; margin-bottom: 2.4pt; text-indent: 18pt;"><span style="">"Ben de geldim," dedi Maura ve polis bandının altından geçti.</span></p>

    <p style="; margin-bottom: 2.4pt; text-indent: 18pt;"><span style="">"Dr. Isles?"</span></p>

    <p style="; margin-bottom: 2.4pt; text-indent: 18pt;"><span style="">"Dr. Costas içeride mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet, ama... "</span></p>

    <p style="; margin-bottom: 2.4pt; text-indent: 18pt;"><span style="">Maura adama aldırmadan yoluna devam etti. Ona karşı çıkmayacağını biliyordu. Öyle otoriter bir duruşu vardı ki, polislerin arasında ona saygı göstermeyeni yoktu. Maura kapıda durup ellerine eldiven giydi ve ayakkabılarının üzerine galoş geçirdi. Etrafta kan olduğu zaman bu aksesuarlar mecburiydi tabii. Sonra içeri girdi. Olay yeri inceleme uzmanları kafalarını kaldırıp bakmamışlardı bile. Hepsi de Maura'yı tanıyorlardı. Orada olmasını yadırgamamışlardı. Böylece kimsenin engeliyle karşılaşmadan fuayeyi geçip oturma odasına girdi. Yerdeki kan içindeki halıya ve ambulans görevlilerinin kullandığı tıbbi malzemelerin çöplerine baktı. Şırıngalar, yırtılıp atılmış ambalajlar ve kan içinde kalmış öbek öbek gazlı bezler her tarafa saçılmıştı. İçeride kimse yoktu ama.</span></p>

    <p style="; margin-bottom: 2.4pt; text-indent: 18pt;"><span style="">Maura hole girdi. Yaşanan şiddetin izleri duvarlara sıçrayan kanlarda görülüyordu burada da. Bir tarafta atar damarın patlamasıyla fışkıran kanlar duruyordu. Diğer duvarda ise büyük olasılıkla saldırganın bıçağından sıçrayan iri kan damlaları vardı.</span></p>

    <p style="; margin-bottom: 2.4pt; text-indent: 18pt;"><span style="">"Doktor?" dedi Rizzoli. Koridorun diğer tarafında durmuş ona bakıyordu.</span></p>

    <p style="; margin-bottom: 2.4pt; text-indent: 18pt;"><span style="">"Neden beni aramadın?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu davayı Costas aldı."</span></p>

    <p style="; margin-bottom: 2.4pt; text-indent: 18pt;"><span style="">"Evet, duydum."</span></p>

    <p style="; margin-bottom: 2.4pt; text-indent: 18pt;"><span style="">"Burada olman için bir sebep yok."</span></p>

    <p style="; margin-bottom: 2.4pt; text-indent: 18pt;"><span style="">"Bana söyleyebilirdin Jane. Bana haber verebilirdin."</span></p>

    <p style="; margin-bottom: 2.4pt; text-indent: 18pt;"><span style="">"Bu dava senin değil."</span></p>

    <p style="; margin-bottom: 2.4pt; text-indent: 18pt;"><span style="">"Ama kardeşimle ilgili. Dolayısıyla beni de ilgilendirir."</span></p>

    <p style="; margin-bottom: 2.4pt; text-indent: 18pt;"><span style="">"Zaten tam da bu yüzden sana verilmedi dava." Rizzoli gözlerini Maura'nın gözlerinden ayırmadan ona doğru yaklaşmaya başladı. "Benim söylememe gerek bile yok. Bunu sen de çok iyi biliyorsun."</span></p>

    <p style="; margin-bottom: 2.4pt; text-indent: 18pt;"><span style="">"Bu davada Adli Tıp görevlisi olarak yer almak istediğimi söylemiyorum. Benim kızdığım kimsenin bana haber vermemesi."</span></p>

    <p style="; margin-bottom: 2.4pt; text-indent: 18pt;"><span style="">"Buna vaktim olmadı tamam mı?"</span></p>

    <p style="; margin-bottom: 2.4pt; text-indent: 18pt;"><span style="">"Bahanen bu mu?"</span></p>

    <p style="; margin-bottom: 2.4pt; text-indent: 18pt;"><span style="">"Ama bu doğru. Lanet olsun!" Rizzoli duvardaki kan izlerine işaret etti. "Burada iki tane kurban var. Daha akşam yemeği bile yemedim. Saçımdaki kanı temizlemeye vaktim olmadı. Tanrı aşkına! Tuvalete gidecek zamanım bile olmadı."</span></p>

    <p style="; margin-bottom: 2.4pt; text-indent: 18pt;"><span style="">"Jane."</span></p>

    <p style="; margin-bottom: 2.4pt; text-indent: 18pt;"><span style="">"Eve dön Doktor. Bırak da işimi yapayım."</span></p>

    <p style="; margin-bottom: 2.4pt; text-indent: 18pt;"><span style="">"Jane! Özür dilerim. Öyle söylememeliydim."</span></p>

    <p style="; margin-bottom: 2.4pt; text-indent: 18pt;"><span style="">Rizzoli döndü ve Maura'ya baktı. Maura o anda daha önce fark etmediği bir şeyi fark etmişti. Rizzoli'nin gözleri çökmüştü. Omuzları kambur olmuştu sanki. Ayakta zor duruyor, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">"Ben de üzgünüm," dedi Rizzoli kan içindeki duvara bakarak. "Onu şu kadarla elimizden kaçırdık," dedi baş parmağıyla işaret parmağını kısarak. "Sokakta evi gözleyen bir ekip vardı. Adam onları nasıl gördü anlamadım ama bunun üzerine direk yoluna devam etmiş ve arka kapıdan girmiş." Rizzoli başım iki yana salladı. "Bir şekilde biliyordu. Nasıl bilmiyorum ama onu aradığımızdan haberi vardı. Van Gates'in başına bela olacağını düşünüyordu... "</span></p>

    <p style="; margin-bottom: 2.4pt; text-indent: 18pt;"><span style="">"Onu uyarmış olmalı."</span></p>

    <p style="; margin-bottom: 2.4pt; text-indent: 18pt;"><span style="">"Kim?"</span></p>

    <p style="; margin-bottom: 2.4pt; text-indent: 18pt;"><span style="">"Amalthea. O olmalı. Telefon etmiştir ya da mektup yazmıştır. Gardiyanlar aracılığıyla mesajını iletmiştir. Ortağını korumaya çalışıyor."</span></p>

    <p style="; margin-bottom: 2.4pt; text-indent: 18pt;"><span style="">"Sence bunu düşünecek kadar aklı başında mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet, bundan eminim." Maura bir an için tereddüt ederek susmuşta. "Bugün onu ziyarete gittim."</span></p>

    <p style="; margin-bottom: 2.4pt; text-indent: 18pt;"><span style="">"Bana ne zaman söylemeyi düşünüyordun?"</span></p>

    <p style="; margin-bottom: 2.4pt; text-indent: 18pt;"><span style="">"Benim hakkımda bir sürü şey biliyor. Bilmek istediğim tüm soruların cevapları onda."</span></p>

    <p style="; margin-bottom: 2.4pt; text-indent: 18pt;"><span style="">"Tanrı aşkına! Kadın gaipten sesler duyuyor."</span></p>

    <p style="; margin-bottom: 2.4pt; text-indent: 18pt;"><span style="">"Hayır, duymuyor. Onun deli olmadığına eminim. Ne yaptığını çok iyi biliyor. Ortağını korumaya çalışıyor Jane. Onu asla ele vermeyecek."</span></p>

    <p style="; margin-bottom: 2.4pt; text-indent: 18pt;"><span style="">Rizzoli bir süre sessizce durup Maura’nın söylediklerini düşündü. "Bunu görsen iyi olur sanırım. Neyle karşı karşıya olduğumuzu bilmelisin."</span></p>

    <p style="; margin-bottom: 2.4pt; text-indent: 18pt;"><span style="">Maura onun peşinden mutfağa kadar gidip kapının girişinde durdu. Mutfağın kan revan içindeki görüntüsü karşısında donup kalmıştı. Meslektaşı Dr. Costas maktulun bedeni üzerine eğilmiş çalışıyordu. Maura'yı görünce şaşırdı.</span></p>

    <p style="; margin-bottom: 2.4pt; text-indent: 18pt;"><span style="">"Senin de geleceğini bilmiyordum," dedi.</span></p>

    <p style="; margin-bottom: 2.4pt; text-indent: 18pt;"><span style="">"Yok. Davada değilim. Sadece..." Terence Van Gates'e bakıp güçlükle yutkundu.</span></p>

    <p style="; margin-bottom: 2.4pt; text-indent: 18pt;"><span style="">Costas ayağa kalktı. "Bu oldukça etkili bir darbe olmuş. Kendini savunmaya çalışırken yara aldığına dair hiçbir iz yok. Kurbanın karşı koyacak vakti olduğunu sanmıyorum. Boğazını tek bir çizikle kesmiş. Bir kulaktan öbürüne kadar. Arkasından yaklaşmış olmalı. Sol taraftaki kesik daha derin. Oradan başlamış ve sonra soluk borusunun üzerinden devam etmiş. Sağa doğru birazcık kayarak devam ediyor."</span></p>

    <p style="; margin-bottom: 2.4pt; text-indent: 18pt;"><span style="">"Saldırgan sağ elini kullanıyor demek ki."</span></p>

    <p style="; margin-bottom: 2.4pt; text-indent: 18pt;"><span style="">"Çok da güçlü olmalı." Costas eğilip kurbanın başını arkaya doğru ittirdi. Kıpkırmızı yara pırıldayarak gözler önüne serilmişti şimdi. "Omurları bile görünüyor." Sonra başı bıraktı ve boynun kesilen iki ucu öpüşür gibi yeniden birleştiler.</span></p>

    <p style="; margin-bottom: 2.4pt; text-indent: 18pt;"><span style="">"Bir idam," diye mırıldandı Maura.</span></p>

    <p style="; margin-bottom: 2.4pt; text-indent: 18pt;"><span style="">"Öyle görünüyor."</span></p>

    <p style="; margin-bottom: 2.4pt; text-indent: 18pt;"><span style="">"Oturma odasındaki ikinci kurban"</span></p>

    <p style="; margin-bottom: 2.4pt; text-indent: 18pt;"><span style="">"Karısı. Bir saat önce Acil Servis'te ölmüş."</span></p>

    <p style="; margin-bottom: 2.4pt; text-indent: 18pt;"><span style="">"Onun idamı pek de başarılı değildi," dedi Rizzoli. "Katilin önce adamı öldürdüğünü sanıyoruz. Van Gates adamı bekliyordu belki de. Belki de onu mutfağa kadar davet etti. İşle ilgili bir mevzu olduğunu düşündü. Ama adamın saldırmasını beklemiyordu. Kendini savunduğuna ya da karşı gelmeye çalıştığına dair hiçbir iz yok. Katile arkasını dönmüş ve kuzu gibi katledilmiş işte."</span></p>

    <p style="; margin-bottom: 2.4pt; text-indent: 18pt;"><span style="">"Peki, karısı?"</span></p>

    <p style="; margin-bottom: 2.4pt; text-indent: 18pt;"><span style="">"Bonnie'ninki başka." Rizzoli başını eğip Van Gates'e baktı. O sonradan eklettiği ve boyattığı saçlara baktı. Yaşlı bir adamın makyajıydı bu da işte. "Sanırım Bonnie olayın tam üstüne gelmiş. Mutfağa gelip kanı görüyor. Kocası, boynu kesilmiş vaziyette yerde yatıyor. Katil de hâlâ elinde bıçağıyla orada. Klima çalıştığı için bütün pencereler kapalı. Isı izolasyonu için çift cam taktırmışlar. Bu yüzden dışarıda bekleyen ekip çığlıkları duymamış olabilir. Tabii kadının çığlık atabilecek vakti olduysa."</span></p>

    <p style="; margin-bottom: 2.4pt; text-indent: 18pt;"><span style="">Rizzoli arkasını dönüp hole açılan kapıya baktı. Ölen kadını orada durmuş kocasının cesedine bakarken hayal edebiliyordu.</span></p>

    <p style="; margin-bottom: 2.4pt; text-indent: 18pt;"><span style="">"Katilin kendisine doğru yaklaştığını görüyor. Ama o, kocasının aksine katile direniyor. Bıçak kendisine doğru yaklaşırken yapabileceği tek şey onu tutmak tabii. Bıçak avucunun içine saplanıyor. Kemiğe kadar bütün tendonlar yırtılıyor. Bıçak o kadar derine inmiş ki atardamar paramparça olmuş."</span></p>

    <p style="; margin-bottom: 2.4pt; text-indent: 18pt;"><span style="">Rizzoli kapının arkasındaki koridora işaret etti. "O tarafa doğru koşuyor. Elinden kanlar fışkırıyor. Katil tam arkasında. Oturma odasında sonunda onu köşeye sıkıştırıyor.</span> <span style="">Bonnie</span> <span style="">o anda bile savaşmaya uğraşıyor. Bıçağı kollarıyla ittirmeye çalışıyor. Ama katil boğazına bir çizik atıyor sonunda. Kocasınınkinde olduğu kadar derin bir kesik değil ama yine de derin işte." Rizzoli, Maura'ya baktı. "İçeri girdiğimizde hâlâ yaşıyordu. Adamı kıl payı kaçırdık yani."</span></p>

    <p style="; margin-bottom: 2.4pt; text-indent: 18pt;"><span style="">Maura, Terrence Van Gates'in mutfak dolabının önünde yatan cansız bedenine baktı. İki kuzenin ateşten dostluklarının ilk tohumlarını attıkları ormandaki o küçük evi düşündü. Aralarındaki o zehir gibi bağ bugün bile hâlâ sürüyordu.</span></p>

    <p style="; margin-bottom: 2.4pt; text-indent: 18pt;"><span style="">"Amalthea'yı ilk ziyaret ettiğinde sana söylediği şeyi hatırlıyor musun?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura başını salladı. Şimdi sen de öleceksin.</span></p>

    <p style="; margin-bottom: 2.4pt; text-indent: 18pt;"><span style="">"İkimiz de o sözlerin psikozlu bir kadının saçmalıkları olduğunu sanmıştık," dedi. Sonra başını eğip Van Gates'e baktı. "Ama şimdi görüyorum ki o bir uyarıydı. Bir tehdit."</span></p>

    <p style="; margin-bottom: 2.4pt; text-indent: 18pt;"><span style="">"Neden? Ben de sen ne biliyorsan o kadarını biliyorum."</span></p>

    <p style="; margin-bottom: 2.4pt; text-indent: 18pt;"><span style="">"Belki bu kim olduğunla ilgilidir Doktor. Sen Amalthea'nın kızısın."</span></p>

    <p style="; margin-bottom: 2.4pt; text-indent: 18pt;"><span style="">Maura o anda iliklerine kadar ürperdiğini hissetti. "Babam," dedi usulca. "Eğer ben gerçekten onun kızıysam o zaman babam kim?"</span></p>

    <p style="; margin-bottom: 2.4pt; text-indent: 18pt;"><i><span style="">Rizzoli Elijah Lank'in adını söylememişti. Buna gerek yoktu.</span></i></p>

    <p style="; margin-bottom: 2.4pt; text-indent: 18pt;"><span style="">"Onların ortaklığının canlı kanıtısın sen," dedi Rizzoli. "DNA’nın yarısını o adamdan alıyorsun.</span></p>

    <p style="; margin-bottom: 2.4pt; text-indent: 18pt;"><span style="">Maura ön kapıyı kilitleyip sürgüyü çekti. Bir süre orada öylece durup Anna'yı ve Maine'deki o küçük evin kapısında gördüğü pirinç kilitleri ve sürgüleri düşündü. <i>Kardeşime benzemeye başladım</i>, diye düşündü<i>. Ben de çok yakında dev barikatların ardına gizlenmeye başlayacağım. Ya da evimi geride bırakıp kimliğimi değiştirerek şehir şehir dolaşmaya başlayacağım.</i></span></p>

    <p style="; margin-bottom: 2.4pt; text-indent: 18pt;"><span style="">Oturma odasının perdelerinin arasından araba farlarının ışıkları süzülüyordu. Maura dışarıya baktı ve polis devriye aracının evinin önünden geçip gittiğini gördü. Bu kez Brookline polisi değildi. Ekip otosunun kapısının üzerinde BOSTON POLİS DEPARTMANI yazıyordu. Bunu Rizzoli göndermiş olmalı, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">Kendisine bir içki hazırlamak için mutfağa gitti. Öyle şık bir şeyler istemiyordu bu akşam. Her zamanki kozmopolitan kokteyliyle uğraşamazdı. Sadece buzlu votka-portakal hazırladı. Mutfak masasına oturup içkisini yudumlamaya başladı. Ev o kadar sessizdi ki bardağındaki buzların takırtısını bile duyabiliyordu. Tek başına içmek iyiye işaret değil ama ne yapalım, diye geçirdi içinden. Biraz sakinleşmeye ihtiyacı vardı. Bu akşam gördüklerini unutturacak bir şeylere. Klimanın serin esintisi tavandan üzerine doğru üflüyordu. Bu gece bütün camları kapatmıştı. Her yeri kilitleyip iyice kontrol etmişti. Buz gibi bardağı tutarken parmakları donmuştu şimdi. Bardağını masaya bırakıp avuçlarına, pembeleşen kılcal damarlarına baktı. Damarlarımda onların kanı mı dolaşıyor?</span></p>

    <p style="; margin-bottom: 2.4pt; text-indent: 18pt;"><span style="">O sırada kapı çaldı.</span></p>

    <p style="; margin-bottom: 2.4pt; text-indent: 18pt;"><span style="">Maura başını kaldırdı. Oturma odasına doğru baktı. Kalbi güm güm atıyordu. Bedenindeki bütün kaslar kaskatı kesilmişti. Usulca ayağa kalktı ve sessizce koridordan ön kapıya doğru yürümeye başladı. Yan taraftaki pencereden dışarı baktı. Verandadaki Ballard'dı.</span></p>

    <p style="; margin-bottom: 2.4pt; text-indent: 18pt;"><span style="">Maura rahat bir oh çekerek kapıyı açtı.</span></p>

    <p style="; margin-bottom: 2.4pt; text-indent: 18pt;"><span style="">"Van Gates'i duydum," dedi Ballard. "Sen iyi misin?"</span></p>

    <p style="; margin-bottom: 2.4pt; text-indent: 18pt;"><span style="">"Biraz sarsıldım. Ama iyiyim." <i>Hayır değilim. Sinirlerim gerilmiş vaziyette ve mutfakta tek başıma içiyorum.</i> "İçeri gelsene."</span></p>

    <p style="; margin-bottom: 2.4pt; text-indent: 18pt;"><span style="">Ballard daha önce Maura'nın evine gelmemişti. İçerigirip kapıyı kapattıktan sonra sürgülere şöyle bir bakıp kapıyı kilitledi. "Adam gibi bir güvenlik sistemine ihtiyacın var Maura."</span></p>

    <p style="; margin-bottom: 2.4pt; text-indent: 18pt;"><span style="">"Ben de almayı düşünüyordum."</span></p>

    <p style="; margin-bottom: 2.4pt; text-indent: 18pt;"><span style="">"Çok geçmeden hallet olur mu?" Başını kaldırıp Maura'ya baktı sonra. "Sana en iyilerinden birini seçmen için yardımcı olabilirim."</span></p>

    <p style="; margin-bottom: 2.4pt; text-indent: 18pt;"><span style="">Maura başını salladı. "Tavsiyelerine ihtiyacım olacak. Teşekkürler. Bir içki alır mısın?"</span></p>

    <p style="; margin-bottom: 2.4pt; text-indent: 18pt;"><span style="">"Bu akşam değil. Teşekkürler."</span></p>

    <p style="; margin-bottom: 2.4pt; text-indent: 18pt;"><span style="">Birlikte oturma odasına geçtiler. Ballard durup köşedeki piyanoya baktı. "Piyano çaldığını bilmiyordum."</span></p>

    <p style="; margin-bottom: 2.4pt; text-indent: 18pt;"><span style="">"Çocukluğumdan beri çalıyorum. Ama bu sıralar yeterince zaman ayıramıyorum."</span></p>

    <p style="; margin-bottom: 2.4pt; text-indent: 18pt;"><span style="">"Biliyor musun Anna da piyano çalıyordu..." Ballard susmuştu. "Sanırım buna bilmene imkân yoktu."</span></p>

    <p style="; margin-bottom: 2.4pt; text-indent: 18pt;"><span style="">"Bilmiyordum. Bu çok tuhaf Rick. Onun hakkında yeni şeyler öğrendikçe birbirimize ne kadar da çok benzediğimizi görüyorum."</span></p>

    <p style="; margin-bottom: 2.4pt; text-indent: 18pt;"><span style="">"Çok güzel çalardı." Ballard piyanonun yanına gidip kapağını kaldırdı ve birkaç notaya bastı. Sonra kapağı kapatıp piyanonun pırıl pırıl parlayan siyah yüzeyine dikti gözlerini. "Senin için endişeleniyorum Maura. Özellikle de bu gece öyle korktum ki. Van Gates'e olanlardan sonra."</span></p>

    <p style="; margin-bottom: 2.4pt; text-indent: 18pt;"><span style="">Maura iç geçirerek kanepeye attı kendini. "Hayatımın kontrolünü kaybettim. Artık pencereleri kapamadan uyuyamıyorum."</span></p>

    <p style="; margin-bottom: 2.4pt; text-indent: 18pt;"><span style="">Ballard da oturmuştu. Maura'nın karşısındaki koltuğu seçmişti. Böylece Maura başını her kaldırdığında ister istemez onunla göz göze geliyordu. "Bence bu gece burada yalnız olmamalısın."</span></p>

    <p style="; margin-bottom: 2.4pt; text-indent: 18pt;"><span style="">"Burası benim evim. Ve buradan gitmeyeceğim."</span></p>

    <p style="; margin-bottom: 2.4pt; text-indent: 18pt;"><span style="">"Gitme o zaman." Ballard yine duraksadı. "Seninle kalmamı ister misin?"</span></p>

    <p style="; margin-bottom: 2.4pt; text-indent: 18pt;"><span style="">Maura, Ballard'a baktı. "Bunu neden yapıyorsun Rick?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü sana göz kulak olacak birine ihtiyacın olduğunu düşünüyorum."</span></p>

    <p style="; margin-bottom: 2.4pt; text-indent: 18pt;"><span style="">"Ve sen de bunu yapmaya gönüllüsün öyle mi?"</span></p>

    <p style="; margin-bottom: 2.4pt; text-indent: 18pt;"><span style="">"Başka kim olacak ki? Şu hâline bak! Yapayalnız bir hayat sürüyorsun. Bu evde tek başına yaşıyorsun. Seni burada yalnız başına hayal ediyorum ve olabilecekleri düşündükçe ödüm patlıyor. Anna bana ihtiyaç duyduğunda onun yanında olamadım. Ama hiç değilse şimdi senin yanında olabilirim." Ballard uzanıp Maura'nın ellerini tuttu. "Bana ihtiyacın olduğunda yanında olmaya hazırım."</span></p>

    <p style="; margin-bottom: 2.4pt; text-indent: 18pt;"><span style="">Maura ellerini saran ellere baktı. "Onu seviyordun değil mi?" Ballard cevap vermeyince başını kaldırıp gözlerinin içine baktı. "Değil mi Rick?"</span></p>

    <p style="; margin-bottom: 2.4pt; text-indent: 18pt;"><span style="">"Bana ihtiyacı vardı."</span></p>

    <p style="; margin-bottom: 2.4pt; text-indent: 18pt;"><span style="">"Benim sorduğum bu değil."</span></p>

    <p style="; margin-bottom: 2.4pt; text-indent: 18pt;"><span style="">"Orada öylece durup incinmesine göz yumamazdım. O adamın ellerine bırakamazdım onu."</span></p>

    <p style="; margin-bottom: 2.4pt; text-indent: 18pt;"><i><span style="">Bunu nasıl da göremedim?</span></i> <span style="">diye düşündü Maura. <i>Başından beri belliydi. Bana bakışında; dokunuşlarında.</i></span></p>

    <p style="; margin-bottom: 2.4pt; text-indent: 18pt;"><span style="">"O gece acildeki hâlini görseydin. Tek gözü simsiyah olmuştu. O morluklar ... Onu gördüğüm anda ona bunu</span> <span style="">yapan</span> <span style="">adamı eşek sudan gelene kadar dövmek istedim. Kontrolümü kolay kolay yitirmem ben Maura. Ama bir adamın bir kadını incittiğini gördüğüm anda..." Derin bir nefes aldı. "Bunu tekrar yaşamasına izin veremezdim. Ama Cassell bir türlü peşini bırakmadı. Onu aramaya, takip etmeye devam etti. Böylece ben de araya girmek zorunda kaldım. İlk başta her gün uğrayıp onu kontrol ediyordum. Sonra bir gece akşam yemeğine kalmamı söyledi ve..." Ballard yenilgiye uğramış gibi omuz silkmişti. "Her şey öyle başladı işte. Korkmuştu. Bana ihtiyacı vardı. Bu iç güdüsel bir şey. Bilirsin. Belki polislere özgü bir güdü. Onu korumak istedim."</span></p>

    <p style="; margin-bottom: 2.4pt; text-indent: 18pt;"><i><span style="">Özellikle de çekici bir bayansa neden olmasın?</span></i></p>

    <p style="; margin-bottom: 2.4pt; text-indent: 18pt;"><span style="">"Sadece onun güvende olmasını istedim." Ballard, Maura'nın gözlerine baktı. "Yani evet. Sonunda ona âşık oldum."</span></p>

    <p style="; margin-bottom: 2.4pt; text-indent: 18pt;"><span style="">"Peki, bu ne oluyor Rick?" Maura hâlâ ellerini tutmakta olan ellerine baktı. "Burada neler oluyor? Bunu benim için mi onun için mi yapıyorsun? Çünkü ben Anna değilim. Onun yedeği değilim."</span></p>

    <p style="; margin-bottom: 2.4pt; text-indent: 18pt;"><span style="">"Senin için buradayım ben."</span></p>

    <p style="; margin-bottom: 2.4pt; text-indent: 18pt;"><span style="">"Bu aynı kaseti başa sarmak gibi bir şey. Kendini yine role sokuyorsun. Koruyucu gardiyan Rick. Bense Anna'nın yerine geçen bir yardımcı oyuncu gibiyim."</span></p>

    <p style="; margin-bottom: 2.4pt; text-indent: 18pt;"><span style="">"Hayır, öyle değil."</span></p>

    <p style="; margin-bottom: 2.4pt; text-indent: 18pt;"><span style="">"Ya kardeşimi hiç tanımamış olsaydın? Biz seninle bir partide tanışmış iki insan olsaydık? Yine de burada olur muydun?"</span></p>

    <p style="; margin-bottom: 2.4pt; text-indent: 18pt;"><span style="">"Evet, olurdum." Ballard eğilip Maura'nın ellerine daha da sıkı sarıldı. "Burada olacağımdan eminim."</span></p>

    <p style="; margin-bottom: 2.4pt; text-indent: 18pt;"><span style="">Bir süre sessizce öylece oturdular. Ona inanmak istiyorum, diye düşündü. Ona inanmak öyle kolaydı ki.</span></p>

    <p style="; margin-bottom: 2.4pt; text-indent: 18pt;"><span style="">"Bu gece burada kalman doğru olmaz sanırım," dedi ama sonunda.</span></p>

    <p style="; margin-bottom: 2.4pt; text-indent: 18pt;"><span style="">Ballard usulca doğruldu. Gözleri hâlâ Maura'nın üzerindeydi. Ama bu kez aralarında belli bir mesafe vardı. Ve hayal kırıklığı.</span></p>

    <p style="; margin-bottom: 2.4pt; text-indent: 18pt;"><span style="">Maura ayağa kalktı. Ballard da ayaklandı sonunda.</span></p>

    <p style="; margin-bottom: 2.4pt; text-indent: 18pt;"><span style="">Sessizce ön kapıya doğru yürüdüler. Ballard kapının önünde durup Maura'ya döndü. Usulca elini yüzüne götürdü ve çenesini tuttu. Maura bu dokunuşa direnememişti.</span></p>

    <p style="; margin-bottom: 2.4pt; text-indent: 18pt;"><span style="">"Dikkatli ol," dedi Ballard ve dışarı çıktı.</span></p>

    <p style="; margin-bottom: 2.4pt; text-indent: 18pt;"><span style="">Maura arkasında kapıyı kilitleyip arkasına yaslandı.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
