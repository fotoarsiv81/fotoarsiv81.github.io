<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">OTUZ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">AKBABALAR GÖKYÜZÜNDE tembel tembel dolanıyorlardı. Taze etin habercisiydi bu siyah kanatlı kuşlar. Ölüler, Doğa Ana'nın gözünden kaçmazdı. Çürümeye yüz tutan etin kokusu karasinekleri, böcekleri, kargaları ve kemirgenleri başına topluyordu. Ölümün cömertliğine sığınıyordu hepsi. Peki, benim onlardan farkım ne? diye düşündü</span> <span style="">Maura</span> <span style="">kıyıdaki çimenlerin üzerinden suya doğru yürüdüğü sırada. O da ölüme doğru koşuyordu işte. O da leş yiyiciler gibi buz kesen bedenleri dürtüklemek için sıraya giriyordu. Burası bu tatsız iş için fazla güzel bir yerdi. Üstlerinde bulutsuz, masmavi bir gökyüzü uzanıyordu ve göl gümüşi bir cam gibi pırıldıyordu. Ama suyun kenarında akbabaların bir an evvel yumulmak için sabırsızlandıkları, üzeri beyaz bir örtüyle örtülmüş o ganimet duruyordu işte.</span></p>

    <p style="; margin-bottom: 2.4pt; text-indent: 18pt;"><span style="">Barry Forst'un yanında duran Rizzoli ve iki</span> <span style="">Massachusetts</span> <span style="">Eyaleti polisi Maura'yı karşılamak üzere o tarafa doğru yürüdüler. "Ceset beş, altı santimlik bir suyun içinde, şu sazlıkların arasında duruyordu. Ama onu kıyıya çıkardık. Yerinden oynatıldığını belirteyim de."</span></p>

    <p style="; margin-bottom: 2.4pt; text-indent: 18pt;"><span style="">Maura üzeri kumaşla örtülü cesede baktı ama dokunmadı. O plastik örtünün altında yatan şeyle yüzleşmeye hazır değildi henüz. "Kadın iyi mi?"</span></p>

    <p style="; margin-bottom: 2.4pt; text-indent: 18pt;"><span style="">"Bayan Purvis'i acilde gördüm. Biraz bitkindi tabii ama iyi olacak. Bebeğin durumu da çok iyi." Rizzoli, kıyıda tüy gibi çimenlerin büyüdüğü bir köşeyi işaret etti. "Oraya kadar gitmeyi başarmış. Her şeyi tek başına halletmiş. Sabah yedi gibi park görevlilerinden biri aracıyla dolaşırken onu yolun kıyısında bebeğini emzirirken bulmuş."</span></p>

    <p style="; margin-bottom: 2.4pt; text-indent: 18pt;"><span style="">Maura kıyıya doğru bakıp kadının orada, gecenin karanlığında, tek başına doğum yaptığını hayal etti. Acı içindeki çığlıklarını kimse duymamıştı. Yirmi metre ötesinde ise soğuyup kokuşmaya başlayan bir ceset duruyordu. "Onu nerede hapsetmiş?"</span></p>

    <p style="; margin-bottom: 2.4pt; text-indent: 18pt;"><span style="">"Buradan yaklaşık iki mil ötede bir çukurda."</span></p>

    <p style="; margin-bottom: 2.4pt; text-indent: 18pt;"><span style="">Maura'nın kaşları çatıldı. "Kadın bütün yolu yürüyerek mi gelmiş buraya?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Düşünebiliyor musun? Karanlıkta, ağaçların arasında koşuyorsun. Ve bir yandan doğum sancıları da başlamış. Şu tepeden inip ormandan çıkmış işte."</span></p>

    <p style="; margin-bottom: 2.4pt; text-indent: 18pt;"><span style="">"Düşünemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Onu hapsettiği sandığı görmeliydin. Tabut gibiydi. Bir hafta boyunca diri diri gömülmüş resmen oradan çıktığında aklını hâlâ kaybetmemiş olmasına şaşıyorum."</span></p>

    <p style="; margin-bottom: 2.4pt; text-indent: 18pt;"><span style="">Maura genç Alice Rose'u düşündü. O da seneler önce bir çukurun içine hapsedilmişti. Karanlıkta geçirdiği bir gecenin sonunda yaşadığı o çaresizlik duygusu o kısacık ömrü boyunca bir daha peşini bırakmamıştı. Sonunda kendini öldürmüştü. Ama Mattie Purvis aklını muhafaza etmekle kalmamıştı. Dışarı çıktığında savaşmaya hazırdı. Hayatta kalmak için savaşmaya hazırdı.</span></p>

    <p style="; margin-bottom: 2.4pt; text-indent: 18pt;"><span style="">"Beyaz minibüsü bulduk,” dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Nerede?"</span></p>

    <p style="; margin-bottom: 2.4pt; text-indent: 18pt;"><span style="">"Kadını gömdüğü çukurun yaklaşık otuz, kırk metre kadar ötesinde tadilattaki bir yola bırakmış. Kadını orada asla bulamazdık."</span></p>

    <p style="; margin-bottom: 2.4pt; text-indent: 18pt;"><span style="">"Başka ceset kalıntılarına rastladınız mı? Bu bölgede başka kurbanların cesetleri de olmalı."</span></p>

    <p style="; margin-bottom: 2.4pt; text-indent: 18pt;"><span style="">"Araştırmaya yeni başladık. Bir sürü ağaç var. Aranacak alan çok geniş. Bütün tepeyi mezarları bulmak için alt üst etmemiz gerekecek. Bu epey bir zaman alacak."</span></p>

    <p style="; margin-bottom: 2.4pt; text-indent: 18pt;"><span style="">"Onca yıl kaybolan tüm o kadınlar. Onlardan biri benim..." Maura susup tepe boyunca uzanan ağaçlara baktı. <i>Onlardan biri benim annem olabilir. Belki de damarlarımda dolaşan kan bir canavara ait değildir. Belki de gerçek annem yıllar önce ölmüştür. O da bu ormana gömülmüş kurbanlardan biridir belki de.</i></span></p>

    <p style="; margin-bottom: 2.4pt; text-indent: 18pt;"><span style="">"Herhangi bir varsayımda bulunmadan önce cesedi bir görmelisin," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Maura kaşlarını çatıp ona baktı. Sonra başını eğip kefene sarılmış cesede baktı. Eğilip örtünün kenarını kaldırdı sonunda.</span></p>

    <p style="; margin-bottom: 2.4pt; text-indent: 18pt;"><span style="">"Bekle. Seni uyarmalıyım."</span></p>

    <p style="; margin-bottom: 2.4pt; text-indent: 18pt;"><span style="">"Evet?"</span></p>

    <p style="; margin-bottom: 2.4pt; text-indent: 18pt;"><span style="">"Beklediğin gibi değil."</span></p>

    <p style="; margin-bottom: 2.4pt; text-indent: 18pt;"><span style="">Maura bir an için tereddüt etti. Bir süre eli kefenin üzerinde öylece havada asılı kalmıştı. Taze etin kokusunu alan aç sineklerin uğultusu duyuluyordu.</span></p>

    <p style="; margin-bottom: 2.4pt; text-indent: 18pt;"><span style="">Maura derin bir nefes aldı ve örtüyü kaldırdı.</span></p>

    <p style="; margin-bottom: 2.4pt; text-indent: 18pt;"><span style="">Bir an için hiçbir şey söylemeden öylece cesedin yüzüne baktı. Onu sarsan şey ne cesedin parçalanmış sol gözüydü ne de göz çukuruna saplanan tornavidanın sapı. Bu tiksindirici görüntü otopsi raporu oluşturulurken göz önünde bulundurulması gereken bir ayrıntı olarak aklının bir kenarına yazılmıştı sadece. Hayır, o yüzde Maura’nın dikkatini çeken, onu dehşete düşüren şey bu değildi.</span></p>

    <p style="; margin-bottom: 2.4pt; text-indent: 18pt;"><span style="">"Çok genç," diye mırıldadı. "Bu adam Elijah Lank olamaz."</span></p>

    <p style="; margin-bottom: 2.4pt; text-indent: 18pt;"><span style="">"Otuz, otuz beş yaşlarında olmalı."</span></p>

    <p style="; margin-bottom: 2.4pt; text-indent: 18pt;"><span style="">Maura şaşkınlık içinde nefesini bıraktı. "Anlamıyorum..."</span></p>

    <p style="; margin-bottom: 2.4pt; text-indent: 18pt;"><span style="">"Görüyorsun değil mi?" diye sordu Rizzoli usulca. "Siyah saçlar. Yeşil gözler."</span></p>

    <p style="; margin-bottom: 2.4pt; text-indent: 18pt;"><span style="">Tıpkı benim gibi.</span></p>

    <p style="; margin-bottom: 2.4pt; text-indent: 18pt;"><span style="">"Yani, eminim ki dünyada siyah saçlı yeşil gözlü milyonlarca adam vardır. Ama bu benzerlik..." Rizzoli duraksamıştı. "Frost da gördü. Hepimiz gördük."</span></p>

    <p style="; margin-bottom: 2.4pt; text-indent: 18pt;"><span style="">Maura örtüyü kapatıp birkaç adım geriledi. Ölü adamın yüzünden kendisine bakan o inkâr edilemez gerçekten uzaklaştı.</span></p>

    <p style="; margin-bottom: 2.4pt; text-indent: 18pt;"><span style="">"Dr. Bristol yolda," dedi Frost. "Bu otopsiyi üstlenmek istemeyeceğini düşündük."</span></p>

    <p style="; margin-bottom: 2.4pt; text-indent: 18pt;"><span style="">"O zaman neden beni çağırdınız?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü seni olanlardan haberdar etmemizi istedin," dedi Rizzoli. "Çünkü sana haber vereceğime söz verdim. Ve çünkü..." Rizzoli başını eğip üzeri örtülmüş cesede baktı. "Çünkü er ya da geç bu adamın kim olduğunu öğrenecektin."</span></p>

    <p style="; margin-bottom: 2.4pt; text-indent: 18pt;"><span style="">"Ama onun kim olduğunu bilmiyoruz. Sadece bir benzerlik. Bu geçerli bir kanıt değil."</span></p>

    <p style="; margin-bottom: 2.4pt; text-indent: 18pt;"><span style="">"Dahası da var. Bu sabah öğrendik."</span></p>

    <p style="; margin-bottom: 2.4pt; text-indent: 18pt;"><span style="">Maura, Rizzoli'ye baktı. "Ne?"</span></p>

    <p style="; margin-bottom: 2.4pt; text-indent: 18pt;"><span style="">"Elijah Lank'in nerede olabileceğini araştırıyorduk. Adının geçmiş olabileceği her yere baktık. Tutuklamalar, trafik cezaları, herhangi bir şey. Bu sabah Kuzey Carolina ilçe sekreterinden bir faks aldık. Bir ölüm sertifikasıydı bu. Elijah Lank sekiz yıl önce ölmüş."</span></p>

    <p style="; margin-bottom: 2.4pt; text-indent: 18pt;"><span style="">"Sekiz yıl önce mi? O zaman Theresa ve Nikki Wells öldürüldüğünde Amalthea'nın yanında değilmiş."</span></p>

    <p style="; margin-bottom: 2.4pt; text-indent: 18pt;"><span style="">"Hayır. O zaman Amalthea yeni ortağıyla çalışıyormuş. Elijah'nın yerini başka biri almış. Aile işini yürütecek başka biri."</span></p>

    <p style="; margin-bottom: 2.4pt; text-indent: 18pt;"><span style="">Maura arkasını dönüp göle baktı. Su gözleri kör edecek bir ışıkla parlıyordu şimdi. Daha fazlasını duymak istemiyorum, diye düşündü. Bilmek istemiyorum.</span></p>

    <p style="; margin-bottom: 2.4pt; text-indent: 18pt;"><span style="">"Sekiz yıl önce Elijah kalp krizi geçirerek Greenville hastanesinde hayatını kaybetmiş," dedi Rizzoli. "Göğüs ağırlarından şikâyet ettiğini söyleyerek acile gitmiş. Kayıtlara göre ailesiyle birlikte gelmiş hastaneye."</span></p>

    <p style="; margin-bottom: 2.4pt; text-indent: 18pt;"><span style="">Ailesi.</span></p>

    <p style="; margin-bottom: 2.4pt; text-indent: 18pt;"><span style="">"Karısı Amalthea ve oğlu Samuel'le."</span></p>

    <p style="; margin-bottom: 2.4pt; text-indent: 18pt;"><span style="">Maura derin bir nefes aldı. Cesedin üzerinden yayılan çürük kokusu yaz havasına karışmıştı. <i>Ölüm ve yaşam aynı parfümün içinde.</i></span></p>

    <p style="; margin-bottom: 2.4pt; text-indent: 18pt;"><span style="">"Üzgünüm," dedi Rizzoli. "Bunu öğrenmek zorunda olduğun için üzgünüm. Ama biliyorsun. Yanılmış olabiliriz. Bu adam sandığımız kişi olmayabilir. Belki de onlarla hiçbir ilişkisi yoktur."</span></p>

    <p style="; margin-bottom: 2.4pt; text-indent: 18pt;"><span style="">Ama yanılmıyorlardı. Maura gerçeği biliyordu.</span></p>

    <p style="; margin-bottom: 2.4pt; text-indent: 18pt;"><span style="">Onu gördüğüm anda anladım zaten.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">O gece Rizzoli ve Frost J.P Doyle’s Bar’a girdiklerinde barda duran polislerin hepsi bağıra çağıra tezahüratlar ederek onları alkışlamaya başlamıştı. Rizzoli utancından kıpkırmızı oldu. Lanet olsun. Ondan pek de haz etmeyen adamlar bile başarısından dolayı dostça onu tebrik ediyorlardı. O sırada barın üstündeki televizyonda beş haberlerini izliyorlardı ve olanları buradan öğrenmişlerdi. Rizzoli ve Frost bara yaklaştıklarında kalabalık da etraflarını çevirdi. Otuz iki dişiyle sırıtan barmen çoktan iki tane içki koymuştu önlerine. Frost için viski ve Rizzoli için de...</span></p>

    <p style="; margin-bottom: 2.4pt; text-indent: 18pt;"><i><span style="">Büyük bir bardak süt.</span></i></p>

    <p style="; margin-bottom: 2.4pt; text-indent: 18pt;"><span style="">Bunu görünce herkes gülmeye başladı. O sırada Frost, Rizzoli’nin kulağına eğilip fısıldadı: "Biliyor musun? Midem biraz kötü. İçkileri değişelim ister misin?"</span></p>

    <p style="; margin-bottom: 2.4pt; text-indent: 18pt;"><span style="">İşin komik kısmı Frost gerçekten de sütü seviyordu. Rizzoli önündeki bardağı Frost’un önüne koyup barmenden bir kola istedi.</span></p>

    <p style="; margin-bottom: 2.4pt; text-indent: 18pt;"><span style="">Arkadaşları olan polisler yanlarına gelip "Çak bir beşlik!" deyip ellerini sıkarken Frost ve Rizzoli de fıstıklarını yiyip kıymetli içkilerini yudumluyorlardı. Rizzoli her zamanki içkisi olan Adams arpa birasını öyle özlemişti ki. Pek çok şeyi özlüyordu, kocasını, birayı. Belinin gerçek ölçülerini. Ama yine de bugün güzel bir gündü. <i>Bir suçlunun daha zıbardığı her gün güzel bir gündür</i>, diye düşündü.</span></p>

    <p style="; margin-bottom: 2.4pt; text-indent: 18pt;"><span style="">"Hey, Rizzoli! Bahisler iyice arttı. Kız olacak diyenler iki yüz papeli buldu. Erkek diyenler de yüz yirmi."</span></p>

    <p style="; margin-bottom: 2.4pt; text-indent: 18pt;"><span style="">Rizzoli yan tarafa döndüğünde Dedektif Vann ve Dedektif Dunleavy'nin yanına gelip bara oturduklarını gördü. Şişko Hobbit'le sıska Hobbit ellerindeki ellilik Guinness bardaklarını kaldırmışlardı.</span></p>

    <p style="; margin-bottom: 2.4pt; text-indent: 18pt;"><span style="">"Ya ikisi de olursa?" diye sordu Rizzoli. "Ya ikiz doğurursam?"</span></p>

    <p style="; margin-bottom: 2.4pt; text-indent: 18pt;"><span style="">"Ne?" dedi Dunleavy. "Bunu düşünmemiştik."</span></p>

    <p style="; margin-bottom: 2.4pt; text-indent: 18pt;"><span style="">"O zaman kim kazanacak?"</span></p>

    <p style="; margin-bottom: 2.4pt; text-indent: 18pt;"><span style="">"Kimse kazanmaz o zaman," dedi Dunleavy.</span></p>

    <p style="; margin-bottom: 2.4pt; text-indent: 18pt;"><span style="">"Ya da herkes kazanır," dedi Vann.</span></p>

    <p style="; margin-bottom: 2.4pt; text-indent: 18pt;"><span style="">İki adam bir süre kendi aralarında tartıştılar. Kıyamet Dağı'nda ikilemlere düşmüş Sam ve Frodo gibi.</span></p>

    <p style="; margin-bottom: 2.4pt; text-indent: 18pt;"><span style="">"Peki,," dedi Vann. "Sanırım bir kategori daha oluşturmamız gerek o zaman."</span></p>

    <p style="; margin-bottom: 2.4pt; text-indent: 18pt;"><span style="">Rizzoli gülmeye başladı. "Evet, öyle yapın en iyisi."</span></p>

    <p style="; margin-bottom: 2.4pt; text-indent: 18pt;"><span style="">"İyi işti bu arada," dedi Dunleavy. "İzle de gör. Çok geçmeden People dergisinde fotoğrafların çıkacak. Böyle bir suçlu, tüm o kadınlar. Ne öykü ama."</span></p>

    <p style="; margin-bottom: 2.4pt; text-indent: 18pt;"><span style="">"Sana bir sır vereyim mi?" dedi Rizzoli. İç geçirerek kolasını bar sehpasına bırakmıştı. "Övünülecek bir şey yapmadık aslında."</span></p>

    <p style="; margin-bottom: 2.4pt; text-indent: 18pt;"><span style="">"Öyle mi?"</span></p>

    <p style="; margin-bottom: 2.4pt; text-indent: 18pt;"><span style="">Frost Vann ve Dunleavy'ye baktı. "Onu biz öldürmedik. Kurban öldürdü."</span></p>

    <p style="; margin-bottom: 2.4pt; text-indent: 18pt;"><span style="">"Sıradan bir ev kadını," dedi Rizzoli. "Korkmuş, hamile bir ev kadını. Bir silahı ya da copu bile olmadan hem de. Sadece lanet olası bir çorabın içine tıktığı pillerle."</span></p>

    <p style="; margin-bottom: 2.4pt; text-indent: 18pt;"><span style="">Televizyonda haberler bitmişti. Barmen HBO kanalını açtı. Kısacık etekli kadınların olduğu bir film oynuyordu kanalda. İncecik belli kadınların olduğu bir film.</span></p>

    <p style="; margin-bottom: 2.4pt; text-indent: 18pt;"><span style="">"Peki, şu Black Talon ne oldu?" diye sordu Dunleavy. "Olayla bağlantısı neymiş?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli bir süre sessizce oturup kolasını yudumladı. "Henüz bilmiyoruz."</span></p>

    <p style="; margin-bottom: 2.4pt; text-indent: 18pt;"><span style="">"Silahı buldunuz mu?"</span></p>

    <p style="; margin-bottom: 2.4pt; text-indent: 18pt;"><span style="">O sırada Forst'un kendisine bakmakta olduğunu fark etti. Biraz huzursuz olmuştu. Bu ayrıntı ikisinin de kafasını kurcalıyordu aslında. Minibüste silahı bulamamışlardı. Örgü halatlar ve kan içinde bıçaklar vardı sadece. Bir de ülkenin dört tarafında bebekler için aracılık yapan dokuz kişinin isimlerinin ve telefonlarının titizlikle yazıldığı bir not defteri. Bir tek Terrence Van Gates'le çalışmıyorlardı yani. Ayrıca defterde yıllar içinde Lank'lere yapılan ödemeler yazılıydı. Bu defterdeki bilgiler dedektifleri senelerce uğraştırmaya yeterdi. Ama Anna Leoni'yi öldüren silah minibüste yoktu.</span></p>

    <p style="; margin-bottom: 2.4pt; text-indent: 18pt;"><span style="">"Ah, neyse ne," dedi Dunleavy. "Belki çıkar bir yerden. Ya da ondan kurtulmuştur çoktan."</span></p>

    <p style="; margin-bottom: 2.4pt; text-indent: 18pt;"><i><span style="">Belki. Ya da biz bir şeyleri gözden kaçırıyoruz.</span></i></p>

    <p style="; margin-bottom: 2.4pt; text-indent: 18pt;"><span style="">Frost'la birlikte Doyle's Bar'dan çıktıklarında hava kararmıştı bile. Rizzoli eve gitmek yerine yeniden Schroeder Plaza'ya döndü. Vann ve Dunleavy'yle konuştukları şeyler yüzünden üzerinde bir ağırlık vardı. Böylece üzerinde dağ gibi dosyaların biriktiği masasının başına geçip oturdu. En üstte Canavar'ı bulmak için USİM'den istettikleri kayıtlar vardı. On yıllar boyunca kaybolan insanların raporlarının bulunduğu dosya yani. Ama bu soruşturmayı tetikleyen o ilk olay Anna Leoni'nin öldürülmesiydi. O andan sonra suyun içine atılan bir taşın yaydığı dalgalar gibi genişleyerek büyümüştü dava. Anna'nın ölümü onları Amalthea'ya götürmüştü. Oradan da sonunda Canavar'a ulaşmışlardı. Yine de Anna'nın nasıl öldüğü sorusu hâlâ yanıtsızdı.</span></p>

    <p style="; margin-bottom: 2.4pt; text-indent: 18pt;"><span style="">Rizzoli USİM'den gelen dosyaları kaldırıp Anna Leoni'nin dosyasını açtı. Daha önce okumuş olduğu hâlde bütün sayfaları yeniden gözden geçirdi. Tanık ifadelerini, otopsi raporunu, saç ve lif raporlarını, parmak izi ve DNA testi sonuçlarını bir kez daha okudu. Sonunda balistik raporuna geldi. Talon. Anna Leoni'nin kafatası röntgenindeki yıldız şeklindeki mermiyi hatırlıyordu. Ve tabii merminin beyne verdiği tahribatı da.</span></p>

    <p style="; margin-bottom: 2.4pt; text-indent: 18pt;"><i><span style="">Bir Black Talon mermisi. Onu ateşleyen silah nerede peki?</span></i></p>

    <p style="; margin-bottom: 2.4pt; text-indent: 18pt;"><span style="">Dosyayı kapatıp bir haftadır masasının yanında duran klasöre baktı. Burada Vann ve Dunleavy'nin ona ödünç verdiği Vasily Titov davasına ait belgeler vardı. Son beş yıl içinde Anna dışında Boston bölgesinde Black Talon'la öldürülen tek kurban bu davada geçiyordu. Rizzoli klasörün içindeki dosyalan çıkarıp masasına dizdi. Önünde yığınla biriken dosyalara bakınca iç geçirmişti. Kesin bir sonuca bağlanan bir soruşturmada bile tomarla evrak birikiyordu. Vann ve Dunleavy davayı önceden ona özetlemişlerdi. Rizzoli de adamların haklı bir tutuklama yaptıklarına ikna olacak kadarını okumuştu evrakların. Takip eden dava sonucunda Antonin Leonov'un çabucak suçlu bulunup hapse mahkûm edilmesi de bunu doğruluyordu. Yine de doğru adamın hüküm giydiğinden emin olduğu bu davayı yeniden gözden geçiriyordu şimdi.</span></p>

    <p style="; margin-bottom: 2.4pt; text-indent: 18pt;"><span style="">Dedektif Dunleavy'nin son raporu eksiksizdi ve son derece ikna ediciydi. Leonov, Tacikistan'dan eroin getirteceği şüphesiyle bir haftadır polis tarafından takip ediliyordu. Polisler araçlarında onu izledikleri sırada Leonov, Titov'un evine gelip kapıyı çalmıştı ve Titov onu içeri aldı. Birkaç dakika sonra evden iki el ateş edildiği duyuldu. Çok geçmeden</span> <span style="">Leonov</span> <span style="">dışarı çıkmıştı. Tam aracına binecekti ki o sırada Vann ve Dunleavy onu durdurup tutukladılar. Evde, Titov'un mutfakta yatan cesedi bulunmuştu. Beyninde iki tane Black</span> <span style="">Talon</span> <span style="">mermisi vardı. Balistik raporları da mermilerin Leonov'un silahından çıktığını doğruluyordu.</span></p>

    <p style="; margin-bottom: 2.4pt; text-indent: 18pt;"><span style="">Açıldığı gibi kapanmıştı dava. Suçlu hüküm giymişti ve silah polise teslim edilmişti. Rizzoli, Vassily Titov davası ve Anna Leoni davası arasında Black Talon mermilerinin kullanılmış olması dışında hiçbir ortaklık göremiyordu. Gittikçe zor bulunan bir mühimmattı bu. Ama cinayetler arasında somut bir bağ kurmaya yetmezdi.</span></p>

    <p style="; margin-bottom: 2.4pt; text-indent: 18pt;"><span style="">Yine de akşam saatleri boyunca dosyaları gözden geçirmeye devam etti. Sonunda en sondaki dosyaya geldi ama artık çok yorulmuştu. Bunu da gözden geçirdikten sonra bitiyor, diye düşündü. Daha sonra dosyaları kaldırıp gidiyorum.</span></p>

    <p style="; margin-bottom: 2.4pt; text-indent: 18pt;"><span style="">Rizzoli dosyayı açtı ve Antonin Leonov'un deposunun arama raporuyla karşılaştı. Baskın Dedektif Vann tarafından kâğıda alınmıştı. Leonov'un tutuklanan çalışanlarından</span> <span style="">depoda</span> <span style="">bulunan sandıklara ve kasadaki nakit para miktarından muhasebe defterlerine kadar orada el koyulan her şeyin bir listesi yapılmıştı. Rizzoli, olay yerinde görevli polis memurlarının listesine kadar her şeyi gözden geçirdi. Boston Polis Departmanı'ndan on polis çalışmıştı davada. Rizzoli'nin gözü bir isme takıldı o sırada. Geçen hafta dosyaları gözden geçirirken bunu fark etmemişti. Sadece bir tesadüf olmalı. İlla ki o anlama gelmiyordur herhalde...</span></p>

    <p style="; margin-bottom: 2.4pt; text-indent: 18pt;"><span style="">Bir süre durup düşündü. Gençken devriye polisi olarak katıldığı bir uyuşturucu baskını gelmişti aklına. Bir sürü gürültü patırtı ve heyecan yaşanmıştı o gün. Ve karmaşa adrenalin seviyesi tavan yapmış bir düzine polis şüpheli bir binaya giriyor; herkes gergin, herkes kendini kollamaya çalışıyor. O sırada insan yanındaki polisin ne yaptığını görmeyebilirdi pekâlâ. Mesela cebine bir şey atsa. Para, uyuşturucu. Bir kutu mermi. Kimse bunun eksikliğini anlamazdı. Her zaman böyle cezp edici bir tarafı vardı bu işin. Olay yerinden bir hatıra almak. Sonradan işe yarayabilecek bir hatıra.</span></p>

    <p style="; margin-bottom: 2.4pt; text-indent: 18pt;"><span style="">Rizzoli hemen telefonuna uzanıp Frost'u aradı.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
