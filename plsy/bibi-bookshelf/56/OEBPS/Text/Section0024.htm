<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ İKİ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">YR, YANİ YERALTI RADARI, elektromanyetik dalgalar aracılığıyla yeraltını incelemeye yarıyordu. Uzmanların minibüsten getirdikleri Selektif Entegre Ray Sistemi, yani SIR2 makinesinin iki tane anteni vardı. Biri yere yüksek frekanslı elektromanyetik enerji yolluyordu; diğeri de yer altındaki cisimlere çarpma suretiyle geri dönen dalgaları ölçüyordu. Gönderilen data da bir bilgisayar ekranına yansıyordu. Farklı tabakalar yatay çizgiler hâlinde ekranda görüntülenebiliyordu. Uzmanlar makineyi merdivenlerden aşağı taşıdıkları sırada Yates ve Corso da tarama alanını belirlemek üzere bodrum katının tabanını birer metrelik aralıklara bölmüşlerdi.</span></p>

    <p style="; margin-bottom: 2.4pt; text-indent: 18pt;"><span style="">"Bu yağmurda toprak oldukça nemli olacak," dedi Pete elektrik kablosunu açtığı sırada.</span></p>

    <p style="; margin-bottom: 2.4pt; text-indent: 18pt;"><span style="">"Bu makineyi etkiler mi?" diye sordu Maura.</span></p>

    <p style="; margin-bottom: 2.4pt; text-indent: 18pt;"><span style="">"YR tepkimesi yerin su oranına göre değişkenlik gösterir. Bunu göz önünde bulundurarak EM frekansı ona göre ayarlamamız gerekiyor."</span></p>

    <p style="; margin-bottom: 2.4pt; text-indent: 18pt;"><span style="">"İki yüz megahertz mi?" diye sordu Gary.</span></p>

    <p style="; margin-bottom: 2.4pt; text-indent: 18pt;"><span style="">"Başlangıçta evet. Ama daha yüksek bir frekansa çıkmazdım çünkü bu kez de çok fazla ayrıntı görünür." Pete kabloları taşınabilir konsola bağlayıp dizüstü bilgisayarını açtı. "Ama bu iş etrafımızı saran ormanın ortasında biraz zor olacak."</span></p>

    <p style="; margin-bottom: 2.4pt; text-indent: 18pt;"><span style="">"Ağaçların bununla ne ilgisi var ki?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Bu ev ağaçlık bir alan üzerine kurulmuş. Yani temelin altında ölü ağaç köklerinden kalma bir sürü oyuk vardır. Bu da resmi bulanıklaştıracak tabii."</span></p>

    <p style="; margin-bottom: 2.4pt; text-indent: 18pt;"><span style="">"Şu konsolu sırtıma takmama yardım eder misin?" dedi Gary.</span></p>

    <p style="; margin-bottom: 2.4pt; text-indent: 18pt;"><span style="">"Nasıl oldu? Kayışları sağlamlamak ister misin?"</span></p>

    <p style="; margin-bottom: 2.4pt; text-indent: 18pt;"><span style="">"Yok, iyidir." Gary derin bir nefes alıp etrafına bakındı. "Sondan başlayacağım."</span></p>

    <p style="; margin-bottom: 2.4pt; text-indent: 18pt;"><span style="">Gary, YR'ı toprakla kaplı yerin üzerinde dolaştırdıkça yeraltı profili dalgalı çizgiler hâlinde dizüstü bilgisayarının ekranında belirdi. Maura tıp eğitimi sırasında insan bedeninde ültrason ve CT taramasının kullanıldığını görmüştü ama ekranda beliren bu dalgaların ne anlama geldiği konusunda en ufak bir fikri yoktu.</span></p>

    <p style="; margin-bottom: 2.4pt; text-indent: 18pt;"><span style="">"Ne görüyorsun?" diye sordu Gary'ye.</span></p>

    <p style="; margin-bottom: 2.4pt; text-indent: 18pt;"><span style="">"Bu karanlık bölgeler pozitif radar ekoları. Negatif ekolar beyaz görünüyor. Biz anormal bir şeyler arıyoruz. Hiperbolik bir yansıma mesela."</span></p>

    <p style="; margin-bottom: 2.4pt; text-indent: 18pt;"><span style="">"O nedir?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Bir sürü dalga yayan bir tür kabarıklık gibi. Radar dalgaları yer altına gömülmüş bir şeye çarptığında her yöne dağılır." Gary durup ekranı inceledi. "Tamam. Şunu görüyor musunuz? Üç metre kadar derinde hiperbolik yansıma veren bir şey var."</span></p>

    <p style="; margin-bottom: 2.4pt; text-indent: 18pt;"><span style="">"Ne olabilir?" diye sordu Yates.</span></p>

    <p style="; margin-bottom: 2.4pt; text-indent: 18pt;"><span style="">"Bir ağaç kökü olabilir. Burayı işaretleyip devam edelim."</span></p>

    <p style="; margin-bottom: 2.4pt; text-indent: 18pt;"><span style="">Gary birer metrelik aralıklarla bölünen toprak yüzeyde yoluna devam etti. Radar ekolarının verdiği dalgaları dizüstü bilgisayarda izliyorlardı. İki adımda bir incelenmek üzere başka bir nokta belirleniyordu. Gary alanın orta yerine ulaştığında bir anda durdu.</span></p>

    <p style="; margin-bottom: 2.4pt; text-indent: 18pt;"><span style="">"İşte bu enteresan," dedi.</span></p>

    <p style="; margin-bottom: 2.4pt; text-indent: 18pt;"><span style="">"Ne görüyorsun?" diye sordu Yates.</span></p>

    <p style="; margin-bottom: 2.4pt; text-indent: 18pt;"><span style="">"Bekleyin. Şu bölgeyi bir daha deneyeceğim." Gary YR'ı yeniden az önce geçtiği bölgenin üzerine götürdü. Gözü dizüstü bilgisayarın üzerinde, milim milim ilerliyordu. Sonra yine durdu. "Burada büyük çaplı bir anormallik söz konusu."</span></p>

    <p style="; margin-bottom: 2.4pt; text-indent: 18pt;"><span style="">Yates, Gary'ye doğru yaklaştı. "Bakayım."</span></p>

    <p style="; margin-bottom: 2.4pt; text-indent: 18pt;"><span style="">"Bir metre kadar aşağıda. Burada büyük bir cep var. Gördünüz mü?" Gary ekranda radar ekolarının bozulduğu kocaman bir tümseğe işaret ediyordu. "Burada bir şey var," dedi yere bakarak. "Hem de çok derinde değil." Sonra Yates'e baktı. "Ne yapmayı düşünüyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Minibüste küreğiniz de var mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Bir çift de mala olacaktı."</span></p>

    <p style="; margin-bottom: 2.4pt; text-indent: 18pt;"><span style="">Yates başını salladı. "Pekâlâ. Onları buraya getirin. Bir de daha fazla ışığa ihtiyacımız olacak."</span></p>

    <p style="; margin-bottom: 2.4pt; text-indent: 18pt;"><span style="">"Minibüste bir projektör daha var. Fazladan uzatma kabloları da."</span></p>

    <p style="; margin-bottom: 2.4pt; text-indent: 18pt;"><span style="">Corso basamakları tırmanmaya başladı. "Ben getiririm."</span></p>

    <p style="; margin-bottom: 2.4pt; text-indent: 18pt;"><span style="">"Sana yardım edeyim," dedi Maura ve Corso'nun peşinden mutfağa çıktı.</span></p>

    <p style="; margin-bottom: 2.4pt; text-indent: 18pt;"><span style="">Dışarıda yağmur gücünü kaybedip ince ince çiselemeye başlamıştı. Olay yeri inceleme timinin minibüsüne doğru yürümeye başladılar. Bahçıvan küreğini ve fazladan projektörü bulmuşlardı. Corso eşyaları yüklenip eve doğru yürümeye başladı. Maura da diğer kazı gereçlerinin bulunduğu kutuyu alıp minibüsün kapısını kapattı. Tam Corso'nun peşinden içeri girecekti ki o sırada ağaçların arasından yaklaşan başka bir aracın farlarını gördü. Garaj yolunda durup o tanıdık kamyonetin yaklaşarak sonunda olay yeri inceleme minibüsünün yanına park etmesini izledi.</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen kamyonetinden inmişti. Üstüne birkaç beden büyük gelen yağmurluğu pelerin gibi arkasından uçuşuyordu. "Şimdiye kadar işiniz bitmiştir diye düşünmüştüm. Anahtarı neden geri getirmediniz diye merak ediyordum."</span></p>

    <p style="; margin-bottom: 2.4pt; text-indent: 18pt;"><span style="">"Bir süre daha burada olacağız."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen garaj yolundaki diğer araçlara baktı. "Sadece etrafa şöyle bir bakacağınızı sanmıştım. Olay yeri incelemenin burada ne işi var?"</span></p>

    <p style="; margin-bottom: 2.4pt; text-indent: 18pt;"><span style="">"Bu iş zannettiğimden daha uzun sürecek. Bütün geceyi burada geçirmemiz gerekebilir."</span></p>

    <p style="; margin-bottom: 2.4pt; text-indent: 18pt;"><span style="">"Neden ki? Kardeşinizin giysileri bile burada değil artık. Sizin için hepsini kutuladım."</span></p>

    <p style="; margin-bottom: 2.4pt; text-indent: 18pt;"><span style="">"Bu sadece kardeşimle ilgili değil Bayan Clausen. Polis başka bir olay için burada. Yıllar önce olmuş bir olay."</span></p>

    <p style="; margin-bottom: 2.4pt; text-indent: 18pt;"><span style="">"Ne kadar önce?"</span></p>

    <p style="; margin-bottom: 2.4pt; text-indent: 18pt;"><span style="">"Kırk beş yıl kadar önce. Siz evi almamıştınız bile o zaman."</span></p>

    <p style="; margin-bottom: 2.4pt; text-indent: 18pt;"><span style="">"Kırk beş yıl mı? O zaman... " Kadın bir anda susmuştu.</span></p>

    <p style="; margin-bottom: 2.4pt; text-indent: 18pt;"><span style="">"O zaman ne?"</span></p>

    <p style="; margin-bottom: 2.4pt; text-indent: 18pt;"><span style="">Maura'nın elinde taşıdığı bahçe küreklerini görünce Bayan Clausen’ın ağzı bir karış açık kalmıştı bir anda. "Bu</span> <span style="">kürekler</span> <span style="">ne için? Evime ne yapıyorsunuz siz?"</span></p>

    <p style="; margin-bottom: 2.4pt; text-indent: 18pt;"><span style="">"Polis bodrum katında arama yapıyor."</span></p>

    <p style="; margin-bottom: 2.4pt; text-indent: 18pt;"><span style="">"Arama mı? Yani orayı kazıyorlar!"</span></p>

    <p style="; margin-bottom: 2.4pt; text-indent: 18pt;"><span style="">"Bunu yapmak zorunda kalabilirler."</span></p>

    <p style="; margin-bottom: 2.4pt; text-indent: 18pt;"><span style="">"Bunun için izin vermedim size." Bayan Clausen arkasını döndüğü gibi verandaya fırlamıştı. Yağmurluğu arkasından yerlere değiyordu.</span></p>

    <p style="; margin-bottom: 2.4pt; text-indent: 18pt;"><span style="">Maura da kadının peşinden eve girdi. Sonra da mutfağa. Kutuyu tezgâha bırakıp kadına dönmüştü. "Bekleyin. Anlamıyorsunuz... "</span></p>

    <p style="; margin-bottom: 2.4pt; text-indent: 18pt;"><span style="">"Kimsenin kilerimin altını üstüne getirmesini istemiyorum!" diyerek kapıyı açmıştı Bayan Clausen. Aşağıda elinde kürekle bekleyen Dedektif Yates'e bakıyordu. Dedektif bir parça toprağı kazıp kenara atmıştı bile.</span></p>

    <p style="; margin-bottom: 2.4pt; text-indent: 18pt;"><span style="">"Bayan Clausen. Bırakın işlerini yapsınlar," dedi</span> <span style="">Maura.</span></p>

    <p style="; margin-bottom: 2.4pt; text-indent: 18pt;"><span style="">"Bu evin sahibi benim," diye seslendi kadın merdivenden aşağı doğru bakarak. "Benim iznim olmadan orayı kazamazsınız!"</span></p>

    <p style="; margin-bottom: 2.4pt; text-indent: 18pt;"><span style="">"Bayan söz veriyoruz işimiz bittiğinde toprağı geri dolduracağız," dedi Corso. "Sadece şuraya şöyle bir bakmamız gerekiyor."</span></p>

    <p style="; margin-bottom: 2.4pt; text-indent: 18pt;"><span style="">"Neden?"</span></p>

    <p style="; margin-bottom: 2.4pt; text-indent: 18pt;"><span style="">"Radarımız burada bir geri tepme saptadı."</span></p>

    <p style="; margin-bottom: 2.4pt; text-indent: 18pt;"><span style="">"Geri tepme de ne demek oluyor? Ne var orada?"</span></p>

    <p style="; margin-bottom: 2.4pt; text-indent: 18pt;"><span style="">"Biz de bunu öğrenmeye çalışıyoruz. Eğer devam etenemize izin verirseniz hep beraber öğreneceğiz."</span></p>

    <p style="; margin-bottom: 2.4pt; text-indent: 18pt;"><span style="">Maura kadını iteleyerek kilerden çıkardı ve kapıyı kapattı. "Lütfen çalışmalarına izin verin. Eğer izin vermezseniz arama emri almaları gerekecek."</span></p>

    <p style="; margin-bottom: 2.4pt; text-indent: 18pt;"><span style="">"Peki, orayı kazmak nereden akıllarına geldi ki?"</span></p>

    <p style="; margin-bottom: 2.4pt; text-indent: 18pt;"><span style="">"Kan."</span></p>

    <p style="; margin-bottom: 2.4pt; text-indent: 18pt;"><span style="">"Ne kanı?"</span></p>

    <p style="; margin-bottom: 2.4pt; text-indent: 18pt;"><span style="">"Mutfak tamamen kan içindeydi."</span></p>

    <p style="; margin-bottom: 2.4pt; text-indent: 18pt;"><span style="">Kadın yerlere baktı. Linolyumu baştan aşağı inceledi. "Ben hiçbir şey görmüyorum."</span></p>

    <p style="; margin-bottom: 2.4pt; text-indent: 18pt;"><span style="">"Siz göremezsiniz. Kimyasal bir sprey sıkınca görünüyor. Ama inanın bana. Her yer kan içindeydi. Kanın mikroskobik izleri bütün yüzeyi kaplamış. Ayrıca duvara sıçrayan kanlar da görülüyordu. Tüm o kan kiler kapısının altından geçip merdivenlerden aşağı akmış. Biri orayı yıkayarak ya da paspaslayarak temizlemiş olmalı. Duvarlar da silinmiş tabii. Gözle görünür bir şey olmadığı için izlerden kurtulduklarını sanmış olmalılar. Ama kan hâlâ orada. Fisurların, ahşap üzerindeki çatlakların arasına sızıyor ve yıllar geçtiği hâlde onu sikmiyorsunuz. Bu evin içinde hapsolmuş yani. Duvarların içinde hapsolmuş."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen dönüp Maura'nın gözlerinin içine baktı. "Kimin kanı?" diye sordu usulca.</span></p>

    <p style="; margin-bottom: 2.4pt; text-indent: 18pt;"><span style="">"Polis de bunu öğrenmeye çalışıyor."</span></p>

    <p style="; margin-bottom: 2.4pt; text-indent: 18pt;"><span style="">"Bunun benimle bir ilgisi olduğunu düşünmüyorsunuz de..."</span></p>

    <p style="; margin-bottom: 2.4pt; text-indent: 18pt;"><span style="">"Hayır. Kanın çok eski olduğunu düşünüyoruz. Siz evi almadan öncesine ait yani."</span></p>

    <p style="; margin-bottom: 2.4pt; text-indent: 18pt;"><span style="">Kadın sersemlemiş vaziyette mutfak masasının yanındaki sandalyeye yığılıverdi. Yağmurluğunun kapüşonu başından kayıp düşünce griye dönmüş kirpi gibi saçları çıkmıştı meydana. O kocaman yağmurluğun içinde kambur kambur otururken ilk başta olduğundan daha da küçük, daha da yaşlı görünmüştü Maura'nın gözüne. Mezara girmeden erimeye başlamış gibi.</span></p>

    <p style="; margin-bottom: 2.4pt; text-indent: 18pt;"><span style="">"Şimdi bu evi kimse almak istemeyecek," diye mırıldadı. "Bunu duyunca hayatta kimse almaz burayı. Bu lanet yer elimde kalacak."</span></p>

    <p style="; margin-bottom: 2.4pt; text-indent: 18pt;"><span style="">Maura geçip kadının karşısına oturdu. "Kız kardeşim neden bu evi kiralamak istedi? Size söyledi mi?"</span></p>

    <p style="; margin-bottom: 2.4pt; text-indent: 18pt;"><span style="">Kadın cevap vermemişti. Bayan Clausen şaşkınlık içinde başını iki yana sallıyordu.</span></p>

    <p style="; margin-bottom: 2.4pt; text-indent: 18pt;"><span style="">"Yolda SATILIK ilanını gördüğünü ve sizi emlak ofisinden aradığını söylemiştiniz."</span></p>

    <p style="; margin-bottom: 2.4pt; text-indent: 18pt;"><span style="">Kadın sonunda başını salladı. "Durup dururken birdenbire aradı işte."</span></p>

    <p style="; margin-bottom: 2.4pt; text-indent: 18pt;"><span style="">"Size ne söyledi Peki,?"</span></p>

    <p style="; margin-bottom: 2.4pt; text-indent: 18pt;"><span style="">"Ev hakkında daha çok bilgi edinmek istiyordu. Burada kimin yaşadığını, benden önce kime ait olduğunu filan. Bu bölgedeki gayri menkullerle ilgilendiğini söylemişti."</span></p>

    <p style="; margin-bottom: 2.4pt; text-indent: 18pt;"><span style="">"Ona Lank'lerden bahsettiniz mi?"</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen bir anda gerilmişti. "Onları tanıyor</span> <span style="">musunuz?"</span></p>

    <p style="; margin-bottom: 2.4pt; text-indent: 18pt;"><span style="">"Eskiden bu evin sahibi olduklarını biliyorum. Bir baba ve oğlu. Bir de adamın yeğeni vardı. Amalthea adında bir kız. Kardeşim size onları da sordu mu?"</span></p>

    <p style="; margin-bottom: 2.4pt; text-indent: 18pt;"><span style="">Kadın derin bir nefes aldı. "Evet, bilmek istiyordu. Bunu anlayışla karşıladım. Eğer bir ev satın alacaksan o evi</span> <span style="">kimin</span> <span style="">yaptığını, orada kimlerin yaşadığını bilmek istersin." Bayan Clausen yine Maura'nın gözlerinin içine bakmıştı. "Bu onlarla ilgili değil mi? Lank'lerle ilgili."</span></p>

    <p style="; margin-bottom: 2.4pt; text-indent: 18pt;"><span style="">"Siz bu kasabada mı büyüdünüz?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"O zaman Lank ailesini tanıyor olmalısınız."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen soruya hemen cevap vermemişti. Önce ayağa kalkıp yağmurluğunu çıkardı ve mutfak kapısının yanındaki askılardan birine astı. Bütün bunları yaparken son derece yavaş hareket ediyordu. "O benimle aynı sınıftaydı," dedi sonunda. Arkası Maura'ya dönüktü hâlâ.</span></p>

    <p style="; margin-bottom: 2.4pt; text-indent: 18pt;"><span style="">"Kim?"</span></p>

    <p style="; margin-bottom: 2.4pt; text-indent: 18pt;"><span style="">"Elijah Lank. Kuzeni Amalthea'yı pek tanımıyordum çünkü bizden beş sınıf aşağıdaydı daha çocuktu. Ama hepimiz Elijah Lank'i tanıyorduk." Kadının sesi ufacık bir fısıltıya dönmüştü âdeta. Sanki o ismi yüksek sesle dile getirmek bile istemiyor gibiydi.</span></p>

    <p style="; margin-bottom: 2.4pt; text-indent: 18pt;"><span style="">"Onu ne kadar iyi tanıyordunuz?"</span></p>

    <p style="; margin-bottom: 2.4pt; text-indent: 18pt;"><span style="">"Bilmem gerektiği kadarını biliyordum."</span></p>

    <p style="; margin-bottom: 2.4pt; text-indent: 18pt;"><span style="">"Ondan pek hoşlanmıyordunuz anladığım kadarıyla."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen dönüp Maura'ya baktı. "Seni korkutan insanları sevmen pek mümkün değildir."</span></p>

    <p style="; margin-bottom: 2.4pt; text-indent: 18pt;"><span style="">Kiler kapısının ardından toprağa vuran kürek seslerini duyabiliyorlardı. Evin sırlarının derinine iniyorlardı işte. Bu, ev seneler boyunca, yaşanan korkunç şeylerin sessiz bir tanığı olmuştu.</span></p>

    <p style="; margin-bottom: 2.4pt; text-indent: 18pt;"><span style="">"Burası o zamanlar küçük bir kasabaydı Dr. Isles. Şimdiki gibi yazlıkçıların uğrak yeri olan bir sayfiye yeri değildi. O zaman sadece kasaba yerlileri bulunurdu ve ister istemez onları tanırdınız. Hangi ailelerin iyi olduğunu hangilerinden uzak durmanız gerektiğini bilirdiniz. Elijah Lank'in nasıl biri olduğunu on dört yaşında öğrenmiştim. O kesinlikle uzak durmak isteyeceğiniz türde bir çocuktu."</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen masaya dönüp yorgun düşmüşçesine sandalyesine çöktü yine. Mika masada kendi yansımasını arıyormuş gibi başını öne eğmişti. Bu dağda yaşayan bir çocuktan korkan on dört yaşındaki hâlinin yansımasını arıyormuş gibi.</span></p>

    <p style="; margin-bottom: 2.4pt; text-indent: 18pt;"><span style="">Maura kadının fırça gibi gri saçlarla örtülü başına bakıp öylece bekledi bir süre. "Peki, neden ondan korkuyordunuz?" diye sordu sonra.</span></p>

    <p style="; margin-bottom: 2.4pt; text-indent: 18pt;"><span style="">"Bir tek ben değildim ki. Hepimiz Elijah'dan korkuyorduk. "Olanlardan sonra... "</span></p>

    <p style="; margin-bottom: 2.4pt; text-indent: 18pt;"><span style="">"Neler olmuştu?"</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen başını kaldırdı sonunda. "O kızı canlı canlı gömdükten sonra."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Sonrasında mutfağı dolduran sessizliğin içinde Maura alt katta toprağı kazan adamların seslerini duydu. Kalbinin kaburgalarının içinde çarptığını hissedebiliyordu. Tanrım, aşağıda kim bilir ne bulacaklar? diye geçirdi içinden.</span></p>

    <p style="; margin-bottom: 2.4pt; text-indent: 18pt;"><span style="">"Kız kasabaya yeni gelmişti," dedi Bayan Clausen.</span></p>

    <p style="; margin-bottom: 2.4pt; text-indent: 18pt;"><span style="">"Alice Rose. Diğer çocuklar kızın arkasına oturup hakkında ileri geri konuşurlardı. Onunla alay ederlerdi. Alice hakkında aklımıza gelen her şeyi söyleyebiliyorduk çünkü kız sağırdı. Onunla alay ettiğimizi anlamıyordu bile. Acımasızca davrandığımızı biliyorum. Çocuklar o yaşlarda henüz kendilerini başkalarının yerine koymayı bilmedikleri için böyle oluyorlar işte. O acıyı kendileri tadana dek acımasız oluyorlar." Bayan Clausen çocukken insanın yaşadığı değişimleri ve öğrenmekte geç kalman dersleri düşünerek pişmanlıkla iç geçirmişti.</span></p>

    <p style="; margin-bottom: 2.4pt; text-indent: 18pt;"><span style="">"Alice'e ne oldu?"</span></p>

    <p style="; margin-bottom: 2.4pt; text-indent: 18pt;"><span style="">"Elijah bunun bir şaka olduğunu söyledi. Birkaç saat sonra kızı zaten çıkaracakmış güya. Ama bir deliğe tıkılıp kalmanın nasıl bir şey olduğunu hayal edebiliyor musunuz? Korkudan altınıza yaptığınızı? Ve kimse çığlıklarınızı duymuyor. Sizi o deliğe tıkan çocuktan başka kimse nerede olduğunuzu bilmiyor."</span></p>

    <p style="; margin-bottom: 2.4pt; text-indent: 18pt;"><span style="">Maura sessizce kadının devam etmesini bekledi. Bu öykünün sonunda duyacaklarından korkuyordu.</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen, Maura'nın kaygı dolu gözlerle kendisine baktığını görünce başını iki yana salladı. "Oh, Alice ölmedi. Köpeği onu kurtardı. Kızın nerede olduğunu biliyormuş. Avazı çıktığı kadar havlayıp insanları oraya götürmüş."</span></p>

    <p style="; margin-bottom: 2.4pt; text-indent: 18pt;"><span style="">"Kız kurtuldu o zaman."</span></p>

    <p style="; margin-bottom: 2.4pt; text-indent: 18pt;"><span style="">Kadın başını salladı. "O gece geç saatte onu kurtarmışlar. Ama sonunda onu bulduklarında saatlerdir o deliğin içindeymiş. Konuşamıyormuş bile. Zombiye dönmüş. İki hafta sonra da ailesiyle birlikte buradan taşındılar ama nereye gittiklerini bilmiyorum."</span></p>

    <p style="; margin-bottom: 2.4pt; text-indent: 18pt;"><span style="">"Elijah'ya ne oldu?"</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen omzu silkti. "Ne olacak? Bunun bir eşek şakası olduğunu söyleyip durdu. Bütün gün hepimizin yaptığı gibi Alice'le dalga geçtiğini söyledi. Doğruydu da. Hepimiz o kıza işkence ediyorduk. Hepimiz onu mahvettik. Ama Elijah'nınki. O bu işi fazla ileri götürmüştü."</span></p>

    <p style="; margin-bottom: 2.4pt; text-indent: 18pt;"><span style="">"Ceza almadı mı yani?"</span></p>

    <p style="; margin-bottom: 2.4pt; text-indent: 18pt;"><span style="">"On dört yaşındayken insana ikinci bir şans veriliyor işte. Özellikle de evdekilerin sana ihtiyacı varsa. Baban gün boyunca yarı sarhoş geziyorsa ve dokuz yaşındaki kuzeninle aynı evde yaşıyorsan bazı şeylere göz yumuluyor."</span></p>

    <p style="; margin-bottom: 2.4pt; text-indent: 18pt;"><span style="">"Amalthea," dedi Maura usulca.</span></p>

    <p style="; margin-bottom: 2.4pt; text-indent: 18pt;"><span style="">Bayan Clausen başını salladı. "O ufacık kızın bu evde yaşadığını düşünebiliyor musunuz? Canavarlarla dolu bir ailede."</span></p>

    <p style="; margin-bottom: 2.4pt; text-indent: 18pt;"><i><span style="">Canavarlar.</span></i></p>

    <p style="; margin-bottom: 2.4pt; text-indent: 18pt;"><span style="">Ortam bir anda elektriklenmişti. Maura ellerinin buz kestiğini fark etti. O anda Amalthea Lank'in hezeyanları çalınmıştı kulağına.</span></p>

    <p style="; margin-bottom: 2.4pt; text-indent: 18pt;"><i><span style="">Git buradan. Seni görmeden önce git buradan.</span></i></p>

    <p style="; margin-bottom: 2.4pt; text-indent: 18pt;"><span style="">Ve arabasının kapısına çizilen pençe izini düşündü. <i>Bir Canavarın imzası.</i></span></p>

    <p style="; margin-bottom: 2.4pt; text-indent: 18pt;"><span style="">Maura, o sırada kiler kapısının açılmasıyla irkilmişti. Arkasını döndüğünde Rizzoli'nin eşikte durduğunu gördü.</span></p>

    <p style="; margin-bottom: 2.4pt; text-indent: 18pt;"><span style="">"Bir şeye çarptılar," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Ne Peki,?"</span></p>

    <p style="; margin-bottom: 2.4pt; text-indent: 18pt;"><span style="">"Tahta. Bir tür panel. Altmış santim kadar aşağıdaydı. Üzerindeki toprağı temizlemeye çalışıyorlar şimdi." Tezgâhın üzerindeki kutuya işaret etti. "Bunlara ihtiyacımız olacak."</span></p>

    <p style="; margin-bottom: 2.4pt; text-indent: 18pt;"><span style="">Maura kutuyu alıp bodrumun merdivenlerinden aşağı indi. Kazılan topraklar çukurun kenarında birikmişti. Kazdıkları çukur hemen hemen bir metre seksen santim genişliğindeydi.</span></p>

    <p style="; margin-bottom: 2.4pt; text-indent: 18pt;"><i><span style="">Bir tabut boyutunda.</span></i></p>

    <p style="; margin-bottom: 2.4pt; text-indent: 18pt;"><span style="">Elinde kürekle çalışan Dedektif Corso başını kaldırıp Maura'ya baktı. "Panel oldukça kaim. Ama şunu dinleyin." Corso kürekle tahtaya vurdu. "Sağlam değil. Altında boşluk var."</span></p>

    <p style="; margin-bottom: 2.4pt; text-indent: 18pt;"><span style="">"Biraz da ben yapayım istersen," dedi Yates.</span></p>

    <p style="; margin-bottom: 2.4pt; text-indent: 18pt;"><span style="">"İyi olur. Belim ağrımaya başladı." Corso küreği Yates'e uzattı.</span></p>

    <p style="; margin-bottom: 2.4pt; text-indent: 18pt;"><span style="">Yates çukurun içine atlayıp tahtaya basınca boğuk bir ses çıkmıştı. Yates büyük bir kararlılıkla küreğini toprağa salladı ve kazdığı toprakları giderek büyüyen yığının üzerine bıraktı. Tahta panel gözükene dek kimseden çıt çıkmamıştı. İki projektörün alev alev ışığı çukurun için aydınlatıyordu. Yates'in duvara vuran gölgesi kukla gibi dans ediyordu âdeta. Diğerleri ise iştahla tabutun görünmesini bekleyen mezar avcıları gibi bir köşede durmuş onu izliyorlardı.</span></p>

    <p style="; margin-bottom: 2.4pt; text-indent: 18pt;"><span style="">"Bu tarafı tamamen temizledim," dedi Yates nefes nefese. "Sandık gibi bir şeye benziyor. Kürekle biraz çatlattım bile. Daha fazla zarar vermek istemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Küçük küreklerle fırçalar bende," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Yates nefes nefese kalmış vaziyette doğruldu ve çukurun dışına atladı. "Pekâlâ. Şu üst kısmı temizlersiniz o zaman. Kapağı açmadan önce birkaç tane fotoğraf çekelim biz de."</span></p>

    <p style="; margin-bottom: 2.4pt; text-indent: 18pt;"><span style="">Maura ve Gary hendeğin içine atladılar. Maura panelin ağırlıkla birlikte ayaklarının altında titrediğini hissetmişti. Bu pislik içindeki kalasların altında onları bekleyen korkunç manzarayı hayal etti. Kapağın açılmasıyla birlikte çürümüş bir bedenle karşılaştıklarını düşünerek dehşete düşmüştü. Güm güm atan kalbini duymazdan gelerek yere eğildi ve</span> <span style="">panelin</span> <span style="">üzerindeki toprağı süpürmeye başladı.</span></p>

    <p style="; margin-bottom: 2.4pt; text-indent: 18pt;"><span style="">"Şu küreklerden birini de bana ver," dedi Rizzoli. O da hendeğin içine atlamak üzereydi.</span></p>

    <p style="; margin-bottom: 2.4pt; text-indent: 18pt;"><span style="">"Sen değil," dedi Yates. "Neden biraz ağır olmayı denemiyorsun?"</span></p>

    <p style="; margin-bottom: 2.4pt; text-indent: 18pt;"><span style="">"Ben özürlü değilim. Hiçbir şey yapmadan böyle beklemekten nefret ediyorum.</span></p>

    <p style="; margin-bottom: 2.4pt; text-indent: 18pt;"><span style="">Yates gergin gergin gülmeye başladı. "Biz de bayılıyorduk bunu yapmaya çünkü. Ayrıca başına bir iş gelirse kocana ne derim sonra?"</span></p>

    <p style="; margin-bottom: 2.4pt; text-indent: 18pt;"><span style="">"Hareket edecek yer yok zaten Jane," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">"O zaman şu lambaları düzelteyim de önünüzü görün bari."</span></p>

    <p style="; margin-bottom: 2.4pt; text-indent: 18pt;"><span style="">Rizzoli projektörlerden birini çevirince Maura’nın üzerinde çalıştığı köşe aydınlanıverdi. Maura dizlerinin üzerinde eğilmiş fırçayla toprağı süpürdükçe küçük küçük pas lekeleri belirmeye başladı. "Burada eski çiviler var," diye seslendi</span></p>

    <p style="; margin-bottom: 2.4pt; text-indent: 18pt;"><span style="">"Arabada manivela olacaktı," dedi Corso. "Gidip getireyim."</span></p>

    <p style="; margin-bottom: 2.4pt; text-indent: 18pt;"><span style="">Maura toprağı temizledikçe başka çiviler de çıkmıştı ortaya. Alan çok dardı; bu yüzden boynu ve kolları ağrımaya başlamıştı. Maura sırtını doğrulttu. O sırada arkasında bir şakırtı duydu.</span></p>

    <p style="; margin-bottom: 2.4pt; text-indent: 18pt;"><span style="">"Hey, şuna bakın," dedi Gary.</span></p>

    <p style="; margin-bottom: 2.4pt; text-indent: 18pt;"><span style="">Maura arkasını döndüğünde Gary'nin malasının iki buçuk santimlik kırık bir boruya çarptığını gördü. "Böyle bir sandığa neden bir boru sokarsın ki?" Bir anda susmuştu sonra. Maura'nın gözlerinin içine baktı.</span></p>

    <p style="; margin-bottom: 2.4pt; text-indent: 18pt;"><span style="">"Bu bir havalandırma deliği," dedi Maura.</span></p>

    <p style="; margin-bottom: 2.4pt; text-indent: 18pt;"><span style="">Gary dizlerinin altındaki kalaslara baktı. "Bu lanet olası şeyin içinde ne var böyle?"</span></p>

    <p style="; margin-bottom: 2.4pt; text-indent: 18pt;"><span style="">"Siz ikiniz, çıkın artık oradan," dedi Pete."Fotoğraf çekeceğiz."</span></p>

    <p style="; margin-bottom: 2.4pt; text-indent: 18pt;"><span style="">Yates, elini uzatıp Maura'nın çıkmasına yardım etti. Birdenbire ayağa kalkınca Maura'nın başı dönmüştü biraz. Kameranın flaşlarından sersemleyerek gözlerini kırpıştırdı. Projektörlerin gerçek üstü parlaklıkları ve duvarlarda dans eden gölgelerin atmosferinde gerçekten de biraz sersemlemişti. Merdivenlere gidip oturdu sonunda. O altında kan lekelerinin hayaletlerinin dolaştığını anımsamıştı ama iş işten geçmişti artık.</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ," dedi Pete. "Açalım şunu artık."</span></p>

    <p style="; margin-bottom: 2.4pt; text-indent: 18pt;"><span style="">Corso hendeğin yanına çömelip levyeyi yerleştirerek kapağı açmaya çalıştı.</span></p>

    <p style="; margin-bottom: 2.4pt; text-indent: 18pt;"><span style="">"Kımıldamıyor bile," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">Corso durup alnını gömleğinin koluna sildi. Alnına bir parça çamur bulaşmıştı. "Tanrım. Belimin acısı yarın çıkacak." Sonra levyeyi yeniden kapağın altına sıkıştırdı. Bu kez levyeyi biraz daha derine sokuşturmayı başarmıştı. Derin bir nefes alıp bütün gücüyle levyeyi bastırdı.</span></p>

    <p style="; margin-bottom: 2.4pt; text-indent: 18pt;"><span style="">Çiviler yerinden oynamıştı sonunda.</span></p>

    <p style="; margin-bottom: 2.4pt; text-indent: 18pt;"><span style="">Corso levyeyi bir kenara fırlattı. Yates'le birlikte hendeğe eğilip kapağı kaldırdılar. Bir süre kimseden çıt çıkmamıştı. Projektörlerin altında ayna gibi parlayan boşluğa bakakaldılar.</span></p>

    <p style="; margin-bottom: 2.4pt; text-indent: 18pt;"><span style="">"Anlamıyorum," dedi Yates. Sandığın içi boştu.</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">O gecenin sonunda yağmurdan pırıl pırıl parlayan otobanda eve doğru ilerlemeye başladılar. Maura’nın silecekleri buğulu ön camın üzerinde insanı hipnotize eden bir ritimde bir ileri bir geri gidiyordu.</span></p>

    <p style="; margin-bottom: 2.4pt; text-indent: 18pt;"><span style="">"Mutfaktaki kanı gördün," dedi Rizzoli. "Bunun ne</span> <span style="font-family: &quot;Times New Roman&quot;,&quot;serif&quot;">anlama</span> <span style="">geldiğini biliyorsun. Amalthea daha önce de öldürmüş. Nikki ve Theresa Wells onun ilk kurbanları değilmiş."</span></p>

    <p style="; margin-bottom: 2.4pt; text-indent: 18pt;"><span style="">"O evde tek başına değildi Jane. Kuzeni Elijah da orada yaşıyordu. Katil o olabilir."</span></p>

    <p style="; margin-bottom: 2.4pt; text-indent: 18pt;"><span style="">"Sadler'lar kaybolduğunda Amalthea on dokuz yaşındaymış. Kendi mutfağında olan biteni görecek yaşta yani."</span></p>

    <p style="; margin-bottom: 2.4pt; text-indent: 18pt;"><span style="">"Bu, cinayeti onun işlediği anlamına gelmez."</span></p>

    <p style="; margin-bottom: 2.4pt; text-indent: 18pt;"><span style="">Rizzoli gözlerini Maura'ya dikti. "O'Donnell'in teorisine inanıyorsun değil mi? Şu Canavar meselesine."</span></p>

    <p style="; margin-bottom: 2.4pt; text-indent: 18pt;"><span style="">"Amalthea şizofreni hastası. O derece hasta birinin iki tane kadını öldürüp sonra da mantıklı bir biçimde delilleri ortadan kaldırmak için cesetleri yakmayı akıl edebileceğine inanıyor musun?"</span></p>

    <p style="; margin-bottom: 2.4pt; text-indent: 18pt;"><span style="">"Delilleri kaldırmak konusunda muhteşem bir iş çıkardığı söylenemez. Neticede yakalandı değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Virginia polisi şanslıydı sadece. Onu rutin bir trafik kontrolü sırasında ele geçirmek dedektiflik dehalarını göstermez sanırım." Maura boş otobanın üzerinde kıvrıla kıvrıla uzanan sis perdesine baktı. "O kadınları tek başına öldürmedi. Ona yardım eden biri vardı. Arabasında parmak izleri var. Başından beri onun yanında olan biri vardı."</span></p>

    <p style="; margin-bottom: 2.4pt; text-indent: 18pt;"><span style="">"Kuzeni mi?"</span></p>

    <p style="; margin-bottom: 2.4pt; text-indent: 18pt;"><span style="">"Elijah o kızı diri diri gömdüğü zaman sadece on dört yaşındaymış. Hangi çocuk böyle bir şey yapar ki? Büyüyünce ne tür bir adama dönüştü kim bilir."</span></p>

    <p style="; margin-bottom: 2.4pt; text-indent: 18pt;"><span style="">"Düşünmek bile istemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Nasıl bir adama dönüştüğünü ikimiz de biliyoruz bence," dedi Maura. "Mutfaktaki kanı gördün."</span></p>

    <p style="; margin-bottom: 2.4pt; text-indent: 18pt;"><span style="">Lexus hırıl hırıl çalışan motoruyla otobanda ilerliyordu. Yağmur durmuştu ama hava hâlâ nemliydi ve pencereler buğulanmıştı.</span></p>

    <p style="; margin-bottom: 2.4pt; text-indent: 18pt;"><span style="">"Sadler'ları öldürdüklerine göre," dedi Rizzoli, "o zaman..." Gözlerini Maura'ya çevirmişti. "O zaman Karen Sadler'ın bebeğini ne yaptılar?"</span></p>

    <p style="; margin-bottom: 2.4pt; text-indent: 18pt;"><span style="">Maura hiçbir şey söylememişi. Gözlerini yoldan ayırmadan doğruca ilerliyordu. Önlerinde ne bir sapak ne de bir kavşak vardı. <i>Sadece sürmeye devam et</i>, dedi kendi kendine.</span></p>

    <p style="; margin-bottom: 2.4pt; text-indent: 18pt;"><span style="">"Nereye varmaya çalıştığımı görüyor musun?" dedi Rizzoli. "Kırk beş yıl önce Lank kuzenler hamile bir kadını öldürüyor. Bebeğin kalıntıları bulunamıyor. Beş yıl sonra Amalthea, Boston'da Van Gates'in ofisinde beliriyor ve yeni doğmuş iki bebeğini satmaya kalkıyor."</span></p>

    <p style="; margin-bottom: 2.4pt; text-indent: 18pt;"><span style="">Maura'nın direksiyonun üzerindeki parmakları taş kesilmişti.</span></p>

    <p style="; margin-bottom: 2.4pt; text-indent: 18pt;"><span style="">"Ya bebekler onun bebekleri değilse?" dedi Rizzoli. "Ya Amalthea senin anne değilse?"</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
