<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <link href="../Styles/sgc-toc.css" rel="stylesheet" type="text/css" />
  <title></title>
  

</head>

<body xmlns:xml="http://www.w3.org/XML/1998/namespace" link="#0066CC" vlink="purple" xml:lang="TR">
  <div class="Section1">
    <h1 style=";">YİRMİ BEŞ</h1>

    <div style=";">
      <br />
    </div>

    <p style="; margin-bottom: 2.4pt; text-indent: 18pt;"><span style="">"BANA SORARSANIZ bu klasik bir Laci Peterson vakası," dedi Natick Dedektifi</span> <span style="">Sarmiento.</span> <span style="">"Raydan çıkmış bir evlilik ve kanatlarının altında gizlediği metresiyle bir koca."</span></p>

    <p style="; margin-bottom: 2.4pt; text-indent: 18pt;"><span style="">"Adam bir kız arkadaşı olduğunu itiraf etti mi?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Henüz değil. Ama kokusunu alıyorum. Bilirsin."</span> <span style="">Sarmiento</span> <span style="">parmağını burnuna götürerek gülümsedi. "Başka bir kadının kokusu geliyor burnuma."</span></p>

    <p style="; margin-bottom: 2.4pt; text-indent: 18pt;"><span style="">Eminim geliyordur, diye geçirdi içinden Rizzoli.</span> <span style="">Sarmiento</span> <span style="">önde, Frost ve Rizzoli arkasında pırıl pırıl parlayan ekranlarıyla bilgisayar masalarının bulunduğu bir salonda ilerliyorlardı. Sarmiento kadın kokulan konusunda uzman olmalıydı gerçekten de. Kendine güvenen, havalı bir duruşu vardı. Senelerce belinde silah taşımanın verdiği alışkanlıkla sağ kolu hafif arkaya doğru sallanıyordu. Kolunun bu kavisli duruşuyla ben polisim diye bağırıyordu gerçekten de. Barry Frost' da bu kasıntılık yoktu mesela. Elinde kalemi ve not defteriyle, iri yarı cüsseli, siyah saçlı Sarmiento'nun yanında sadık bir kâtibi andırıyordu.</span></p>

    <p style="; margin-bottom: 2.4pt; text-indent: 18pt;"><span style="">"Kaybolan kadının adı Matilda Purvis," dedi</span> <span style="">Sarmiento.</span> <span style="">Masalardan birinden bir dosya alıp Rizzoli'ye uzattı. "Otuz bir yaşında. Beyaz. Yedi ay önce</span> <span style="">Dwayne</span> <span style="">Purvis'le evlenmiş. Adam şehirdeki</span> <span style="">BMW</span> <span style="">bayiinin sahibi. Karısını en son</span> <span style="">Cuma</span> <span style="">günü görmüş. Kadın iş yerinde onu ziyarete gitmiş. Görünüşe göre aralarında bir tatsızlık çıkmış. Görgü tanıkları kadının galeriden ağlayarak çıktığını söylediler.</span></p>

    <p style="; margin-bottom: 2.4pt; text-indent: 18pt;"><span style="">"Peki, kayıp olduğuna dair rapor ne zaman verilmiş?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">"Pazar günü."</span></p>

    <p style="; margin-bottom: 2.4pt; text-indent: 18pt;"><span style="">"Karısının kaybolduğunu anlaması iki gün mü sürmüş?"</span></p>

    <p style="; margin-bottom: 2.4pt; text-indent: 18pt;"><span style="">"Adam kavgadan sonra araları biraz soğuşun diye otelde kalmak istemiş. Pazar gününe kadar da eve dönmemiş. Döndüğünde karısının arabası garajdaymış. Cumartesi gününün postaları hâlâ posta kutusundaymış. O zaman bir şeylerin ters gittiğini anlamış. Kayıp raporunu pazar akşamı aldık biz. Sonra bugün sizin yolladığınız uyarıyı gördük. Kaybolan hamile kadınlarla ilgili olanı. Bunun sizin profilinize uyup uymadığından emin değilim. Her zamanki aile içi geçimsizlik vakalarından birine benziyor."</span></p>

    <p style="; margin-bottom: 2.4pt; text-indent: 18pt;"><span style="">"Adamın kaldığı oteli soruşturdunuz mu?"</span></p>

    <p style="; margin-bottom: 2.4pt; text-indent: 18pt;"><span style="">Sarmiento pişmiş kelle gibi sırıtarak cevap vermişti. "En son adamla konuştuğumuzda hangi otel olduğunu anımsamakta güçlük çekiyor gibiydi."</span></p>

    <p style="; margin-bottom: 2.4pt; text-indent: 18pt;"><span style="">Rizzoli dosyayı açıp Matilda Purvis ve kocasının düğün günlerinde çekilmiş olan fotoğraflarına baktı. Eğer yedi aylık evlilerse kadın bu fotoğrafta iki aylık hamile olmalıydı.</span> <span style="">Gelin</span> <span style="">kahverengi saçlı ve kahverengi gözlüydü. Küçük kızlar gibi toparlak yanakları ve sevimli bir yüzü vardı. Mutluluğu yüzünden okunuyordu. Biraz önce hayatının rüyası gerçeğe dönüşmüş bir kadının yüzüydü bu. Hemen yanında duran</span> <span style="">Dwayne</span> <span style="">Purvis ise yorgun ve sıkılmış görünüyordu. Bu fotoğraf ileride yaşanacakların bir habercisi gibiydi aslında.</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost, Sarmiento'nun peşinden bir koridoru geçip karanlık bir odaya girdiler. Tek taraflı pencerenin diğer tarafındaki sorgu odası şimdilik boştu. Odasının duvarları bembeyazdı. İçeride bir masa ve üç sandalye vardı ve köşede, yüksek bir sehpanın üzerine bir kamera yerleştirilmişti. Adamı terlete terlete doğruları söyletmek için dizayn edilmişti burası.</span></p>

    <p style="; margin-bottom: 2.4pt; text-indent: 18pt;"><span style="">Pencerenin diğer tarafında kapının açıldığını ve içeri iki adamın girdiğini gördüler. Adamlardan biri polisti. Kocaman göbeği olan, kafası kelleşmeye yüz tutmuş bir adamdı bu. Yüzünde duygudan eser yoktu. İnsan bu yüze baktığında bir parça olsun duygu kırıntısı görebilmek için çıldırırdı.</span></p>

    <p style="; margin-bottom: 2.4pt; text-indent: 18pt;"><span style="">"Bir de Dedektif Ligett deneyecek," diye mırıldandı</span> <span style="">Sarmiento.</span> <span style="">"Bakalım bu kez ağzından bir şey alabilecek miyiz?"</span></p>

    <p style="; margin-bottom: 2.4pt; text-indent: 18pt;"><span style="">"Oturun," dedi Ligett.</span> <span style="">Dwayne</span> <span style="">pencereye bakan tarafa oturmuştu. O pencerenin olduğu yerde sadece bir ayna görüyordu. Camın diğer tarafında onu izleyen insanlar olduğunu biliyor muydu acaba? Gözleri bir an için Rizzoli'nin üzerine odaklanmıştı sanki. Rizzoli bir adım gerileyip karanlığa doğru çekilecekti nerdeyse.</span> <span style="">Dwayne</span> <span style="">Purvis tehditkâr göründüğü için</span> <span style="">filan</span> <span style="">değil tabii. Adam otuzlu yaşlarında olmalıydı. Rahat giysiler içindeydi. Düğmeli yakaları olan beyaz bir gömlek ve haki renkte keten bir pantolon giymişti. Kravat takmamıştı. Bileğinde Breitling marka bir saat vardı polis karakoluna bir polis memurunun bütçesinin karşılayamayacağı derecede pahalı bir mücevherle girmek onun adına pek de akıllıca bir davranış değildi aslında.</span> <span style="font-family: &quot;Times New Roman&quot;,&quot;serif&quot;">Dwayne</span> <span style="">ağır oturaklı ve hoş görünümlü erkeklerdendi. Bazı kadınların çekici bulabileceği türde hafif küstah, kendini beğenmiş bir hâli vardı, tabii pahallı saatlerle gösteriş yapan erkeklerden hoşlanıyorlarsa.</span></p>

    <p style="; margin-bottom: 2.4pt; text-indent: 18pt;"><span style="">"BMW</span> <span style="">satışları iyi gidiyor olmalı," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Boğazına kadar ipoteğe batmış," dedi Sarmiento. "Ev bankanın üzerinde."</span></p>

    <p style="; margin-bottom: 2.4pt; text-indent: 18pt;"><span style="">"Sigorta karısının üzerine miymiş?"</span></p>

    <p style="; margin-bottom: 2.4pt; text-indent: 18pt;"><span style="">"İki yüz elli bin."</span></p>

    <p style="; margin-bottom: 2.4pt; text-indent: 18pt;"><span style="">"Birini öldürmeye değecek bir miktar değil."</span></p>

    <p style="; margin-bottom: 2.4pt; text-indent: 18pt;"><span style="">"Yine de iki yüz elli tane binlik. Fena sayılmaz. Ama cesedi bulunmazsa zırnık alamaz. Ve şu ana kadar bir şey bulamadık."</span></p>

    <p style="; margin-bottom: 2.4pt; text-indent: 18pt;"><span style="">Yan odada Dedektif Ligett sorguya başlamıştı. "Pekâlâ</span> <span style="">Dwayne.</span> <span style="">Birkaç ayrıntının üzerinden geçmek istiyorum." Ligett'in sesi de yüzü gibi duygusuzdu.</span></p>

    <p style="; margin-bottom: 2.4pt; text-indent: 18pt;"><span style="">"Şu diğer polisle konuştum zaten," dedi</span> <span style="">Dwayne.</span> <span style="">"Adını unuttum. Hani şu aktöre benzeyen adam.</span> <span style="">Benjamin</span> <span style="">Bratt'e."</span></p>

    <p style="; margin-bottom: 2.4pt; text-indent: 18pt;"><span style="">"Dedektif Sarmiento'yla mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, hemen arkasında duran Sarmiento'nun hâlinden memnun bir biçimde homurdandığım duydu.</span> <span style="">Benjamin</span> <span style="">Bratt e benzetilmek güzeldir tabii.</span></p>

    <p style="; margin-bottom: 2.4pt; text-indent: 18pt;"><span style="">"Neden hâlâ burada vakit kaybettiğinizi anlamıyorum," dedi</span> <span style="">Dwayne.</span> <span style="">"Şu anda dışarıda karımı arıyor olmalıydınız."</span></p>

    <p style="; margin-bottom: 2.4pt; text-indent: 18pt;"><span style="">"Arıyoruz</span> <span style="">Dwayne."</span></p>

    <p style="; margin-bottom: 2.4pt; text-indent: 18pt;"><span style="">"Peki, bunun ne</span> <span style="">yararı</span> <span style="">olacak?"</span></p>

    <p style="; margin-bottom: 2.4pt; text-indent: 18pt;"><span style="">"Hiç belli olmaz. Hatırlayacağınız en ufak bir ayrıntı bile araştırmada büyük bir fark yaratabilir." Ligett bir an için susmuştu. "Mesela."</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Şu kaldığınız otel. İsmini hatırlayabildiniz mi?"</span></p>

    <p style="; margin-bottom: 2.4pt; text-indent: 18pt;"><span style="">"Otelin biriydi işte."</span></p>

    <p style="; margin-bottom: 2.4pt; text-indent: 18pt;"><span style="">"Ödemeyi nasıl yaptınız?"</span></p>

    <p style="; margin-bottom: 2.4pt; text-indent: 18pt;"><span style="">"Bunun konuyla ne ilgisi var?!"</span></p>

    <p style="; margin-bottom: 2.4pt; text-indent: 18pt;"><span style="">"Kredi kartınızı mı kullandınız?"</span></p>

    <p style="; margin-bottom: 2.4pt; text-indent: 18pt;"><span style="">"Sanırım."</span></p>

    <p style="; margin-bottom: 2.4pt; text-indent: 18pt;"><span style="">"Öyle sanıyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">çileden çıkmış vaziyette iç geçirdi. "Evet, tamam. Kredi kartımla ödedim."</span></p>

    <p style="; margin-bottom: 2.4pt; text-indent: 18pt;"><span style="">"O zaman otelin ismi kredi kartı hesabında görünecektir. Tek yapmamız gereken arayıp sormak."</span></p>

    <p style="; margin-bottom: 2.4pt; text-indent: 18pt;"><span style="">Odaya bir sessizlik çökmüştü. "Pekâlâ tamam. Şimdi hatırladım.</span> <span style="">Crowne</span> <span style="">Plaza'ydı."</span></p>

    <p style="; margin-bottom: 2.4pt; text-indent: 18pt;"><span style="">"Natwick'teki mi?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Wellesley'deki."</span></p>

    <p style="; margin-bottom: 2.4pt; text-indent: 18pt;"><span style="">Rizzoli'nin arkasında duran Sarmiento hemen duvardaki telefona atılmıştı. "Ben Dedektif Sarmiento.</span> <span style="">Welles</span><span style="">ley'deki</span> <span style="">Crown Plaza</span> <span style="">Otel'e..." diye mırıldandı.</span></p>

    <p style="; margin-bottom: 2.4pt; text-indent: 18pt;"><span style="">Sorgu odasında Ligett konuşmaya devam ediyordu. " Wellesley'deki otel evden epey uzakta sayılır, öyle değil mi?"</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">iç geçirdi. "Biraz nefes almaya ihtiyacım vardı hepsi bu. Kendi başıma kalmalıydım. Bilirsiniz.</span> <span style="">Mattie</span> <span style="">son zamanlarda çok sırnaşık olmuştu. Sonra bir de iş var tabii. Herkes beni bir tarafa çekiştiriyordu. Hangi tarafa yetişeceğimi bilemiyorum."</span></p>

    <p style="; margin-bottom: 2.4pt; text-indent: 18pt;"><span style="">"Hayat zor ha?" Ligett bunları olduğu gibi dümdüz söy</span><span style="">lemişti. O</span> <span style="">sırada içten içe</span> <span style="">onunla dalga</span> <span style="">geçiyorsa</span> <span style="">bile bunu belli etmiyordu.</span></p>

    <p style="; margin-bottom: 2.4pt; text-indent: 18pt;"><span style="">"Herkes</span> <span style="">pazarlık peşinde.</span> <span style="">Aya gitmek isteyen</span> <span style="">müşterilerin karşısında otuz iki dişimle sırıtmak zorundayım. Ama onları aya götüremem.</span> <span style="">BMW</span> <span style="">gibi düzgün bir makine için kesenin ağzını açmaları gerekiyor. Ve aslında tomarla paraları var. Beni deli eden de bu. Tonla paraları olduğu hâlde ne koparsak kârdır diye benim rızkıma göz dikiyorlar."</span></p>

    <p style="; margin-bottom: 2.4pt; text-indent: 18pt;"><i><span style="">Adamın karısı kaybolmuş; büyük ihtimalle öldü bile ama adam hâlâ Beemer için pazarlık yapan kodamanlara köpürüyor</span></i><span style="">, diye geçirdi Rizzoli içinden.</span></p>

    <p style="; margin-bottom: 2.4pt; text-indent: 18pt;"><span style="">"İşte bu yüzden bir an için kontrolümü kaybettim. Kavganın sebebi buydu."</span></p>

    <p style="; margin-bottom: 2.4pt; text-indent: 18pt;"><span style="">"Karınızla mı?"</span></p>

    <p style="; margin-bottom: 2.4pt; text-indent: 18pt;"><span style="">"Evet. Konunun bizimle bir ilgisi yoktu. İşle ilgiliydi. Para durumları biraz sıkışık bu ara. Bilirsiniz. Hepsi bu. Sadece işler biraz karışık."</span></p>

    <p style="; margin-bottom: 2.4pt; text-indent: 18pt;"><span style="">"Tartışmayı gören çalışanlar... "</span></p>

    <p style="; margin-bottom: 2.4pt; text-indent: 18pt;"><span style="">"Hangi çalışanlar? Kiminle konuştunuz?"</span></p>

    <p style="; margin-bottom: 2.4pt; text-indent: 18pt;"><span style="">"Bir satıcı vardı. Bir de tamirci. İkisi de karınızın oradan ayrılırken çok üzgün olduğunu söylediler."</span></p>

    <p style="; margin-bottom: 2.4pt; text-indent: 18pt;"><span style="">"Şey, yani, neticede o hamile. Saçma sapan şeylere üzülüyor. O hormonlar yüzünden hep. Kadınları zıvanadan çıkarıyor. Hâmile kadınlara akıl erdiremezsiniz."</span></p>

    <p style="; margin-bottom: 2.4pt; text-indent: 18pt;"><span style="">Rizzoli yanaklarının kıpkırmızı olduğunu hissetti.</span> <span style="">Frost</span> <span style="">da onun hakkında böyle mi düşünüyordu acaba?</span></p>

    <p style="; margin-bottom: 2.4pt; text-indent: 18pt;"><span style="">"Ayrıca sürekli yorgun oluyor," dedi</span> <span style="">Dwayne.</span> <span style="">"En ufak bir şeyde ağlamaya başlıyor. Sırtı ağrıyor, ayakları ağrıyor. On dakikada bir tuvalete gitmesi gerekiyor."</span> <span style="">Dwayne</span> <span style="">omuz silkti. "Düşünüyorum da bütün bunlarla iyi baş ettim bugüne kadar."</span></p>

    <p style="; margin-bottom: 2.4pt; text-indent: 18pt;"><span style="">"Sevimli adam," dedi Frost.</span></p>

    <p style="; margin-bottom: 2.4pt; text-indent: 18pt;"><span style="">Sarmiento</span> <span style="">birdenbire telefonu kapatıp dışarı çıktı. Sonra camın diğer tarafından sorgu odasının kapısına gidip başını içeri uzattığını gördüler. Ligett'e işaret ediyordu. İki dedektif de odadan çıktılar sonra.</span> <span style="">Dwayne</span> <span style="">masanın başında tek başına kalmıştı. Saatine baktı. Sandalyesini kenara kaydırdı biraz. Aynaya bakıp kaşlarını çattı sonra. Ve cebinden bir tarak çıkarıp en ufak bir teli bile atlamadan saçlarını taradı. Üzgün koca saat beş haberlerinde kamera karşısına geçmek için hazırlanıyordu işte.</span></p>

    <p style="; margin-bottom: 2.4pt; text-indent: 18pt;"><span style="">Sarmiento yeniden Rizzoli ve Frost'un bulunduğu odaya girdi. Bilmiş bilmiş göz kırpmıştı onlara. "Şimdi yakalandın işte," diye fısıldadı.</span></p>

    <p style="; margin-bottom: 2.4pt; text-indent: 18pt;"><span style="">"Ne buldun?"</span></p>

    <p style="; margin-bottom: 2.4pt; text-indent: 18pt;"><span style="">"İzleyin."</span></p>

    <p style="; margin-bottom: 2.4pt; text-indent: 18pt;"><span style="">Pencerenin diğer tarafında Ligett'in yeniden sorgu odasına girdiğini gördüler. Kapıyı kapatıp ayakta durduğu yerde Dwayne'e bakmıştı. Dwayne bir anda taş kesilmişti ama gömlek yakasının üzerinde, boynundaki şah damarının güm güm attığı görülüyordu.</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ," dedi Ligett. "Bana gerçeği anlatmak ister misiniz?"</span></p>

    <p style="; margin-bottom: 2.4pt; text-indent: 18pt;"><span style="">"Ne gerçeği?"</span></p>

    <p style="; margin-bottom: 2.4pt; text-indent: 18pt;"><span style="">"Crowne Plaza</span> <span style="">Otel'de geçirdiğiniz iki geceyle ilgili gerçeği?"</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">gülmeye başladı, içinde bulunduğu durum düşünülürse uygunsuz bir tepkiydi bu. "Ne demek istediğinizi anlamıyorum," dedi."</span></p>

    <p style="; margin-bottom: 2.4pt; text-indent: 18pt;"><span style="">"Dedektif</span> <span style="">Sarmiento</span> <span style="">az önce</span> <span style="">Crowne</span> <span style="">Plaza'yla görüşmüş. İki gece boyunca yanınızda bir misafirinizle birlikte orada olduğunuzu doğrulamışlar."</span></p>

    <p style="; margin-bottom: 2.4pt; text-indent: 18pt;"><span style="">"Bildiğiniz gibi işte. Görüyorsunuz ya. Size söylemiştim."</span></p>

    <p style="; margin-bottom: 2.4pt; text-indent: 18pt;"><span style="">"Yanındaki kadın kimdi</span> <span style="">Dwayne?</span> <span style="">Sarışın, güzel bir kadınmış. İki sabah da seninle birlikte yemek salonunda kahvaltı etmiş."</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">sessizliğe gömülmüştü. Sadece susup yutkundu.</span></p>

    <p style="; margin-bottom: 2.4pt; text-indent: 18pt;"><span style="">"Karının sarışından haberi var değil mi? Mattie'yle bu yüzden mi kavga ettiniz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır!"</span></p>

    <p style="; margin-bottom: 2.4pt; text-indent: 18pt;"><span style="">"Yani ondan haberi yoktu?"</span></p>

    <p style="; margin-bottom: 2.4pt; text-indent: 18pt;"><span style="">"Hayır! Demek istediğim kavga sebebimiz bu değildi."</span></p>

    <p style="; margin-bottom: 2.4pt; text-indent: 18pt;"><span style="">"Elbette öyleydi."</span></p>

    <p style="; margin-bottom: 2.4pt; text-indent: 18pt;"><span style="">"Olabilecek en kötü sonuca bağlıyorsunuz bu işi."</span></p>

    <p style="; margin-bottom: 2.4pt; text-indent: 18pt;"><span style="">"Neye? Kız arkadaşın yok mu yani?" Ligett masaya doğru eğilip</span> <span style="">Dwayne'e</span> <span style="">iyice sokuldu. "Onu bulmamız hiç de zor olmayacak. Bizi arayacağından eminim. Haberlerde yüzünü görünce gerçeği söyleyip başı belaya girmeden bu işten sıyrılmak isteyecek."</span></p>

    <p style="; margin-bottom: 2.4pt; text-indent: 18pt;"><span style="">"Bunun onunla hiçbir ilgisi yok demek istediğim; bunun nasıl göründüğünün farkındayım, ama"</span></p>

    <p style="; margin-bottom: 2.4pt; text-indent: 18pt;"><span style="">"Ah, çok ilgisi var."</span></p>

    <p style="; margin-bottom: 2.4pt; text-indent: 18pt;"><span style="">"Pekâlâ."</span> <span style="">Dwayne</span> <span style="">derin bir iç geçirmişti. "Tamam biraz yoldan sapmış olabilirim, tamam mı? Benim durumumdaki pek çok erkek yapıyor bunu. O kocaman göbeği önünde sarkarken... Karnı kocaman olunca çok zor oluyor işte. Hiçbir şey yapamıyorsun. Ayrıca bununla ilgilenmiyor bile."</span></p>

    <p style="; margin-bottom: 2.4pt; text-indent: 18pt;"><span style="">Rizzoli sadece önüne baktı. Frost ve Sarmiento'nun o sırada kendisine bakıp bakmadığını merak ediyordu. Evet, buradayım işte. Koca göbekli bir tanesi daha. Ve şehir dışında bir koca. Rizzoli,</span> <span style="">Dwayne'e</span> <span style="">bakıp onun oturduğu sandalyede Gabriel'in olduğunu ve o sözleri söylediğini hayal etti. <i>Tanrım, yapma bunu kendine</i>, diye düşündü sonra. <i>Kafanı saçma sapan şeylerle doldurma. Bu</i></span> <i><span style="">Gabriel</span></i> <i><span style="">değil; kız arkadaşıyla basılıp sonra da sonuçlarına katlanmasını bilmeyen</span></i> <i><span style="">Dwayne Purvis</span></i> <i><span style="">adında bir pisliğin teki. Karın zuladaki pilici öğreniyor, sonra</span></i> <i><span style="">Breitling</span></i> <i><span style="">saatlere ve evin yarısına elveda. Bir de on sekiz yıl nafaka ödemek var. Bu pislik yüzde yüz suçlu</span></i><span style="">.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Frost'a baktı.</span> <span style="">Frost</span> <span style="">başını iki yana sallamıştı. İkisi de bunun defalarca gördükleri bir trajedinin tekrarı olduğunu biliyorlardı.</span></p>

    <p style="; margin-bottom: 2.4pt; text-indent: 18pt;"><span style="">"Seni boşanmakla mı tehdit etti?" diye sordu Ligett.</span></p>

    <p style="; margin-bottom: 2.4pt; text-indent: 18pt;"><span style="">"Hayır.</span> <span style="">Mattie</span> <span style="">onun hakkında hiçbir şey bilmiyordu."</span></p>

    <p style="; margin-bottom: 2.4pt; text-indent: 18pt;"><span style="">"Yani iş yerine gelip öylesine kavga çıkardı?"</span></p>

    <p style="; margin-bottom: 2.4pt; text-indent: 18pt;"><span style="">"Çok saçmaydı. Sarmiento'ya da söyledim."</span></p>

    <p style="; margin-bottom: 2.4pt; text-indent: 18pt;"><span style="">"Ona neden sinirlendin</span> <span style="">Dwayne?"</span></p>

    <p style="; margin-bottom: 2.4pt; text-indent: 18pt;"><span style="">"Çünkü</span> <span style="">galeriye kadar</span> <span style="">arabayı lastiği patlamış</span> <span style="">vaziyette</span> <span style="">sürüyor ve bunun farkına bile varmıyor! İnsan jantı yamulana kadar fark etmez mi bunu? Diğer satıcı görmüş. Yepyeni lastik parçalanmış, lime lime olmuş. Bunu gördüm ve sanırım ona bağırdım. Ve o anda gözleri dolu dolu oldu tabii. Bunu görünce daha da sinirleniyorum çünkü o zaman kendimi bir pislik gibi hissediyorum."</span></p>

    <p style="; margin-bottom: 2.4pt; text-indent: 18pt;"><i><span style="">Pisliğin tekisin zaten,</span></i> <span style="">diye düşündü Rizzoli. Sonra Sarmiento'ya döndü. "Sanırım yeterince dinledik."</span></p>

    <p style="; margin-bottom: 2.4pt; text-indent: 18pt;"><span style="">"Size söylememiş miydim?"</span></p>

    <p style="; margin-bottom: 2.4pt; text-indent: 18pt;"><span style="">"Herhangi bir gelişme olursa bize haber verirsin değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Tabii, tabii."</span> <span style="">Sarmiento</span> <span style="">gözünü</span> <span style="">Dwayne'e</span> <span style="">dikmişti yine. "Bu kadar aptal olduklarında işimiz kolay oluyor zaten."</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost odadan çıkmak üzere arkalarını döndüler.</span></p>

    <p style="; margin-bottom: 2.4pt; text-indent: 18pt;"><span style="">"O vaziyette kaç mil gitmiş kim bilir?" diyordu</span> <span style="">Dwayne.</span> <span style="">"Lanet olsun. Doktorun ofisine bile öyle gitmiş olabilir."</span></p>

    <p style="; margin-bottom: 2.4pt; text-indent: 18pt;"><span style="">Rizzoli bir anda durmuştu. Arkasını dönüp kaşlarını çatarak Dwayne'e baktı. O anda nabzının hızlandığını şakaklarında hissedebiliyordu. <i>Tanrım. Neredeyse elimden kaçıracaktım</i>.</span></p>

    <p style="; margin-bottom: 2.4pt; text-indent: 18pt;"><span style="">"Hangi doktordan bahsediyor?" diye sordu Sarmiento'ya.</span></p>

    <p style="; margin-bottom: 2.4pt; text-indent: 18pt;"><span style="">"Dr. Fishman adında biri. Onunla dün görüştüm."</span></p>

    <p style="; margin-bottom: 2.4pt; text-indent: 18pt;"><span style="">"Bayan Purvis neden onu görmeye gitmiş?"</span></p>

    <p style="; margin-bottom: 2.4pt; text-indent: 18pt;"><span style="">"Sadece rutin bir kontrolmüş. Olağanüstü bir durum yok."</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Sarmiento'ya baktı. "Dr. Fishman kadın doğum uzmanı mıymış?"</span></p>

    <p style="; margin-bottom: 2.4pt; text-indent: 18pt;"><span style="">Sarmiento</span> <span style="">başını salladı. "Kadın Kliniği'nde bir ofisi var. Bacon Caddesi üzerinde."</span></p>

    <p style="margin-bottom:2.4pt;text-indent:18.0pt"></p>

    <p style="; margin-bottom: 2.4pt; text-indent: 18pt;"><span style="">Dr. Susan Fishman neredeyse bütün geceyi ayakta geçirmişti ve yorgunluğu yüzünden okunuyordu. Yağlı saçlarını arkasında at kuyruğu toplamıştı. Buruş kırış ameliyat giysisinin üzerine giydiği beyaz önlüğünün cepleri türlü türlü muayene aletleriyle öyle bir doluydu ki önlük kadının omuzlarından aşağı sarkıyordu.</span></p>

    <p style="; margin-bottom: 2.4pt; text-indent: 18pt;"><span style="">"Güvenlikten Larry kamera kayıtlarını getirdi," dedi Rizzoli ve Frost'u klinik resepsiyonundan ön taraftaki hole geçirdiği sırada. Ayağındaki tenis pabuçları yürürken linolyum döşemenin üzerinde gıcırdıyordu. "Video ekipmanını arka odaya getirecek şimdi. Tanrıya şükür ki bu işi de benim yapmamı beklemiyorlar. Evde videokaset çalarım bile yok çünkü."</span></p>

    <p style="; margin-bottom: 2.4pt; text-indent: 18pt;"><span style="">"Kliniğinizde bir hafta önceki kayıtlar tutuluyor mu?" diye sordu Frost.</span></p>

    <p style="; margin-bottom: 2.4pt; text-indent: 18pt;"><span style="">"Minute Man güvenlik şirketiyle anlaşmamız var. Kasetleri en az bir hafta tutuyorlar. Tehditlere karşı önlem olsun diye kasetlerin saklanmasını istedik."</span></p>

    <p style="; margin-bottom: 2.4pt; text-indent: 18pt;"><span style="">"Ne tehdidi?"</span></p>

    <p style="; margin-bottom: 2.4pt; text-indent: 18pt;"><span style="">"Burası kürtaj yanlısı bir klinik. Bilirsiniz. Burada kürtaj uygulamıyoruz ama kendimizi kadın kliniği olarak tanıtmamız bile sağcı kesimi öfkelendirmeye yetiyor. Bu yüzden binaya giriş çıkışları kontrol altında tutuyoruz."</span></p>

    <p style="; margin-bottom: 2.4pt; text-indent: 18pt;"><span style="">"Yani daha önce de burada problemler yaşandı?"</span></p>

    <p style="; margin-bottom: 2.4pt; text-indent: 18pt;"><span style="">"Ne bekliyorsunuz ki. Tehdit mektupları. Şarbonlu olduğu öne sürülen sonra da temiz çıkan zarflar. Etrafta dolaşıp hastalarımızın fotoğraflarını çeken pislikler. Bu yüzden otoparkta sürekli kamera bulunduruyoruz. Ön kapının etrafında dolaşan herkesi kontrol ediyoruz." Doktor Fishman'ın peşinden başka bir koridora girmişlerdi. Duvarlara her türlü kadın doğum uzmanının ofisinde bulunacak türde iç açıcı, neşeli posterler asılmıştı. Emzirme ve anne sütünün besleyiciliği üzerine şemalar ve "partnerinizin şiddet yanlısı olduğuna dair beş tehlikeli işaret" diye bir şablon vardı. Hamile bir kadının anatomik çizimi ve sezaryen olan bir kadının karnının içinin gösterildiği bir başka çizim daha. Rizzoli, Frost'un yanında bu resimlerin arasında yürürken sanki resimlerdeki kendi anatomisiymiş gibi kendini huzursuz hissetmişti. Bağırsaklar, sidik kesesi, rahim. Kollarının ve bacaklarının arasında tortopuz olmuş bir cenin. Daha bir hafta önce Matilda Purvis de bu posterlerin yanından geçip gitmişti.</span></p>

    <p style="; margin-bottom: 2.4pt; text-indent: 18pt;"><span style="">"Hepimiz Mattie için çok endişeleniyoruz," dedi Dr. Fishman. "Öyle tatlı bir insandı ki. Ve bebek için çok heyecanlıydı."</span></p>

    <p style="; margin-bottom: 2.4pt; text-indent: 18pt;"><span style="">"Son randevusunda sağlığıyla ilgili bir problem var mıydı?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Ah, hayır. Bebeğin kalp atışları normaldi ve anne karnında gayet iyi bir pozisyondaydı. Her şey normal görünüyordu. Fishman arkasını dönüp Rizzoli'ye baktı. "Sizce onu kaçıran kocası mıydı?" diye sordu üzgün bir ifadeyle.</span></p>

    <p style="; margin-bottom: 2.4pt; text-indent: 18pt;"><span style="">"Neden sordunuz?"</span></p>

    <p style="; margin-bottom: 2.4pt; text-indent: 18pt;"><span style="">"Şey, genelde hep kocası çıkar ya. Hamileliğin en başında bir kere gelmişti buraya. Muayene sırasında çok sıkılmıştı. Sonrasında Mattie hep yalnız geldi. Bu benim için bir nevi işarettir. Eğer bir bebek yaptıysanız randevulara da birlikte gelirsiniz. Ama bu sadece benim fikrim tabii." Fishman bir kapının önünde durup kapıyı açtı. "Burası toplantı odamız."</span></p>

    <p style="; margin-bottom: 2.4pt; text-indent: 18pt;"><span style="">Minute Man Güvenlik elemanı Larry onları içeride bekliyordu. "Video hazır. Sizi bekliyordum," dedi. "Sizinle ilgili kısmı açtım. Dr. Fishman sizin de kaydı izlemeniz gerekiyor. Kayıtta hastanızı gördüğünüz zaman söyleyin"</span></p>

    <p style="; margin-bottom: 2.4pt; text-indent: 18pt;"><span style="">Fishman iç geçirerek bir sandalye çekip monitörün karşısına oturdu. "Bu kayıtlara bakmam gerekmemişti daha önce."</span></p>

    <p style="; margin-bottom: 2.4pt; text-indent: 18pt;"><span style="">"Şanslıymışsınız," dedi Larry. "Çoğu zaman çok sıkıcı oluyorlar çünkü."</span></p>

    <p style="; margin-bottom: 2.4pt; text-indent: 18pt;"><span style="">Rizzoli ve Frost da Fishman'ın iki yanına oturdular. "Tamam," dedi Rizzoli. "Görelim artık şu kayıtları."</span></p>

    <p style="; margin-bottom: 2.4pt; text-indent: 18pt;"><span style="">Larry, OYNAT tuşuna bastı.</span></p>

    <p style="; margin-bottom: 2.4pt; text-indent: 18pt;"><span style="">Monitörde kliniğin girişinin geniş bir açıdan çekilmiş görüntüsü belirmişti. Açık, güneşli bir günde binanın önüne park etmiş araçlar pırıl pırıl parlıyordu.</span></p>

    <p style="; margin-bottom: 2.4pt; text-indent: 18pt;"><span style="">"Bu kamera otoparkta bir lamba direğinin üzerinde duruyor," dedi Larry. "Şurada, alt kısımda saati de görebilirsiniz. Saat öğleden sonra ikiyi beş geçiyor."</span></p>

    <p style="; margin-bottom: 2.4pt; text-indent: 18pt;"><span style="">Bir Saab otoparka girip durmuştu. Kapı açıldı ve içinden uzun boylu esmer biri inip içeri girdi</span></p>

    <p style="; margin-bottom: 2.4pt; text-indent: 18pt;"><span style="">"Mattie'nin randevusu saat bir buçuktaydı," dedi Dr. Fishman. "Filmi biraz geri almanız gerek sanırım."</span></p>

    <p style="; margin-bottom: 2.4pt; text-indent: 18pt;"><span style="">"Şunu bir izleyin," dedi Larry. "İşte. Saat iki buçukta. Bu o değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Bu o," dedi Fishman. "Bu Mattie."</span></p>

    <p style="; margin-bottom: 2.4pt; text-indent: 18pt;"><span style="">Mattie hamilelere özgü ördek gibi yürüyüşüyle binadan çıkmıştı. Acele etmiyordu. Yürürken çantasının içinde anahtarlarını arıyordu. Etrafına dikkat etmiyordu. Sonunda durup şaşkın şaşkın etrafına bakındı. Sanki arabayı nereye park ettiğini unutmuş gibiydi. <i>Evet, bu kadın gerçekten de lastiğinin patladığını fark etmeyecek türde bir kadın,</i> diye düşündü Rizzoli. Mattie daha sonra dönüp başka bir yöne doğru ilerlemeye başlamıştı. Kameranın görüşünden çıkmıştı.</span></p>

    <p style="; margin-bottom: 2.4pt; text-indent: 18pt;"><span style="">"Elinizde bir tek bu mu var?" diye sordu Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"İstediğiniz bu değil miydi?" diye sordu Larry. "Binadan ayrıldığının doğrulanmasını istemiyor muydunuz?"</span></p>

    <p style="; margin-bottom: 2.4pt; text-indent: 18pt;"><span style="">"Peki, arabası nerede? Arabasına bindiğini görmüyoruz."</span></p>

    <p style="; margin-bottom: 2.4pt; text-indent: 18pt;"><span style="">"Buradan ayrılmamış olabileceğine dair bir şüpheniz mi var?"</span></p>

    <p style="; margin-bottom: 2.4pt; text-indent: 18pt;"><span style="">"Otoparktan çıkışını görmek istiyorum sadece."</span></p>

    <p style="; margin-bottom: 2.4pt; text-indent: 18pt;"><span style="">Larry ayağa kalkıp video sisteminin yanına gitti. "Burada başka bir açıdan çekilmiş bir kayıt daha var. Otoparkın diğer tarafını görüntüleyen başka bir kameradan çekilmiş," dedi ve kaseti değiştirdi. "Ama bunun bir işinize yarayacağını sanmıyorum çünkü çok uzaktan çekilmiş." Larry kumandayı alıp OYNAT tuşuna bastı.</span></p>

    <p style="; margin-bottom: 2.4pt; text-indent: 18pt;"><span style="">Ekranda başka bir görüntü belirmişti. Bu kez klinik binasının sadece köşesi görünüyordu. Ekranın büyük çoğunluğunda park yerindeki arabalar görülüyordu.</span></p>

    <p style="; margin-bottom: 2.4pt; text-indent: 18pt;"><span style="">"Bu park alanı yolun karşısındaki cerrahi kliniğiyle ortak kullanılıyor," dedi Larry. "Bu yüzden bir sürü araba var. Tamam; bakın. Bu o değil mi?"</span></p>

    <p style="; margin-bottom: 2.4pt; text-indent: 18pt;"><span style="">Uzakta arabaların arasında ilerleyen Mattie'nin başı görünüyordu. Şimdi bir anda gözden kaybolmuştu. Bir süre sonra mavi bir araba park ettiği yerden geri geri çıkıp kamerada gözden kayboldu.</span></p>

    <p style="; margin-bottom: 2.4pt; text-indent: 18pt;"><span style="">"Elimizde sadece bunlar var," dedi Larry. "Binadan çıkıp arabasına biniyor ve gidiyor. Ona ne olduysa bizim otoparkta olmadığı kesin." Larry kumandaya uzanmıştı.</span></p>

    <p style="; margin-bottom: 2.4pt; text-indent: 18pt;"><span style="">"Bekle," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Ne var?"</span></p>

    <p style="; margin-bottom: 2.4pt; text-indent: 18pt;"><span style="">"Videoyu geri sar."</span></p>

    <p style="; margin-bottom: 2.4pt; text-indent: 18pt;"><span style="">"Ne kadar geriye?"</span></p>

    <p style="; margin-bottom: 2.4pt; text-indent: 18pt;"><span style="">"Otuz saniye kadar."</span></p>

    <p style="; margin-bottom: 2.4pt; text-indent: 18pt;"><span style="">Larry, GERİ tuşuna bastı ve dijital imgecikler bir an için monitörün üzerinde birbirlerine girdiler. Park alanındaki araçların görüntüsü geri gelmişti sonra. Mattie arabasına biniyordu. Rizzoli sandalyesinden kalkıp monitöre doğru yaklaştı ve Mattie'nin aracının ilerlemesini izledi. O sırada ekranın bir köşesinde Mattie'nin BMW'siyle aynı yönde ilerleyen beyaz bir araç belirip kayboldu.</span></p>

    <p style="; margin-bottom: 2.4pt; text-indent: 18pt;"><span style="">"Durdur," dedi Rizzoli. Resim donmuştu. Rizzoli ekrana dokundu. "İşte. Şu beyaz minibüs."</span></p>

    <p style="; margin-bottom: 2.4pt; text-indent: 18pt;"><span style="">"Kurbanın arabasıyla aynı yönde ilerliyor," dedi Frost. Kurban. Şimdiden Mattie için en kötüsünü düşünmeye başlamışlardı.</span></p>

    <p style="; margin-bottom: 2.4pt; text-indent: 18pt;"><span style="">"Ne olmuş yani?" dedi Larry.</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Fishman'a baktı. "Bu aracı tanıyor musunuz?"</span></p>

    <p style="; margin-bottom: 2.4pt; text-indent: 18pt;"><span style="">Doktor omuz silkmişti. "Arabalara dikkat etmiyorum ki hiç. Ne modelden anlarım ne de başka bir şeyden."</span></p>

    <p style="; margin-bottom: 2.4pt; text-indent: 18pt;"><span style="">"Yani bu aracı daha önce görmüş müydünüz?"</span></p>

    <p style="; margin-bottom: 2.4pt; text-indent: 18pt;"><span style="">"Bilmiyorum. Herhangi bir beyaz minibüs gibi görünüyor bana."</span></p>

    <p style="; margin-bottom: 2.4pt; text-indent: 18pt;"><span style="">"Görüntüyü geri sar," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Bu kısmı mı görmek istiyorsunuz?"</span></p>

    <p style="; margin-bottom: 2.4pt; text-indent: 18pt;"><span style="">"Hayır. Daha geriye dönelim." Rizzoli, Fishman'a dönmüştü. "Randevusu bir buçuktaydı dediniz değil mi?"</span></p>

    <p style="; margin-bottom: 2.4pt; text-indent: 18pt;"><span style="">"Evet."</span></p>

    <p style="; margin-bottom: 2.4pt; text-indent: 18pt;"><span style="">"Saat bire dönelim."</span></p>

    <p style="; margin-bottom: 2.4pt; text-indent: 18pt;"><span style="">Larry kumandaya bastı. Monitörde görüntü öğeleri yine karışmıştı. Sonra yeniden toparlanıp anlamlı bir bütün oluşturdular. Alt köşede saat 13.02'yi gösteriyordu.</span></p>

    <p style="; margin-bottom: 2.4pt; text-indent: 18pt;"><span style="">"Tamamdır, yeter," dedi Rizzoli. "İzleyelim bakalım."</span></p>

    <p style="; margin-bottom: 2.4pt; text-indent: 18pt;"><span style="">Saniyeler ağır ağır ilerlerken arabaların otoparka girip çıktıklarını gördüler. Kadının biri iki çocuğunu arabadan</span> <span style="">indirip</span> <span style="">ellerinden tutarak otoparkın diğer tarafına doğru ilerlemişti.</span></p>

    <p style="; margin-bottom: 2.4pt; text-indent: 18pt;"><span style="">Saat 13:08'de minibüs göründü. Sıra sıra dizilmiş arabaların yanında ağır ağır ilerledikten sonra kamera açısından çıktı.</span></p>

    <p style="; margin-bottom: 2.4pt; text-indent: 18pt;"><span style="">Saat 13:25'te Mattie Purvis'in BMW'si otoparka girdi. Kamerayla arabası arasındaki diğer araçlardan dolayı tam görünmüyordu. Arabadan inip binaya doğru yürümeye başladığında sadece başını görebiliyorlardı.</span></p>

    <p style="; margin-bottom: 2.4pt; text-indent: 18pt;"><span style="">"Bu kadarı yetmez mi?" diye sordu Larry.</span></p>

    <p style="; margin-bottom: 2.4pt; text-indent: 18pt;"><span style="">"Devam et," dedi Rizzoli.</span></p>

    <p style="; margin-bottom: 2.4pt; text-indent: 18pt;"><span style="">"Ne arıyoruz?"</span></p>

    <p style="; margin-bottom: 2.4pt; text-indent: 18pt;"><span style="">Rizzoli nabzının hızlandığını hissediyordu. "Bunu," dedi usulca.</span></p>

    <p style="; margin-bottom: 2.4pt; text-indent: 18pt;"><span style="">Beyaz minibüs yeniden ekranda belirmişti. Arabaların arasında yavaş yavaş ilerliyordu. Kamerayla mavi BMW’nin arasında durdu sonunda.</span></p>

    <p style="; margin-bottom: 2.4pt; text-indent: 18pt;"><span style="">"Kahretsin," dedi Rizzoli. "Görüşümüzü engelliyor! Sürücünün ne yaptığını göremiyoruz."</span></p>

    <p style="; margin-bottom: 2.4pt; text-indent: 18pt;"><span style="">Birkaç saniye sonra minibüs yeniden hareket etti. Ne sürücünün yüzünü ne de arabanın plaka numarasını görebilmişlerdi.</span></p>

    <p style="; margin-bottom: 2.4pt; text-indent: 18pt;"><span style="">"Bu ne demek oluyor şimdi?" diye sordu Dr. Fishman.</span></p>

    <p style="; margin-bottom: 2.4pt; text-indent: 18pt;"><span style="">Rizzoli dönüp Frost'a baktı. Hiçbir şey söylemesine gerek yoktu. İkisi de otoparkta neler olduğunu anlamışlardı. Patlayan lastik.</span> <span style="">Theresa</span> <span style="">ve</span> <span style="">Nikki Wells'in</span> <span style="">de lastikleri patlamıştı.</span></p>

    <p style="; margin-bottom: 2.4pt; text-indent: 18pt;"><i><span style="">Onları böyle buluyor, diye düşündü Rizzoli. Bir klinik otoparkı. Hamile kadınlar doktorlarını görmek için buraya geliyorlar. Lastiğe çabucak bir çizik attıktan sonra avlanmaya hazır hâle geliyorlar tabii. Otoparktan çıkınca onları takip ediyor. Kadın kenara çektiğinde de hemen arkasında bitiveriyor.</span></i></p>

    <p style="; margin-bottom: 2.4pt; text-indent: 18pt;"><i><span style="">Yardım etmeye hazır.</span></i></p>

    <p style="; margin-bottom: 2.4pt; text-indent: 18pt;"><span style="">Frost</span> <span style="">arabayı sürerken Rizzoli karnındaki canı düşünüyordu. Bebeğin etrafını saran etten ve deriden duvar ne kadar da inceydi. Bıçağın çok derine girmesine gerek yoktu. Ufak bir çizik direk karın boşluğuna girebilirdi. Göğüs kemiğinden kasık kemiğine. İz kalacak derdi de yok tabii. Anne bir daha iyileşmeyecek. Onun sağlığı kimin umurunda ki? Kullanılıp atılan bir kabuk. Rizzoli ellerini beline yasladı.</span> <span style="">Mattie</span> <span style="">Purvis'in o anda yaşadıklarını düşününce midesi bulanmıştı.</span> <span style="">Mattie</span> <span style="">kendi bedenine bakarken böyle kanlı ve tuhaf şeyler düşünmemişti hiç tabii. Belki de gerilen karnına baktığı zaman sadece çekiciliğini kaybettiği için kocasının ona karşı ilgisinin azaldığını düşünüyordu. Kocasının gözlerinde aşk ve şehvet yerine ilgisizliği gördüğü zaman üzülüyordu sadece.</span></p>

    <p style="; margin-bottom: 2.4pt; text-indent: 18pt;"><span style="">Dwayne</span> <span style="">'in seni aldattığını biliyor muydun acaba?</span></p>

    <p style="; margin-bottom: 2.4pt; text-indent: 18pt;"><span style="">Rizzoli, Frost'a baktı. "Bir aracıya ihtiyacı var," dedi.</span></p>

    <p style="; margin-bottom: 2.4pt; text-indent: 18pt;"><span style="">"Ne?"</span></p>

    <p style="; margin-bottom: 2.4pt; text-indent: 18pt;"><span style="">"Bebeği aldıktan sonra onunla ne yapıyor? Alıcıyla arasında bir aracı olmalı. Evrakları hazırlayıp evlat edinme işlemini yapan ve ona parayı ödeyen biri."</span></p>

    <p style="; margin-bottom: 2.4pt; text-indent: 18pt;"><span style="">"Van Gates."</span></p>

    <p style="; margin-bottom: 2.4pt; text-indent: 18pt;"><span style="">"En azından bir kere olsun bunu yaptığını biliyoruz."</span></p>

    <p style="; margin-bottom: 2.4pt; text-indent: 18pt;"><span style="">"Bu kırk yıl önceydi."</span></p>

    <p style="; margin-bottom: 2.4pt; text-indent: 18pt;"><span style="">"O zamandan beri kaç tane evlat edindirme işi yaptı kim bilir? Para karşılığında kaç tane bebek satıldı ailelere? Bu işin içinde para olmalı." Pembe tayfları içindeki o genç eşi elinde tutabilmesi için parası olmalı.</span></p>

    <p style="; margin-bottom: 2.4pt; text-indent: 18pt;"><span style="">"Van Gates'in bizimle iş birliği yapacağını sanmıyorum.</span></p>

    <p style="; margin-bottom: 2.4pt; text-indent: 18pt;"><span style="">"Mümkün değil. Ama şimdi neyi izlememiz gerektiğini biliyoruz."</span></p>

    <p style="; margin-bottom: 2.4pt; text-indent: 18pt;"><span style="">"Beyaz minibüsü."</span></p>

    <p style="; margin-bottom: 2.4pt; text-indent: 18pt;"><span style="">Frost bir süre sessizce arabayı sürmeye devam etmişti. "Biliyorsun," dedi sonra. "Beyaz minibüsün Van Gates'in evine gelmesinin bir tek anlamı olabilir." Adamın sesi çatlamıştı.</span></p>

    <p style="; margin-bottom: 2.4pt; text-indent: 18pt;"><i><span style="">Mattie Purvis ölmüş demektir o zaman</span></i><span style="">, diye düşündü Rizzoli.</span></p>

    <p style="margin-bottom:2.4pt;text-indent:18.0pt"></p>
  </div>
</body>
</html>
