<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>VIII</h2>

  <h2 id="sigil_toc_id_18">Georgie’nin Odası ve Neibolt Sokağındaki Ev</h2>

  <p>Richard Tozier radyoyu kapattı. Böylece Madonna’nın Like a Virgin şarkısı yanda kesildi. Ünlü Disk Jockey yolun kenarındaki levhayı görmüş ve önünden geçmişti. Artık Derry’deydi. Richie, Derry, diye düşünüyordu. Derry! Tanrı yardımcım olsun! Derry... Bir süre sonra Bowersların çiftliğinin önünden geçecekti. Sonra da Hanlonlannkinin. O zaman Kenduskeag nehrinin ilk ışıltılarını görecekti. Ve o zehirli yeşilliği de. Nedense “Çorak Yer” adı takılmış olan o yeşillere boğulmuş düzlüğü. Richie kendi kendine, “Bilmiyorum bütün bunlara dayanabilecek miyim?”dedi. “Yani şimdi gerçeği söylemeliyiz, sayın dinleyiciler. Dayanıp dayanamayacağımı bilmiyorum.”Disk Jockey anıların kafasına üşüşmelerini engelleyemiyor, sonunda bu hatıraların onu çıldırtacağını düşünüyordu. Çok geçmeden kendini kaybediverecekti.</p>

  <p>Şimdi aklına Bay NelVin birdenbire ortaya çıkışı gelmişti. Adam, “Bu pis yerde ne işiniz var?” demişti. “Burada altmış türlü hastalık mikrobu olduğundan eminim. Çöpler, idrar ve pislik dolu dereler. Böcekler. Bataklıklar. Böyle pis bir yerde hiç işiniz yok! Kentte sizin gibi çocuklar için dört park açıldı. Bütün gün top oynamanız için. Ben ise şimdi sizi burada yakaladım. Tanrım!”</p>

  <p>Bill birdenbire, meydan okurcasına, “B-B-B-Biz buradan hoşlanıyoruz,” demişti. “B-B-Burada oyun oynarken başka çocuklar keyfimizi kaçırmıyorlar. ”</p>

  <p>Diğerleri de onu desteklemişti. Böylece çocukların arasında çok güçlü bir bağ oluşmuştu.</p>

  <p>Bay Nell birdenbire gülümsemişti. “Aslında çocukken ben de buradan hoşlanırdım. Onun için Çorak Yere gelmenizi yasaklayacak değilim. ”</p>

  <p>Ak saçlı polis parmağını sallamıştı. “Ama buraya oynamaya hep birlikte gelmelisiniz. Anlıyor musunuz? Her zaman... ”</p>

  <p>Richie’yle Bill daha sonra Witcham Sokağından çıkıyorlardı. Bill Gümüş’ü itiyordu. Bisiklete binip hızla gidecek gücü kalmamıştı.</p>

  <p>Çocuk sıkıntıyla, “N-n-ne acayip bir gündü bu,” diye mırıldandı. “Öyle. Dinle, Bill...” Richie bir an duraklayarak Ben’in mumyasını, Eddie’nin cüzzamlısmı ve Stan’in anlatamadığı macerasını düşündü. Bir an kafasında bir şey belirir gibi oldu. Kent Merkezi’nin önündeki Paul Bünyan heykeliyle ilgiliydi. Çocuk, “Ama bu sadece bir rüyaydı,” dedi kendi kendine. Richie bu düşünceleri kafasından kovarak arkadaşına baktı. “Sizin eve gidelim. Georgie’nin odasına bir bakalım. O fotoğrafı görmek istiyorum.”</p>

  <p>Bill arkadaşına sanki şok geçiriyormuş gibi baktı. Konuşmak istedi ama başaramadı. Sadece hızla kafasını sallayabildi.</p>

  <p>Richie, “Eddie’nin hikâyesini duydun,” dedi. “Ben’inkini de. Onların söylediklerine inanıyor musun?”</p>

  <p>“B-B-Bilmiyorum. H-H-Herhalde bir şeyler gördüler.”</p>

  <p>“Evet. Ben de öyle düşünüyorum. Bu kentte öldürülen o çocuklar! Herhalde onların da anlatılacak hikâyeleri vardı. Ben’le Eddie’nin o çocuklardan bir tek farkları var. Bizimkiler yakalanmamışlar.”</p>

  <p>Bill kaşlarını kaldırdı ama şaşırmadığı belliydi. Richie onun da bu sonuca varmış olduğundan emindi. Bill düzgün konuşamıyordu ama hiç aptal değildi.</p>

  <p>Bill, “A-A-Ama o olayların fotoğrafla ne ilgisi var?” dedi.</p>

  <p>“Sen ne düşünüyorsun, Bill?”</p>

  <p>Bill alçak sesle cevap verdi. “Bunun o cinayetlerle bir ilişkisi yok. Bence b-b-bu G-G-Georgie’nin hayaleti.”</p>

  <p>“Yani hayalet fotoğrafa mı girmiş?”</p>

  <p>Bill evet der gibi başını salladı.</p>

  <p>“Ama korktuğunu söyledin. Georgie’nin hayaleti seni korkutmayı neden istesin?”</p>

  <p>Bill eliyle ağzını sildi. Eli hafifçe titriyordu. “H-H-Herhalde bana kızıyor. Ö-Ö-Ölümüne neden olduğum için. Ç-Ç-Çünkü onu b-ben g-g-g-gönderdim...”</p>

  <p>Richie, “Hiç sanmıyorum,” dedi. “Kardeşini sırtından hançerleseydin ya da vursaydın, anlardım. Aslında kardeşinin başına bir şey gelmesini istemiyordun. Sadece çocuğun biraz eğlenmesini sağlamaya çalışıyordun. Öyle değil mi?”</p>

  <p>Bill, Georgie’nin öldüğü gün olanları düşündü. Richie’nin haklı olmasını öyle istiyordu ki. Georgie’nin ölümüne o kâğıt kayık neden oldu, diye düşündü. Ama Richie doğru söylüyor. Georgie’nin başına gelecekleri bilemezdim ki... Birdenbire kendini çok iyi hissetti. Bunu arkadaşına söylemek için ağzını açtığı anda ağlamaya başladı.</p>

  <p>Telaşlanan Richie kolunu Bill’in omzuna attı. “Üzülme, Bill. Şu muslukları da kapat!”</p>

  <p>Bill, “O-O-Onun ölmesini istemedim ki,” diye hıçkırdı. “B-B-böyle bir şey aklımdan bile geçmiyordu.”</p>

  <p>Richie, “Tanrım, Bill!” dedi. “Bunu ben de biliyorum.”</p>

  <p>Bill tekrarladı. “Onun ö-ö-ölmesini istemedim. V-v-ve sen birine ağladığımı söylersen, b-b-bumunu kırarım!”</p>

  <p>Georgie’nin oda kapısı kapalıydı. Richie kapıya bakarak dudaklarını yaladı. “Kapıyı kilitli mi tutuyorlar?” diye fısıldadı. Birdenbire kapının kilitli olması için dua etmek istedi.</p>

  <p>Rengi uçmuş olan Bill başını iki yana sallayarak tokmağa uzandı. İçeri girip omzunun üzerinden Richie’ye baktı. Çocuk bir anlık duraklamadan sonra onu izledi. Bill dikkatle, usulca kapıyı kapattı.</p>

  <p>Richie etrafına bakındı. Hem korkuyor, hem de müthiş bir merak duyuyordu. Hafifçe, inler gibi bir ses çıkardı. Bill ona soru soruyormuş gibi baktı.</p>

  <p>Richie boğuk bir sesle, “Haklıymışsın,” dedi. “Burası insanı ürkütüyor. Odaya yalnız başına girebilmene şaşıyorum.”</p>

  <p>Bill sadece, “O b-b-benim kardeşimdi,” dedi. “B-bazen içimden buraya girmek geliyor, işte o kadar.” George’un yatağına oturarak işaret etti. “İşte.”</p>

  <p>Richie onun gösterdiği tarafa baktı. Kapalı fotoğraf albümü yerde duruyordu.</p>

  <p>Bill mırıldandı. “D-d-daha önce açıktı...”</p>

  <p>“Şimdi kapalı.” Richie’nin sesinde endişe vardı. Bill’in yanına oturarak albüme baktı. “Pek çok kitap kendi kendine kapanır.”</p>

  <p>“B-b-belki sayfalan... A-a-ama kapakları değil.” Bill ciddi ciddi Richie’ye bakıyordu. Gözleri, yorgun ifadeli, solgun yüzünde çok koyu mavi duruyordu şimdi. “A-a-ama albüm onu tekrar açmanı istiyor. B-b-bana öyle geliyor.”</p>

  <p>Richie tekrar ayağa kalkarak ağır ağır albüme doğru gitti. Albümün yan tarafında koyu kırmızı bir leke vardı. Ama tabii bu salça da olabilirdi. Richie aslında öyle olmadığını biliyordu. Çocuk albüme dokundu, sonra elini çekti. Bu aptalca şeye bakacak değilim. Tanımadığım bir sürü insanın resimlerine neden bakayım? Bill’e fikrimi değiştirdiğimi söylerim. Onun odasına gider, bir süre çizgi roman okuruz. Sonra ben eve gidip akşam yemeği yerim. Bu akşam erken yatacağım. Çünkü çok yorgunum. Yarın sabah uyandığım zaman da bu lekenin salça olduğuna iyice inanırım.</p>

  <p>Sonra kendisine kilometrelerce uzaktaymış gibi gelen elleriyle albümü açtı. Fotoğraflardaki yüzlere baktı. Parmakları sayfalan gitgide artan bir hızla çevirdi. Birdenbire bomboş sayfalarla karşılaştı. En son fotoğraf 1930’da çekilmişti. Ondan sonra hiçbir resim yoktu. “Burada George’un anaokulunda çekilmiş bir fotoğrafı yok. Bana olmayacak bir hikâye anlattın. Koca Bill.”</p>

  <p>“N-n-ne?”</p>

  <p>“Albümdeki son resim kent merkezinin eski halini gösteriyor. Geri kalan sayfalar boş.”</p>

  <p>Bill yataktan kalkarak arkadaşının yanına gitti. Son resme baktı, sayfalan karıştırdı. “İ-i-işte fotoğraf buradaydı. Ş-Ş-Şu köşelere takılan şeyleri görüyor musun?”</p>

  <p>“Tanrım! Fotoğrafa ne oldu dersin?”</p>

  <p>“Bi-bi-bilmiyorum...”</p>

  <p>Richie birdenbire, “Şuraya bak!” diye bağırdı. Şimdi sesinde korku değil, sadece şaşkınlık vardı. “Tanrım!”</p>

  <p>“N-n-ne var?”</p>

  <p>“Bu biziz! Tanrım! Baksana!”</p>

  <p>İki çocuk sayfanın üzerine eğildiler. Bill birdenbire nefesini tuttu. Richie onun da aynı şeyi görmüş olduğunu anladı. Kentin merkezini gösteren eski siyah beyaz fotoğrafta iki çocuk belirmişti. Bunlardan biri eski moda golf pantolon giymişti, biri de denizci elbisesini andıran bir şey. Golf pantolonlu çocuk Richie’ydi. Diğeri de Kekeme Bill. Kesindi bu. İki arkadaş ipnotize olmuş gibi, onlar doğmadan çok, çok önce çekilmiş olan eski, siyah beyaz fotoğrafa baktılar. Birdenbire Richie’nin ağzı iyice kurudu.</p>

  <p>Bill, “B-b-buna inanamıyorum...” diye başladı.</p>

  <p>Aynı anda fotoğrafta, sokaktaki eski Ford araba, arkasında egzoz dumanları bırakarak ilerledi. Pencereden beyaz bir el uzanarak sola döneceğini işaret etti. Onun peşindeki arabalar da hareket etti. İki çocuk döndüler. Richie o zaman Bill’le birlikte yolun karşısından gelen sıska bir köpeğe bakmakta olduklarını anladı. Sonra Bill iki parmağını ağzına sokarak ıslık çaldı. Richie bu ıslık sesini duyduğunu fark etti. Arabaların düzensiz homurtularını da.</p>

  <p>Köpek iki çocuğa baktıktan sonra ağır ağır koşmasını sürdürdü. İki arkadaş birbirlerine bir göz atarak güldüler. Tekrar yürümeye başlarken golf pantolonlu Richie, Bill’in kolunu tutarak ona kanalı işaret etti. O yöne döndüler.</p>

  <p>Richie, hayır, diye düşündü. Bunu yapmayın! Yapmayın...</p>

  <p>Alçak beton duvara yaklaştı iki çocuk. Birdenbire aşağıdan bir palyaço fırladı. Georgie Denbrough’ydu bu. Ağzına kanla kalın dudaklar çizmişti. Gözleri kara iki çukurdan ibaretti. Bir eliyle üç balonun ipini tutuyordu. Diğer elini gemici kıyafeti giymiş olan çocuğa doğru uzatarak onu ensesinden yakaladı.</p>

  <p>Bill, “Y-y-yapma!” diye bağırarak resme uzandı.</p>

  <p>Resmin içine!</p>

  <p>Richie, “Yapma, Bill!” diye haykırıp arkadaşını tuttu. Az kalsın geç kalıyordu. Bill’in parmakları fotoğrafın yüzeyini delerek o diğer dünyaya doğru uzanmıştı bile. Bu pembe parmaklar sanki bir mumyaya aitlermiş gibi krem rengine dönüştüler. Ufaldılar. Adeta Bill’le bir ilişkileri kalmadı. Bill’in parmaklarının ucunda eğrilemesine yarıklar belirdi. Sanki elini vantilatöre kaptırmış gibi. Richie arkadaşının kolunu yakalayarak olanca gücüyle geri çekti. İkisi birden yere yuvarlandılar. George’un albümü düştü, şak diye kapandı. Bill parmaklarını ağzına soktu. Gözleri can acısından yaşarmıştı. Richie çocuğun kanlarının avucundan bileğine doğru aktığını gördü.</p>

  <p>“Şu parmaklarına bakayım,” dedi.</p>

  <p>“Ç-ç-çok acıyor...” Bill elini Richie’ye uzattı. Üç parmağında kesikler vardı. Bu parmakların tırnakları da düzgünce kesilmişti.</p>

  <p>Richie, “Tanrım, Bill,” diye fısıldadı, sonra da içinden ekledi. Şansımız varmış... Bill’in kolunu o anda çekmeseydim belki parmakları kökünden kesilecekti. Sonra arkadaşına, “Parmaklarına flaster yapıştırmalıyız,” dedi. “Annen...”</p>

  <p>“Bı-bı-bırak şimdi annemi!” Bill tekrar albümü kucaklarken yere kanları damladı.</p>

  <p>Richie deli gibi Bill’in omzunu tuttu. “Onu tekrar açma! Tanrım, Bill, az kalsın parmakların gidiyordu!”</p>

  <p>Bill silkinerek onun elinden kurtuldu, yine aynı sayfayı açtı. Ama şimdi karşılarında sıradan, siyah beyaz bir fotoğraf vardı. İşte o kadar. Resimdeki o iki çocuk kaybolmuşlardı. Ama...</p>

  <p>Richie fısıldadı. “Bak...”</p>

  <p>Kanalın kıyısındaki alçak duvarın arkasından bir şey gözüküyordu. Yuvarlak bir şeyin tepesi.</p>

  <p>Bir balona benziyordu.</p>

  <p>İki çocuk banyoya gittiler. Bill kan duruncaya kadar elini suya tuttu. Yarıklar ince ama çok derindi. Richie’nin midesi bulanmaya başladı. Yaralara mümkün olduğu kadar çabucak flaster yapıştırdı.</p>

  <p>Bill, “Ç-ç-çok acıyor,” dedi.</p>

  <p>“Elini neden resme soktun, ahmak?”</p>

  <p>Bill ciddi ciddi arkadaşına baktı. “O palyaço... Palyaço George’un biçimine girmişti...”</p>

  <p>Richie, “Öyle,” diye cevap verdi. “Ben palyaçoyu gördüğüm zaman mumya kılığına girmişti. Eddie’ninki hasta serseri kılığındaydı.” “C-c-cüzzamlı...”</p>

  <p>“Öyle.”</p>

  <p>“A-a-ama aslında hepsi de aynı palyaço. Öyle değil mi?”</p>

  <p>Richie kesin bir tavırla, “O bir canavar,” dedi. “Bir tür yaratık. Derry’de bir canavar var. Ve küçük çocukları öldürüyor.”</p>

  <p>Bu olaydan kısa bir süre sonra, bir cumartesi günü Richie, Ben ve Beverly Marsh, bir değil, iki canavar birden gördüler. Ama Alaaddin Sinemasında.</p>

  <p>Richie bahçedeki çimleri kırparak iki buçuk dolar kazandı o gün. Bir servet sayılırdı bu. Çocuk sinemaya gitmek üzere Bill’e telefon etti. Ama arkadaşı sıkıntıyla, bir tür konuşma testi yapılması için Bangor’a gitmek zorunda olduğunu söyledi. Diğerlerinin durumu da Bill’inkinden farklı değildi pek. Eddie’yi annesi teyzesine götürecekti. Erkek Stan ise pencerenin camını kırdığı için cezalıydı.</p>

  <p>Richie sinemaya yalnız başına gitmek zorunda kaldığı için fena halde sıkıldı. Ama sonra aklına Ben Hanscom geldi, hemen onu aradı.</p>

  <p>Ben, “Seninle sinemaya gelmek isterdim,” dedi. “Ama korkarım bütün cep harçlığımı harcadım.” Utanmış ve sıkılmış gibiydi.</p>

  <p>Sinemaya yalnız gitmekten hoşlanmayan ve o gün pek zengin olan Richie, “Param bol,” diye açıkladı. “Sana borç verebilirim.”</p>

  <p>“Sahi mi? Bunu gerçekten yapar mısın?”</p>

  <p>Richie şaşırdı. “Tabii. Neden yapmayayım?”</p>

  <p>“Pekâlâ.” Ben’in sesi mutluydu. “Harika olur! İki korku filmi, ha?” “Evet Frankestein’ın Kızı’yla Genç Kurt Adam. Ah, Saman Yığını, korkudan altına kaçırma da!”</p>

  <p>Ben bir kahkaha attı. “Seninle Aladdin’in önünde buluşuruz. Tamam mı?”</p>

  <p>“Tamam.” Richie kulaklığı yerine bırakarak düşünceli düşünceli telefona baktı. Birdenbire Ben Hanscom’un çok yalnız olduğunu anladı. Bu yüzden de kendisini bir kahraman gibi hissetti. Dışarı çıkarken ıslık çalıyordu.</p>

  <p>Hava güneşli, rüzgârlı ve serindi. Richie, Alaaddin Sinemasına giderken parmaklarını şıklatıyor ve usulca, “Rockin Robin” şarkısını söylüyordu. Yamaca tırmandığı sırada bir kızın eczanenin önündeki bankta oturduğunu gördü. Plili bej etek ve kolsuz beyaz bluz giymiş olan kız, şam fıstıklı dondurma yiyordu. Kürek kemiklerine kadar inen kızıl saçları bazen bakır rengi, bazen de sapsan parlıyordu. Richie saçları böyle bir tek kız tanıyordu. Beverly Marsh’tı bu. Richie, Beverly’den hoşlanıyordu. Ama o biçimde değil. Beverly’yi çok güzel, neşeli ve cesur olduğu için beğeniyordu.</p>

  <p>Richie hemen Humpfry Bogart’ın taklidini yaptı. “Merhaba, sevgilim. Burada boşuna otobüs bekleme. Naziler yolları kestiler. Son tren gece yansı kalkıyor. O uçakta ol. Onun sana ihtiyacı var... Benim de öyle... Ama ben yalnızlığa katlanmaya çalışacağım.”</p>

  <p>Beverly, “Merhaba, Richie,” dedi. Sağ yanağında morumsu siyah bir çürük vardı. Ama cildi yine de bütün çocuklarda olduğu gibi taze ve kadife gibiydi. Gözleri gri-yeşil, dudakları da kıpkırmızıydı. “Nereye gidiyorsun?”</p>

  <p>Çocuk burnundan kayan gözlüğünü itti. “Saman Yığını’yla buluşmaya.”</p>

  <p>“Saman Yığını da kim?”</p>

  <p>“Ben Hanscom. Ama ben onu ‘Saman Yığını’ diye çağırıyorum. Yani Pehlivan ‘Saman Yığını Calhoun’ gibi.”</p>

  <p>Beverly kaşlarını çattı. Bu hiç de hoş değil. Ben, Ben’i severim.”</p>

  <p>Richie, “Ben’i ben de sevdim,” dedi. “Birkaç gün önce Çorak Yer’de bir bent yaptık ve...”</p>

  <p>“Oraya mı gidiyorsunuz? Ben’le Çorak Yer’de mi oynuyorsunuz?”</p>

  <p>“Tabii. Bir grubuz biz. Orası hoş bir yer.” Richie yolun karşı tarafındaki saate bir göz attı. “Gitmem gerekiyor. Ben bekliyor beni.” Bir an durdu, sonra da bekledi. “İşin yoksa sinemaya benimle gelsene.”</p>

  <p>“Param yok.”</p>

  <p>“Ben veririm. Birkaç dolarım var.”</p>

  <p>Beverly ayağa kalkıp dondurma külahını attı. “Öyleyse gelirim.”</p>

  <p>Çocuklar Aladdin Sinemasının gişesi önünde kuyruk olmuşlardı. Richie etrafına bakındı ama Ben’i göremedi.</p>

  <p>Beverly, “Belki içeri girdi bile,” dedi.</p>

  <p>“Parası olmadığını söyledi. Şu Frankestein’ın kızı da kimseyi içeriye bedava sokmaz.” Richie başparmağıyla, adeta yüz yıldan beri sinemada çalışan kadını işaret etti. Sonra, “Ben olmadan içeri girmek istemiyorum,” diye ekledi. “Ama film neredeyse başlayacak. Nerede kaldı bu çocuk?”</p>

  <p>Beverly mantıklı bir tavırla, “Ona da bilet alır, gişeye bırakırsın,” dedi. “Ben geldiği zaman...”</p>

  <p>Aynı anda Ben köşeyi döndü. Kesik kesik soluyor, tişörtünün altında göbeği titriyordu. Richie’yi gördü, ona el sallamak için kolunu kaldırdı. Sonra Beverly’yi fark etti ve eli öylece havada kaldı. Gözleri irileşti. Hemen arkasından telaşla el salladı ve ağır ağır iki çocuğa yaklaştı. “Merha ba, Richie,” Beverly’ye bir göz attı. Sanki kıza uzun süre bakarsa cildi kavruluverecekti. “Merhaba, Bev.”</p>

  <p>“Merhaba, Ben.” İkisinin arasında acayip bir sessizlik oldu. Güç dolu bir şeydi bu. Richie hafif, belirsiz bir kıskançlık duydu. Bu ikisinin arasından bir şey geçmişti. Richie’yi buna katmamışlardı.</p>

  <p>Sonra çocuk, “Merhaba, Saman Yığını,” dedi. “Korkup gelmediğini sandım. Bu filmler beş kilo vermene neden olacak.”</p>

  <p>Ben, “Daha önce geldim,” diye açıkladı. “Ama o çocuklar gözükünce şu sokaktan inerek köşeyi dönmek zorunda kaldım.”</p>

  <p>Richie sordu. “Hangi çocuklar?” Ama Ben’in kimleri kastettiğini bildiğini sanıyordu.</p>

  <p>“Henry Bowers. Victor Criss. Geğirti Huggins. Başka birkaç çocuk daha.”</p>

  <p>Richie bir ıslık çaldı. “Herhalde onlar sinemaya girdiler bile. Antrede değiller, şeker, çikolata aldıkları da yok.”</p>

  <p>“Evet. Herhalde içerdeler.”</p>

  <p>Richie, “Ben onların yerinde olsaydım korku filmlerine gitmezdim,” dedi. “Evde kalır, aynaya bakardım. Böylece paramı da ziyan etmezdim.” Beverly bir kahkaha attı. Ama Ben sadece hafifçe gülümsedi. Henry Bowers geçen gün onun canını yakmak istemiş, sonunda da Ben’i öldürmeye karar vermişti. Çocuk bundan emindi.</p>

  <p>Richie, “Ne yapalım biliyor musun?” dedi. “En iyisi balkona çıkalım. O serseriler aşağıda ikinci ya da üçüncü sırada oturur, ayaklarını da öne dayarlar.”</p>

  <p>Ben sordu. “Bundan emin misin?” Richie’nin o serserilerin ne kadar tehlikeli yaratıklar olduklarını anladığından pek emin değildi. Tabii içlerinden en tehlikelisi de Henry Bowers’tı.</p>

  <p>Aslında Richie üç ay önce Henry’yle geri zekâlı arkadaşları tarafından feci biçimde dövülmekten zor kurtulmuştu. Bu yüzden Henry’yle sevimli arkadaşlarının nasıl yaratıklar olduklarını çok iyi biliyordu. Çocuk,</p>

  <p>“Emin olmasaydım, sinemaya girmezdim,” dedi. “O filmleri görmek istiyorum, Saman Yığını. Ama onlar uğruna ölmeye de niyetim yok.”</p>

  <p>Beverly de atıldı. “Zaten başımıza bela olurlarsa sinemanın müdürüne şikâyet ederiz.”</p>

  <p>Ben kararsızlık içinde bir Beverly’ye baktı, bir Richie’ye.</p>

  <p>Richie usulca, “Onların hayatını yönetmelerine izin veremezsin, be adam,” dedi. “Bunu bilmiyor musun?”</p>

  <p>Ben, “Bilyorum, sanırım,” diye içini çekti. Aslında bildiği yoktu, ama Beverly’nin de orada olması durumu değiştiriyordu.</p>

  <p>“Film başlayıncaya kadar bekler, ondan sonra içeri gireriz.” Richie gülerek Ben’in koluna yumruk attı. “Ne o, Saman Yığını, yoksa sonsuza kadar yaşamak niyetinde misin?”</p>

  <p>Ben önce kaşlarını çattı, sonra kahkahalarla gülmeye başladı. Richie’yle Beverly de ona katıldılar.</p>

  <p>Richie yerinden kalkarken pek memnundu. Filmleri beğenmişti. Ama başı biraz ağrıyordu. Herhalde yakında tekrar göz doktoruna gitmesi, gözlük camlarını değiştirtmesi gerekecekti.</p>

  <p>Ben birdenbire onu kolundan çekti. “Bizi gördüler, Richie.” Sesinde üzüntü vardı.</p>

  <p>“Ha?”</p>

  <p>“Henry’yle Victor. Dışarı çıkarken yukarıya baktılar. Bizi gördüler!” Richie, “Pekâlâ, pekâlâ,” dedi. “Biraz sakinleş, Saman Yığını. Sadece biraz sakinleş. Yan kapıdan çıkarız. Endişelenecek bir şey yok.”</p>

  <p>Merdivenden indiler. Richie önde. Beverly ortada. Ben de arkadaydı. Çocuk sık sık omzunun üzerinden geriye bakıyordu.</p>

  <p>Beverly sordu. “O çocuklar gerçekten sana düşmanlar mı?”</p>

  <p>Ben, “Evet, öyle sanırım,” dedi. “Okul sona erdiği gün Henry’yle dövüştüm.”</p>

  <p>“O seni dövdü mü?”</p>

  <p>Ben, “İstediği kadar dövemedi,” dedi. “Galiba o yüzden hâlâ öfkeli."</p>

  <p>Richie mırıldandı. “Bizim Tank Henry de epey yaralanıp berelenmiş Bana öyle söylediler. Herhalde bu da pek hoşuna gitmedi.”</p>

  <p>Yan kapıdan dışarı çıktılar. Henry arkalarından, “Merhaba, işkembe suratlı,” diye seslendi.</p>

  <p>Üç çocuk irkilerek döndüler. Henry, Victor ve Geğirti yan kapının açıldığı geçidin ağzında duruyorlardı. Arkalarında iki kişi daha vardı.</p>

  <p>Ben, “Ah, Tanrım,” diye inledi. “Böyle olacağını biliyordum.”</p>

  <p>Richie çabucak tekrar sinemaya doğru döndü ama yan kapı arkalarından kapatılmıştı.</p>

  <p>Henry, “Arkadaşlarınla vedalaş, işkembe suratlı,” diyerek birdenbire Ben’e doğru atıldı.</p>

  <p>Richie o anda ve daha sonra olanları filmlere benzetti. Çünkü gerçek hayatta böyle şeyler olmazdı. Gerçek hayatta küçük çocuklar dayak yer, yerden dişlerini toplar ve evlerine giderlerdi.</p>

  <p>Ama bu sefer öyle olmadı.</p>

  <p>Beverly sanki Henry’nin elini sıkacakmış gibi öne çıktı. Richie, Henry’nin çizmelerindeki kabaraların şakırtısını duyuyordu. Geğirti’yle Victor da onun peşindeydiler. Diğer iki çocuk ise geçidin ağzında nöbet bekliyorlardı.</p>

  <p>Beverly, “Onun yakasını bırak!” diye haykırdı. “Boyuna uygun birini bul!”</p>

  <p>Pek “centilmen” olmayan Henry homurdandı. “O kamyon kadar bir şey, dişi köpek. Çekil yolumdan...”</p>

  <p>Richie ayağını uzattı. Aslında böyle bir niyeti olduğunu sanmıyordu. Dilini tutamayıp sağlığı için tehlikeli olacak nükteler yaptığı gibi, ayağına da hâkim olamamıştı. Henry, Richie’nin ayağına takılarak yüzü koyun düştü. Çöp içindeki geçidin tuğlaları üzerinde kaydı. Ayağa kalkmaya çabalarken, “Hepinizi de öldüreceğim!” diye böğürdü. Gömleğine kahve telveleri, çamur ve marul parçacıkları bulaşmıştı.</p>

  <p>Ben o ana kadar dehşetle titremekteydi. Ama birden içinde bir şey koptu sanki. Çocuk kükreyerek, yana konulmuş olan çöp tenekelerinden birini kaptı. Elinde çöpleri etrafa saçılan tenekeyle, bir an gerçekten Saman Yığını Calhoun’a benzedi. Rengi uçmuş olan yüzünde öfkeli bir ifade vardı. Ben çöp tenekesini fırlattı. Teneke Henry’nin beline geldi, zorba tekrar yüzüstü düştü.</p>

  <p>Richie, “Haydi, gidelim!” diye haykırdı.</p>

  <p>Geçidin ağzına doğru koştular. Ama Victor Criss önlerine sıçradı. Ben kükreyerek başını eğdi ve serserinin midesine tos vurdu. Victor, “Offf...” diyerek yere çöktü.</p>

  <p>Geğirti, Beverly’yi saçlarından yakalayarak tuğla duvara çarptı, sonra da geçitte hızla koştu. Bir yandan da kolunu ovuşturuyordu. Richie onun peşinden gitti. Koşarken bir çöp tenekesinin kapağını kaptı. Geğirti Huggins hemen hemen bir ekmek somunu iriliğindeki yumruğunu ona doğru salladı. Richie hemen galvanize çelik kapağı kaldırdı. Geğirti’nin yumruğu buna indi. Richie’nin bütün vücudu sarsıldı. Geğirti bir çığlık attı ve can acısıyla zıplamaya başladı. Şişmeye başlayan elini sıkıca tutuyordu.</p>

  <p>Richie güven dolu bir tavırla Tony Curtis’in taklidini yaptı. “Babamın çadırı şu tarafta...” Sonra Ben’le Beverly’nin peşinden koştu.</p>

  <p>Geçidin başında bekleyen çocuklardan biri Beverly’yi yakalamıştı. Ben onunla boğuşurken diğer hayta da çocuğun sırtını yumruklayıp duruyordu. Richie ayağını kaldırdığı gibi serserinin kaba etlerine tekmeyi indirdi. Zorba can acısıyla uludu. Richie bir eliyle Beverly’nin kolunu tuttu, diğerleriyle de Ben’inkini.</p>

  <p>“Koşun!” diye bağırdı.</p>

  <p>Ben’in boğuştuğu çocuk Beverly’yi bırakarak Richie’ye bir yumruk attı. Çocuğun kulağı can acısıyla patladı sanki. Sonra uyuştu ve yanmaya başladı.</p>

  <p>Üç arkadaş koşarak caddeye çıktılar. Ben’in iri göbeği sağa sola oynuyor, Beverly’nin saçları uçuşuyordu. Richie, Ben’in kolunu bırakarak gözlüğünün düşmemesi için başparmağını bastırdı. Kafasında bir şey çınlıyordu. Kulağının şişeceğinden emindi çocuk. Ama hayatından çok da memnundu. Birdenbire gülmeye başladı. Beverly de ona katıldı. Çok geçmeden Ben’in kahkahaları da etrafta yankılandı. Üç çocuk polis merkezinin önündeki banka çöktüler sonunda. Derry’de en güvende olabilecekleri yer burasıydı. Beverly bir kolunu Ben’in, diğerini de Richie’nin boynuna atarak onlara sıkıca sarıldı.</p>

  <p>“Ne şahaneydi, değil mi, çocuklar?” Kızın gözleri ışıl ışıldı. “O haytaların halini gördünüz mü? Gördünüz mü?”</p>

  <p>Ben soluk soluğa, “Görmez olur muyum?” dedi. “Onları bir daha görmeyi de istemiyorum.”</p>

  <p>Bu sözler üzerine üçü birden tekrar kahkahalar atmaya başladılar. Sonra Richie heyecanla bağırdı. “Bu maçı ‘Kaybedenler Kulübü’ kazandı!” İki arkadaşına gülümsedi. “Haydi, Çorak Yer’e gidelim.”</p>

  <p>Ayağa kalktılar. Beverly birdenbire ciddileşti. “Bundan sonra çok dikkatli olmalıyız. O serseriler peşimizi bırakmayacaklar.” Yanağındaki çürüğe dokundu. “Babam önceki gün tabakları kırdım diye dövdü zaten. Haftada bir dayak yeter.”</p>

  <p>Aradan beş gün geçti. Haziran sona ermek üzereydi, Bill, bir gün Richie’ye, Neibolt Sokağındaki eve gitmek, Eddie’nin cüzzamlıyı gördüğü verandanın altını incelemek istediğini söyledi.</p>

  <p>Richie’nin evine yeni varmışlardı. Bill, Gümüş’ün gidonunu tutmuş, yürüyordu. Yandaki tek sepette oyuncak tabancalar vardı. Bunlardan ikisi Bill’in, üçü de Richie’nindi. Beverly o gün saat üçe doğru, elinde bir eski havalı tüfekle çıkagelmişti. Hep birlikte savaş oyunları oynamışlardı. Beverly pusuya yatmış Japon rolünde çok başarılı oluyordu. Ağaçlara tırmanmakta ve aşağıdan geçenleri vurmakta ustaydı. Yanağındaki çürüğün rengi hafiflemiş, sarıya dönüşmüştü.</p>

  <p>Richie, Bill’e, “Ne dedin?” diye sordu. Şok geçirmişti çocuk. Ama biraz meraklanmıştı da.</p>

  <p>Billy, “O v-v-verandanın a-a-altına bakmak istiyorum,” dedi. İnatla konuşmuştu ama arkadaşına bakmıyordu. Yanakları kızarmıştı.</p>

  <p>Richie mırıldandı. “Orada bir şey bulamayacaksın ki! Eddie herhalde bir serseri gördü, ödü patladı. Eddie’yi bilirsin.”</p>

  <p>“E-Evet, E-Eddie’yi bilirim. A-ama fotoğraf albümündeki resmi hatırlıyor musun?”</p>

  <p>Richie sıkıntılı sıkıntılı, ağırlığını bir ayağından diğerine geçirdi. Bill elini kaldırdı. Flasterleri çıkarmıştı. Richie arkadaşının parmaklarındaki kabuk tutmuş yaralan görebiliyordu. “Evet ama...”</p>

  <p>“B-b-beni dinle.” Bill gözlerini arkadaşınınkilere dikerek ağır ağır konuşmaya başladı. Ben’le Eddie’nin hikâyeleri arasındaki benzerliği tekrar hatırlattı.</p>

  <p>Bunları eski fotoğrafta yürüyen çocuklara bağladı. Aralık ayından beri Derry’de bulunan ölü çocukların hep palyaçonun kurbanı olduklarını söyledi. Bill sözlerini, “B-b-belki de kurbanları bu kadar değil,” diye tamamladı. “Y-y-ya kaybolan diğer çocuklar? M-m-meselâ Edward C-C-Corcoran?”</p>

  <p>Richie, “Haydi oradan,” dedi. “Sen gazeteleri okuyor musun? Edward Corcoran’ın üvey babasından korktuğu için kaçtığını yazdılar.”</p>

  <p>Bill, “B-b-belki çocuk kaçtı,” dedi. “B-b-belki de kaçmadı.” O-o-onu biraz tanırdım. Üvey babası ço-ço-çocuğu döverdi. E-Edward’ın üvey babasına yakalanmamak için g-g-geceleri evden kaçtığını biliyorum.”</p>

  <p>“Yani Edward evden kaçtığı zaman palyaçonun eline düştü, öyle mi?” Richie’nin sesi düşünceliydi.</p>

  <p>Bill, evet, der gibi başını salladı.</p>

  <p>“O halde ne istiyorsun? Palyaçonun imzasını mı?”</p>

  <p>“P-p-palyaço diğer çocukları ö-ö-öldürdüyse, Georgie’yi de o ö-ö-ö-öldürmüş dernektir.” Richie’ye baktı. Bakışları sert, amansız ve bağışlamaz türdendi. “P-p-palyaçoyu ö-ö-öldürmek istiyorum.”</p>

  <p>Richie korktu. “Tanrım! Bunu nasıl yapacaksın?”</p>

  <p>Bill, “B-b-babamın tabancası var,” diye açıkladı. “B-b-bunu bildiğimin farkında değil. S-s-silah dolabının üst r-r-rafında duruyor.”</p>

  <p>Richie, “Silah işe yarar,” dedi. “Tabii o insansa ve kendisini çocukların kemiklerinden oluşan bir yığının üzerinde otururken yakalarsak. Çünkü ben bir insanı, sırf palyaço elbisesi giyiyor diye vuramam, Billy. Sen en iyi arkadaşımsın. Ama bunu yapamam. Senin yapmana da izin veremem.”</p>

  <p>“Y-y-ya orada g-g-gerçekten bir yığın kemik varsa?”</p>

  <p>Richie dudaklarını yaladı ama bir an bir şey söylemedi. Sonra, “O insan değilse ne yaparsın, Billy?” diye sordu. “Ya gerçekten bir tür canavarsa? Ya böyle şeyler gerçekten varsa? Ben Hanscom onun bir mumya olduğunu söyledi. Balonların rüzgâra karşı uçtuklarını ve yere palyaçonun gölgesinin düşmediğini anlattı. Sonra George’un albümündeki o resim... Ya biz hayal gördük ya da bir sihirle ilgiliydi. Hayal gördüğümüzü de sanmıyorum, ahbap. Herhalde parmakların da hayal görmedi! Öyle değil mi?” Bill, “Hayır,” anlamında başını salladı.</p>

  <p>“O halde o insan değilse, ne yaparız, Billy?”</p>

  <p>“O-o-o zaman başka bir p-p-plan yapmak zorunda kalırız.”</p>

  <p>Richie, “Ha, evet,” dedi. “Bunu görür gibi oluyorum. Ona dört beş el ateş edersin. Ama yaratık yine de üzerimize gelmeye devam eder. O zaman o güzel sapanını kullanırsın. O da olmadı mı, ben canavarın yüzüne aksırık tozumdan püskürtürüm. Ama o yine de üzerimize gelmeyi sürdürürse, o zaman da, ‘Dur bakalım, dur bakalım,’ deriz. ‘Bu olmadı, Bay Canavar! Şimdi bizi dinle. Gidip kitaplıkta bu konuyla ilgili bazı eserlere bakmamız gerekiyor. Ama geri geleceğiz. İzninle.’ Böyle mi söyleyeceğiz. Koca Bill?” Arkadaşına baktı. Kalbi hızla çarpıyordu. Hem Bill’in o eve gitmek için ısrar etmesini istiyordu, hem de istemiyordu.</p>

  <p>Derken inanılmayacak bir şey oldu. Bill birdenbire gülümsedi. “B-b-benden sana o f-fotoğrafı göstermemi istedin. Ş-şimdi de ben o eve bakmayı istiyorum. Göze göz. Dişe diş.”</p>

  <p>Richie, “Dişlerin pek mi güzel?” dedi. İkisi birden gülmeye başladılar.</p>

  <p>Bill sanki her şey kararlaştırılmış gibi, “Y-yarın sabah,” dedi.</p>

  <p>Richie sordu. “Ya o gerçekten canavarsa? Ya babanın tabancası onu durdurmazsa, Koca Bill? Bu yaratık yine de üzerimize gelirse?”</p>

  <p>Bill mırıldandı. “B-başka bir şey düşünürüm. Bu şart.” Başını arkaya atarak deli gibi kahkahalarla gülmeye başladı. Bir dakika sonra Richie de ona katıldı. Katılmamak elinde değildi.</p>

  <p>Richie endişeyle, “Onu alabildin mi?” diye sordu.</p>

  <p>Ertesi sabah onda, bisikletlerinin yanında yürüyorlardı. Hava kapalıydı, yağmur yağacaktı. Richie ancak gece yansından sonra uykuya dalabilmişti. Arkadaşı da çok kusursuz bir gece geçirmiş gibi görünüyordu.</p>

  <p>Bill, “Aa-aldım,” diyerek elini yeşil kabanına vurdu. “B-başka bir şey daha getirdim.” Arka cebinden sapanını çıkardı.</p>

  <p>Richie gülmeye başladı. “Ah, Tanrım, başımız dertte.”</p>

  <p>Bill alınmış gibi yaptı. “B-bu senin fikrindi.” Bill’e, alüminyumdan ısmarlama yapılan özel sapanı bir yıl önce doğum gününde Zack hediye etmişti. Çocuk bununla pek iyi nişan alamıyordu. Ama sapanla birlikte satılan yirmi bilyeli kurşun, tenekeye atılınca büyük bir delik açıyordu.</p>

  <p>Richie, “E, nişancılığın ilerledi mi, Koca Bill?” dedi.</p>

  <p>Bill, “Bi-bi-biraz...” diye cevap verdi. Çocuk bir hayli deneme yapmıştı. Hem de kolları ağrıyıncaya kadar.</p>

  <p>Richie, “Öyle mi?” dedi. “Dernek sapanını getirdin, aslanım? Ama bak bende ne var!” Cebinden bir kutu çıkardı. “Aksırtma tozu.”</p>

  <p>İki arkadaş uzun bir an birbirlerine baktılar, sonra da deli gibi gülerek birbirlerinin sırtını yumrukladılar.</p>

  <p>Bill sonunda kabanın koluyla gözlerini sildi. “H-her şey için hazırlıklıyız.”</p>

  <p>Richie içini çekti. “Ya, ne demezsin, Koca Bill?”</p>

  <p>Bill ciddileşti. “Şimdi be-beni iyi dinle. Bisikletini Çorak Yer’e bırakacağız. O e-e-eve giderken sen benim bisikletimin bagajına bineceksin. Çünkü ç-çabucak kaçmak z-zorunda kalabiliriz.”</p>

  <p>Richie tartışmayarak başını salladı. Bill’in kendisinden güçlü, Gümüş’ün de çok hızlı olduğunu biliyordu.</p>

  <p>Bill cebinden babasının tabancasını çıkardı. Silahı Richie’ye uzatarak, “Ç-çok dikkatli o-olmalısın,” dedi. “B-bunların emniyeti yok.”</p>

  <p>Richie takdirle bir ıslık çaldı. “Dolu mu bu?” Zack’in Avrupa’dan getirdiği Walter tabanca inanılmayacak kadar ağırdı.</p>

  <p>“H-hayır, henüz değil.” Bill cebine vurdu. “K-kurşun getirdim. B-ba-bam bu silahların o-oyuna gelmediğini söylüyor.”</p>

  <p>Richie tabancanın kara namlusuna baktı, sonra da silahı arkadaşına geri verdi. Neibolt Sokağındaki ev çocuğa artık o kadar korkutucu gelmiyordu. Ama kan dökülmesi ihtimali kuvvetlenmişti. Richie, Bill’e baktı. Belki de arkadaşına bu fikirden vazgeçmelerini söyleyecekti. Ama sonra Bill’in yüzündeki ifadeyi fark etti ve sadece, “Hazır mısın?” dedi.</p>

  <p>Bill, Gümüş’ü bir karaağacın gövdesine dayarken Richie ilerideki eski eve baktı. Pek çirkin ve sefil bir binaydı. Korkutucu bir hali vardı.</p>

  <p>Bill, “H-hazır mısın?” diye sorduğu zaman Richie hafifçe irkildi.</p>

  <p>“Hazırım herhalde.” Richie aslında hiç de hazır olmadığını biliyordu. Böyle bir şeye hiçbir zaman hazır olamayacaktı.</p>

  <p>Ot bürümüş çim alandan verandaya doğru gittiler. Richie, Bill’e adeta yalvarırcasına, “Bunun altına girmek istemiyorsun, değil mi?” dedi.</p>

  <p>Bill, “1-istemiyorum,” diye cevap verdi. “Ama g-gireceğim.” Richie arkadaşının ciddi olduğunu anladı ve sanki yüreğine indi. Bill’in gözlerinde yine o haşin pırıltı vardı. Azmi yüzünden suratı daha büyük duruyordu şimdi.</p>

  <p>Richie, canavarı gerçekten öldürmek niyetinde, diye düşündü. Tabii yaratık hâlâ oradaysa. Onu öldürecek ve belki de kafasını kesecek. Babasına götürerek, “İşte bak, Georgie’yi bu öldürdü,” diyecek. “Artık geceleri tekrar benimle konuşur musun?” Richie, “Bil...” dedi.</p>

  <p>Ama arkadaşı çömelmiş, verandanın altına bakıyordu. Richie de onu taklit etti. Kalbi bir davul gibi gümbürdüyordu. “Bill?” diye tekrarladı. Verandanın altı fazla gölgeliydi.</p>

  <p>“N-ne?” Bill babasının tabancasını çıkardı, ağır ağır dört kurşun doldurdu. Richie büyülenmiş gibi onu seyretti. Sonra tekrar verandanın altına baktı. Bu sefer gözüne kırık cam parçalan ilişti. Bunlar hafifçe parlıyordu. Çocuğun mide kasları büzülüverdi. Richie hiç aptal değildi. Bu cam kırıklarının Eddie’nin hikâyesini doğruladığını anlıyordu.</p>

  <p>Bill tekrar, “N-ne?” diye sorarak Richie’ye baktı. Bembeyaz kesilmiş olan yüzünde sert bir ifade vardı. Bu hatları gerilmiş surata bakan Richie yenilgiyi kabul etti.</p>

  <p>“Hiç...”</p>

  <p>“Ge-ge-geliyor musun?”</p>

  <p>“Evet.”</p>

  <p>Sürüne sürüne verandanın altına girdiler. Richie birdenbire, ya bu kuru yaprakların arasından bir el ya da pençe atıp beni yakalarsa ne yaparım? diye düşündü.</p>

  <p>Bill camı kırık pencereyi inceliyordu. Cam parçalan her tarafa saçılmış, çerçevenin yukarısı yerinden biraz açılmıştı.</p>

  <p>Richie, “Bir şey ona şiddetle çarpmış,” diye soludu. İçeriyi görmeye çalışan Bill başını salladı. Sonra yere oturdu. Öne doğru eğildi, daha Richie ne olduğunu anlayamadan içeri süzüldü. Richie ıslık çalar gibi, “Bill, ” diye fısıldadı. “Tanrı aşkına! Ne yapıyorsun? Çık dışarı.”</p>

  <p>Bill sesini çıkarmadı. Richie bir saniye sonra arkadaşının lastik altlı ayakkabılarının zemine çarptıklarını duydu.</p>

  <p>Richie, Bill’in kaybolduğu o karanlıklara bakarak, “Kahretsin!” diye mırıldandı. “Bill, çıldırdın mı sen?”</p>

  <p>Bodrumdan Bill’in sesi yükseldi. “İ-i-istiyorsan orada k-k-kalabilir-sin, R-R-Richie. N-n-Nöbet bekle.”</p>

  <p>Ama Richie cesaretini kaybetmeden hemen önce yüzüstü döndü, ayaklarını pencereden içeri uzattı. Kırık camların ellerini ya da karnını keseceklerini umuyordu.</p>

  <p>Bir şey Richie’yi bacaklarından yakaladı. Çocuk haykırdı.</p>

  <p>Bill fısıldadı. “B-benim.” Bir dakika sonra Richie arkadaşının yanın da, ayakta duruyor, gömleğiyle ceketini aşağı çekiyordu. “K-kim sandın?"</p>

  <p>Richie titrek bir sesle güldü. “Umacı.”</p>

  <p>“S-sen şu t-taraftan git, b-ben de bu taraftan.”</p>

  <p>“Boş ver...” Richie’nin kalp çarpıntısı, sesini de etkiliyordu. “Yanından ayrılmayacağım, Koca Bill.”</p>

  <p>Önce kömürlüğe doğru gittiler. Bill elinde tabanca, biraz öndeydi. Richie ise hemen onun arkasında. Bir anda her tarafa bakmaya çalışıyordu.</p>

  <p>“Bu-burada kömürden başka bir şey yok.” Bill sinirli sinirli güldü.</p>

  <p>Richie, “Haydi, şimdi...” diye başladı. Aynı anda merdivenin yukarısındaki kapı hızla açılarak gürültüyle duvara çarptı. Yukarıdan aşağıya sönük beyaz gündüz ışığı döküldü.</p>

  <p>İki çocuk da haykırdılar.</p>

  <p>Richie vahşi homurtular duydu. Çok yüksekti bu sesler. Kafese kapatılmış vahşi bir hayvanın çıkardığı seslerdi. Çocuk merdivenden inen kimsenin mokasenleri ve soluk kot pantolonunun paçalarını gördü. Adam ellerini sallıyordu.</p>

  <p>Ama bunlar el değil, birer pençeydiler!</p>

  <p>Bill, “Kö-kö-kömürlerin üzerine tırman!” diye bağırıyordu. Richie ise donmuş gibi duruyordu. Birdenbire onları öldürmeye neyin gelmiş olduğunu anlamıştı. İkisini de bu nem ve ucuz şarap kokan mahzende öldürecekti. Bunu biliyordu. Ama yaratığı görmeyi de istiyordu.</p>

  <p>“Kö-kö-kömürlerin yukarısında bir pe-pencere var!”</p>

  <p>Yaratığın pençeleri kahverengi sık kıllarla kaplıydı. Uçlan tel gibi kıvrıktı. Tırnakları kırık kırıktı. Sonra Richie ipek bir ceket gördü. Siyahtı. Turuncu biyeleri vardı. Derry Lisesinin renkleriydi bunlar.</p>

  <p>Bill, “K-kaç!” diye haykırarak Richie’yi olanca gücüyle itti. Çocuk kömürlerin üzerine düştü, sivri köşeler vücuduna battı. Richie o zaman sersemlikten kurtuldu. Bodrumda o çılgınca homurtu yankılanıyor, yankılanıyordu. Richie paniğe kapıldı. Ne yaptığının farkında olmadan kömürlerden oluşan dağa tırmandı. Bir taraftan da çığlıklar atıyordu. Tepedeki pencerenin camları kömür tozu içindeydi. İçeri hemen hiç ışık süzülmüyordu. Richie tokmağa uzandı ve olanca gücüyle pencereye yaslandı. Ama pencere açılmadı. Homurtular daha yaklaşmıştı şimdi.</p>

  <p>Aşağıda tabanca patladı. Bu kapalı yerde, gürültüsü kulakları sağır edecek gibiydi. Richie’nin burnuna keskin bir barut kokusu geldi. Çocuk şok geçirdi ve kendini biraz toplar gibi oldu. O zaman tokmağı tersine çevirmeye çalıştığını fark etti. Yine bütün gücüyle çabaladı, paslı tokmak gıcırdayarak döndü. Çocuğun ellerine kömür tozları kondu. Karabiber gibi.</p>

  <p>Tabanca yine sağır edici bir gürültüyle, ikinci defa patladı. Bill Denbrough, “Kardeşimi öldürdün, aşağılık köpek!” diye bağırdı.</p>

  <p>Merdivenden inen yaratık bir an gülecek gibi oldu. Hatta belki konuşacaktı da. Richie onun, seni de öldüreceğim, dediğini sandı.</p>

  <p>Bill o zaman tiz bir çığlık attı. “Richie!” Çocuk arkadaşı da yukarı tırmanırken kömürlerin takırdayarak yuvarlandıklarını işitti. Homurtular hâlâ devam ediyordu. Tahta çatırdadı. Soğuk bir kâbusu hatırlatan hınltılar, ulumalar ve havlamalar duyuldu. Richie pencereyi şiddetle itti. Camın kırılıp ellerini doğraması ihtimaline aldırdığı yoktu. Böyle şeyleri düşünecek halde değildi artık. Pencere dışarıya doğru açıldı. Yine kömür tozları uçuştu. Bu sefer Richie’nin yüzüne kondular. Çocuk bir yılan balığı gibi dışarı süzüldü. Tatlı taze havayı içine çekti. Uzun otların yüzüne çarptıklarını hissetti. Yağmur yağdığını hayal meyal fark ediyordu.</p>

  <p>Tabanca üçüncü defa patladı ve bodrumdaki yaratık haykırdı. Salt öfke dolu, ilkel bir sesti bu ses. Sonra Bill, “Be-beni yakaladı!” diye bağırdı. “Yardım et! Beni yakaladı!”</p>

  <p>Richie elleriyle dizlerinin üzerine döndü ve arkadaşının dehşet dolu suratını gördü. Bill kömürlerin üzerinde yüzükoyun yatıyor, geri geri kayıyordu... Hayır, hayır, biri onu aşağıya çekiyordu. Richie’nin pek de göremediği bir şey. Çocuğun gerisinde, hareket eden iri, gölge gibi bir şey. Homurdanan, uluyan ve adeta insana benzer sesler çıkaran bir yaratık.</p>

  <p>Richie’nin onu görmesine gerek yoktu. Bu yaratığı cumartesi günü Aladdin Sinemasında, perdede görmüştü. Çılgınca, tamamıyla çılgınca bu şeydi bu. Ama buna rağmen Richie aklından da, vardığı sonuçtan da şüphe etmedi.</p>

  <p>Genç Kurt Adam, Bill Denbrough’yu yakalamıştı. Ama bu, yüzüm' bol bol makyaj yapılmış bir kürkler yapıştırılmış olan Michael Landon değildi. Bu gerçekti.</p>

  <p>Bill sanki bunu kanıtlamak istiyormuş gibi tekrar haykırdı. Richie uzanarak arkadaşının ellerini yakaladı. Tabanca Bill’in parmaklarının arasındaydı. Richie o gün ikinci defa Walther’ın namlusuna baktı. Bu sefer ta banca doluydu.</p>

  <p>Richie’yle yaratık Bill için savaştılar. Çocuk arkadaşının ellerini tutuyordu, yaratık da ayak bileklerini.</p>

  <p>Bill, “Bu-bu-buradan kaç, Richie!” diye haykırdı. “K-kaç...”</p>

  <p>Kurt Adamın suratı birdenbire aydınlığa çıktı. Alnı dardı. Seyrek kıllarla kaplıydı. Yanakları çökük ve tüylüydü. Gözleri koyu kahverengiydi Korkunç bir zekâyla doluydu bu gözler. Kurt Adam hırlayarak ağzını açtı. Kalın alt dudağının yanlarından koyu bir köpük aktı. Kurt Adam bu sefer başını arkaya atarak kükredi. Gözlerini Richie’den ayırmıyordu. Bill kömürlere tırmandı. Richie arkadaşını kollarından yakalayarak yukarı çekti. Çocuk bir an bu savaşı kazanacağını da sandı. Ama Kurt Adam tekrar Bill’in ayak bileklerini kavrayarak geri geri karanlıklara doğru gitti. Bill’i yakalamıştı. Onu kaçırmak niyetinde de değildi.</p>

  <p>Sonra Richie ne yaptığını bilmeden, İrlandalı bir polis gibi konuşmaya başladı. Bay Nell gibi. “Onu bırak bakayım, ahbap, yoksa o kalın kafanı kırarım! Tanrı’nın önünde yemin ediyorum! Haydi, bırak çocuğu, yoksa kendini delikte bulursun.”</p>

  <p>Bodrumdaki yaratık öfkeyle kükredi. Ama Richie’ye sesinde başka bir şey daha varmış gibi geldi. Belki korkuydu. Belki de can acısı.</p>

  <p>Richie arkadaşını olanca gücüyle çekti. Bill pencereden otların üzerine uçtu. Çocuk Richie’ye dehşetinden koyulaşmış gözlerle baktı. Kabanının önü kömür tozu içinde kalmıştı. Bill soluk soluğa, “Ç-çabuk,” diye kekeledi. İnler gibi konuşuyordu. Richie’nin gömleğini yakaladı. “Se-se-seninle...”</p>

  <p>Richie kömürlerin tekrar gürültüyle yuvarlanmaya başladıklarını duyuyordu. Bir dakika sonra Kurt Adamın kafası pencerede belirdi. Dişlerini göstererek onlara bakıyor, pençeleriyle cılız otlan tutuyordu. Tabanca hâlâ Bill’in elindeydi. Çocuk silahı iki eliyle birden kavrayarak gözlerini iyice kıstı, tetiği çekti. Yine müthiş bir patlama duyuldu. Richie Kurt Adamın kafasından bir parçanın koptuğunu ve kanların yaratığın yüzünden aktığını gördü. Kan canavarın tüylerini yapış yapış ederek okul ceketine yayıldı.</p>

  <p>Kurt Adam kükreyerek pencereden çıkmaya çalıştı.</p>

  <p>Richie ağır ağır, rüyada gibi arka cebinden aksırık tozu kutusunu çıkardı. Kanlan akan, uluyan yaratık pencereden çıkarken çocuk kutunun kapağını açtı, tozu sıkarken, yine İrlandalı bir polise yakışacak sesle, “Yerine dön, ahbap,” diye emretti. Kurt adamın yüzüne beyaz tozlardan oluşan bir duman yayıldı. Yaratığın kükremeleri, ulumaları birdenbire kesildi. Kurt Adam adeta komik denilecek bir şaşkınlıkta Richie’ye baktı. Boğuluyormuş gibi hırıltılı bir ses çıkardı. Kanlı, kırmızı gözleriyle Richie’ye tekrar baktı. Sanki onu “mim”liyordu.</p>

  <p>Sonra aksırmaya başladı.</p>

  <p>Aksırdı, aksırdı, aksırdı. Ağzından tükrükler sıçradı. Burnundan yeşilimsi kara bir sıvı aktı. Bunun bir damlası Richie’nin derisine geldi ve çocuğu asit gibi.yaktı. Richie can acısı ve tiksintiyle bağırarak sıvıyı sildi.</p>

  <p>Yaratığın yüzünde hâlâ öfke vardı. Ama buna şimdi can acısı da karışmıştı. Çok belirgindi bu. Belki Bill, Kurt Adamı babasının tabancasıyla yaralayabilmişti. Ama Richie O’nu önce İrlandalı polisin sesi, sonra da aksırık tozuyla daha fazla yaralamıştı...</p>

  <p>Richie, Tanrım, diye düşündü. Birde kaşıntı tozum olsaydı, belki de O’nu öldürebilirdim. Sonra Bill onu ceketinin yakasından yakaladığı gibi geri çekti. Tam zamanında davranmıştı. Kurt Adamın aksırıkları başladığı gibi birdenbire sona erdi. Yaratık Richie’ye doğru atıldı. Çok hızlı hareket ediyordu. İnanılmayacak kadar hızlı. Richie’yi bıraksalar, elinde boş aksırık tozu kutusuyla orada oturacak, Kurt Adamın tüylerinin ne kadar koyu kahverengi, kanının da ne kadar kırmızı olduğunu düşünecekti. Gerçek ha yatta hiçbir şeyin siyah-beyaz filmler gibi olmadığını da.</p>

  <p>O sırada Kurt Adam pençeleriyle onun boynunu kavrayacak ve uzun tırnaklarıyla çocuğun gırtlağını paralayacaktı. Ama Bill arkadaşını tekrae yakalayarak ayağa kaldırdı.</p>

  <p>Richie seslendi, Bill’in peşinden koştu. Evin ön tarafına doğru gitti ler. Richie, artık peşimize takılamaz, diye düşünüyordu. Sokağa çıktık işte. Bizi kovalamaya cesaret edemez. Edemez. Edemez...</p>

  <p>Ama Kurt Adam peşlerindeydi. Richie onun arkalarında homurdanıp hırladığını duyuyordu.</p>

  <p>İşte Gümüş oradaydı. Bill’in ağaca dayadığı yerde. Bill, seleye atla yarak babasının Walther’ini her zaman oyuncak tabancaları taşıdıkları tel sepete attı. Richie bagaj yerine binerken arabasına baktı. Kurt Adam çim alandan onlara doğru geliyordu. Aralarında en fazla altı metre vardı. Yanı tığın lise ceketinin üzerine kanları ve salyaları akmıştı. Sağ şakağındaki tüylerin arasından beyaz kemiği gözüküyordu. Burnuna beyaz aksırık toz lan bulaşmıştı. Richie dehşetini tamamlayan iki şeyi daha fark etti. Yara tığın ceketinin fermuarı yoktu. Onun yerine ceketin önünde ponpona benzeyen iri turuncu düğmeler vardı. İkinci şey daha da kötüydü. Richie bu yüzden bayılacağını sandı. Ya da çabalamaktan vazgeçecek yaratığın kendisini öldürmesine izin verecekti. Kurt Adamın ceketinin cebine simle bir ad işlenmişti. Kan akmıştı bunun üzerine. Ama isim yine de okunabiliyordu. “RİCHİE TOZIER.”</p>

  <p>Yaratık iki çocuğa doğru atıldı.</p>

  <p>Richie haykırdı. “Gidelim, Bill!”</p>

  <p>Gümüş hareket etti. Ama ağır ağır. Pek ağır ağır. Bill çok yavaş davranıyordu.</p>

  <p>Bill bisikletle Neibolt Sokağının ortasına doğru giderken yaratık da onlara yetişti. Soluk kot pantolonu kan içindeydi. Richie omzunun üzerinden ona bakarken adeta ipnotize oldu. Kurt Adamın pantolonunun dikişleri yer yer sökülüyor, dışarı kahverengi sert kıllar fışkırıyordu. Yaratık bir pençesini Richie’ye doğru uzattı. Çocuk korkuyla bağırarak başını eğdi. Kurt Adam dişlerini göstererek güldü. O kadar yakındı ki, Richie yaratığın gözlerinin sararmış aklarını görüyor, çürük et gibi kokan nefesini duyuyordu. Dişleri uzun, sivri, çarpık çurpuktu.</p>

  <p>Yaratık bir pençesini Richie’ye doğru sallarken çocuk tekrar haykırdı. Kurt Adamın kafasını koparacağından emindi. Ama pençe yüzünün biraz önünden geçti. Bu yüzden Richie’nin terden alnına yapışmış olan saçları uçuştu.</p>

  <p>Bill olanca sesiyle, “Haydi GÜMÜŞ!” diye bağırdı. Kısa ve az meyilli yokuşun tepesine erişmişlerdi. Gümüş hızlandı. Bill pedalları deli gibi çeviriyordu şimdi.</p>

  <p>Richie, şükürler olsun, diye düşündü. Tanrı’ya şükürler olsun! Çok...</p>

  <p>Kurt Adam tekrar kükredi. Çocuk kendi kendine, “Ah, Tanrım, galiba tam yanımda,” dedi. Sonra nefesi kesildi. Yaratık ceketiyle gömleğini çekiyordu. Yaka Richie’nin nefes borusuna bastırmaya başlamıştı. Çocuk boğuluyormuş gibi, gargarayı andıran bir ses çıkardı. Yaratık onu bisikletin arkasından çekmeden önce Bill’in beline sarılmayı başardı. Bill arkaya doğru yattı ama Gümüş’ün gidonunu bırakmadı yine de. Richie bir an bisikletin yan yatacağını ve ikisinin de yere yuvarlanacaklarını düşündü. Sonra çocuğun eski ceketi gürültüyle yırtıldı. Richie yeniden nefes alabildi. Döndü, yine o öldürme isteğiyle dolu bulanık gözleri gördü.</p>

  <p>Olanca sesiyle, “Bill!” diye haykırmaya çalıştı. Ama sesi pek güçsüz çıktı.</p>

  <p>Bill galiba onu yine de duymuştu. Pedalları daha da hızlı çevirmeye başladı. Hayatı boyunca hiç denemediği büyük bir hızla. Sanki bağırsakları çözülüyor, yukarıya doğru yükseliyordu. Boğazında bakırımsı bir kan tadı vardı. Gözleri yuvalarından uğramıştı. Ağzını açmış nefes almaya çalışıyordu. Acayip, delice bir sarhoşluk duyuyordu.</p>

  <p>Çocuk tekrar, “Haydi Gümüş!” diye haykırdı.*</p>

  <p>Richie, Kurt Adamın mokasenlerinin asfalta vururken çıkardıkları sesi duyuyordu. Döndü. Yaratık pençesini şiddetle çocuğun gözlerinin üzerine vurdu. Richie bir an kafasının gerçekten kopmuş olduğuna inandı. Ortalık bulanıklaştı, sesler yükselip alçalmaya başladı. Richie dönerek çaresizlik içinde Bill’e sarıldı. Sıcak kanlar sağ gözüne doluyordu. Kurt Adam pençesini tekrar salladı. Richie bisikletin iyice yalpaladığını hissetti. Gümüş devrilecekken tekrar dengesini buldu. Bill yine, “Haydi Gümüş!” diye bağırdı ama sesi sanki çok uzaklardan geliyordu.</p>

  <p>Richie gözlerini yumdu. Bill’e sarılarak kaçınılmaz sonu bekledi.</p>

  <p>Bill de ayak seslerini duymuş, palyaçonun henüz savaşmaktan vazgeçmediğini anlamıştı. Ama dönüp bakmaya cesaret edemiyordu. O yetişip ikisini yere devirdiği an zaten durumu anlayacaktı. Bundan daha fazlasını öğrenmesine gerek yoktu.</p>

  <p>Çocuk, haydi Gümüş, diye düşündü. Şimdi olanca hızınla uç! Olanca hızınla! Haydi, Gümüş! Haydi!</p>

  <p>Bill Denbrough yine iblisi alt etmek için uçuyordu. Ama bu iblis iğrenç bir biçimde sırıtan bir palyaçoydu. Yağlı beyaz bir boya sürdüğü yüzü ter içindeydi. Kalın kırmızı dudaklarıyla vampir gibi gülümsüyordu. Gözleri parlak gümüş paralar gibiydi. Derry Lisesi ceketi giymiş bir palyaço. Bunun altından turuncu yakalı ve turuncu ponpon düğmeli gümüşümsü kılığı gözüküyordu. *</p>

  <p>“Haydi, oğlum, haydi! Gümüş, ne dersin?” Gözleri bulanan Bill, Neibolt Sokağını doğru dürüst göremiyordu bile. Gümüş sanki uçuyor du. O ayak sesleri biraz geride mi kalmıştı? Bill hâlâ dönüp bakmaya cesaret edemiyordu. Richie beline öyle sıkı sarılmıştı ki, Bill zorlukla nefes alıyordu. Arkadaşına kollarını biraz gevşetmesini söylemeyi istiyor, ama bu yüzden nefes tüketmeyi de göze alamıyordu.</p>

  <p>Sonra ileride dört yol ağzı belirdi. Tıpkı güzel bir rüya gibi. Arabalar Witcham Sokağında gidip geliyordu. Dehşet ve bitkinlik arasında bu Bill’e bir mucize gibi geldi. Artık fren yapması gerektiği için omzunun üzerinden arkaya bakmak cesaretini gösterdi.</p>

  <p>Gördüğü şey, Gümüş’ün pedallerini geri çevirmesine neden oldu. Bisiklet kaydı. Richie’nin kafası Bill’in sağ omzuna çarptı.</p>

  <p>Sokak bomboştu.</p>

  <p>Ama yirmi beş metre kadar geride, ilk eski ve boş evin önünde, turuncumsu bir şey kımıldıyordu. Kanalizasyon ızgarasına yakındı.</p>

  <p>“Ahhh...”</p>

  <p>Bill neden neden sonra, Richie’nin Gümüş’ün arkasından kaydığını fark etti. Richie’nin gözleri kaymış aklan ortaya çıkmıştı. Gözlüğü çarpılmıştı. Alnından ağır ağır kan akıyordu.</p>

  <p>Bill arkadaşının kolunu tuttu. İkisi birden yere yuvarlandılar. Bileğini çarpan Bill can acısıyla bağırdı. Bu ses yüzünden Richie gözlerini kırpıştırdı.</p>

  <p>Çocuk ünlü Pancho Villa taklidine başladı. “Size hâzineyi nasıl ele geçireceğinizi göstereceğim, senyor.” Ama arkadaşının sesinin acayip tonu Bill’in ödünü patlattı. Çocuk, Richie’nin alnındaki derin olmayan yaraya birkaç kahverengi sert kılın yapışmış olduğunu fark etti. Bu Bill’i daha da korkuttu. Elini kaldırdığı gibi tokadı arkadaşına yapıştırdı.</p>

  <p>Richie, “AHH!” diye bağırdı, kirpiklerini kırpıştırdı, sonra da gözlerini iyice açtı. “Bana neden vuruyorsun, Koca Bill? Gözlüğümü kıracaksın.”</p>

  <p>Bill, “S-s-senin ö-ölmek üzere olduğunu sandım,” dedi.&nbsp;</p>

  <p>Richie ağır ağır doğrulup oturdu, elini alnına götürdü, inledi. “Ne ol...” Sonra birdenbire olanları hatırladı. Gözleri ani bir dehşet ve şokla irileşti. Çocuk dizlerinin üzerinde doğruldu. Kesik kesik soluyordu.</p>

  <p>Bill, “Y-y-yapma,” dedi. “O k-kayboldu, Richie. G-gitti.”</p>

  <p>Richie bomboş uzanan sokağı gördü ve birdenbire ağlamaya başladı. Bill bir an ona baktı, sonra da sarıldı. Richie de Bill’i kucakladı. Zekice bir nükte yapmak istedi ama aklına hiçbir şey gelmedi. Sadece hıçkırdı çocuk.</p>

  <p>Bill, “Y-y-yapma, Richie,” dedi. “Y-y-y...” Sonra o da hüngür hüngür ağlamaya başladı.</p>

  <p>İki arkadaş Bill’in yere devrilmiş duran bisikletinin yanında, sokakta, dizlerinin üzerinde kucaklaştılar. Gözyaşları, kömür tozuna bulanmış yanaklarında temiz izler bırakıyordu.</p>
</body>
</html>
