<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XX</h2>

  <h2 id="sigil_toc_id_61">Daire Tamamlanıyor</h2>

  <h3 id="sigil_toc_id_62">TOM ROGAN</h3>

  <p>Tom Rogan pek delice bir rüya görüyordu. Babasını öldürüyordu rüyasında.</p>

  <p>Beyninin bir yanı, bunun ne çılgınca bir şey olduğunun farkındaydı. Babası daha Tom üçüncü sınıftayken ölmüştü. Daha doğrusu, intihar etmişti. Ondan sonra erkek ve kızkardeşlerinin sorumluluğu Tom’a yüklenmiş, bir terslik olduğu zaman da annesinden dayak yemişti.</p>

  <p>Yani Tom babasını öldürmüş olamazdı. Ama bu korkutucu rüyada Tom bir sustalıyı babasının gırtlağına dayamıştı. Üzerindeki düğmeye basarsa sivri uç çıkacak ve babasının boğazına girecekti. Tom, “Baba, kaygılanma,” dedi. “Böyle bir şey yapacak değilim.” Ama aynı anda düğmeye bastı ve keskin bıçak babasının boğazına saplandı. Uyuyan babası gözlerini açtı. Ağzından kanlar akarken gargara yaparmış gibi bir ses çıkardı. Tom için için, “Baba bunu ben yapmadım!” diye haykırdı. “Başka biri...”</p>

  <p>Tom uyanmaya çalıştı ama başaramadı. Bu kez başka bir rüya görmeye başladı. Şimdi uzun ve karanlık bir tünelde, sulan şapırdatarak yürüyordu. Hayalan sızlıyordu. Yanında birileri daha vardı ama onları belirsiz birer gölge gibi görüyordu. Zaten bu önemli değildi. Önemli olan, ilerideki çocuklardı. Onlara her şeyi ödetecekti. O köpekler cezalandırılmalıydı.</p>

  <p>Tünel pek pis kokuyor, duvarlardan sular şıpırdayarak akıyordu. Tom’un ayakkabıları ve pantolonu sırılsıklam olmuştu. O küçük köpekler ileride, bu karmakarışık tünellerden birindeydiler. Belki de onlar Tom/ Henry’nin kaybolacağını sanıyorlardı. Ama onun bir dostu vardı. Özel bir arkadaşı. Bu dostu, gideceği yolu da ay balonlarıyla aydınlatıyordu. Balonların içleri ışıklıydı. Üzerlerinde de birer ok vardı. Bunlar Tom/ Henry ve arkadaşları Victor’la Geğirti’nin izleyecekleri yolu gösteriyorlardı. Bu yol doğru yoldu. Ah, evet! Öndeki çocuklara gitgide yaklaşıyorlardı. Tom başını eğdi, o sustalının hâlâ elinde olduğunu gördü. Bir an korktu. Vücudunun biçimi de ona değişik geliyordu. Sanki eski Tom değil de, daha küçük biriydi. Henry/Tom paniğe kapılarak uyanmak için çırpınmaya başladı. Sonra bir ses kulağına, “Zaman önemli değil,” diye fısıldadı. “Kim olduğun da. Önemli olan şu: Beverly ileride. Onlarla beraber, dostum. Bilyor musun, karın sigara içmekten daha da kötü bir şey yaptı. Ne, biliyor musun? Eski arkadaşı Bill Denbrough’yla yattı. Evet! Evet! Karınla o kekeme ucube birlikte yattılar. Onlar...”</p>

  <p>Tom, “Bu yalan!” diye bağırmaya çalıştı. “Beverly buna cesaret edemez!” Ama yalan olmadığını biliyordu. Beverly ona kayışla vurmuş, sonra da kaçmıştı. Daha sonra da Tom’u aldatmıştı. Ah, dostlar, o fahişeyi öyle bir dövecekti ki! Önce onu, sonra da roman yazan arkadaşı Bill Denbrough’yu. Yoluna çıkan herkesi ezecekti!</p>

  <p>Tom adımlarını sıklaştırdı. Şimdi ileriden sesler geliyordu. Tom bunların çocuk sesi olmasına hiç aldırmadı. O fısıltının da dediği gibi, “Kim, ne zaman, nerede,” önemli değildi. Beverly, ilerideydi. Ah, dostlar...</p>

  <p>Tom, “Haydi çocuklar,” dedi. “Kımıldayın!” Sesinin bir çocuğunkinden farksız olmasını da önemsemedi.</p>

  <p>Tom bir ay-balona yaklaşırlarken çevresine bakındı ve ilk defa o zaman arkadaşlarını gördü. İkisi de ölüydü. Birinin kafası yoktu. Diğerinin suratını ise dev bir pençe yırtmış gibiydi. Tom çırpındı, dengesini kaybederek yere yuvarlandı. Uyandı o zaman. Tatil Hanı Otelindeydi. Maine’de, Derry kentinde. O çılgınca kâbus sırasında yataktan yuvarlanmıştı.</p>

  <p>Tom’un kafasının içinde bir ses yankılandı. “Kâbus değildi bu!” Ağır ağır ayağa kalkarak başucu masasındaki bardağa uzandı. Saat üçü on geçiyordu. Tom, yatıp uyuyayım, diye düşündü. Sabahı beklemem daha doğru olur.</p>

  <p>Ama o yabancı ses, “Sabah çevrede başkaları olur,” diye cevap verdi. “Sürüyle insan! Ayrıca bu sefer aşağıda onları yenebilirsin. Bu kez harekete ilk sen geçersin.”</p>

  <p>“Aşağıda mı?” Tom rüyasını düşündü.</p>

  <p>Oda birdenbire daha aydınlandı sanki. Tom istememesine rağmen döndü, sonra da inledi. Banyonun kapısına ışıklı bir balon bağlanmıştı. Bunun üzerindeki kırmızı ok, koridora açılan kapıyı işaret ediyordu.</p>

  <p>Ses onu yatıştırmak ister gibi, “Kim olduğum önemli değil,” dedi. “Önemli olan şu: Her şeyin senin istediğin gibi sonuçlanmasını sağlayacağım, Tom. Karının dövüldüğünü görmek istiyorum. Hepsinin de. Karşıma çok çıktılar... artık onlar için her şey çok geç. Onun için dinle, Tom. Dikkatle dinle. Şimdi... sallanan balonu izle...”</p>

  <p>Tom dinledi. Balonun içinden gelen ses ona her şeyi açıkladı. Sözleri sona erince de, parlak bir ışık çıkararak patladı. Tom giyinmeye başladı.</p>

  <h3 id="sigil_toc_id_63">AUDRA</h3>

  <p>Audra da kâbus görüyordu.</p>

  <p>Genç kadın irkilerek uyandı ve yatakta hızla doğrulup oturdu. Kesik kesik soluyordu.</p>

  <p>Audra’nın rüyası da tıpkı Tom’unki gibi onu çok sarsmıştı. Karmakarışık bir şeydi. Audra da Tom gibi başka birinin vücuduna girmişti. Karanlık bir yerde, birkaç kişiyle birlikteydi. Tehlikeye doğru gidiyorlardı. Peşlerinden de birileri geliyordu. Rüyasında Bill de vardı. On, on iki yaşlarındaydı kocası. Saçları hiç dökülmemişti. Audra, Bill’in elini tutuyordu. Onu çok sevdiğinin belli belirsiz farkındaydı. Ve Koca Bill’in onu da, diğerlerini de koruyacağına inanıyordu. Ama öyle korkuyordu ki.</p>

  <p>Ancak doksan santim yüksekliğinde küçücük bir tahta kapıya yaklaşıyorlardı. Kapının üzerinde garip bir işaret vardı. Ama bu simge Audra’nın bütün dehşetinin odak noktasıymış gibiydi. Genç kadın o zaman bir silkinişte o kızın (Beverly) vücudundan fırladı.</p>

  <p>Audra şimdi bu yabancı yatakta dimdik oturuyordu. Gözleri irileşmiş, her yanı ter içinde kalmıştı. Sanki çok koşmuş gibi soluyordu. Ellerini yüzüne sürdü ve aklı başına geldi. Derry’ydi... Maine’de, Derry kentinde. Kocası burada büyümüştü, ama çocukluğunu hatırlamadığını iddia ediyordu. Derry, Audra’ya pek de hoş bir yermiş gibi gelmiyordu. Ama Bill, Derry’de olduğu için, oda kalkmış bu kente koşmuştu. Sabah Derry Konağına gidecek, kocasını görecekti. Ne tehlike varsa, birlikte göğüs gereceklerdi.</p>

  <p>Birdenbire banyodan bir ses geldi. “Biz hepimiz burada yüzüyoruz, Audra.” Gerçek bir sesti bu. Ve sinsiydi... Sinsi, kötü ve pis. “Sen de yüzeceksin.” Ses yükselerek bir kahkaha halini aldı.</p>

  <p>Audra yüksek sesle, “Bu sözleri duymadım,” diye bağırdı. O sese meydan okuyor, onun itiraz etmesini bekliyordu. Ama o ses bir daha bir şey söylemedi. Oda sessizdi. Audra birdenbire Bill’in yanında olmayı istedi. Bu motel odasında sabahı bekleyemeyecekti. Genç kadın ışığı yakarak saate baktı. Üçü on iki geçiyordu. Yataktan kalktı.</p>

  <p>Banyonun ışığı birdenbire yandı, sonra kapısı gıcırdayarak açıldı. Audra irileşmiş gözlerle o tarafa bakıyordu. Kalbi kaburgalarına çarpıyordu.</p>

  <p>O ses usulca, “Hepimiz de burada, aşağıda yüzüyoruz, Audra,” dedi. Sonra bu bir çığlık halini aldı. “Audraaa!” Bunu kahkahaya benzeyen acayip bir hırıltı izledi.</p>

  <p>Audra geri geri giderek, “Kim var orada?” diye haykırdı.</p>

  <p>Bu kez de birdenbire televizyon açıldı. Genç kadın döndü. Şimdi ekranda, gümüşlü turunculu bir elbise giymiş palyaço dans ediyordu. Gözlerinin yerinde kara iki çukur vardı adamın. Boyalı dudakları bir gülümsemeyle açılmıştı. Dişleri ustura kadar keskindi. Palyaço elinde kesik bir kafa duruyordu. Audra bunun Freddie Firestone’un başı olduğunu fark etti. Kesik boynundan akan kanlar, içerden ekrana çarparak cızırdıyordu.</p>

  <p>Audra bağırmak istedi ama sesi çıkmıyordu. Genç kadın kör gibi, iskemlenin arkasında asılı olan elbisesine uzandı, çantasını kaptı. Koridora fırlayarak kapıyı hızla kapattı. Yüzü bembeyazdı, kesik kesik soluk alıyordu. Audra koridorda durup elbisesini giydi.</p>

  <p>Arkasından bir ses, “Yüzeceğiz,” diye güldü. Audra soğuk bir parmağın çıplak topuğunu okşadığını hissetti. Genç kadın boğulurcasına bağırdı ve kapıdan uzaklaştı. Kapının altından ceset elini andıran beyaz bir el uzanmıştı. Hışırdayarak halının üzerini araştırıyordu. Tırnakları kalkmış, altlarındaki morumsu beyaz etler ortaya çıkmıştı.</p>

  <p>Audra çıplak ayaklarıyla koridorda koştu. Tek düşüncesi Derry Konağına ulaşmaktı. Dışarı fırlayarak park yerine koştu. Otomobilin etrafını sisler sarmıştı. Kıvrılıp bükülüyordu dumanlar. Audra telaşla çantasında anahtarları ararken kiralamış olduğu arabayla burun buruna duran eski pikabı fark etmedi. Pikabın direksiyonundaki adamı da. Pikabın kapısı açıldı, adam taşıttan indi. O sırada Audra da arabasının anahtarını buldu. Titreyen eliyle anahtarı kilide sokarken bir el omzunu yakaladı. Genç kadın bir çığlık attı. Adam onu kendisine doğru çevirdi. Suratı şişti. Gözleri garip garip parlıyordu. Şiş dudakları korkunç bir gülümsemeyle aralandığı zaman Audra adamın önden üç dişinin kırılmış olduğunu gördü. Genç kadın konuşmaya çalıştı ama başaramadı. Tom Rogan tırnaklarını Audra’nın cildine iyice batırdı ve sonra, “Ben seni filmlerde görmedim mi?” diye fısıldadı.</p>

  <h3 id="sigil_toc_id_64">EDDIE’NİN ODASI</h3>

  <p>Eddie, Bill’le Beverly’ye kapıyı açtı. Sol kolu onlara eski günleri hatırlatan bir biçimde sarkıyordu. “Ben iyiyim,” dedi arkadaşlarına. “Ağrı kesici aldım. Sancı o kadar kötü değil.” Ama pek de iyi olmadığı anlaşılıyordu. Birbirine iyice bastırdığı dudakları morumsuydu.</p>

  <p>Bill yerdeki cesedi gördü. Daha ilk bakışta, iki şeyi kesinlikle anladı. Bu adam Henry Bowers’tı ve ölmüştü. Bill, Eddie’nin yanından geçerek ölünün başucunda diz çöktü. Henry’nin ağzı kan içindeydi. Dudakları gerilmiş, dişleri ortaya çıkmıştı. Elleri birer pençeden farksızdı.</p>

  <p>Beverly de yaklaşarak ifadesiz bir yüzle Henry’ye baktı. Bill, “B-b-bizi durmadan kovaladığı o günler...” dedi.</p>

  <p>Beverly başını salladı. “Bilyor musun, yine o çocuk gibi duruyor, Bill. Hiç yaşlanmamış gibi...” Başını çevirerek yatağın kenarına ilişmiş olan Eddie’ye bir göz attı. O yaşlı duruyordu. Yaşlı ve bitkin. Kadın, “Eddie’ye bir doktor çağırmalıyız,” diye ekledi.</p>

  <p>Bill’le Eddie aynı anda, “Olmaz,” dediler.</p>

  <p>“Ama yaralı o. Kolu...”</p>

  <p>“B-b-bu eski günlerdeki gibi...” Bill ayağa kalktı. Beverly’yi kollarından tutarak yüzüne baktı. “K-k-kenti bu işe karıştırırsak...”</p>

  <p>Eddie, “Beni cinayet suçundan tutuklarlar,” dedi. “Ya da hepimizi birden. Sonra bir kaza olur. Yalnızca Derry’de görülen o özel kazalardan biri. Belki bizi hapse atarlar, bir şerif yardımcısı çıldırır, hepimizi vurur. Ya da yemeklerden zehirleniriz. Veya hücrelerimizde kendimizi asarak intihara karar veririz.”</p>

  <p>“Eddie, çılgınlık bu. Bu...”</p>

  <p>Eddie, “Öyle mi?” diye sordu. “Burası Derry, unutma.”</p>

  <p>“Ama biz olgun insanlarız. Alt tarafı Henry gece yansı buraya geldi ve sana saldırdı.”</p>

  <p>Bill, “N-n-neyle?” dedi. “S-s-sustalı nerede?”</p>

  <p>Eddie ıslık çalarmış gibi hafif bir sesle, “Sustalıyı bir tekmede televizyonun altına gönderdim,” diye açıkladı. “Ama şimdi orada yok. Demin her tarafı aradım.”</p>

  <p>Bill, Beverly’ye baktı. “D-d-diğerlerini de çağır. B-ben, Eddie’nin kolunu sarabilirim sanırım.”</p>

  <p>Beverly bir an kararsız, durakladı. Sonra da, “Pekâlâ,” dedi. Önce Richie’yi aradı, sonra da Ben’i. İkisi de hemen geleceklerini söylediler, ne olduğunu da sormadılar. Beverly rehberde Mike’ın evinin numarasını buldu. Ama telefona cevap veren olmadı.</p>

  <p>Bill, “Ki-ki-kitaplığı dene,” dedi. Penceredeki kısa rayları çıkarmış, bunları ropdöşambrının kuşağıyla sıkıca Eddie’nin koluna bağlıyordu. Beverly rehberi açtığı sırada kapıya vuruldu. Ben’le Richie içeri girdiler. Ben kot pantolonla gömlek giymişti. Richie ise gri pamukludan şık bir pantolonla pijamasının ceketini. Gözlüğünün ardından ihtiyatla etrafına bakınıyordu.</p>

  <p>“Tanrım! Eddie, ne...”</p>

  <p>Ben de, “Ah, Tanrım!” diye bağırdı. Yerde yatan Henry’yi görmüştü.</p>

  <p>Bill sert sert, “Susun,” diye emretti. Gözlerini ölüye dikmişti. “Henry mi o?” Ben cesede doğru birkaç adım attı, sonra duraklayarak çaresiz bir tavırla Bill’e baktı.</p>

  <p>Bill, Eddie’ye, “O-o-olanları s-s-sen a-a-anlat,” dedi. “B-b-bu İ-İ-lanet o-o-olasıca k-k-kekemeliğim arttı.”</p>

  <p>Eddie olayı anlatırken Beverly de kitaplığın numarasını buldu. Karşıdan telefona pek çabuk cevap verdiler. Beverly’nin hiç tanımadığı bir ses, “Alo?” dedi.</p>

  <p>“Alo?” Beverly diğerlerine eliyle susmalarını işaret etti. “Bay Hanlon orada mı?”</p>

  <p>Karşıdaki, “Siz kimsiniz?” diye sordu.</p>

  <p>Beverly dudaklarını yaladı. Kaygılanmaya başlıyordu. “Asıl siz kimsiniz? Bay Hanlon olmadığınızı biliyorum.”</p>

  <p>Adam, “Ben Derry Polis Müdürü Andrew Rademacher’ım,” dedi. “Bay Hanlon şu anda Derry Hastanesinde. Kısa bir süre önce saldırıya uğradı ve ağır şekilde yaralandı. Şimdi, lütfen bana kim olduğunuzu söyleyin. Adınızı bilmek istiyorum.”</p>

  <p>Beverly kısık bir sesle sordu. “Yarası çok mu ağır?”</p>

  <p>Rademacher sert sert, “Bana adınızı verin lütfen,” dedi.</p>

  <p>Beverly, “Ko-korkarım bu imkânsız...” diye kekeledi. “Adımı size açıklayamam... Yani şimdi...”</p>

  <p>“Bu olay hakkında ne biliyorsunuz?”</p>

  <p>Beverly şaşırdı. “Hiçbir şey bilmiyorum. Bunu da nereden çıkardınız?”</p>

  <p>Rademacher, “Dernek siz her gece, sabaha karşı üç buçukta kitaplığa telefon etmek adetindesiniz, öyle mi?” dedi. “Saçmalamayı bırakın, küçük hanım. Bu bir saldın. Mike Hanlon’un durumuna bakılırsa, güneş doğarken olay cinayete de dönüşebilir. Size tekrar soruyorum. Bu olay hakkın da ne biliyorsunuz?”</p>

  <p>Beverly gözlerini yumdu, yanma gelmiş olan Bill’in kolunu sıkıca tuttu. “Mike Hanlon’un ölmesi ihtimali mi var? Bunu sırf beni korkutmak için söylemiyorsunuz ya? Gerçekten ölebilir mi? Lütfen söyleyin.”</p>

  <p>“Yarası çok ağır. Bu sizi korkutmuyorsa, doğrusu korkutmak. Şimdi kim olduğunuzu ve neden...”</p>

  <p>Beverly rüyada gibi telefonu kapattı. Henry’ye baktı, sonra irkildi. Henry’nin bir gözü kapanmıştı. Sakatlanan diğer gözü hâlâ akıyordu. Sanki Henry, Beverly’ye göz kırpıyordu.</p>

  <p>Richie hastaneyi aradı. Bill, Beverly’yi yatağa doğru götürerek onu Eddie’nin yanına oturttu. Kadın boş gözlerle ilerideki bir noktaya bakıyordu.</p>

  <p>Richie şimdi Derry Postası gazetesinin muhabiri rolündeydi. Hastanedekileri soru yağmuruna tutuyordu. Sonra telefonu kapatarak gözlerini yumdu. “Tanrım!” Sesi hafif ve boğuktu. “Tanrım! Tanrım! Tanrım!” Gözlüğünü çıkararak camlarını pijamasının üstüyle sildi. “Mike yaşıyor ama durumu çok ciddi... Henry onu Noel hindisi gibi dilmiş. O arada bacağındaki atardamarı da kesmiş. Mike fazla kan kaybetmiş. Neyse ki bacağını sıkıca bağlamayı başarmış. Yoksa onu bulduklarında çoktan ölmüş olacakmış.”</p>

  <p>Beverly ellerini yüzüne bastırarak çocuk gibi ağlamaya başladı.</p>

  <p>Eddie mırıldandı. “Noel hindisi gibi dilinen yalnız Mike değil. Henry de yaralıydı...”</p>

  <p>Bill, “Ha-ha-hâlâ polise gitmek istiyor musun, Beverly?” diye sordu.</p>

  <p>Kadın gözlerini kuruladı. “Hayır. Polise gitmek istemiyorum. Eddie haklı. Başımıza bir şey gelebilir. Ölümümüze neden olacak bir şey. Ama gerçek neden bu değil.” Dört erkeğe baktı. “Yemin ettik... Bill’in kardeşi, Stan... diğerleri... ve şimdi de Mike. Ben hazırım, Bill.”</p>

  <p>Bill diğerlerine döndü.</p>

  <p>Richie başını salladı. “Pekâlâ, Koca Bill. Bir deneyelim.”</p>

  <p>Ben, “Durum eskisinden de kötü,” dedi. “İçimizden iki kişi eksik.” Bill sesini çıkarmadı.</p>

  <p>Ben, “Pekâlâ,” diye ekledi. “Beverly haklı. Yemin ettik.” “E-E-Eddie?”</p>

  <p>Eddie cansızca gülümsedi. “Galiba merdivenden yine senin sırtında ineceğim. Tabii merdiven hâlâ oradaysa.”</p>

  <p>Beverly, “Ama bu sefer kimse bize taş atmayacak,” dedi. “Onlar öldü. Üçü de.”</p>

  <p>Richie sordu. “Bu işi şimdi mi yapacağız, Bill?”</p>

  <p>Bill, “E-e-evet,” dedi. “T-t-tam zamanı sanırım.”</p>

  <p>Ben birdenbire, “Bir şey söyleyebilir miyim?” diye sordu.</p>

  <p>Bill ona bakarak hafifçe gülümsedi. “H-h-her z-z-zaman söyleyebilirsin.”</p>

  <p>Ben, “Siz yine de benim en yakın arkadaşlarımdınız,” dedi. “Bu olay nasıl sona ererse ersin... yalnızca... bunu söylemek istedim.”</p>

  <p>Birdenbire hepsi de gülmeye başladılar. Sonra Richie gözlerini silerek, “Saman Yığını,” dedi. “Kelime seçmesini çok iyi biliyorsun. Asıl o yazar olmalıydı, Koca Bill.”</p>

  <p>Bill yine gülümsedi. “Ö-ö-öyle... Şimdi...”</p>

  <p>Eddie’nin ödünç aldığı arabaya bindiler. Direksiyona Richie geçti. Sis iyice yoğunlaşmıştı. Richie radyoyu açtı. Gene Vincent, “Be- Bop-A-Lula”yı söylüyordu.</p>

  <p>Beverly usulca, “Şunu kapat, Richie,” diye mırıldandı.</p>

  <p>Richie düğmeye uzandı, sonra da donmuş gibi kaldı. Radyodan palyaçonun alaylı, cırlak sesi yükseldi. “Richie Tozier’in ‘Ölüler Rock Programı'nı dinliyorsunuz. Şimdi karşınızda konuk Disk Jokey Georgie Denbrough! Haydi Georgie!”</p>

  <p>Birdenbire Bill’in kardeşinin sesi arabanın içinde yankılandı. “Beni sokağa sen gönderdin, Bill. ‘O’ da beni öldürdü. ‘O’, kanalizasyon kanalındaydı. ‘O’beni öldürdü. Sen buna izin verdin, Koca Bill. ‘O’nun...” Richie radyoyu öyle hızla kapattı ki, düğme yerinden fırladı. Sonra titrek bir sesle, “Beverly haklı,” dedi. “Radyo dinlemeyelim. Ne dersiniz?” Kimse cevap vermedi. Bill düşünceli bir tavırla, hiç kımıldamadan oturuyordu. Yüzü bembeyazdı... Batıda gök gürlemeye başladı.</p>

  <h3 id="sigil_toc_id_65">ÇORAK YER’DE</h3>

  <p>Köprü yine o eski köprüydü.</p>

  <p>Richie arabayı köprünün yanında durdurdu. Hepsi inerek parmaklığa yürüdüler, aşağıya baktılar. Sanki arabadan geçen yirmi yedi yıl Çorak Yer’i hiç etkilememişti.</p>

  <p>Bill, “H-h-haydi,” dedi. Yamaçtan indiler. Bill farkına varmadan Gümüş’ü aradı, sonra da kendi kendisine güldü. Gümüş, Mike’ın garajındaydı. Bill, Ben’e döndü. “Bizi o-o-oraya götür.”</p>

  <p>Ben başını salladı. Artık otların bürüdüğü patikadan geçerek açıklığa çıktılar. Ama burası eskisi gibi değildi. Ağaççıklar ve bodur çamlar açıklığı iyice kaplamıştı.</p>

  <p>Bill tekrarladı. “Bi-bizi oraya götür, Ben.”</p>

  <p>Tek sıra halinde Kenduskeag’in kıyısına indiler. Birbirine girmiş çalıların ve dalların arasından geçmeye çalışıyor, insanın boyu kısayken bu iş ne kadar kolay oluyordu, diye düşünüyorlardı. Sonra Ben’in ayağı bir şeye takıldı. Yere yuvarlanırken kafasını az kalsın tulumba merkezinden uzanan silindire çarpacaktı. Silindir böğürtlenlerin arasında kaybolmuş gibiydi. Ben ayağa kalktı. Yüzü, kolları ve elleri dikenler yüzünden iyice çizilmişti. Ben neye takıldığını anlamak için eğildi. Yerde silindirin demir kapağı duruyordu. Biri kapağı açmıştı.</p>

  <p>Ben, tabii ya, diye düşündü. “Bunu biz yaptık. Yirmi yedi yıl önce. Ama sonra gerçeği anladı. O gün tulumba çalışmıyordu. Sonra herhalde birileri tulumbayı onarmaya geldiler. Giderken de silindirin kapağını kapatmış olmalılar.</p>

  <p>Ben doğruldu. Beş arkadaş silindirin çevresinde durarak aşağıya baktılar. Sadece hafif bir su şıpırtısı duyuluyordu, hepsi o kadar. Richie, Eddie’nin odasında bulduğu bütün kibritleri getirmişti. Bir kutu kibriti yakarak aşağıya attı. Bir an silindirin ıslak iç yüzeyini ve sessiz tulumbayı gördüler.</p>

  <p>Richie kaygıyla, “Belki bu kapak uzun bir süre önce açıldı,” dedi. “Yani ille de yeni...”</p>

  <p>Ben, “Bu yeni olmuş sanırım,” dedi. “Yağmurdan sonra... Son yağmurdan.” Richie kibriti alarak çaktı, kapağı aydınlattı.</p>

  <p>Bill, “B-b-bunun altında bir şey var,” diye bağırdı. “Bir k-k-kayışa benziyor. Sen ve Richie b-b-bana y-y-yardım edin.”</p>

  <p>Kapağı yakalayarak dev bir para gibi çevirdiler. Bu sefer Beverly bir kibrit çaktı. Ben de kapağın altından çıkan çantayı kuşkuyla aldı. Beverly kibriti sallayarak söndüreceği sırada gözü Bill’in yüzüne ilişti. Kadın dondu kaldı. Kibrit parmağını yaktı. Beverly, “Bill?” diye haykırdı. “Ne var? Ne oldu?”</p>

  <p>Bill gözlerini çantadan alamıyor, bu da yine bir oyun, diye düşünüyordu. Audra İngiltere’de. 'O’ korktuğu için bu bayağı oyuna başvurdu. Ah, evet. 'O’ bizi, hepimizi gerisin geri buraya çağırdığı zamanki kadar güvenli değil. Sonra Bill, dünyada uzun saplı kaç çanta var biliyor musun? Bir milyon mu? On milyon mu? Belki daha fazla. Ama bu çanta bir tek. Bunu ben Audra’ya hediye ettim.”</p>

  <p>“Bill?” Beverly yazarın omzunu tutmuş, onu sarsıyordu.</p>

  <p>Gözleri korkuyla irileşmiş olan Richie, “Bill?” diye fısıldadı. “Ne oldu?”</p>

  <p>Bill haykırarak çantayı Ben’in elinden kaptı, fermuarını açıp içindekileri boşalttı. Kibriti Beverly’den alarak bir tane çaktı. Kâğıt mendil, çiklet, makyaj takımı ve bunların arasında, “Tavan Arasındaki Oda” filmi için anlaşma imzaladığı zaman Freddie Firestone’un Audra’ya hediye ettiği mücevherli pudriyer.</p>

  <p>Bill, “K-k-karım aşağıda,” diyerek diz çöktü, eşyaları çantaya tıktı.</p>

  <p>“Karın mı? Audra mı?” Beverly’nin yüzünden şok geçirdiği anlaşılıyordu.</p>

  <p>“B-b-bu onun çantası. O-onun eşyaları...”</p>

  <p>Richie mırıldandı. “Tanrım, Bill! Bu olamaz. Çünkü...”</p>

  <p>Bill karısının timsah derisi cüzdanını bulmuştu. Açarak uzattı. Richie bir kibrit çaktı ve Audra’nın resmini gördü. Altı filmde seyrettiği o yüzü!</p>

  <p>“H-H-Henry öldü... Victor ve G-G-Geğirti de...” Bill ayağa kalktı. “Audra’yı k-k-kim yakaladı?”</p>

  <p>Ben elini Bill’i omzuna koydu. “En iyisi aşağıya inip bunu anlayalım. Öyle değil mi?”</p>

  <p>Bill önce Ben’in kim olduğunu bilmiyormuş gibi ona baktı. Sonra bakışları berraklaştı. “E-e-evet. E-Eddie!”</p>

  <p>“Bill, çok üzüldüm.”</p>

  <p>“S-s-sırtıma çıkabilir misin?”</p>

  <p>“Vaktiyle çıkmıştım.”</p>

  <p>Bill eğildi, Eddie, sağ kolunu onun boynuna doladı. Ben’le Richie, Eddie’nin yazarın sırtına çıkmasına yardım ettiler. Bill silindire girerken Ben, Eddie’nin gözlerini sıkıca yummuş olduğunu fark etti. Birdenbire sanki Henry, Victor ve Geğirti dalların arasından çıkıvereceklermiş gibi bir duyguya kapıldı. Ama artık bütün eski düşmanları ölmüştü.</p>

  <p>Bill ağır ağır aşağıya inmeye başladı. Eddie boğazını sıkıyor, yazar zorlukla nefes alıyordu. Bir taraftan da, tanrım, karımın çantası buraya nasıl geldi, diye düşünüyordu. Tanrım, eğer beni duyuyorsan, lütfen Audra’ya bir şey olmasın. Bu gece Beverly’yle yaptığımızın cezasını o çekmesin. Audra’yı o palyaço mu kaçırdı. Eğer öyleyse, bilmem Tanrı Audra’ya yardım edebilir mi?”</p>

  <p>Eddie ince bir sesle, “Korkuyorum, Bill,” dedi.</p>

  <p>Bill soğuk suya indi. “Be-ben de öyle.” Yan çömelerek Eddie’yi indirdi. Buz gibi su pantolonunu ıslattığı için yüzünü buruşturmuştu. İki arkadaş bileklerine kadar gelen suda durdular, diğerlerinin sırayla aşağıya inmelerini beklediler.</p>
</body>
</html>
