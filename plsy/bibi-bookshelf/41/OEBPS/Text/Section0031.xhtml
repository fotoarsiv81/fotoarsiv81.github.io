<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XVII</h2>

  <h2 id="sigil_toc_id_45">Patrick Hocstetter’in Ölümü</h2>

  <p>Beverly yutkundu. Ogün Çorak Yer’de gördüğü kâbus gibi olayın etkisinden kurtulmaya çalışıyordu. “Patenle dolaşırken düştüm ben o gün, ” dedi. “Dizim yaralandı. Ben de onun üzerine Çorak Yer'e giderek sapanla atış yapmaya karar verdim. Zamanı geldiğinde sapanı kullanabileceğime hâlâ inanmıyordum. Ama... o gün sapanı kullandım... Başka çarem yoktu... Onlardan birini öldürdüm. Yani ‘O’nun uzantılardan ya da parçalarından birini. Şimdi bile o olayı düşünmek istemiyorum... Bakın!” Kolunu açtı. Üst tarafında büzülmüş bir yara izi vardı. Sanki oraya yanar bir puroyu bastırmıştı biri. “O parçalardan biri yaptı bunu...”</p>

  <p>Beverly, Kansas Sokağından Çorak Yer’e saparak eski eşyaların atıldığı tarafa doğru gitti. Orada neler yoktu ki! Bir buzdolabı, eski otomobiller... Kız eski bir Studebaker’ın arkasından geçerken kahkahaları duydu. Önce öfkeyle, bunlar neden çıplak? diye düşündü. Sonra gördüklerinin kimler olduğunu anlayarak korkuyla dondu. Arabanın arkasına sinerken çocukların tümüyle çıplak olmadıklarını da anladı. Gömlekleri vardı. Sadece pantolonlarıyla külotlarını indirmişlerdi. Yani Henry Bowers ve Patrick Hocstetter. İki çocuk ellerindeki çakmakları çakarak birbirlerinin kaba etlerine doğru tutuyorlardı. Galiba can acısına ne kadar dayanabildiklerini ölçmeye çalışıyorlardı. Kâh kahkahalar atıyor, kâh bağırıyorlardı. Korkudan Beverly’nin ağzı kurumuştu. Orada yakalanırsa başına gelecekleri biliyordu. Arabanın arkasına iyice büzülmüştü kız.</p>

  <p>Henry birdenbire böğürdü. “Allah kahretsin! Az kalsın beni kavuracaktın! Çakmak o kadar yakın tutulur mu?”</p>

  <p>Patrick kıkır kıkır güldü. “Hiç de yakın değildi...”</p>

  <p>“Haydi ordan!”</p>

  <p>Patrick, “Sana bir şey göstereyim mi?” diye sordu.</p>

  <p>Henry, “Ne?” dedi.</p>

  <p>“Bir şey...” Patrick bir an durdu. “Bu insanın hoşuna gidiyor.”</p>

  <p>Henry homurdandı. “Neymiş bu?”</p>

  <p>Sonra bir sessizlik oldu.</p>

  <p>Beverly, bakmak istemiyorum, diye düşündü. Ne yaptıklarından bana ne! Bakmaya kalkarsam beni görebilirler... Ama merakı korkusunu yendi. Beverly usul usul başını kaldırdı. Boş yere korkmuştu. İki çocuk da Patrick’in yaptığına dalmışlardı. Beverly gördüğünü pek anlayamadı ama bunun pis bir şey olduğunu sezdi.</p>

  <p>Patrick elini uzatmış, Henry’nin bacaklarının yukarısını okşuyordu. Sonra, “Daha başka şeyler de var...” diye mırıldandı. Sakin sakin gülümsüyordu.</p>

  <p>Henry uykudan uyanmış gibi, “Ha?” dedi.</p>

  <p>“İstersen daha başka...”</p>

  <p>Henry, Patrick’i bir yumrukta yere devirdi. Çocuğun başı çakıllara geldi. Beverly telaşla tekrar eğildi. Yüreği ağzına gelmişti. Henry arkadaşını yumruklarken bir an başını çevirmişti. Beverly’ye zorba o anda gözlerinin içine bakmış gibi gelmişti. Kız şimdi, Tanrım, yalvarırım, beni görmemiş olsun, diye dua ediyordu.</p>

  <p>Sonra Henry konuşmaya başladı. Beverly dehşet içinde zorbanın sesinin daha yakından geldiğini fark etti. Henry, “Ben sapıklıktan hoşlanmam,” diye homurdandı.</p>

  <p>Patrick, “Pekâlâ da hoşuna gitti,” dedi.</p>

  <p>Henry bağırdı. “Hiç hoşuma gitmedi! Eğer birine hoşlandığımı söyleyecek olursan seni gebertirim, küçük şorolo!”</p>

  <p>“Beni korkutamıyorsun, Henry.” Patrick kıkır kıkır güldü.</p>

  <p>Henry, “Eğer bundan söz edersen ben de herkese kedilere neler yaptığını anlatırım,” diye patladı. “Köpeklere de. O buzdolabının içinde neler olduğunu söylerim. O zaman ne olur, biliyor musun, Patrick? Seni alıp götürür, tımarhaneye tıkarlar.”</p>

  <p>Patrick sesini çıkarmadı.</p>

  <p>Henry, Beverly’nin arkasına gizlenmiş olduğu eski arabaya vurdu. “Beni duydun mu?”</p>

  <p>“Evet, duydum.” Patrick’in hem somurtmuş, hem de biraz ürkmüş olduğu anlaşılıyordu. “Ama hoşuna gitti.”</p>

  <p>“Kes sesini, aşağılık hötöröf! Buzdolabı hakkında söylediklerimi de unutma! Bir daha yanıma yaklaşırsan, seni gebertirim!” Henry hızla uzaklaştı.</p>

  <p>Şimdi geride Patrick kalmıştı. Sessizlik uzandı. Sonra Patrick eski arabalara doğru geldi. Beverly fazla korkmuyordu artık. Patrick kendisini görürse koşarak kaçabileceğinden emindi. Ama yine de şortunun arka cebinden Bill’in sapanını çıkardı. Gömleğinin göğüs cebine birkaç saçma koydu. Patrick’in dizine gelecek bir saçma, onu engellerdi.</p>

  <p>Çocuk eski buzdolabının önünde durdu. Bir şeyler mırıldanarak öne arkaya sallanmaya başladı. Beverly buz gibi oldu. Patrick korku filmlerinde bir ölüyü mezarından kaldırmaya çalışan o adamlara benziyordu. Beverly, bu deli ne işler karıştırıyor? diye düşündü. Eğer sorunun cevabını ya da Patrick özel ayinini sona erdirdiği zaman olacakları bilseydi, oradan hemen kaçardı.</p>

  <p>Hiç kimse Patrick Hocstetter’in ne kadar deli olduğunu bilmiyordu. Mike Hanlon bile. Patrick diğer insanların gerçek olduklarına inanmıyordu. Diğer canlıların da. Kendisi gerçek bir insandı. Belki de evrendeki tek insan. Hiçbir zaman canı yanmıyordu. Bu yüzden Henry’nin yumruğuna da aldırmamıştı. Başkalarının canlarını yaktığını da fark etmiyordu.</p>

  <p>Patrick beş yaşındayken kardeşi Avery’yi öldürmüştü. Annesi Avery’yle birlikte hastaneden eve geldiği zaman, bu iş çocuğun hiç hoşuna gitmemişti. Annesiyle babasının on tane çocuğu olabilirdi. Buna aldırmazdı. Ama kendi programının altüst edilmesine de göz yumamazdı. Avery yüzünden her şey berbat olmuştu. Patrick’e yemekleri zamanında verilmiyordu. Avery gece ağlıyor, onu uyandırıyordu. Patrick bir gün anaokulundan eve döndüğünde doğru Avery’nin odasına çıktı. Kardeşi karınüstü yatmış, başını da yan çevirmişti. Aya benzeyen suratında hiçbir ifade olmayan Patrick, kardeşinin suratını yastığa doğru çevirip hafifçe bastırdı. İşte o kadar.</p>

  <p>Bebek biraz çırpındı, sonra da hareketsiz kaldı. Patrick de aşağıya inerek kendine bir bardak süt aldı, birkaç kurabiye seçti.</p>

  <p>Sonradan Avery’nin uykusunda dönerek havasızlıktan boğulduğuna karar verildi. Böyle kazalar oluyordu. Kimse Patrick’ten kuşkulanmadı. Ama çocuk, öldürmenin verdiği zevki tatmıştı bir kere. Bu yüzden sinek tutmaya başladı.</p>

  <p>Bir yıl önce de Çorak Yer’e atılmış olan buzdolabını keşfetti. Birdenbire heyecanlandı. Aklına şahane bir şey gelmişti. Ondan sonraki altı yedi ay içerisinde Patrick’in oturduğu mahallede, ailelerin kedileri ve köpekleri arka arkaya kayboldu. Çocuk hayvanları teker teker bozdolabına koyuyordu. Oraya bir kedi ya da köpek götürdüğü zaman kalbi hızla çarpıyor, gözleri heyecanından sulanıyordu.</p>

  <p>Ama o yaz fazla kurban bulamamıştı. Ayrıca birinin kendisinden kuşkulandığını seziyor ama bunun kim olduğunu bilmiyordu. Çöplükteki bu eski buzdolabı onu çekiyordu adeta. Okulda sıkıldığı zaman buzdolabının resimlerini çiziyordu.</p>

  <p>Sonunda bugün, kendisinden kimin kuşkulandığını öğrenmişti. Henry Bowers. Bu durum Patrick’in hiç hoşuna gitmemişti. Çocuğun son kurbanı, kanadı kırılmış olan bir güvercindi. Patrick onu diri diri buzdolabına kapatmış, ertesi gün de kuşun ölmüş olduğunu görmüştü. Ama güvercini götürüp atmamıştı. Şimdi, Henry her şeyi biliyor, diye düşünüyordu. Kuşu götürüp atsam iyi olur. Buzdolabının içini de yıkamalı. Dolap çok pis kokuyor. Henry haber verip polisi buraya getirdiği zaman buzdolabının içinde bazı hayvanların ölmüş olduğunu anlayabilirler. Patrick çamların arasında durmuş, paslı buzdolabına bakıyordu. Henry yaptıklarımı haber verirse ben de onun Eddie Kaspbrak’ın kolunu kırdığını söylerim. E, göze göz, dişe diş.</p>

  <p>Patrick buzdolabını açtı. Ölüm onu bekliyordu.</p>

  <p>Çocuk önce şaşırdı, gördüklerini pek anlayamadı. Güvercinin iskeleti kalmıştı yalnızca. Onun çevresinde, yanlarda, aşağıda, yukarıda, sürüyle pembe makarnaya benzeyen bir şeyler vardı. Hafifçe kımıldıyorlardı.</p>

  <p>Sonra makarnaya benzeyen şeylerden birinin kanatları çıktı. O şey havalanarak Patrick’in sol koluna kondu. Çocuk ani bir sıcaklık duydu. Sonra bu da geçti. Küçük yaratık birdenbire kıpkırmızı oldu. Patrick hemen hiçbir şeyden korkmazdı. Ama bir tek şey onda tiksinti uyandırırdı. Sülükler. Patrick bu gördüğü şeyin bir tür uçan sülük olduğunu düşündü. Deli gibi haykırarak kolundaki yaratığa vurdu. Yaratık şişmiş, tenis topu kadar olmuştu. Çocuğun elinin altında mide bulandırıcı bir sesle patladı, kanları... Patrick’in koluna yayıldı. Ama yaratığın pelteye benzeyen gözsüz kafası koluna yapışmış gibi duruyordu. Sivrisineğinkine benzeyen hortumunu Patrick’in etine batırmıştı. Çocuk haykırarak kafayı çekip çıkardı. Buzdolabını kapamaya çalışırken içindeki yaratıklar havalandılar ve Patrick’in üzerine üşüşüverdiler. Çocuk çığlıklar atarak dönmeye, sülük kaplamış elleriyle vücuduna, yüzüne vurmaya çalıştı. Patrick vurarak ezmeye çalışırken bir başka kanatlı sülük gözüne kondu. Çocuk gözünü kapamaya çabaladı. Ama bunun bir yaran olmadı. Yaratık hortumunu gözkapağına soktu. Sonra da çocuğun gözünün içindeki sıvıyı emmeye başladı. Patrick gözünün sönüverdiğini hissederek bir çığlık attı. Aynı anda bir sülük ağzına girerek diline yapıştı. Patrick sendeleyerek yürümeye başladı. Üzerinden asalaklar sarkıyordu. Bazıları çocuğun kanını içiyor, içiyor, şişerek patlıyorlardı. O zaman Patrick’in kanları etrafa sıçrıyordu. Çocuğun ağzının içindeki sülüğün şiştiğini hissediyordu. Ağzını açtıkça açıyordu. Kafasında bir tek düşünce vardı. Ağzımda patlamamalı... Patlamamak... Ama yaratık patladı. Patrick’in ağzından kanlar ve asalağın etleri fışkırdı. Çocuk yere yığılarak yuvarlanmaya başladı. Hâlâ haykırıyordu. Kendinden geçmeden önce, birinin yaklaştığını fark etti. Kurtulacağını sandı. Ama gelen adamın yüzü mum gibi eriyor, akıyordu. Boğuk boğuk, “Merhaba ve güle güle,” dedi. Patrick tekrar haykırmaya çalıştı. Yeryüzündeki tek insan oydu. Ölmemeliydi. Adam çocuğun sülük kaplı kolundan tutarak Çorak Yer’in derinliklerine doğru sürükledi.</p>

  <p>Patrick yalnızca bir kere kendine geldi. Hiç ışık olmayan, karanlık, pis kokulu, ıslak bir cehennemde. ‘O’ çocuğu yemeye başladı.</p>

  <p>Beverly önce gördüklerine pek inanamadı. Ne olduğunu da anlayamadı. Patrick’in haykırarak, sendeleye sendeleye patikadan ilerlemeye çalıştığını görüyordu. “Bir hile bu. Seni gördü. Kaçarsan seni yakalayamayacağını biliyor. O yüzden bu hileye başvurdu. Gitme, Bevvie!” Ama Patrick’in çığlıklarında müthiş bir korku ve acı olduğunu söylüyordu kulakları ona. Keşke ne olduğunu iyice görebilseydim.</p>

  <p>Çocuğun çığlıkları birdenbire kesildi. Beverly birinin konuştuğunu duydu. Ama bu kesinlikle bir hayaldi. Çünkü kız babasının sesini duyuyordu. “Merhaba ve güle güle.”</p>

  <p>Beverly saklandığı yerden usulca çıktı. Patikada biraz ilerledi. Yer kan içindeydi. Beverly, “Yapay kan,” dedi kendi kendine. “Böyle boyalı sulan şişeyle satıyorlar. Dikkatli ol, Bevvie!” Kız eğilerek iri kan lekelerinden birine çabucak dokundu. Sonra parmaklarına baktı. Hayır, bu yapay kan değildi.</p>

  <p>Beverly birdenbire sol kolunda bir sıcaklık hissetti. Başını eğerek baktı. Gördüğü şeyi önce diken sandı. Hayır... diken değildi. Dikenler kımıldayıp titremezlerdi. Bu canlı bir şeydi ve kızı ısırıyordu. Beverly asalağa elinin tersiyle vurdu. Asalak patlarken etrafa kanlar saçıldı. Ama yaratığın kafası hâlâ kızın kolundaydı. Beverly tiksinti ve korku dolu tiz bir çığlıkla sülüğün kafasını çekip çıkardı. Artık yoldaki kanların nedenini biliyordu. Bakışları buzdolabına kaydı. Kapağı kendiliğinden kapanmıştı. Ama dışarıda kalmış olan birkaç asalak, tembel tembel paslı beyaz porselenin üzerinde dolaşıyorlardı. Sonra bunlardan biri kanatlarını açtı ve Beverly’ye doğru geldi.</p>

  <p>Kız düşünmeden hareket etti. Cebinden sapanı çıkararak saçmalardan birini taktı, lastiği gerdi. Saçma ışıldayarak havada uçtu, asalak parça parça oldu. Beverly de döndü ve koşmaya başladı. Paniğe kapılmamaya çalışıyordu. Sonra durup arkasına baktı. Peşinden gelen yoktu. Kız yerdeki kan izlerinin, tulumba merkezlerinin birinden uzanan o boruya doğru gittiğini fark etti. Biraz ileriye, Patrick’in olduğu anlaşılan bir cüzdan düşmüştü. Daha ötede de çocuğun lastik ayakkabılarının teki duruyordu...”</p>

  <p>Beverly usulca silindire yaklaştı. Kapağı hafifçe yana kaymıştı. Birdenbire aşağıdan korkunç bir kahkaha geldi. Kız paniğe kapıldı o zaman. Deli gibi kaçmaya başladı.</p>

  <p>Dört saat sonra Eddie dışında bütün Kaybedenler buzdolabının yanında duruyorlardı. Kapaktaki tokmağa uzun bir ip bağlamışlardı. Buzdolabının önü kan içindeydi ama asalaklar yoktu.</p>

  <p>Bill, “K-koşmaya hazır olun,” dedi. “İpi çekeceğim.”</p>

  <p>Gök gürledi, yağmur yağmaya başladı.</p>

  <p>Bill ipe hızla asıldı. Buzdolabının kapısı açıldı. Dışarıya turuncu ponponlar yuvarlandı. Stan inledi. Diğerleri, ağızları bir karış açık, sessizce bakıyorlardı. Morumsu mavi bir şimşek çakarken kapağın içindeki yazıyı gördüler. Kanla yazılmıştı.</p>

  <p>“Artık durun. Yoksa sizi öldürürüm. Aklınızı başınıza toplayın. Arkadaşınız Pennywise.”</p>

  <p>Şimdi yağmura dolu da karışıyordu. Bill buzdolabına yaklaşarak olanca sesiyle bağırdı. “B-biz seni öldüreceğiz!” Yumruklarını sıkmıştı. “Kardeşim George’u öldürdün! Seni aşağılık hayvan! Haydi, çık ortaya da seni görelim!” Buzdolabından dökülmüş olan ponponlara deli gibi bir tekme attı. Sonra dönerek arkadaşlarına doğru geldi. Ağlıyordu.</p>

  <p>Ben beceriksiz bir tavırla kolunu onun omzuna attı. “Üzülme...”</p>

  <p>Richie, “Kaygılanma da,” diye ekledi. “Korkup vazgeçecek değiliz.” Diğerlerine baktı. “İçinizde korkup kaçmak isteyen var mı?”</p>

  <p>Çocuklar, hayır, der gibi başlarını salladılar.</p>

  <p>Bill başını kaldırarak gözlerini sildi. “‘O’bizden korkuyor. B-b-bunu hissediyorum. Y-yemin ederim.”</p>

  <p>Beverly, “Haklısın,” dedi.</p>

  <p>Bill mırıldandı. “B-bana yardım edin. L-lütfen...”</p>

  <p>Beverly ona sarıldı. “Edeceğiz...” Pek küçük, ama çok da güçlü olduklarını düşünüyordu.</p>
</body>
</html>
