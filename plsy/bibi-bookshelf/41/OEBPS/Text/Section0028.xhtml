<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>Son Söz</h2>

  <h2 id="sigil_toc_id_105">Bill Denbrough İblisi Yeniyor</h2>

  <p>Bill, Gümüş’ü Mike’ın garajından çıkardı.</p>

  <p>“Bill, oğlum, düşündüğün şey için çok yaşlısın artık. İkiniz de öleceksiniz... Buna inansaydık, ne yaptıysak onu başaramazdık!... Ama şimdi durum farklı. Çok yaşlısın. Unut bunu... Hayır, unutamam. Öyleyse burada, Derry de öl.”</p>

  <p>Bill kapıda sabırla, hareketsiz bekleyen Audra’ya yaklaşarak onu arkadaki bagaja oturttu, kendisi de yerine geçti. “Sıkı tutun, Audra. B-belki hızlı gideceğiz.” Pedalları hızla çevirmeye başladı.</p>

  <p>Biraz sonra yokuştan çılgınca bir hızla iniyorlardı. Bill deli gibi, “Haydi, Gümüş!” diye haykırıyordu. “Haydi, Gümüş!”</p>

  <p>Yolun aşağısına engeller konulmuştu. Bill bunların yanından uçarcasına geçti, aynı anda Audra’nın sesini duydu.</p>

  <p>“Bill! İkimizi de öldüreceksin!” Sesinde dehşet vardı ama bir taraftan da gülüyordu.</p>

  <p>Bill bisikleti durdurdu. Kahkahalar atarak, “Audra!” diye bağırdı. Karısının Gümüş’ten inmesine yardım ederek bisikleti tuğladan yapılmış bir duvara dayadı. Audra’ya sarılarak onun alnını, gözlerini, yanaklarını, dudaklarını öptü. Kadın da kollarını onun boynuna doladı.</p>

  <p>“Bill, neler oldu? Bangor’da uçaktan indiğimi hatırlıyorum. Ama ondan sonra olanları hiç bilmiyorum. Sen iyi misin?”</p>

  <p>“Evet.”</p>

  <p>“Ya ben?”</p>

  <p>“Evet, şimdi iyisin.”</p>

  <p>Audra, Bill’i hafifçe iterek ona baktı. “Hâlâ kekeliyor musun?”</p>

  <p>Bill, “Hayır,” diyerek onu öptü. “Artık kekelemiyorum.”</p>

  <p>“Tümüyle geçti mi artık?”</p>

  <p>Yazar, “Evet,” diye cevap verdi. “Tümüyle geçtiğini sanıyorum.” Audra, “Seni seviyorum,” dedi.</p>

  <p>Bill gülümseyerek başını salladı. “Ben de seni seviyorum. Bundan daha önemlisi ne olabilir?”</p>

  <p>Bill rüyasından uyanıyor, gördüğü rüyanın ne olduğunu pek hatırlayamıyor. Yalnızca rüyasında tekrar çocukluğuna döndüğünü biliyor. Çocuk olmak güzel bir şey... diye düşünüyor. Ama olgun bir insan olmak ve çocukluğun esrarlı yanlarını düşünmek de güzel... Çocukluğun kendi tatlı sırları var... Bu ölümlü olduğumuzu kanıtlıyor. Ve bu ölümlülük de cesaret ve sevgiyi biçimlendiriyor... İleriye bakan, geriye de bakmak zorunda kalıyor. Her hayat kendince ölümsüzlüğü taklit ediyor. Bir tekerlek gibi bir şey bu...</p>

  <p>Bill Denbrough sabahın erken saatlerinde rüyadan uyandığı zaman bunları düşünüyordu. O an için çocukluğunu ve bunu paylaştığı arkadaşlarını hemen hemen hatırlar gibi oluyor.</p>

  <h2 id="sigil_toc_id_106">SON</h2>
</body>
</html>
