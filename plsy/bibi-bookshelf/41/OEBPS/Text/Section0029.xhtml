<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>VII</h2>

  <h2 id="sigil_toc_id_17">Çorak Yer'deki Bent</h2>

  <p>Eddie büyük arabayı hızla sürüyor, bir sapağa yaklaştığını önceden seziyordu.</p>

  <p>Birdenbire Bill’in o yaz kendisine, “K-K-kafanda bir p-p-pusula var, Eddie, ” dediğini hatırladı. Bu söz ne hoşuna gitmişti! Şimdi de gidiyordu. Herhalde Koca Bill isteseydi onun için ölürdüm de, diye düşünüyordu. “Arkadaşım benden bunu istese, ‘A, tabii Koca Bill,’ derdim. *Ne zaman?”' Eddie güldü. Son zamanlarda böyle içten kahkahalar atmıyordu pek. Hele bu uğursuz yolculukta gülebileceği aklına bile gelmemişti. Richie eski günlerde, (Ee, bugün bir kahkaha patlattın mı, Eds?’ diye sorardı.</p>

  <p>Richie’nin onu Eds diye çağırmasına kızar, ama bir taraftan da bun dan hoşlanırdı. Ben Hanscom da Richie’nin ona ‘Saman Yığını’ adını takmasından memnun kalmıştı.</p>

  <p>Eddie’nin aklına birdenbire başka bir şey daha geldi. “Gümüş dolarlar. Ben Hanscom’un gümüş dolarları. Ama bir keresinde hayatımızı kurtarmak için o dolarlardan yararlanan Bill değil mi? Bundan pek emin değilim. Hiçbir şeyden emin değilim zaten. Yoksa bunun nedeni, olanları hatır</p>

  <p>Çorak Yer’deki Bent lamayı istemeyişim?... Orası karanlıktı... Bu kadarını hatırlıyorum... Bill Denbrough’yu çok sevdiğimi de. Bill astımımla hiç alay etmezdi. Bana ‘Muhallebi çocuğu,’ diye bağırmazdı. Bill’i, sanki ağabeyim, hatta babammış gibi severdim. Bill neler yapılması gerektiğini bilirdi. Ve onunla beraberken bol bol ‘kahkaha patlatırdım.9</p>

  <p>“Çorak Yer9e bent yapma fikri Bil9indi. Ve bir bakıma bizi o baraj bir araya getirdi. Bize o bendin nasıl yapılacağını da Ben Hanscom gösterdi. Ve baraj gerçekten şahane oldu. O baraj...”</p>

  <p>Sıcak yaz günlerinden biriydi. Çocuklar nehrin kıyısında oturmuş, yemek yiyorlardı. Fazla konuşmuyor, suların bendin arkasında toplanışını seyrediyorlardı.</p>

  <p>Eddie bir ara Ben’e, “Annen berbat halde olduğunu gördüğü zaman ne dedi?” diye sordu.</p>

  <p>“Eve annemden önce varmayı başardım. Banyo yapıp saçlarımı yıkadım. Sonra da o kot pantolonla tişörtü attım. Bilmiyorum annem onların kaybolduklarını fark edecek mi? Sanırım tişörtün eksildiğini fark etmez. Çünkü sürüyle tişörtüm var. Ama herhalde annem çekmelerimi karıştırmaya başlamadan gidip bir kot pantolon alsam iyi olur.” Ben parasını böyle gereksiz bir şeye harcayacağı için sıkılıyordu.</p>

  <p>“Y-Y-ya o çürükler ve bereler?”</p>

  <p>“Anneme okul tatil olduğu için çok heyecanlandığımı ve dışarı fırlarken basamaklardan yuvarlandığımı söyledim.” Eddie’le Bill gülmeye başladılar. Ben de kısa bir şaşkınlıktan sonra onlara katıldı.</p>

  <p>Sonra Bill, “Tişört g-g-giymiyorum,” dedi. “Öyle şeylerin içinde pişerim.”</p>

  <p>Ben biran durakladı. “Şişmansan tişört giymek daha doğru olur,” diye mırıldandı.</p>

  <p>Eddie sordu. “Göbeğin yüzünden mi?”</p>

  <p>Bill burun kıvırdı. “Y-Y-yoksa göğüslerin...”</p>

  <p>“Evet, göğüslerim yüzünden. Ne olmuş yani?”</p>

  <p>Bill uysalca, “Ö-öyle ya,” dedi. “Ne o-olmuş yani?”</p>

  <p>Birdenbire arkalarından tiz, neşeli bir ses yükseldi. “Tanrım! Biri buraya yüzme havuzu yapmış.”</p>

  <p>Eddie döndü. Ben’in bu yabancı ses yüzünden irkildiğini ve dudaklarının inceliverdiğini fark etmişti. Biraz ileride Richie Tozier’le Stan Uris duruyorlardı. İki çocuk yaklaştılar. Richie, Ben’e merakla baktıktan sonra Eddie’nin yanağını sıktı.</p>

  <p>Çocuk, “Yapma bunu!” diye bağırdı. “Hiç hoşuma gitmiyor, Richie!”</p>

  <p>“Tersine çok hoşuna gidiyor, Eds!” Richie neşeyle gülüyordu. “E, ne haber? Bugün kahkaha patlattın mı?” Sonra hayran hayran baraja baktı. “Harika...”</p>

  <p>Bill’le Eddie bunun Ben’in fikri olduğunu açıkladılar.</p>

  <p>Richie, Ben’e döndü. “Sen bir dâhisin, oğlum.”</p>

  <p>Ben mırıldandı. “Canım o kadar da değil...”</p>

  <p>Eddie onun Richie’ye hem ihtiyat, hem de adeta huşuyla baktığını fark etti. Ben’in düşüncelerini anlıyordu. Ben, Richie Tozier’i dört yıldan beri tanıyordu ama hâlâ anlayamamıştı. Richie derslerden bazen “Pekiyi”ler alıyordu. Bazen de “Zayıf 1ar. Dişçi olan babası çocuğu çok azarlıyordu o zaman. Annesi de ağlıyordu. Richie bir daha sefere notlarının iyi olması için çabalayacağına söz veriyor, bir süre bunu başarıyordu da. Richie’nin kusuru bir dakika yerinde duramaması ve dilini de tutamamasıydı. Richie aklına gelen nükteli sözleri söyleyiverdiği için başı büyüklerle derde giriyordu. Bu kötüydü tabii. Hele Henry Bowers gibilerini kendisine düşman etmesi daha da fenaydı. Richie, on iki ayrı ses çıkarabiliyordu konuşurken. Bir keresinde Eddie’ye dünyanın en büyük vantriloğu olmak istediğini söylemişti.</p>

  <p>Richie şimdi de birdenbire yerinden fırlayarak Ben’in karşısında yere kapandı. “Harikasın.” Zavallı çocuk hem şaşırmış, hem de utanmıştı. Richie tekrar ayağa fırlayarak ekledi. “E, nasılsın bakalım, Saman Yığını? Benim adım Richie Tozier. Ben o bin sesli adamım!”</p>

  <p>Ben, “Benim adım Benjamin Hanscom,” diye açıkladı. “Belki bu seni ilgilendirir diye söylüyorum.”</p>

  <p>Richie, “Seni okulda gördüm,” dedi. Sonra arkasında sessizce duran Stan’i hatırladı. Ben’e, “İşte bu da Erkek Stan Uris,” dedi. “Yahudi o. Ayrıca İsa’yı da öldürmüş. Daha doğrusu, Victor Criss geçenlerde bana öyle söyledi. O günden beri Stan’in peşini bırakmıyorum. O kadar yaşlı olduğuna göre bize bira almayı başarabilir. Öyle değil mi, Stan?”</p>

  <p>Stan alçak ve tatlı bir sesle, “Herhalde Victor’un kastettiği babam,” dedi. Hepsi de gülmeye başladılar. Ben de öyle. Sonra Stan, Ben’e döndü. “Merhaba.”</p>

  <p>Ben de, “Merhaba,” diye cevap verdi. “Seninle bir ara aynı sınıftaydık. İkinci sınıfta... Sen o hiç...”</p>

  <p>Stan hafifçe gülümseyerek onun sözlerini tamamladı. “...Konuşmayan çocuğum.”</p>

  <p>“Doğru.”</p>

  <p>Eddie o sırada Bill’e bir göz attı ve arkadaşının neşesinin sönmüş olduğunu fark etti. Bill yüzünde düşünceli, hatta endişeli bir ifadeyle ileriye bakıyordu. Eddie birdenbire onun pek korkunç bir şey söyleyeceğini sezdi. İnhalatörünü arka cebinden çıkardı.</p>

  <p>Bill, “Ç-Ç-Çocuklar s-size bir ş-şey anlatabilir miyim?” diye sordu.</p>

  <p>Hepsi dönüp ona baktılar. Eddie için için haykırdı. Haydi, bir şaka yap, Richie! Öyle olmayacak bir şey söyle ki Bill utansın. Onu sustur! Bill’in açıklayacağı neyse, duymayı istemiyorum! Hiçbir şey değişmemeli. Korkmayı istemiyorum!</p>

  <p>Eddie’nin kulağına kısık bir ses, on sente de olur, diye fısıldadı sanki. Eddie ürperdi ve gözlerinin önünde Neibolt Sokağındaki ev belirdi.</p>

  <p>Richie, “Tabii, Koca Bill,” dedi. “Ne oldu?”</p>

  <p>Bill, “E-E-Eğer bana gülerseniz,” diye mırıldandı. “B-b-bir daha hiçbirinizle de konuşmam. Delice bir hikâye bu. A-A-A-Ama bunu uydurmadığıma yemin ederim. B-b-bu gerçekten oldu.”</p>

  <p>“Gülmeyiz, Bill.” Ben diğerlerine baktı. “Öyle değil mi?”</p>

  <p>Stan başını salladı. Richie de.</p>

  <p>Eddie, tabii güleriz, diye bağırmak istedi. Neden çeneni tutmuyorsun? Ama böyle bir şey söyleyemezdi tabii. Çünkü karşısındaki Koca Bill’di.</p>

  <p>Bill arkadaşlarına George’un albümünü açtığı zaman olanları anlattı. Sözleri sona erince de çocuklara hem korkuyla, hem de meydan okurcasına baktı. Eddie, Ben, Richie ve Stan’in yüzlerinde de aynı ifadenin belirmiş olduğunu gördü. Ciddi, müthiş bir korku ifadesi. Eddie ayağa fırlayarak haykırmak istedi. Ne çılgınca bir hikâye! Buna inanıyor olamazsın değil mi? Sen kaçırmışsın, Koca Bill! Ama bunu da yapamazdı. Çünkü kendi suratında da aynı ciddi korkunun belirmiş olduğunun farkındaydı.</p>

  <p>O kısık ses, buraya gel, küçük, diye fısıldadı. Seni bedava da okşarım...</p>

  <p>Eddie için için inledi. “Sus... O olayı düşünmek istemiyorum.” Sonra Eddie, Stan’le Ben’in yüzünde başka bir şey daha olduğunu fark etti. Şimdi suratında da vardı bu. Anlayış...</p>

  <p>Eddie bazı cumartesi günleri, oynayacak birini bulamadığı zaman, daha çok istasyon yakınına, trenlerin manevra yaptıkları yere giderdi. Trenleri seyretmekten hoşlanırdı.</p>

  <p>Bisikletine biner, manevra yerine kestirmeden gitmek için Neibolt Sokağına sapardı. 29 numaralı ev oraya çok yakındı. Pek eski bir binaydı. Pencerelerine tahtalar çakılmış, verandası çökmüş, bahçeyi otlar bürümüştü. Ama yine de evin parçalanmaya başlayan tuğla temelindeki kirli bodrum pencereleri gözüküyordu. Eddie altı hafta önce ilk defa bir cüzzamlının o pencerelerin birinden baktığını görmüştü.</p>

  <p>Eddie trenleri seyretmeye bayılıyordu ama bazen etrafta yersiz yurtsuz serserilerin olması hoşuna gitmiyordu. Bu derileri çatlamış, elleri su toplamış, dudakları uçuklu, tıraş olmamış adamlar Eddie’nin ödünü patlatıyorlardı. Çoğu zaman sarhoş da oluyorlar, Eddie’ye sigarası olup olmadığını soruyorlardı.</p>

  <p>Bir gün bu serserilerden biri Neibolt Sokağındaki 29 numaralı evin verandasının altından çıkmış ve Eddie’ye yirmi beş sent karşılığı onu okşayabileceğim söylemişti. Ağzı kuruyan, cildi buz gibi kesilen çocuk geri geri gitmişti. Serserinin burun kanatlarından biri kemirilmiş gibiydi.</p>

  <p>Eddie’nin kaçmak üzere olduğunu gören serseri hemen bağırmıştı. “Bunu on sente de yaparım.” Çocuğa doğru gelmişti. Eski yeşil pantolonunun önüne yayılmış olan irinler kurumuştu. Serseri gülümsemeye çalışıyordu.</p>

  <p>Eddie, ah, Tanrım! diye düşünmüştü. Cüzzamlı o! Bana dokunursa hastalık bana da geçer! Çocuk koşmaya başlamıştı. Serserinin de eski ayakkabılarını şakırdatarak koşmaya çalıştığını duyuyordu.</p>

  <p>“Kaçma, çocuk! Bedava da olur, haydi gel!”</p>

  <p>Hırıltılı hırıltılı nefes almaya başlayan Eddie bisikletine atlayarak pedalları hızla çevirmişti. Serseri bir ara bagaja uzanmış ama çocuk onun elinden kaçmayı başarmıştı.</p>

  <p>Eddie bu korkunç olayı bir hafta kadar içinde saklamış, sonra dayanamayarak onları Bill’le Richie’ye anlatmıştı.</p>

  <p>Richie, “Adam cüzzamlı değildi herhalde,” demişti. “Aptal, sen de! Besbelli frengiliydi.”</p>

  <p>Eddie, Richie’nin kendisiyle alay edip etmediğini anlamak için Bill’e bakmıştı. O zamana kadar frengi diye bir hastalık hiç duymamıştı. “Bill, frengi diye bir şey var mı?”</p>

  <p>Bill ciddi ciddi başını sallamıştı. “Var ya.”</p>

  <p>“Nedir o?”</p>

  <p>Richie, “Seks yüzünden yakalanılan bir hastalık,” diye açıklamıştı. “Seksin ne olduğunu biliyorsun, değil mi?”</p>

  <p>Eddie, “Tabii,” demişti. Bir taraftan da kızarmamaya çalışıyordu. “Bu hastalık ne yapıyor?”</p>

  <p>Richie gülmüştü. “Etlerini çürütüyor. Önce burnun düşüyor.”</p>

  <p>Eddie, “Öyleyse cüzzamla frengi arasındaki fark nedir?” diye sormuştu.</p>

  <p>Richie, “İnsan seks yüzünden cüzzama yakalanmaz,” diyerek yine kahkahalarla gülmeye başlamıştı. Bill’le Eddie ona şaşırarak bakmışlardı.</p>

  <p>O günden sonra Neibolt Sokağındaki ev Eddie’nin hayalinde önem kazanmıştı. Çocuk bu harap binaya bakarken marazi bir ilgi duyuyordu. Sonunda bir gün bisikletini yolun kenarına bırakarak çim alandan evin verandasına doğru yürüdü. Kalbi göğsünde şiddetle çarpıyordu. Ağzı yine kurumuştu. (Bu olay altı hafta öncenin olayıydı. Eddie, Georgie’nin fotoğrafıyla ilgili o korkunç hikâyeyi dinlerken, arkadaşı Bill’in de George’un odasına girerken, kendisiyle aynı duyduklarını hissettiğini anlayacaktı.)</p>

  <p>Eddie sanki yürümüyor, ev ona yaklaşıyordu. Çocuk inhalatörünü sıkı sıkı tutmaktaydı. Ama nedense burnu çürümüş serseriden kaçtığı gün olduğu gibi astım tutmamıştı.</p>

  <p>Eddie verandanın altına baktı. Orada kimse yoktu. Bu şaşılacak bir şey değildi. Bahar gelmişti. Serseriler Derry’de daha çok eylülün sonlarıyla kasım arasında görülüyordu.</p>

  <p>Çocuk hiç istememesine rağmen sürüne sürüne verandanın altına girdi. Kalbi şimdi kafasında çarpıyordu sanki. Bu yüzden gözlerinin önünde ışıktan beyaz benekler uçuşuyordu. Dipte o alçak bodrum pencerelerinden biri vardı. Bir camı kırılmış, diğeri ise kirden iyice bulanıklaşmıştı. Çocuk sanki ipnotize olmuş gibi eğildi, karanlık bodruma baktı. Eğer aynı anda astım krizi tutmasaydı o cüzzamlı kendisini mutlaka yakalayacaktı. Kriz çocuğun ciğerlerini büzdü sanki. Eddie nefret ettiği o tanıdık, ıslık gibi sesi çıkararak nefes almaya başladı. Geriledi. Aynı anda pencerede o surat belirdi. Bu öyle ani oldu ki, Eddie krizi gelmemiş olsaydı yine de bağıramayacaktı. Çocuğun gözleri yuvalarından uğradı. Ağzı gıcırtıyı andıran bir sesle açıldı. Pencereden bakan o burnu kopmuş serseri değildi. Arada yine de benzerlikler vardı. Korkunç benzerlikler! Ama... bu şey insan olamazdı. Hiçbir şey böylesine kemirildikten sonra yaşayamazdı.</p>

  <p>Adamın alnının derisi yarılmıştı. Yaradan sarı sümüklü bir zarla kaplı bembeyaz kemik gözüküyordu. Burnu kıpkırmızı iki oyuğu olan bir kıkırdak parçasından ibaretti. Bir gözü maviydi ve neşeyle parlıyordu. Diğer göz çukuru ise kahvemsi-siyah, süngerimsi bir dokuyla doluydu. Cüzzamlının alt dudağı karaciğer gibi sarkıyordu. Üst dudağı ise hiç yoktu. Dişleri alayla gülermiş gibi ortadaydı.</p>

  <p>Cüzzamlı bir elini hızla kırık camdan uzatırken, diğerini de sağlam camlı kısımdan uzattı. Cam parça parça oldu. Eller yara içindeydi. Adamın kollarında hamam böcekleri sağa sola koşuşuyordu.</p>

  <p>Eddie nefes almaya çalışarak, miyavlamaya benzer sesler çıkararak geriledi. Kalbi göğsünden fırlayacakmış gibi atıyordu. Cüzzamlının arkasında acayip, gümüşümsü, yırtık pırtık bir elbise vardı. Karmakarışık kumral saçlarında bir şeyler dolaşıyordu.</p>

  <p>Hortlak o yarım dudaklı ağzıyla gülerek boğuk boğuk, “Bir okşamaya ne dersin, Eddie?” diye sordu. “Bobby on sente bunu her zaman yapar. İş fazla uzarsa on beş sent alır. Adım bu, Eddie... Bob Giray. Artık doğru dürüst tanıştığımıza göre...” Ellerinden biri garip bir şapırtıyla Eddie’nin sağ omzuna çarptı. Çocuk tiz bir çığlık attı.</p>

  <p>Cüzzamlı, “Korkma, canım,” dedi. Eddie sanki rüyadaymış gibi dehşetle cüzzamlının pencereden çıkmaya çalıştığını gördü. Tek mavi gözünü Eddie’den ayırmıyordu. “İşte, geliyorum, Eddie. Aşağısı hoşuna gidecek. Arkadaşlarından bazıları oradalar...” Ellerini tekrar uzattı.</p>

  <p>Eddie’nin panikten çılgına dönmüş kafasında kesin bir inanç belirdi. Bu yaratık çıplak tenine dokunduğu takdirde onun etleri de çürümeye başlayacaktı. Bu düşünce çocuğu uyuşukluktan kurtardı. Eddie dizleriyle ellerinin üzerinde hızla geri geri gitti. Sonra döndü, verandanın bir ucuna doğru uzaklaştı. Omzunun üzerinden arkaya göz attı. Cüzzamlı yan beline kadar dışarı çıkmıştı.</p>

  <p>Yaratık, “Kaçmanın bir yararı olmaz, Eddie,” diye seslendi.</p>

  <p>Eddie verandanın altından fırladı, oradaki birbirine girmiş güllerin arasından geçti. Sendeleyerek ayağa kalktı. Dikenlerin boynunu, yanaklarını ve kollanıp çizdiklerinin farkında bile değildi. Döndü, bükülen dizleriyle geriledi. İnhalatörünü cebinden çıkararak tetiğini çekti. Böyle bir olay herhalde olmadı, diye düşünüyordu. O serseriyi düşünüyordum... Kafam bana cumartesileri gördüğüm korku filmlerine benzer bir şey gösterdi... Çocuk titrek bir sesle gülecek zaman da buldu.</p>

  <p>Sonra etleri çürümüş eller verandanın altından uzandı. Çılgınca bir vahşilikle gülleri çekiştirerek yapraklarını kopardı, fidanların üzerinde kan damlaları bıraktı.</p>

  <p>Eddie bir çığlık attı. Cüzzamlı sürüne sürüne dışarı çıkıyordu. Çocuk onun arkasında bir palyaço kılığı olduğunu fark etti. Önünde iri turuncu düğmeler olan bir palyaço kılığı. Cüzzamlı, Eddie’yi gördü ve güldü. Yarım dudaklı ağzı açıldı, dili uzandı. Çocuk tekrar bir çığlık attı. Yaratığın dili en aşağı doksan santim boyundaydı. Üstelik ağzından yere uzanıvermişti. Sivri ucu toprakta sürünüyor, üzerinden sarımsı, koyu bir köpük akıyordu. Bunun içinde kıvıl kıvıl böcekler vardı.</p>

  <p>Eddie aralarından geçerken gül fidanlarında baharın ilk yeşilliği görülmeye başlamıştı. Ama şimdi ağaççıklar kapkara ve çıplaktılar.</p>

  <p>Cüzzamlı, “Seni okşayacağım,” dedi ve sendeleyerek ayağa kalktı.</p>

  <p>Eddie bisikletine doğru koştu. Ama hemen binmeye çalışmadı. Gidonu tutarak bir süre bisikletin yanında koştu. Boğulacak gibiydi.</p>

  <p>Palyaço tekrar, “Seni okşayacağım,” diye fısıldadı. “İstediğin zaman tekrar gel, Eddie. Arkadaşlarını da getir.” Sanki çürümüş parmakları çocuğun ensesine dokundu. Ama belki de bunlar verandanın altında Eddie’nin saçlarına takılmış olan örümcek ağlarıydı. Çocuk bisikletine atlayarak uzaklaştı. Boğazının iyice sıkışmış olmasına da aldırmadı.</p>

  <p>Eddie o gece yatağında kaskatı yatarken cüzzamlının fısıltısını duydu. “Kaçmanın bir yararı yok, Eddie.”</p>

  <p>Richie saygıyla, “Vay vay vay...” dedi. Bill Denbrough’nun hikâyesi sona erdiğinden beri içlerinde ilk defa bir şey söyleyen o olmuştu.</p>

  <p>Stan birdenbire sordu. “Rüya görmediğinden emin misin, Bill?”</p>

  <p>Bill başını salladı. “E-E-Eminim. B-bu rüya değildi.”</p>

  <p>Eddie alçak sesle, “Gerçek bu,” diye mırıldandı.</p>

  <p>Bill ona çabucak bir göz attı. “N-N-Ne?”</p>

  <p>“Gerçek dedim.” Eddie, Bill’e adeta öfkeyle baktı. “Bu gerçekten oldu. Gerçekti!” Ve sonra birdenbire Neibolt Sokağındaki evde karşılaştığı cüzzamlıyı anlatmaya başladı. Hikâyenin yansında, kesik kesik soluyordu artık. İnhalatörünü kullandı. Anlattıklarının sonuna doğru birdenbire tiz bir sesle hıçkırmaya başladı, sıska vücudu sarsılıyordu.</p>

  <p>Diğerleri sıkıntıyla ona baktılar. Sonra Stan elini çocuğun sırtına koydu. Bill beceriksizce Eddie’yi kucakladı. Diğerleri utançla başka taraflara baktılar.</p>

  <p>Ben birdenbire, “Onu ben de gördüm,” dedi. Sesi kuru, haşin ve korku doluydu.</p>

  <p>Eddie başını kaldırdı. “Ne?” Yüzü gözyaşlarından ıslanmış, gözleri kızarmıştı.</p>

  <p>Ben, “O palyaçoyu gördüm,” diye açıkladı. “Ama senin anlattığın gibi değildi. Hiç olmazsa, ben gördüğüm zaman değildi. Öyle yarası, beresi yoktu... Etleri çürümemişti. Kupkuruydu.” Başını eğdi. “Bir mumyaydı sanırım.”</p>

  <p>Eddie, “Filmlerdeki gibi mi?” diye sordu.</p>

  <p>Ben ağır ağır, “Hem onlar gibiydi, hem de değildi,” dedi. “Filmlerde mumyanın uydurma bir şey olduğunu fark ediyorsun. Ama bu adam... gerçek bir mumyaya benziyordu. Tabii kılığı dışında.”</p>

  <p>“K-K-Kılığı nasıldı.”</p>

  <p>Ben, Eddie’ye baktı. “Gümüşümsü bir palyaço elbisesi giymişti. Önünde iri turuncu düğmeler vardı.” Sonra ağır ağır olayı anlattı. Diğerlerine bakmıyor, sanki davranışından çok utanmış gibi konuşuyordu.</p>

  <p>Sonunda Richie fikrini açıkladı. “Herhalde rüya gördün.” Ben’in yüzünü buruşturduğunu fark ederek telaşla ekledi. “Bunu sana yapılmış bir hareket sayma, İri Ben. Ama balonların rüzgâra karşı uçamayacaklarını sen de kabul etmelisin...”</p>

  <p>Ben, “Fotoğraflar da göz kırpamaz,” diye cevap verdi.</p>

  <p>Richie bir Ben’e baktı bir Bill’e. Endişelenmişti. Aslında çocuk Koca Bill’in hikâyesine inanıyordu. Ama Ben’in anlattıklarına inanmayı istemiyordu. Eddie’nin söylediklerine de.</p>

  <p>Eddie, Richie’ye sordu. “Senin başına böyle bir şey gelmedi galiba?”</p>

  <p>Richie bir an durakladı. Sonra da başını salladı. “Hayır...”</p>

  <p>Ben, “Ya senin, Stan?” dedi.</p>

  <p>Stan gözlerini çabucak ondan kaçırarak telaşla, “Hayır,” diye bağırdı. Küçük yüzünün rengi iyice uçmuştu.</p>

  <p>Bill, “Yoksa b-b-bir şey mi oldu, S-S-Stan?” diye sordu.</p>

  <p>“Hayır! Söyledim ya!”</p>

  <p>Richie yaşlı bir kadın gibi sesini inceltti. “Haydi, Stanley! Büyük annene o kötü palyaçoyu anlat!”</p>

  <p>Stan birdenbire haykırdı. “Kes sesini!” Hızla Richie’ye doğru döndü. Şaşalayan çocuk bir iki adım geriledi. Stan’in yanakları kızarmıştı. Ama öfkeliden çok, korkmuş gibi bir hali vardı.</p>

  <p>Eddie, “Ona aldırma, Stan,” diye mırıldandı.</p>

  <p>Stan, “Gördüğüm palyaço değildi,” diye açıkladı. Çocuklara teker teker baktı. Sanki kendisiyle savaşıyordu.</p>

  <p>Bill usulca, “B-B-Bunu anlatabilirsin,” dedi. “H-H-Hepimiz de anlattık.”</p>

  <p>“Gördüğüm palyaço değildi. O...”</p>

  <p>Aynı anda polis memuru Bay Nell’in viskiden kabalaşmış sesi duyuldu. “Tanrım! Burada ne işiniz var? Bu Çorak Yer sizin gibi çocukların oynaması için hiç uygun değil!”</p>
</body>
</html>
